<doc id="1205333" url="https://pl.wikipedia.org/wiki?curid=1205333" title="Droga krajowa SS25 (Włochy)">
Droga krajowa SS25 (Włochy)

Droga krajowa SS25 (wł. "Strada Statale 25 del Moncenisio") – droga krajowa w północno-zachodniej części Włoch. Arteria zaliczana jest do dróg krajowych drugiej kategorii. SS25 ma swój początek w stolicy Piemontu - Turynie i biegnie przez Rivoli, Dolinę Susy równolegle do autostrady A32. Następnie w Susie odbija w kierunku północnym i prowadzi malowniczymi serpentynami do granicy włosko-francuskiej przebiegającej przez Masyw Mont Cenis. Wraz z drogą SS24 może stanowić bezpłatną alternatywę dla autostrady A32. Przed otwarciem tunelu „Frejus” droga przez masyw była jedną z głównych dróg łączących Francję z Włochami.

</doc>
<doc id="1205334" url="https://pl.wikipedia.org/wiki?curid=1205334" title="Front Południowy (sowiecki)">
Front Południowy (sowiecki)



</doc>
<doc id="1205336" url="https://pl.wikipedia.org/wiki?curid=1205336" title="Kreacjonizm ewolucyjny">
Kreacjonizm ewolucyjny



</doc>
<doc id="1205337" url="https://pl.wikipedia.org/wiki?curid=1205337" title="Front zachodni">
Front zachodni



</doc>
<doc id="1205341" url="https://pl.wikipedia.org/wiki?curid=1205341" title="Encyklopedia muzyczna PWM">
Encyklopedia muzyczna PWM

Encyklopedia muzyczna PWM ("Encyklopedia muzyczna Polskiego Wydawnictwa Muzycznego") – polska encyklopedia muzyczna wydawana przez Polskie Wydawnictwo Muzyczne od 1979 roku, składająca się z części biograficznej i rzeczowej. Do 2012 roku ukazały się wszystkie 12 tomów części biograficznej. Wydane zostały również suplementy do dwóch pierwszych tomów oraz tomy specjalne poświęcone Fryderykowi Chopinowi, Henrykowi Wieniawskiemu, Henrykowi Mikołajowi Góreckiemu, Karolowi Szymanowskiemu i Witoldowi Lutosławskiemu zawierające wybrane hasła z wcześniej wydanych tomów, ale poszerzone i uzupełnione. Encyklopedia muzyczna PWM łącznie obejmuje ponad 9700 haseł na 6000 stronach.
Historia.
Prace nad encyklopedią rozpoczęto w 1970 roku z inicjatywy muzykologów skupionych wokół Rady Programowej Polskiego Wydawnictwa Muzycznego. Początkowo część biograficzną planowano wydać w formie sześciu tomów. Publikacji części rzeczowej nie rozpoczęto z uwagi na brak środków. W pracach nad przygotowaniem publikacji brało udział ponad 400 polskich autorów trzech generacji. Hasła obejmują kompozytorów, wykonawców, teoretyków, historyków, literatów, autorów librett, budowniczych instrumentów, akustyków, pedagogów.
Założenia części biograficznej.
W Encyklopedii Muzycznej PWM zauważamy więc podejście interdyscyplinarne.
Budowa haseł.
Hasła rozpoczyna biografia, czasem w przypadku obszernych biogramów uzupełniona o tabelę z chronologicznym spisem ważniejszych wydarzeń z życia opisywanej osoby. W dalszej części znajduje się wykaz kompozycji, który jednak nie jest pełnym katalogiem twórczości. Uwzględniono również wydane utwory piśmiennicze oraz dyskografię, edycje i wybraną literaturę przedmiotu. W hasłach zamieszczono również charakterystykę twórczości względnie działalności danej osoby.
W suplementach zamieszczono nowe biogramy oraz dokonano aktualizacji wcześniej publikowanych. W niektórych wypadkach suplement wprowadza korekturę w tomie podstawowym.
Składy kolegium i komitetu redakcyjnego.
Z uwagi na to, że prace nad encyklopedią trwały ponad 40 lat skład kolegium redakcyjnego i komitetu redakcyjnego zmieniał się. Dwa pierwsze tomy przygotowywane były pod kierunkiem Zofii Lissy. Po jej śmierci przewodniczącą została Elżbieta Dziębowska.
Kolegium redakcyjne:
Komitet redakcyjny:
Autorzy.
Poniżej znajduje się lista osób wymienionych w spisie autorów na początku tomów I-XII i suplementów. W spisie nie zostali uwzględnieni autorzy pojedynczych haseł.
Danuta Ambrożewicz, Irena Antoń, Elżbieta Artysz, Iwona Babioch, Krzysztof Baculewski, Paweł Bagnowski, Tomasz Baranowski, Franciszek Barfuss, Joanna Batorska, Filip Berkowicz, Wiesława Berny-Negrey, Stanisław Będkowski, Zbigniew Biegański, Ludwik Bielawski, Jolanta Bilińska, Beata Bolesławska-Lewandowska, Edward Boniecki, Iwona Börcsök, Magdalena Borowiec, Renata Borowiecka, Ewa Borszyńska, Wiktor Bregy, Michał Bristiger, Paweł Brodowski, Silvia Bruni, Barbara Brzezińska, Robert Buczek, Karol Bula, Maria Burchard, Anna Bylińska-Naderi, Zofia Chandra, Zofia Chechlińska, Andrzej Chłopecki, Regina Chłopicka, Barbara Chmara-Żaczkiewicz, Małgorzata Chmielewska, Magdalena Chmielowska-Malecka, Bogdan Chmura, Andrzej Chodkowski, Jacek Chodorowski, Magdalena Chrenkoff, Zofia Chwedczuk, Agnieszka Chwiłek, Teresa Chylińska, Paweł Chynowski, Wiesław Ciążyński, Ewa Cichoń, Daniel Cichy, Lucjan Cieślak, Gabriela Ciołek, Ewa Czachorowska-Zygor, Anna Czekanowska, Tomasz Czepiel, Józefa Dadak-Kozicka, Ewa Dahlig, Piotr Dahlig, Krystyna Danecka-Szopowa, Marzena Danelczyk, Jagna Dankowska, Grażyna Dąbrowska, Mieczysława Demska, Bożena Dłuciak, Barbara Długońska, Danuta Dobrowolska-Marucha, Łukasz Dobrowolski, Zofia Dobrzańska-Fabiańska, Wojciech Domański, Maria Drabecka, Halina Drabik, Krzysztof Droba, Mieczysław Drobner, Mariusz Dubaj, Helena Dunicz-Niwińska, Krystyna Duszyk, Magdalena Dziadek, Jowita Dziedzic-Golec, Maria Dziedzic, Elżbieta Dziębowska, Witold Dziura, Jerzy Erdman, Ludwik Erhardt, Joanna Falenciak, Dorota Frasunkiewicz, Lesław Frączak, Diana Gabor, Piotr Gago, Bożena Gawrońska, Małgorzata Gąsiorowska, Julian Gembalski, Andrzej Gierulski, Andrzej Głowaczewski, Marcin Gmys, Ryszard Golianek, Ryszard Daniel Golianek, Maciej Gołąb, Anna Granat-Janki, Zbigniew Granat, Ałła Grigorjewa, Anna Gruszczyńska-Ziólkowska, Izabella Grzenkowicz, Joachim Gudel, Jolanta Guzy-Pasiakowa, Danuta Gwizdalanka, Tadeusz Haas, Jerzy Habela, Mieczysława Hanuszewska, Helena Harajda, Krzysztof Heering, Sylwia Heinrich, Zofia Helman, Joseph Anthony Herter, Jadwiga Maria Hodor, Stanisław Hrabia, Helena Hryszczyńska-Purska, Danuta Idaszak, Barbara Iwanejko, Zofia Iwanowa, Maciej Jabłoński, Jan Jackowicz, Małgorzata Janicka-Słysz, Iwona Januszkiewicz, Stefan Jarociński, Alicja Jarzębska, Jerzy Jasieński, Elżbieta Jasińska-Jędrosz, Danuta Jasińska, Tomasz Jasiński, Janusz Jaskulski, Krystyna Jaworska, Andrzej Jazdon, Eva Maria Jensen, Tomasz Jeż, Maciej Jochymczyk, Mirosława Kaczorowska-Guńkiewicz, Włodzimierz Kamiński (1930–1993), Józef Kański, Katarzyna Kasperek, Ewa Kawczyńska, Jan Kazem-Bek, Maria Kędrowa, Jarosław Kisieliński, Aleksandra Kłaput-Wiśniewska, Jadwiga Kłobukowska, Wacław Kmicic-Mieleszyński, Alicja Knast, Krystyna Kobylańska, Wiktor Kolankowski, Aniela Kolbuszewska, Piotr Kołodziej, Bartosz Kołpanowicz, Małgorzata Komorowska, Aleksandra Konieczna, Anna Kopacz, Andrzej Korman, Katarzyna Korpanty, Julita Kosińska, Andrzej Kosowski, Włodzimierz Kotoński, Roman Kowal, Ewa Kowalska-Zając, Dorota Kozińska, Małgorzata Kozłowska, Barbara Krzemień-Kołpanowicz, Małgorzata Krzos, Piotr Krzywicki, Barbara Krzyżaniak, Julia Kubica, Jadwiga Kubieniec, Jakub Kubieniec, Grzegorz Kubies, Małgorzata Kumala, Kinga Kużdżał, Magdalena Kwiatkowska, Stanisław Lachowicz, Zbigniew Lampart, Elżbieta Laskowska, Marek Lebioda, Dorota Leszczyńska-Zając, Agnieszka Leszczyńska, Bożena Lewandowska, Iwona Lindstedt, Agnieszka Lisowska, Zofia Lissa, Dagmara Łopatowska-Romsvik, Lilianna Łotarewicz-Kulig, Marek Łuczak, Marta Ługowska, Bogusława Macheta, Antonina Machowska, Tadeusz Maciejewski, Piotr Maculewicz, Monika Makowska, Teresa Malecka, Władysław Malinowski, Irena Mamczarz, Maria Manturzewska, Wojciech Maria Marchwica, Jadwiga Marczyńska-Negri, Leon Markiewicz, Elżbieta Markowska, Alicja Matracka-Kościelny, Leszek Mazepa, Teresa Mazepa, Krzysztof Mazur, Bohdan Mazurek, Janusz Mechanisz, Krzysztof Meyer, Krystyna Michalska, Dariusz Michalski, Grzegorz Michalski, Kornel Michałowski, Jerzy Michniewicz, Urszula Mieszkieło, Agnieszka Mietelska-Ciepierska, Joanna Miklaszewska, Andrzej Miśkiewicz, Ewa Młynarczyk, Lilianna Manuela Moll, Katarzyna Morawska, Jerzy Morawski, Zofia Mossakowska, Karol Mrowiec, Adam Mrygoń, Ewa Mrygoń, Stefan Münch, Hanna Murłowska-Zając, Bożena Muszkalska, Irena Myczka, Alicja Natkaniec, Małgorzata Nawrocka, Maciej Negrey, Adam Neuer, Alina Nowak-Romanowicz, Anna Nowak, Wojciech Nowik, Ewa Obniska, Wojciech Odoj, Barbara Okoń-Makowska, Magdalena Olszamowska, Józef Opalski, Ewa Orłowska, Paweł Orski, Ewa Ostaszewska, Joanna Pacan, Szymon Paczkowski, Jadwiga Paja-Stach, Maria Pamuła, Wacław Panek, Eulalia Papla, Piotr Papla, Monika Partyk, Teresa Parzyńska, Renata Pasternak-Mazur, Aleksandra Patalas, Aleksander Pawlak, Danuta Pawlak, Elżbieta Pawlak, Zbigniew Pawlicki, Krystyna Paździora, Małgorzata Perkowska-Waszek, Mirosław Perz, Anna Petneki, Halina Pianowska, Katarzyna Piątkowska-Pinczewska, Ewa Piegat, Marta Pielech, Włodzimierz Pigła, Grzegorz Piotrowski, Dorota Pisarek-Krzywicka, Olgierd Pisarenko, Kazimierz Płoskoń, Bohdan Pociej, Marek Podhajski, Klaudia Podobińska-Kraszewska, Leszek Polony, Irena Poniatowska, Danuta Popinigis, Jan Popis, Jan Poprawa, Remigiusz Pośpiech, Piotr Poźniak, Maria Prokopowicz, Violetta Przech, Tadeusz Przybylski, Barbara Przybyszewska-Jarmińska, Maria Przywecka-Samecka, Przemysław Psikuta, Janina Pudełek, Krystyna Pytel, Bogusław Raba, Andrzej Rakowski, Carlos Xavier Rodriguez, Piotr Rostwo-Suski, Adam Rozlach, Wanda Rutkowska-Łysoń, Józef Rychlik, Anna Ryszka-Komarnicka, Bogusław Schäffer, Katarzyna Serwa, Joanna Sibilska-Siudym, Anna Sieczka, Ewa Siemdaj, Barbara Sier-Janik, Halina Małgorzata Sieradz, Andrzej Sitarz, Zbigniew Skowron, Anna Skrzyńska, Joanna Solecka, Andrzej Spóz, Irena Spóz, Irena Stachel, Ryszard Stachowski, Maria Stanilewicz, Jerzy Stankiewicz, Dorota Staszkiewicz, Ludomira Stawowy, Wojciech Stępień, Basia Stępniak-Wilk, Zofia Stęszewska, Jan Stęszewski, Joanna Subel, Renata Suchowiejko, Bogdan Sudak, Andrzej Sułek, Małgorzata Sułek, Anna Swiderska, Barbara Swiderska, Elżbieta Szczepańska-Lange, Elżbieta Szczurko, Weronika Szeffer, Marcin Szelest, Hanna Szepietowska, Danuta Szlagowska, Krzysztof Szlifirski, Marta Szoka, Jarosław Szurek, Krzysztof Szwajgier, Dorota Szwarcman, Anna Szweykowska, Zygmunt Marian Szweykowski, Barbara Świderska, Ewa Talma-Davous, Krystyna Tarnawska-Kaczorowska, Janina Tatarska, Mieczysław Tomaszewski, Wojciech Tomaszewski, Róża Tomiczek, Andrzej Trzaskowski, Marcin Trzęsiok, Andrzej Tuchowski, Dalila Turło, Irena Turska, Grzegorz Tusiewicz, Beniamin Vogel, Maria Wacholc, Zygmunt Wachowicz, Adam Walaciński, Alicja Wardęcka-Gościńska, Magdalena Wasilewska-Chmura, Marek Wasilewski, Elżbieta Wąsowska, Bożena Weber, Jan Weber, Jan Węcowski, Magdalena Wiącek, Elżbieta Widłak, Ryszard Wieczorek, Maria Więckowska-Bielatowicz, Maria Wilczek-Krupa, Piotr Wilk, Anna Wiślińska, Joanna Wiśnios, Jan Stanisław Witkiewicz, Elżbieta Witkowska-Zaremba, Elżbieta Wojnowska, Roman Wolan, Ryszard Wolański, Małgorzata Woźna-Stankiewicz, Ewa Woźniak, Jolanta Woźniak, Anna Woźniakowska, Ewa Wójtowicz, Hanna Wróblewska-Straus, Janusz Zabża, Elżbieta Zając, Wojciech Zając, Zbigniew Zając, Andrzej Zarębski, Anna Zarzeczna, Janusz Zathey, Maria Zduniak, Tadeusz Zieliński, Grzegorz Zmuda, Elżbieta Zwolińska, Barbara Zwolska-Stęszewska, Marek Żebrowski, Sławomira Żerańska-Kominek, Alina Żórawska-Witkowska i Magdalena Żuradzka-Koumentakou.

</doc>
<doc id="1205346" url="https://pl.wikipedia.org/wiki?curid=1205346" title="Diomansy Kamara">
Diomansy Kamara

Diomansy Mehdi Kamara (ur. 8 listopada 1980 w Paryżu) – piłkarz reprezentacji Senegalu występujący na pozycji środkowego napastnika. Posiada także obywatelstwo francuskie.
Kariera klubowa.
Rodzice Kamary pochodzą z Senegalu, a on sam urodził się w Paryżu. Jego pierwszym klubem w karierze był zespół Red Star 93, wywodzący się z przedmieść Paryża, z miejscowości Saint-Ouen. W sezonie 1998/1999, Kamara zaliczył w jego barwach 4 spotkania w rozgrywkach trzeciej ligi. Latem 1999 roku, Kamara przeszedł do włoskiego zespołu US Catanzaro, w którym przez dwa następne lata grał w Serie C2. W 2001 roku został zawodnikiem Modeny i po roku wywalczył z nią awans z Serie B do Serie A. We włoskiej ekstraklasie Kamara zadebiutował 15 września 2002, w przegranym 0:3 domowym meczu z A.C. Milan. 20 października, Kamara strzelił pierwszego gola w Serie A, a Modena wygrała 2:1 z Parmą. Kamara utrzymał się z Modeną w Serie A, ale w następnym sezonie (2003/04) roku spadł z nią do Serie B.
Latem 2004 roku, Kamara wyjechał do Anglii, przechodząc do Portsmouth F.C. za 2,5 miliona funtów. W Premiership zadebiutował 11 września, w wygranym 3:1 domowym meczu z Crystal Palace. Pierwszego gola w lidze angielskiej Kamara strzelił natomiast 24 października, a Portsmouth zremisowało 1:1 z Middlesbrough. W 2005 roku, Kamara zmienił barwy klubowe i przeszedł do West Bromwich Albion. Kosztował 1,5 miliona funtów. Swój pierwszy mecz w nowych barwach Kamara rozegrał już 13 sierpnia, a West Bromwich zremisowało 0:0 z Manchesterem City. Przez cały sezon Senegalczyk strzelił tylko jednego gola, zaś jego zespół spadł do Football League Championship. W drugiej lidze Kamara radził sobie znacznie lepiej, strzelając w sezonie 2006/2007 20 bramek, dzięki czemu został wybrany przez kibiców zespołu piłkarzem roku.
9 lipca 2007, Kamara podpisał 5-letni kontrakt z londyńskim klubem Fulham, występującym w Premier League. Kwota transferu wyniosła 6 milionów funtów, co uczyniło Kamarę najdrożej sprzedanym piłkarzem w historii klubu West Bromwich. 12 sierpnia, Kamara zadebiutował w barwach "The Cottagers" 12 sierpnia, w wyjazdowym meczu z Arsenalem (1:2). Pierwszą ligową bramkę dla londyńskiego zespołu Kamara zdobył 1 września, w spotkaniu z Tottenhamem, popisując się wyjątkowej urody przewrotką. Przez następne miesiące gry w Fulham piłkarz jednak nie zachwycał, a jego drużyna znalazła się w strefie spadkowej Premiership. Na trzy kolejki przed zakończeniem sezonu, Fulham przegrywało po pierwszej połowie 0:2 z Manchesterem City, co oznaczało degradację stołecznego klubu do Football League Championship. Dwie bramki Kamary (i jedna Danny’ego Murphy’ego) w drugiej części spotkania dały jednak niespodziewane zwycięstwo Fulham i przedłużyły szanse tego klubu na utrzymanie się w Premier League, co Fulham ostatecznie zapewniło sobie w ostatniej kolejce rozgrywek.
1 lutego 2010 roku został wypożyczony do Celticu. Był też wypożyczony do Leicesteru City. Latem 2011 przeszedł do Eskişehirsporu. Następnie grał w Catanzaro i NorthEast United FC.
Kariera reprezentacyjna.
W reprezentacji Senegalu Kamara zadebiutował w 2003 roku. W następnym roku, zaliczył swój pierwszy turniej o Puchar Narodów Afryki, dochodząc z Senegalem do ćwierćfinału tych rozgrywek. W 2006 roku, w kolejnej edycji turnieju, Kamara zajął z Senegalem czwartą pozycję. Henryk Kasperczak powołał Kamarę także na Puchar Narodów Afryki 2008, jednak reprezentacja Senegalu na tym turnieju zawiodła, nie wychodząc z grupy.

</doc>
<doc id="1205348" url="https://pl.wikipedia.org/wiki?curid=1205348" title="Delegacja Miejska">
Delegacja Miejska

Delegacja Miejska – komitet powołany 27 lutego 1861 w Warszawie w celu zapewnienia spokoju publicznego po krwawym stłumieniu przez wojsko rosyjskie polskiej manifestacji patriotycznej na Krakowskim Przedmieściu.
Historia.
W jego skład weszło 14 członków, reprezentujących różne stany miasta. Byli to: bankier Leopold Kronenberg, pisarz Józef Ignacy Kraszewski, lekarz Tytus Chałubiński, fotograf Karol Beyer, kupiec Franciszek Ksawery Szlenkier, Teofil Piotrowski, bankier Mathias Rosen, dziennikarz Józef Kenig, Józef Wyszyński, Jakub Piotrowski, ksiądz Józef Stecki, szewc Stanisław Eugeniusz Hiszpański, urzędnik miejski i rządowy Jakub Walenty Lewiński i adwokat August Trzetrzewiński.
Delegacja powołała służbę porządkową, tzw. konstabli, do zadań której należało uspokojenie nastrojów i niedopuszczenie do kolejnej konfrontacji z wojskiem rosyjskim. 
28 lutego wraz z przedstawicielami Towarzystwa Rolniczego delegacja zredagowała adres do cesarza Aleksandra II, przedłożony namiestnikowi Królestwa Polskiego Michaiłowi Gorczakowowi. Głosił on, "że życzenia kraju tym są gorętsze, że w rodzinie ludów europejskich on tylko jeden pozbawiony jest tych koniecznych warunków bytu, bez których żadna społeczność dojść nie może do poznania celów, dla których ją Opatrzność do życia powołała".
2 marca 1861 delegacja zapewniła spokojny przebieg pogrzebu pięciu poległych na Cmentarzu Powązkowskim. 17 marca członkowie delegacji wynegocjowali wypuszczenie większości więźniów politycznych z Cytadeli Warszawskiej. 
Komitet ten pozostawał pod nieustanną presją z jednej strony stronnictwa czerwonych, które oskarżało go o zaniechanie dążeń niepodległościowych, a z drugiej władz rosyjskich, które jego powołanie uznawały za objaw swojej chwilowej słabości. 
Wykonując polecenie cara, władze rosyjskie przemianowały delegację na Wydział Obywatelski, a 3 kwietnia formalnie ją rozwiązały. 
Okres polskiego quasi-samorządu miejskiego w Warszawie zwany był "polskie czasy".

</doc>
<doc id="1205349" url="https://pl.wikipedia.org/wiki?curid=1205349" title="Manipuri">
Manipuri



</doc>
<doc id="1205360" url="https://pl.wikipedia.org/wiki?curid=1205360" title="Nie ma o czym milczeć">
Nie ma o czym milczeć

Nie ma o czym milczeć – polski film niezależny z 2007 roku w reżyserii Macieja Buchwalda.
Odkrycie "Europejskiego Festiwalu Młodego Kina", gdzie zdobył Grand Prix i większość nominacji do nagrody OFFskara. Maciej Ślesicki – juror tego festiwalu powiedział, że "film może śmiało zostać pokazywany na zagranicznych festiwalach. I jest to piękny film o miłości.", a redakcja programu KinOFFteka porównała reżysera tego obrazu do Woody'ego Allena. Jest to debiut reżyserski Buchwalda.
Fabuła.
Film opowiada o nieśmiałym chłopaku, który usilnie poszukuje miłości. Wpierw próbuje ją znaleźć u koleżanki, z którą razem oglądają filmy. Wkrótce zakochuje się od pierwszego wejrzenia w dziewczynie spotkanej w metrze, lecz przez swoją nieśmiałość gubi ją.

</doc>
<doc id="1205362" url="https://pl.wikipedia.org/wiki?curid=1205362" title="Calophyllum">
Calophyllum



</doc>
<doc id="1205363" url="https://pl.wikipedia.org/wiki?curid=1205363" title="5 Brygada Artylerii Ciężkiej">
5 Brygada Artylerii Ciężkiej

5 Pomorska Brygada Artylerii Ciężkiej (5 BAC) – związek taktyczny artylerii ciężkiej ludowego Wojska Polskiego.
Formowanie i zmiany organizacyjne.
Brygada została sformowana w Zaciszu pod Kiwercami na podstawie rozkazu nr 05 dowódcy 1 Armii Polskiej w ZSRR z 7 maja 1944 roku na bazie 5 pułku artylerii ciężkiej. Po zakończeniu działań wojennych brygada pełniła służbę okupacyjną na terenie Niemiec. W lipcu 1945 r. wróciła do kraju i została rozlokowana w Poznaniu.
We wrześniu 1945 roku brygada została rozformowana. Na jej bazie został utworzony 80 pułk artylerii ciężkiej, a jeden z jej dywizjonów posłużył do sformowania 82 pułku artylerii ciężkiej.
30 września 1967 roku 31 Brygada Artylerii Armat przejęła dziedzictwo tradycji 5 Brygady Artylerii Ciężkiej i została przemianowana na 5 Pomorską Brygadę Artylerii Armat .
Struktura organizacyjna.
Dowództwo i sztab
Stan etatowy brygady liczył 1129 żołnierzy, w tym 116 oficerów, 308 podoficerów i 705 kanonierów.
Dowódcy brygady:
Dowódca 1 dywizjonu:
Dowódca 2 dywizjonu:
Dowódca 3 dywizjonu:
Oficerowie:
Podstawowy sprzęt brygady.
Na uzbrojeniu i wyposażeniu brygady znajdowały się:
Sztandar brygady.
Sztandar ufundowany przez mieszkańców Wawra i wykonany przez miejscowe siostry felicjanki wręczono brygadzie 29 listopada 1944 roku.
Opis sztandru:&lt;br&gt;
Płat o wymiarach 92 x 92 cm, obszyty z trzech stron żółtą frędzlą, przymocowany do drzewca za pomocą sześciu kółek i stalowego pręta. Drzewce z jasnego politurowanego drewna skręcane z dwóch części za pomocą stalowych okuć. Głowica w formie ażurowego liścia, wewnątrz którego podwójnie złożony orzeł tego samego typu co noszony na czapce w 1 Dywizji Piechoty.
Strona główna:&lt;br&gt;
Na czerwonym tle haftowany białą nicią orzeł. Pod orłem haftowane skrzyżowane lufy armatnie. Wokół orła żółtą nicią haftowane napisy: „HONOR I OJCZYZNA”, „5-ta BRYGADA ARTYLERII CIĘŻKIEJ”. W rogach ponad gałązkami dębu i lauru, haftowanymi nićmi zielono-złotymi, haftowane żółtą nicią napisy i daty: „WAKINO 21.X.43"; „SMOLEŃSK 12.X.43"; „DOLSK 12.VI.44"; „PRAGA 14.IX.1944".
Strona odwrotna:&lt;br&gt;
Na białym tle, pośrodku, haftowany i malowany kolorowo wizerunek św. Barbary. Wokół wizerunku napis haftowany żółtą nicią: „ŚWIĘTA BARBARO PROWADŹ NAS DO ZWYCIĘSTWA”.

</doc>
<doc id="1205367" url="https://pl.wikipedia.org/wiki?curid=1205367" title="Warszawskie Towarzystwo Pszczelniczo-Ogrodnicze">
Warszawskie Towarzystwo Pszczelniczo-Ogrodnicze

Warszawskie Towarzystwo Pszczeniczo-Ogrodnicze założone w 1886 r., istniało na przełomie XIX i XX w., miało siedzibę przy ul. Wiejskiej 12 w Warszawie.
Wydawało pismo fachowe "Pszczelarz i ogrodnik". Prowadziło kursy zawodowe, które zaczęły się odbywać od 1892 r., a w roku 1898 Towarzystwo rozpoczęło starania u władz cesarskich w kierunku uruchomienia dłuższych kursów o charakterze praktycznym.
Wystąpiło z inicjatywą oświaty zawodowej dla chłopów, zakładając na północny wschód od Podkowy Leśnej, przy szosie łączącej Brwinów z Otrębusami pierwszą w zaborze rosyjskim szkołę rolniczą — Pszczelin.
Sekretarzem Towarzystwa był Maksymilian Malinowski.

</doc>
<doc id="1205368" url="https://pl.wikipedia.org/wiki?curid=1205368" title="8 Brygada Artylerii Ciężkiej">
8 Brygada Artylerii Ciężkiej

8 Brygada Artylerii Ciężkiej (8 BAC) – oddział artylerii ciężkiej ludowego Wojska Polskiego.
Formowanie i zmiany organizacyjne.
Brygada została sformowana we wsi Różanka, w składzie 2 Dywizji Artylerii, na podstawie rozkazu nr 8 Naczelnego Dowództwa Wojska Polskiego z 20 sierpnia 1944 roku. W grudniu 1944 roku w Różance żołnierze brygady złożyli przysięgę. We wrześniu 1945 roku brygada została przeformowana w 67 pułk artylerii ciężkiej.
Skład etatowy.
Dowództwo i sztab
Stan etatowy liczył 1129 żołnierzy, w tym 116 oficerów, 308 podoficerów i 705 kanonierów.
Podstawowy sprzęt i uzbrojenie.
Na uzbrojeniu i wyposażeniu brygady znajdowały się:

</doc>
<doc id="1205369" url="https://pl.wikipedia.org/wiki?curid=1205369" title="Budiwoj">
Budiwoj

Budiwoj (ur. 2 poł. XI w., zm. 8 sierpnia 1074 lub 1075 w Płoni) – książę obodrzycki, syn Gotszalka.
Budiwoj był najstarszym synem księcia Gotszalka. Po śmierci Gotszalka (1066) wystąpił z pretensjami do tronu, jednak według relacji Helmolda, wiec zdecydował się poprzeć Kruta. Możni obodrzyccy obawiali się, że Budiwoj będzie się mścił za śmierć ojca. 
Budiwoj nie zrezygnował i korzystając z pomocy saskiego księcia Ordulfa zajął część dziedzictwa. W ten sposób rozpoczął się czas dwuwładzy w Księstwie Obodrzyckim. 
Krut stopniowo zdobył przewagę i ostatecznie wyparł Budiwoja z ostatnich trzymanych przez niego grodów. Wtedy Budiwoj poprosił o pomoc księcia saskiego Magnusa o zbrojną pomoc, powołując się przy tym na przyjaźń i uległość swoją i swojego ojca wobec Sasów. Magnus wyposażył go w wojsko (600 zbrojnych według Helmolda), sam jednak nie wyruszył na wyprawę. Budiwoj niespodziewanie zajął niebroniony gród Płonie (rok 1074 lub 1075). Według Helmolda była to pułapka, przed którą zresztą ostrzegała Budiwoja pewna Niemka. Zdobywcy zostali otoczeni przez Kruta w grodzie. Zwiadowca saski, który miał zbadać sytuację, został przez Kruta przekupiony, dlatego pomoc, na jaką liczył Budiwoj, nie nadeszła.
W tej sytuacji, namawiany przez swoją drużynę, rozpoczął rozmowy. W wyniku układów Budiwoj i jego wojsko mieli prawo opuścić gród pod warunkiem pozostawienia broni. Potem jednak wyszły na jaw gwałty, jakich dopuścili się ludzie Budiwoja. Pod tym pretekstem niefortunni zdobywcy, a także ich wódz, zostali wybici. &lt;br&gt;
Jego synem był Przybysław książę Wagrów.
Losy Budiwoja znane są głównie z Kroniki Słowian Helmolda, którego informacje są nieweryfikowalne z powodu braku innych, równie szczegółowych źródeł.

</doc>
<doc id="1205370" url="https://pl.wikipedia.org/wiki?curid=1205370" title="10 Brygada Artylerii Ciężkiej">
10 Brygada Artylerii Ciężkiej

10 Brygada Artylerii Ciężkiej (10 BAC) – związek taktyczny ciężkiej artylerii Wojska Polskiego.
Formowanie i zmiany organizacyjne.
Sformowana została, w rejonie Zamościa, na podstawie rozkazu Naczelnego Dowódcy WP nr 50 z 10 października 1944 roku jako jednostka 3 Armii WP. Wobec zaprzestania formowania armii weszła w skład 5 Dywizji Artylerii.
W 1945 roku w Toruniu brygada przeformowana została w 71 pułk artylerii ciężkiej i podporządkowana dowódcy 13 Brygady Artylerii Ciężkiej. W 1948 jednostka została dyslokowana do Chełmna. W lipcu 1949 roku pułk został usamodzielniony oraz wzmocniony ludźmi i sprzętem z rozwiązywanego 30 dywizjonu artylerii ciężkiej. W 1951 roku 71 pac przeformowany został w 21 Brygadę Artylerii Ciężkiej.
Brygada wchodziła w skład 6 Dywizji Artylerii Przełamania z Grudziądza, a od jesieni 1956 w skład 5 Dywizji Artylerii Armat. W 1955 roku jednostka przemianowana została na 21 Brygadę Artylerii Armat. W terminie do 15 sierpnia 1957 roku brygada została przeformowana w 92 dywizjon artyleryjskiego rozpoznania pomiarowego.
Skład organizacyjny.
Dowództwo i sztab
Stan etatowy: żołnierzy – 1129 "(oficerów – 116, podoficerów – 308, kanonierów – 705)"
Przekształcenia.
10 Brygada Artylerii Ciężkiej → 71 pułk artylerii ciężkiej → 21 Brygada Artylerii Ciężkiej → 21 Brygada Artylerii Armat → 92 dywizjon artyleryjskiego rozpoznania

</doc>
<doc id="1205374" url="https://pl.wikipedia.org/wiki?curid=1205374" title="Drvenik veliki">
Drvenik veliki

Drvenik veliki – chorwacka wyspa na morzu Adriatyckim, na północ od wyspy Šolta, w odległości ok. 2 km od stałego lądu, 20 km od miasta Split. Ma powierzchnię 11,69 km² a długość linii brzegowej wynosi 23,885 km. Największą osadą na wyspie jest miasto Drvenik. Wyspa obecnie jest zamieszkana przez 168 mieszkańców (2001). Najwyższe wzniesienie "Buhalj" osiąga wysokość 178 m n.p.m.
Historia i gospodarka.
Pierwsi osadnicy przybyli tutaj w XV wieku. Głównym źródłem utrzymania mieszkańców wyspy Drvenik Veliki jest: rolnictwo, rybołówstwo oraz turystyka. Na wyspie znajduje się wiele piaszczystych jak i kamienistych plaż.

</doc>
<doc id="1205376" url="https://pl.wikipedia.org/wiki?curid=1205376" title="Kośnik">
Kośnik



</doc>
<doc id="1205377" url="https://pl.wikipedia.org/wiki?curid=1205377" title="Osiedle Olsztyńskie (Bełchatów)">
Osiedle Olsztyńskie (Bełchatów)

Osiedle Olsztyńskie - osiedle mieszkaniowe Bełchatowa z domkami jednorodzinnymi, położone w północno-wschodniej części miasta.
Dawniej na terenie dzisiejszego osiedla leżała wieś Olsztyn, która 26 kwietnia 1925 roku została dołączona do Bełchatowa. Znajduje się tu parafia pw. Matki Boskiej Nieustającej Pomocy, do parafii należą także wsie: Dobrzelów, Myszaki, Niedyszyna. Główną ulicą jest ulica Olsztyńska, dzieląca osiedle na dwie części. Rzeka Rakówka jest północną granicą osiedla.
Osiedle Olsztyńskie od południowego zachodu graniczy z osiedlem Żołnierzy POW.

</doc>
<doc id="1205382" url="https://pl.wikipedia.org/wiki?curid=1205382" title="Towarkowo">
Towarkowo

Towarkowo (ros. "Товарково") – osiedle typu miejskiego w środkowej Rosji, w obwodzie kałuskim nad rzeką Szanią dopływem Ugry. Status osiedla typu miejskiego od 1964 roku. Około 14,5 tys. mieszkańców (2006).

</doc>
<doc id="1205383" url="https://pl.wikipedia.org/wiki?curid=1205383" title="Alexandre de Paris">
Alexandre de Paris

Alexandre de Paris, właśc. Louis Alexandre Raimon (ur. 6 września 1922 w Saint-Tropez, zm. 3 stycznia 2008 tamże) – francuski fryzjer stylista o międzynarodowej sławie, Kawaler Legii Honorowej.
Pierwszy zakład fryzjerski założył w 1938 w Cannes. Sławę zdobył, tworząc w 1946 fryzurę żony Agi Khana, Begum. W 1957 otworzył salon w Paryżu, przy rue de Faubourg Saint-Honoré. Współpracował z domami mody Chanel, Grès, Yves Saint Laurent, Hubert de Givenchy, Balmain, Gaultier, Mugler. Był stylistą aktorek: Audrey Hepburn, Lauren Bacall, Lizy Minnelli, Shirley MacLaine, Grety Garbo, Michèle Morgan, Romy Schneider, a także Marii Callas. Jego dziełem były fryzury Elizabeth Taylor w filmie "Kleopatra".
Dwukrotnie (w 1963 i 1969) został wyróżniony „Oscarem mody”. Był także Kawalerem Legii Honorowej, Narodowego Orderu Zasługi oraz Orderu Sztuki i Literatury.

</doc>
<doc id="1205384" url="https://pl.wikipedia.org/wiki?curid=1205384" title="Sprawozdawczość finansowa">
Sprawozdawczość finansowa

Sprawozdawczość finansowa pełni funkcje sprawozdawcze, jej celem jest przygotowanie informacji o stanie działalności gospodarczej jednostki gospodarczej za pomocą sprawozdań finansowych w postaci danych, do odbiorców zewnętrznych. Wszystkie dane ekonomiczne pochodzą z ksiąg rachunkowych jasno obrazując sytuację majątkową, finansową i dochodową jednostki. Stosuje się jednolitą zasadę według wartości nabycia tzw. kosztu historycznego. Informacje te powinny być przedstawione rzetelnie, prawidłowo i istotnie.
Sprawozdanie finansowe powinno zawierać:
Zasady sprawozdawczości finansowej są regulowane przez ustawę o rachunkowości oraz krajowe i międzynarodowe standardy.

</doc>
<doc id="1205389" url="https://pl.wikipedia.org/wiki?curid=1205389" title="Racibor (książę obodrzycki)">
Racibor (książę obodrzycki)

Racibor (zm. 1043) – książę obodrzycki.
Życiorys.
Racibor doszedł do władzy po śmierci księcia Przybygniewa, prawdopodobnie wybrany przez wiec. Początkowo był jednym z trzech książąt obodrzyckich, pozostali to Anatrog (Onodróg) i Gneus (Gniewosz). Wszyscy trzej zostali wymienieni jako obecni na zjeździe w Hamburgu w roku 1036, gdzie zobowiązali się płacić trybut księciu Saksonii, Bernardowi. 
Racibor zjednoczył wszystkie plemiona pod władzą swoją i swoich ośmiu synów. Zginął w roku 1043 z rąk Duńczyków, szczegółowe okoliczności jego śmierci nie są znane. Jego synowie podjęli w następnym roku wyprawę przeciw Danii, lecz zostali pokonani i zabici przez króla duńskiego Magnusa I Dobrego, niedaleko Hedeby. O bitwie informuje nas zarówno dzieło Adama Bremeńskiego, jak również poezja skaldów. Bitwę tę identyfikuje się ze sławioną w wierszach bitwą nad rzeką Skotborg. 
Następstwem tej klęski był powrót na tron przedstawiciela starej dynastii - Gotszalka, wspieranego przez Danię i Saksonię.

</doc>
<doc id="1205392" url="https://pl.wikipedia.org/wiki?curid=1205392" title="Konrad Brandel">
Konrad Brandel

Konrad Brandel (ur. 25 listopada 1838 w Warszawie, zm. 28 października 1920 w Toruniu) – polski fotograf, wynalazca, fotoreporter, kronikarz Warszawy, współpracował m.in. z „Tygodnikiem Ilustrowanym”, „Fotografem Warszawskim” i „Wędrowcem”. Twórca unikatowej dokumentacji fotograficznej Warszawy końca XIX w.
Autor najstarszych polskich zdjęć lotniczych, wykonanych w 1865 r. z gondoli balonu lecącego nad Warszawą i najprawdopodobniej jedyny Polak, który w XIX wieku fotografował z balonu.
Początki działalności.
Urodził się w warszawskiej rodzinie mieszczańskiej jako syn Seweryna (1806-1882) i Karoliny z Cichockich (1813-1904) herbu Nałęcz. Jeden z jego braci, Władysław (1849-1921), również był fotografem, Seweryn (1841-1916) – radcą Prokuratorii Królestwa Polskiego i współzałożycielem warszawskiej Filharmonii.
W 1858 roku Konrad ukończył klasę chemiczną warszawskiego Gimnazjum Realnego i rozpoczął pracę w zakładzie fotograficznym Karola Beyera, jednego z pionierów fotografii w Polsce. W atelier Beyera Brandel zajmował się pracą w ciemni, ale wykonywał również zdjęcia w plenerze. Należały do nich fotografie, które zrobił 30 lipca 1865 r. z gondoli lecącego nad Warszawą balonu. Posługując się aparatem „sekundowym” na szklane negatywy o wymiarach ok. 10 × 13 cm, wykonał trzy ujęcia: zabudowania w okolicy klasztoru Reformatów, Ogród Saski i miejsce lądowania – wieś Marki.
Własny zakład.
W 1865 roku otworzył przy ul. Nowy świat 57 (nr hip. 1249) wraz z bratem Władysławem i Marcinem Olszyńskim (z którym pracował w zakładzie Beyera) studio fotograficzne pod nazwą „K. Brandel i S-ka”. Przy atelier funkcjonowała również światłodrukarnia. Około 1873 roku Olszyński wycofał się ze spółki z Brandlami i założył własny zakład – „Prim”. Pod koniec XIX wieku zakład przeniósł się na ul. Szpitalną.
Główną działalnością firmy była fotografia portretowa. Swoje zdjęcia u Brandla wykonywało wiele osób z warszawskiego środowiska kulturalnego: aktorzy, malarze, naukowcy itp. Od lat 70. zakład specjalizował się w fotografiach dzieci, których wykonanie stanowiło wówczas sporą trudność. Ponadto studio Brandla specjalizowało się w wykonywaniu fotograficznych kalendarzy naściennych (pierwszy z nich, na rok 1866, został wydany w roku 1865 i ilustrowany był ponad 300 fotografiami z życia Warszawy) i fotografii grupowych w formie pojedynczych zdjęć ułożonych na malowanym tle. Brandel wykonywał również bezinteresownie zdjęcia chorób skórnych i innych schorzeń dla profesorów Uniwersytetu Warszawskiego, za co w 1875 otrzymał tytuł fotografa Uniwersytetu Warszawskiego.
Podobnie jak inne warszawskie zakłady, tak i firma Brandla wysyłała swoje prace na wystawy krajowe i zagraniczne. Na Wystawie Politechnicznej w Moskwie w 1872 roku firma otrzymał dwa medale: srebrny i srebrny wielki. Dwa lata później za "Album fotograficzny chorób skórnych" Brandel dostał w Paryżu medal od Société française de photographie.
Osobną część działalności Brandla stanowiła fotografia widoków miast i wsi, a zwłaszcza Warszawy. Tematykę tę fotograf podejmował od początku lat 60., dokumentując np. w budowę kościoła Wszystkich Świętych w Warszawie. Ok. 1870 roku w warszawskiej prasie zaczęły pojawiać się ryciny wykonane według fotografii Brandla. Jedną z nich była zamieszczona w ostatnim numerze „Kłosów” panorama Warszawy z Wieży Zegarowej Zamku Królewskiego. Wykonana została w technice drzeworytu według rysunku Adolfa Kozarskiego, który do jego wykonania posłużył się fotografiami Brandla z 1873 roku. Ponadto Brandel wydawał cykle widoków Warszawy w formie albumów.
Pod koniec lat 80. Brandel prawdopodobnie zaczął coraz bardziej koncentrować się na fotografii reportażowej i prasowej. W okresie tym w pojawiła się nowa technika: bromo-żelatynowa, która skróciła i uprościła pracę fotografów, umożliwiając wykonywanie zdjęć nazywanych wówczas „momentalnymi”, tzn. o znacznie skróconym czasie naświetlania. Brandel prowadził prace nad opracowaniem przenośnego aparatu, umożliwiającego wykonywanie zdjęć poruszających się obiektów. Jego wynalazek, noszący nazwę fotorewolweru, w późniejszym czasie został uzupełniony o magazynek zawierający do 12, a później 25, klisz, co pozwalało na ich szybką wymianę i wykonywanie zdjęć reporterskich. Dokładna data powstania tego wynalazku nie jest znana. Być może prace nad nim prowadził już ok. 1880 roku, jednak za czas powstanie przyjmuje się rok 1883 lub 1884. „Kurier Warszawski” w 1885 roku donosił, iż "pan Brandel za swój wynalazek otrzymał srebrny medal na wrocławskiej wystawie fotograficznej". W 1889 r. Brandel otrzymał patent na aparat z magazynkiem na 25 klisz. Brandel zajmował się również produkcją owych aparatów na zamówienie. Wśród nabywców byli, według listu Brandla do swojego konkurenta Władysława Karoliego, tacy artyści jak Wojciech Gerson, Henryk Siemiradzki, Gierymski i Kossak.
Wykorzystanie własnego wynalazku umożliwiło Brandlowi tworzenie fotoreportaży z życia Warszawy. Fotografował zarówno życie codzienne, jak i architekturę miasta. Zdjęcia te – dzięki wykorzystaniu fotorewolweru – oprócz nieruchomej zabudowy przedstawiają także przypadkowych przechodniów, scenki rodzajowe, pojazdy w ruchu itp. Na fotografiach reportażowych Brandel utrwalał m.in. warszawskie targowiska, parki, nabrzeża Wisły, a także konkretne wydarzenia: regaty, otwarcie kolejki konnej Warszawa-Wilanów, wyścigi konne, zabawy na Polu Mokotowskim, uroczystości religijne, pogrzeby i inne. Wiele z nich publikowane było w ówczesnej prasie, w tym w „Tygodniku Ilustrowanym”. Z kolei na łamach „Wędrowca”, którego kierownikiem artystycznym był Stanisław Witkiewicz, wiele pochlebnych słów poświęcił Brandlowi i jego wynalazkowi pisarz Bolesław Prus.
Późny okres.
Po roku 1900 Brandel wycofał się z pracy i przeniósł się wraz z drugą żoną, Jadwigą z Kunklów, do posiadłości w Łyszkowicach. W 1905 roku Brandel został honorowym członkiem Towarzystwa Fotograficznego Warszawskiego.
W czasie I wojny światowej przebywał w Rosji, a następnie osiadł w Toruniu. Pochowany został na cmentarzu Powązkowskim w Warszawie (kwatera 175-1-14).

</doc>
<doc id="1205393" url="https://pl.wikipedia.org/wiki?curid=1205393" title="Tinka Kurti">
Tinka Kurti

Tinka Kurti właśc. Tinka Thani (ur. 17 grudnia 1932 w Sarajewie) – albańska aktorka. Jedna z najbardziej znanych aktorek albańskich w okresie rządów Envera Hodży. W ciągu 60 lat swojej kariery scenicznej zagrała w 167 sztukach teatralnych i w 65 filmach fabularnych.
Życiorys.
Była najstarszym z czwórki dzieci Albańczyka Dedë Kolë Thaniego i węgierskiej aktorki i piosenkarki Elisabet von Balinda. W dzieciństwie wraz z rodziną wyemigrowała z Sarajewa do albańskiej Szkodry. W tym mieście także spędziła większość swojego życia. W 1947 roku usunięto ją ze szkoły artystycznej w Tiranie (Liceu Artistik) po trzech miesiącach nauki (jak sama twierdzi, za „zbyt liberalne poglądy”) i na tym zakończyła swoją edukację. W wieku 16 lat zadebiutowała na scenie teatralnej, odgrywając drugorzędną rolę w przedstawieniu "Dasma Shkodrane" (Wesele w Szkodrze). Rok później dołączyła do zespołu Teatru Migjeni w Szkodrze, gdzie grała główne role w dramatach albańskich i rosyjskich (Czechow, Gogol).
W 1958 roku jeszcze nieznana szerszej publiczności zadebiutowała w filmie Tana, u boku znanego już ze scen albańskich i z filmu Skanderbeg – Naima Frashëriego. Tytułowa rola w filmie oznaczała dla niej początek wielkiej kariery. Wystąpiła w 30 filmach fabularnych. Wśród najbardziej znanych filmów, w których wystąpiła warto wymienić: rolę matki w "Yjet e netëve të gjata" (Gwiazdy długich nocy, 1972), Ciotki w "Cifti i lumtur" (Szczęśliwe małżeństwo, 1975), czy też senioriny Mancini w filmie "Vajzat me kordele të kuqe" (Dziewczęta z czerwonymi kokardami, 1978).
Za swoje role otrzymała najwyższe albańskie nagrody, którymi honorowano artystów, w tym Artysty Ludu (alb. Artist i Popullit). Jej imię przyjął teatr albański działający w szwedzkim Malmö, kina w Tiranie i w Durrësie, a także szkoła we wsi Lekbibaj.
Była mężatką (mąż Palok Kurti, zm. 1997), miała syna Zefa (zm. 2018). W 2003 roku reżyser albański, Esat Teliti, nakręcił film dokumentalny „Tinka”, poświęcony postaci aktorki.
Polacy o aktorce.
"Byłem raz (mianowicie w Shkoder) na współczesnej farsie obyczajowej pt. Lokatorzy z szóstej klatki schodowej. Czołową rolę w tej uroczej komedii pióra Kina Dushi grała Tinka Kurti – znakomita aktorka i równocześnie najjaśniejsza gwiazda albańskiego ekranu".

</doc>
<doc id="1205394" url="https://pl.wikipedia.org/wiki?curid=1205394" title="The Flower Kings">
The Flower Kings

The Flower Kings – szwedzki zespół grający rock progresywny.

</doc>
<doc id="1205396" url="https://pl.wikipedia.org/wiki?curid=1205396" title="Stany Zjednoczone (ujednoznacznienie)">
Stany Zjednoczone (ujednoznacznienie)



</doc>
<doc id="1205397" url="https://pl.wikipedia.org/wiki?curid=1205397" title="Tlstý javor">
Tlstý javor

Tlstý javor (1019 m n.p.m.; słow. "sedlo Tlstý javor") – wysoka przełęcz w Rudawach Weporskich na Słowacji, w ich bocznym grzbiecie, w grupie zwanej Balocké vrchy.
Przełęcz ma charakter nieznacznego obniżenia w dosyć wyrównanym grzbiecie i nie ma istotnego znaczenia orograficznego. Przechodzi przez nią natomiast szosa (droga krajowa nr 529) z Brezna w dolinie Hronu na północy do Hryniowej w dolinie Slatiny na południu. Drogą kursują autobusy między wspomnianymi wyżej miastami (przystanek na przełęczy). Na przełęczy cmentarz żołnierzy i partyzantów, poległych w czasie słowackiego powstania narodowego.
Szlaki turystyczne.
Przełęcz jest węzłem szlaków turystycznych, wiedzie przez nią m.in. czerwono znakowany dalekobieżny szlak turystyczny, zwany Rudną Magistralą:

</doc>
<doc id="1205399" url="https://pl.wikipedia.org/wiki?curid=1205399" title="Timer 555">
Timer 555

555 (nazywany też NE 555) – układ scalony (chip) pozwalający na realizację wielu funkcji, np. układu czasowego (timera) czy multiwibratora (generatora przebiegów prostokątnych).
Układ ten został zaprojektowany i skonstruowany przez Hansa R. Camenzinda w 1970 roku, wprowadzony do sprzedaży w 1971 roku przez firmę Signetics (przejętą później przez Philips). Jego oryginalnym oznaczeniem był SE555/NE555, był też nazywany „The IC Time Machine” (układ scalony – maszyna czasu). Dzięki swojej prostocie użytkowania, niskiej cenie i dobrej stabilności jest wciąż w użyciu. Do 2003, corocznie produkowano miliard takich układów.
Timer 555 jest jednym z najpopularniejszych i najbardziej wszechstronnych układów, które kiedykolwiek wyprodukowano. Składa się z 23 tranzystorów, 2 diod i 16 rezystorów na płytce krzemowej, umieszczonej w 8-nóżkowej obudowie. Układ 556 to podwójna wersja układu 555 w 14-nóżkowej obudowie. Układ 558 to poczwórna wersja 555 (z małymi modyfikacjami) umieszczona w obudowie 16-nóżkowej (końcówki DIS i THR są wewnętrznie połączone, TR reaguje na zbocze opadające sygnału zamiast na poziom napięcia). Dostępne są także wersje wykonane w technologii CMOS, o obniżonym poborze mocy i zmniejszonych prądach upływu wejść progowych, co pozwala na zastosowanie większych wartości rezystorów (dłuższe czasy impulsów, obniżenie poboru prądu, zwiększenie stabilności odmierzania czasu przez zastosowanie kondensatorów nieelektrolitycznych, jednak tego typu układy są wrażliwe na elektryczność statyczną). Do grupy układów CMOS należą TLC555 (Texas Instruments) czy ICM7555 (Intersil).
555 ma trzy tryby działania:
Użycie.
Poszczególne piny układu 555 mają następujące funkcje:
Układ monostabilny.
Czas trwania impulsu wyjściowego ustawiamy przy pomocy jednego kondensatora i jednego rezystora:
Układ monostabilny
Czas trwania impulsu wyjściowego wyraża się wzorem:
gdzie:
Układ działa następująco:
Impuls (stan wysoki-stan niski-stan wysoki) podany na wejście TR (nóżka 2) ustawia wewnętrzny przerzutnik dwustanowy w układzie 555, co powoduje ustawienie na wyjściu stanu wysokiego (w przybliżeniu Ucc-1,4 V) i wyłączenie tranzystora rozładowującego (podłączonego do nóżki 7 układu 555). Kondensator zaczyna się ładować przez rezystor R, napięcie na nim zaczyna narastać według wzoru:
gdzie:
Ponieważ zwykle napięcie zasilania Ucc jest dużo większe niż napięcie U7 nasycenia tranzystora rozładowującego podłączonego do końcówki 7 układu, to napięcie U7 pomija się we wzorze i upraszcza się on do postaci:
Gdy napięcie na kondensatorze osiągnie poziom zadziałania komparatora kasującego podłączonego do wejścia THR, to nastąpi ustawienie na wyjściu stanu niskiego oraz włączenie tranzystora rozładowującego kondensator.
Czas impulsu wyznacza się z porównania napięcia ładującego się kondensatora z poziomem odniesienia komparatora (to napięcie jest równe na końcówce 5 (Cv) układu):
Po przekształceniu czas trwania impulsu wyraża się wzorem:
Jeżeli końcówka 5 nie jest do niczego podłączona lub jest do niej podłączony kondensator filtrujący (najczęściej 10 nF), wówczas napięcie U5 jest ustalone wewnętrznym dzielnikiem napięcia na poziomie U5=(2/3)*Ucc i wzór upraszcza się do postaci:
Ze względu na czasy opóźnień pomiędzy impulsem wyzwalającym a zmianą sygnału na wyjściu, czasy narastania i opadania sygnału na wyjściu oraz wpływ pojemności montażowych powodujących spore odchyłki C przy małych jego wartościach (rzeczywista wartość C to suma pojemności kondensatora i pojemności montażowej) sensowne minimalne czasy impulsów wyjściowych nie powinny schodzić niżej niż 10 μs.
Zalecane wartości rezystancji R powinny być wybierane z zakresu 1 kΩ do 1 MΩ, a pojemności z zakresu 1 nF do 100 μF. W przypadku układów o podwyższonej stabilności należy stosować kondensatory o niskim współczynniku temperaturowym pojemności (dla większych pojemności kondensatory tantalowe). Wartości rezystorów należy wybierać z dostępnych szeregów wartości tych elementów lub zastosować szeregowe połączenie rezystora nastawnego i rezystora stałego (minimum 1kΩ) ustalającego zakres regulacji czasu impulsu.
W trybie pracy monostabilnej napięcie sterujące na nóżce 5 może się zmieniać w zakresie 45% do 90% napięcia zasilania, co pozwala na zmianę czasu trwania impulsu bez zmiany parametrów elementów R i C. Kondensator o pojemności 10nF do 100 nF włączony pomiędzy końcówkę 5 (Cv) a masę zwiększa odporność układu na zakłócenia i przypadkowe wyzwolenia.
Uwaga: Przy sterowaniu czasem trwania impulsu przy pomocy napięcia podawanego na końcówkę 5 (Cv) układu 555, zmienia się także poziom odniesienia dla komparatora wyzwalającego podłączonego do końcówki 2. Poziom odniesienia wejścia wyzwalania wynosi połowę napięcia U5.
Układ astabilny.
W trybie astabilnym, czas trwania stanu wysokiego na wyjściu wyraża się wzorem
a czas trwania stanu niskiego
Uwaga: Dla tego schematu współczynnik wypełnienia impulsu jest zawsze większy od 50%!
Częstotliwość sygnału wyjściowego wyraża się wzorem
Parametry.
Te parametry odnoszą się do NE555. Inne timery 555 mogą mieć lepsze parametry, w zależności od zastosowania (wojskowe, medyczne itp.).
Pochodne.
Różne firmy wyprodukowały wiele kompatybilnych pinowo wariantów, włączając wersje CMOS. 555 znany jest także pod następującymi oznaczeniami (różni producenci):

</doc>
<doc id="1205401" url="https://pl.wikipedia.org/wiki?curid=1205401" title="Żukow (miasto)">
Żukow (miasto)

Żukow (ros.: Жуков) – miasto w zachodniej Rosji, w obwodzie kałuskim, nad rzeką Ugodką; siedziba administracyjna rejonu żukowskiego. W 2010 roku liczyło ok. 12,2 tys. mieszkańców. Ośrodek przemysłu drzewnego.
Historia.
Miejscowość założono na początku XVII w. Od 1656 roku nosiła nazwę Ugodskij Zawod. We wsi do 1780 roku działała huta, a po jej zamknięciu miejscowość stała się ośrodkiem handlowym powiatu małojarosławskiego. Znaczenie handlowe Ugodskiego Zawodu zmalało w XIX w. W 1974 roku wieś przemianowano na Żukowo, na cześć Gieorgija Żukowa, marszałka ZSRR. Prawa miejskie miejscowość otrzymała w 1996 roku po połączeniu z osiedlem typu miejskiego Protwa. Nowo powstałe miasto otrzymało nazwę Żukow.

</doc>
<doc id="1205403" url="https://pl.wikipedia.org/wiki?curid=1205403" title="Jeremy Gavanon">
Jeremy Gavanon



</doc>
<doc id="1205404" url="https://pl.wikipedia.org/wiki?curid=1205404" title="Robert Bresson">
Robert Bresson

Robert Bresson (ur. 25 września 1901 w Bromont-Lamothe, zm. 18 grudnia 1999 w Droue-sur-Drouette) – francuski reżyser i scenarzysta filmowy, uznawany za jednego z najwybitniejszych twórców światowego kina. 
Autor 13 filmów pełnometrażowych nagradzanych na najważniejszych festiwalach filmowych w Europie. Za całokształt twórczości na 46. MFF w Wenecji w 1989 został nagrodzony Honorowym Złotym Lwem. Współpracował z Jeanem Giraudoux i Jeanem Cocteau.
Tworzył dramaty filozoficzno-psychologiczne z wyraźnym elementem metafizycznym. Cechowała go subtelność w ukazywaniu psychiki ludzkiej. Dążył do ukazania rzeczywistości duchowej ukrytej w rzeczywistości materialnej, stąd też specyficzna stylistyka jego filmów. Szczególnie charakterystyczna jest gra aktorska, a właściwie jej brak – Bresson zawsze zatrudniał amatorów (nazywanych przez niego modelami), od których wymagał, by nie udawali żadnych uczuć czy emocji. Bohaterowie jego filmów, takich jak np. "Pieniądz" (1983), mają więc z reguły martwe, pozbawione wyrazu twarze.
Do jego najbardziej znanych filmów należą: "Dziennik wiejskiego proboszcza" (1951), "Ucieczka skazańca" (1956), "Kieszonkowiec" (1959), "Na los szczęścia, Baltazarze" (1966) i "Mouchette" (1967).

</doc>
<doc id="1205405" url="https://pl.wikipedia.org/wiki?curid=1205405" title="George Gay">
George Gay

George Henry Gay, Jr. (ur. 8 marca 1917 w Waco, zm. 21 października 1994 w Marietcie) – amerykański pilot, "Lieutenant Commander" US Navy, służący w 8 Dywizjonie Torpedowym na lotniskowcu USS „Hornet” (CV-8) w czasie II wojny światowej na Pacyfiku.
Młodość.
George Henry Gay, Jr. urodził się w Waco, w stanie Teksas. Do szkół uczęszczał w Austin i Houston zanim podjął studia w Szkole Rolniczo-Mechanicznej (dzisiaj "Texas A&amp;M University").
II wojna światowa.
Po 7 grudnia 1941 roku, jak wielu Amerykanów, Gay zdecydował się porzucić college i zaciągnąć się do wojska. Pragnąc walczyć jako pilot próbował dostać się do Korpusu Lotniczego Armii (ang. "Army Air Corps"), lecz został odrzucony z powodów zdrowotnych. Nie zamierzając odstąpić od swych planów wstąpił do US Navy, gdzie przepisy były mniej rygorystyczne. Gay został przyjęty, ze względu na nieukończone studia mianowany chorążym i skierowany na kurs pilotażu.
W kwietniu 1942 roku, tuż przed rajdem podpułkownika Jimmy'ego Doolittle'a na Tokio, został włączony do nowo sformowanego – dowodzonego przez komandora porucznika Johna C. Waldrona – VT-8, lotniskowca USS „Hornet” (CV-8). W tydzień po rajdzie „Hornet” zawinął do Pearl Harbor, by dołączyć do USS „Enterprise” w ramach 16 Grupy Uderzeniowej (ang. "Task Force 16"), która miała za zadanie obronę atolu Midway.
W czasie bitwy pod Midway, 4 czerwca rano dywizjon Gaya odnalazł i zaatakował japońskie lotniskowce z niskiego pułapu, bez osłony eskorty myśliwskiej, która zgubiła się w chmurach. Tuż przed atakiem powolne Devastatory zostały zaatakowane przez myśliwce nieprzyjaciela. Samolot Gaya został ostrzelany przez japońskie Zero i kilkakrotnie trafiony. Gay, chociaż został ranny (a jego radiooperator/strzelec zabity), zdołał zwolnić swą torpedę przed celem, lotniskowcem „Kaga”. George Gay został ponownie trafiony, co pozbawiło samolot sterowności i zmuszony był do wodowania. Gayowi udało się wydostać z kabiny. Utrzymywanie się na powierzchni ułatwiła mu nadmuchiwana poduszka z kabiny która, umożliwiła mu dodatkowo, ukrycie wśród japońskich okrętów. Był świadkiem zagłady trzech japońskich lotniskowców zatopionych w brawurowym ataku przez bombowce nurkujące Dauntless.
Po zapadnięciu zmroku Gay był już nieomal pewny ocalenia, bo Japończycy zniknęli, a w okolicach było coraz więcej jednostek amerykańskich poszukujących zestrzelonych pilotów. Jednak dopiero po około trzydziestu godzinach został uratowany przez samolot-amfibię Catalina marynarki. Z całego, liczącego trzydziestu pilotów i radiooperatorów zespołu, przeżył tylko on jeden. Następnego dnia Gay został przyjęty przez admirała Nimitza, któremu złożył relację z widzianych przez siebie fragmentów bitwy.
Po spędzeniu kilku miesięcy w szpitalu Gay wrócił do służby, biorąc udział w walkach o Guadalcanal z innym dywizjonem bombowym, po czym został instruktorem pilotażu.
Za swój udział w bitwie odznaczony został Krzyżem Marynarki (ang. "Navy Cross") i odebrał osobiste wyróżnienie od prezydenta USA.
Późniejsze losy.
Po wojnie Gay przez ponad 30 lat latał jako pilot linii "TWA". Często był zapraszany przez szkoły i organizacje kombatanckie, by podzielić się ze słuchaczami swoimi przeżyciami. Napisał także książkę pt. "Sole Survivor". W roku 1975 był konsultantem podczas kręcenia filmu "Midway". W rolę George Gaya wcielił się aktor Kevin Dobson.
21 października 1994 Gay zmarł na atak serca w szpitalu w miejscowości Marietta, w stanie Georgia. Zgodnie z ostatnią wolą zmarłego jego prochy zostały wysypane do Pacyfiku w miejscu, gdzie toczyła się pamiętna dlań bitwa.

</doc>
<doc id="1205407" url="https://pl.wikipedia.org/wiki?curid=1205407" title="Kierz (Dłużniewo Duże)">
Kierz (Dłużniewo Duże)

Kierz – część wsi Dłużniewo Duże w Polsce, położona w województwie mazowieckim, w powiecie płockim, w gminie Staroźreby.
W latach 1975–1998 Kierz administracyjnie należał do województwa płockiego.

</doc>
<doc id="1205408" url="https://pl.wikipedia.org/wiki?curid=1205408" title="POF PK8">
POF PK8



</doc>
<doc id="1205409" url="https://pl.wikipedia.org/wiki?curid=1205409" title="POF PK7">
POF PK7



</doc>
<doc id="1205412" url="https://pl.wikipedia.org/wiki?curid=1205412" title="Wody terytorialne">
Wody terytorialne



</doc>
<doc id="1205417" url="https://pl.wikipedia.org/wiki?curid=1205417" title="Zakład Optyki Instrumentalnej „Uniwersał”">
Zakład Optyki Instrumentalnej „Uniwersał”

Zakład Optyki Instrumentalnej „Uniwersał” – polski producent sprzętu astronomicznego z Żywca. Przedsiębiorstwo powstało w 1986 roku, jest najstarszym producentem amatorskich teleskopów astronomicznych w Polsce.
Nazwa przedsiębiorstwa pochodzi od nazwiska założycieli – braci Jacka i Bogusława Uniwersałów. Od roku 2005 właścicielem jest samodzielnie Jacek Uniwersał. Powstanie przedsiębiorstwa w okresie bardzo trudnego dostępu do jakiegokolwiek sprzętu astronomicznego w Polsce przyczyniło się w bardzo dużym stopniu do popularyzacji amatorskich obserwacji astronomicznych w latach dziewięćdziesiątych XX w. Skutkiem powstania firmy i produkowania przez nią bardzo dużych ilości sprzętu stał się szeroki dostęp miłośników astronomii do własnego sprzętu.
Ilość wyprodukowanych instrumentów astronomicznych przez przedsiębiorstwo była bardzo duża. W pierwszej połowie lat 90. XX w. teleskopy z żywieckiej firmy były najbardziej popularnym sprzętem astronomicznym w Polsce. Późniejsze lata nieco zmieniły tę sytuacje, rozwój rynku sprzętu astronomicznego, pojawienie się licznych dystrybutorów sprzętu z zagranicy zakończyły monopol firmy Uniwersał. W roku 2015 w ofercie przedsiębiorstwa obok nadal produkowanych teleskopów znajduje się również sprzęt z importu, a także mikroskopy, noktowizory i lornetki.
Przedsiębiorstwo Uniwersał produkuje teleskopy zwierciadlane w systemie Newtona oraz Cassegraina.
W 2015 roku przedsiębiorstwo specjalizuje się przede wszystkim w produkcji kopuł astronomicznych o średnicy 1,5, 2,2, 3,2 oraz 5,2 metra dla amatorskich i profesjonalnych obserwatoriów astronomicznych. Najbardziej znane miejsca z kopułami firmy Uniwersał to: Obserwatorium Astronomiczne im. Tadeusza Banachiewicza na górze Lubomir, kompleks edukacyjny w Klasztorze Franciszkanów w Głogówku z kopułą 5.2 metra oraz Solaris Center w Opolu, z ogólnodostępnym, multimedialnym obserwatorium słonecznym. Obecnie w Polsce znajduje się ponad 60 obserwatoriów o różnych stopniach automatyki oraz przeznaczenia. Coraz bardziej popularne stają się domowe obserwatoria astronomiczne stawiane w ogródku lub na dachu. Firma produkuje też mobilne planetaria, które są nowością w świecie nauki, służące do edukacji społeczeństwa za pomocą dmuchanej sfery oraz projektora z kątem rzucania obrazu 180° do pokazów filmów o tematyce astronomicznej, astronautyce oraz zjawiskach przyrodniczych.
Drugim produktem są lunety widokowe na monety oraz lunety bez mechanizmu wrzutowego służące do obserwacji krajobrazów w miejscach atrakcyjnych turystycznie.
W roku 2013 pierwsze produkty zostały wyeksportowane do krajów Unii Europejskiej, m.in. do Niemiec, Austrii, Portugalii oraz Bułgarii. W 2014 roku ekspansja objęła resztę świata o takie kraje jak: Gruzja, USA, RPA, Brazylia, Chile, Australia, Nepal, Indonezja – głównie obserwatoria w wersji komputerowej 2,2 metra oraz lunety widokowe na monety, ale i lunety astronomiczne na monety, przez które w nocy ludzie mają możliwość oglądanie Księżyca, planet oraz obiektów Deep Sky.
Rok 2014 to gwałtowne załamanie rynku astronomicznego w Polsce. Nie miało wpływu na produkcję, gdyż pod koniec roku eksport stanowił 60% produkcji. Do oferty dołączają kolejne nowości takiej jak podwójne lunety dla osób niepełnosprawnych na wózkach oraz dla dzieci, profesjonalne piery pod teleskop do obserwatorium oraz nowe zmodyfikowane do najwyższych standardów zdalnie sterowane obserwatoria astronomiczne. Kopuła astronomiczna dostała najwyższe oceny na jednym z największych forum astronomicznym pod względem designu, projektu oraz mechaniki.
W roku 2015 eksport obejmuje inne kraje takie jak: Chorwacja, Wielka Brytania, Armenia, Holandia, Belgia i Hiszpania. Są to przede wszystkim lunety widokowe na monety w pięknych miejscach, gdzie liczba turystów jest tak duża, że klienci prowadzą działalność gospodarczą i czerpią zyski tylko w oparciu o lunety widokowe.

</doc>
<doc id="1205421" url="https://pl.wikipedia.org/wiki?curid=1205421" title="1 Pułk Pancerny">
1 Pułk Pancerny



</doc>
<doc id="1205423" url="https://pl.wikipedia.org/wiki?curid=1205423" title="Alun Michael">
Alun Michael

Alun Edward Michael (ur. 22 sierpnia 1943 w Anglesey) – walijski polityk, członek Labour Co-operative Party, pierwsza osoba sprawująca urząd pierwszego ministra Walii, minister w pierwszym rządzie Tony’ego Blaira.
Życiorys.
Jest synem Lesliego i Betty Michael. Wykształcenie odebrał w Colwyn Bay Grammar School oraz na uniwersytecie w Keele. W latach 1971–1987 zajmował się sprawami edukacji w swoim okręgu. Pracował również jako reporter South Wales Echo. W 1972 r. został sędzią pokoju. Szefował również Cardiff Juvenile Bench. W latach 1973–1989 zasiadał w radzie miasta Cardiff. W 1987 r. został wybrany do Izby Gmin w okręgu Cardiff South and Penarth.
Po zwycięstwie Partii Pracy w wyborach 1997 r. został ministrem stanu i zastępcą ministra spraw wewnętrznych w Home Office. Odpowiadał za przegłosowanie w Izbie Gmin Crime and Disorder Act w 1998 r. Pod koniec tego roku został ministrem ds. Walii. Był nim do 1999 r., kiedy to został pierwszym sekretarzem Walii. Nie cieszył się jednak poparciem w kraju i już w 2000 r. otrzymał od Walijskiego Zgromadzenia Narodowego wotum nieufności.
W 2001 r. Michael został ministrem stanu do spraw wsi i lokalnego środowiska w ministerstwie środowiska, żywności i spraw wsi. Odpowiadał tam m.in. za wprowadzenie zakazu polowania z psami. W 2004 r. zaakceptował utworzenie parku narodowego w New Forest. Po wyborach w 2005 r. Michael został przeniesiony na stanowisko ministra stanu ds. przemysłu i regionów w ministerstwie handlu i przemysłu. Stanowisko to utracił w maju 2006 r. i od tamtej pory zasiada w tylnych ławach parlamentu.
Michael jest znany jako zwolennik międzynarodowego uznania Somalilandu.
Od 1966 r. jest żonaty z Mary Sophią Crawley, z którą ma pięcioro dzieci.

</doc>
<doc id="1205425" url="https://pl.wikipedia.org/wiki?curid=1205425" title="Ibrahima Faye">
Ibrahima Faye

Ibrahima Faye (ur. 22 października 1979 w Thiès) – piłkarz senegalski grający na pozycji środkowego obrońcy.
Kariera klubowa.
Piłkarską karierę Faye rozpoczął w klubie ASC Yakaar Rufisque. Był też zawodnikiem Niayés Pikine. Następnie wyjechał do Francji i w latach 1998–1999 był piłkarzem Gazélec Ajaccio. Potem 2 lata grał w trzecioligowym klubie Red Star 93 wywodzącego się z przedmieść Paryża. W 2001 roku przeszedł do KAA Gent. W 2002 roku zajął z nim 4. miejsce w Eerste Klasse. W 2003 roku zakończył sezon z klubem z Gandawy na 8. pozycji, a w 2004 - na 9.
Latem 2004 Faye wrócił do Francji i podpisał kontrakt z pierwszoligowym SM Caen. W Ligue 1 zadebiutował 7 sierpnia w zremisowanym 1:1 meczu z FC Istres. W Caen grał w podstawowym składzie jednak na koniec sezonu 2004/2005 zespół spadł do Ligue 2. Latem przeszedł do Troyes AC, któremu pomógł w 2006 roku w utrzymaniu w Ligue 1. W sezonie 2006/2007 zespół spadł jednak z ligi. Następnie grał w takich klubach jak: Lapta Türk Birligi SK, UJA Alfortville, Paris FC i Entente Bertrix. W 2014 zakończył karierę.
Kariera reprezentacyjna.
W reprezentacji Senegalu Faye zadebiutował w 2003 roku. W 2004 roku wystąpił w Pucharze Narodów Afryki 2004, na którym Senegal dotarł do ćwierćfinału. W 2008 roku został powołany przez Henryka Kasperczaka na Puchar Narodów Afryki 2008.

</doc>
<doc id="1205430" url="https://pl.wikipedia.org/wiki?curid=1205430" title="Okręg wyborczy Cardiff South and Penarth">
Okręg wyborczy Cardiff South and Penarth

Okręg wyborczy Cardiff South and Penarth powstał w 1983 r. i wysyła do brytyjskiej Izby Gmin jednego deputowanego. Okręg obejmuje dzielnice Cardiff - Butetown, Grangetown, Llanrumney, Rumney, Splott oraz Trowbridge, a także czwartą część Penarth.

</doc>
<doc id="1205432" url="https://pl.wikipedia.org/wiki?curid=1205432" title="Fabova hoľa">
Fabova hoľa

Fabova hoľa (1439 m n.p.m.) — najwyższy szczyt grupy Fabowej Hali, a jednocześnie całych słowackich Rudaw Weporskich. W słowackim podziale fizycznogeograficznym znajduje się na płaskowyżu Muránska planina należącym do Krasu Spisko-Gemerskiego ("Spišsko-gemerský kras").
Tworzy rozległy masyw górski, wznoszący się w głównym grzbiecie łańcucha Rudaw Słowackich, w grzbiecie wododziałowym, ograniczającym od południa dolinę Hronu. Ściśle w grzbiecie znajduje się południowy przedwierzchołek góry, zwany "Tri kopce". Ok. 500 m na północny zachód od niego wznosi się główny wierzchołek góry. Jeszcze niespełna kilometr dalej w tym samym kierunku znajduje się przełęcz Fabowej Hali (słow. "sedlo Fabovej hole", 1357 m), za którą grzbiet masywu wykręca ku zachodowi. W jego dość zrównanej linii wyróżnia się jeszcze dwa wzniesienia — "Javorinka" (1435 m) i "Psica" (1397 m).
Nazwa "Fabowa Hala" ma swe korzenie zapewne w XVII lub XVIII w., kiedy masyw stanowił rzeczywiście obszar wypasu owiec. Do pierwszych lat XXI w. wierzchołek góry był całkowicie zarośnięty dorodnymi świerkami, a niewielkie polany znajdowały się jedynie na jego północnych stokach, tuż poniżej przełęczy Fabowej Hali (przy zielonym szlaku turystycznym z Połomki). Stąd też otwiera się interesujący widok na północ, na łańcuch Niżnych Tatr i wyłaniające się zza nich szczyty Tatr Wysokich. Obecnie (2013 r.) znaczną część południowych stoków góry obejmują wielkie wyręby.
Cały masyw Fabowej Hali leży w granicach Parku Narodowego Muránska planina. Tereny podszczytowe Fabowej Hali obejmuje rezerwat przyrody Fabova hoľa. W masywie Kučelacha znajduje się Čertova jaskyňa – pomnik przyrody.
Szlaki turystyczne.
Szczyt Fabowej Hali, a w zasadzie jego południowy przedwierzchołek "Tri kopce", jest ważnym węzłem szlaków turystycznych. Przebiega przezeń czerwono znakowany dalekobieżny szlak turystyczny zw. Rudną Magistralą i wyprowadza nań szereg innych szlaków:

</doc>
<doc id="1205433" url="https://pl.wikipedia.org/wiki?curid=1205433" title="2 Pułk Czołgów">
2 Pułk Czołgów



</doc>
<doc id="1205435" url="https://pl.wikipedia.org/wiki?curid=1205435" title="Naby Diarso">
Naby Diarso

Naby Laye Diarso (ur. 1 stycznia 1977), gwinejski piłkarz, występuje na pozycji bramkarza.
Kariera.
Przez całą swoją karierę występuje w jednym klubie, Satellite Conakry. W 2005 roku został z tym klubem mistrzem Gwinei, a rok później zdobył puchar kraju. 
Diarso był reprezentantem Gwinei. W 2006 roku został powołany na Puchar Narodów Afryki. Był podstawowym bramkarzem i rozegrał cztery mecze, a Gwinea dotarła do ćwierćfinału, w którym przegrała z Senegalem 2:3.
Linki zewnętrzne.
Statystyki w bazie national-football-teams.com

</doc>
<doc id="1205438" url="https://pl.wikipedia.org/wiki?curid=1205438" title="1 Pułk Czołgów im. Bohaterów Westerplatte">
1 Pułk Czołgów im. Bohaterów Westerplatte



</doc>
<doc id="1205440" url="https://pl.wikipedia.org/wiki?curid=1205440" title="Still Got the Blues">
Still Got the Blues

Still Got the Blues – solowy album gitarzysty Gary Moore'a z 1990 r., nagrany z towarzyszeniem wielu znanych muzyków.
Własne kompozycje gitarzysty przeplatane są interpretacjami bluesowych standardów. Dedykowana Peterowi Greenowi płyta, wydana 26 marca 1990 przez Virgin, stała się sukcesem komercyjnym Moore’a (miała kilka reedycji). W 1991 r. ukazało się jej polskie wydanie (LP Polskie Nagrania „Muza” SX 2955).
W roku 2008 solo z utworu zostało uznane przez sąd za plagiat.
Lista utworów.
Strona A
Strona B
Wydanie na CD rozszerzone o utwory.
10. „That Kind Of Woman” (George Harrison) 4:30 
11. „All Your Love” (Otis Rush) 3:42 
12. „Stop Messin' Around” (Clifford Adams, Peter Green) 3:53 

</doc>
<doc id="1205441" url="https://pl.wikipedia.org/wiki?curid=1205441" title="Mimoza Ahmeti">
Mimoza Ahmeti

Mimoza Ahmeti (ur. 12 czerwca 1963 w Krui) – poetka i pisarka albańska.
Życiorys.
Nazywana „niegrzecznym dzieckiem” albańskiej literatury lat 90. XX w. pisze utwory nacechowane sensualizmem, prowokujące do zastanowienia się nad współczesną tożsamością Albańczyków, ich stosunkiem do przeszłości. Ignorowana przez część środowiska literackiego Albanii zyskała szczególną popularność wśród młodych czytelników, zwłaszcza tych, którzy identyfikują się z kulturą Zachodu.
Pierwsze utwory publikowała w latach 80. Oprócz wydanych tomików poezji publikowała opowiadania w wydawanym w Tiranie czasopiśmie "Nëntori" (Listopad). W 1998 została nagrodzona na Festiwalu Poezji w San Remo.
W 2001 startowała w wyborach lokalnych z listy Demokratycznej Partii Albanii, ale nie zdobyła mandatu.
Ma dwoje dzieci. Jest wegetarianką.

</doc>
<doc id="1205442" url="https://pl.wikipedia.org/wiki?curid=1205442" title="3 Pułk Czołgów">
3 Pułk Czołgów



</doc>
<doc id="1205444" url="https://pl.wikipedia.org/wiki?curid=1205444" title="Martin Šulík">
Martin Šulík

Martin Šulík (ur. 20 października 1962 w Żylinie) – słowacki reżyser i scenarzysta filmowy. Ukończył studia na Wydziale Filmu i Telewizji Wyższej Szkoły Sztuk Dramatycznych w Bratysławie.

</doc>
<doc id="1205446" url="https://pl.wikipedia.org/wiki?curid=1205446" title="Chabowo-Świniary">
Chabowo-Świniary

Chabowo-Świniary – wieś w Polsce położona w województwie mazowieckim, w powiecie sierpeckim, w gminie Zawidz.
W latach 1975–1998 miejscowość administracyjnie należała do województwa płockiego.

</doc>
<doc id="1205451" url="https://pl.wikipedia.org/wiki?curid=1205451" title="KGL">
KGL



</doc>
<doc id="1205455" url="https://pl.wikipedia.org/wiki?curid=1205455" title="Ulice i place osiedla Kortowo w Olsztynie">
Ulice i place osiedla Kortowo w Olsztynie

Ulice i place osiedla Kortowo w Olsztynie – alfabetyczny opis ulic i placów osiedla Kortowo.
Astronomów.
Ulica znajduje się w południowej części Kortowa. Z obu stron łączy się z ulicą Promienistą. Przy ulicy znajdują się głównie domy mieszkalne.
Cieszyński plac.
Plac znajduje się w środkowej części Kortowa. Na południe, po przejściu przez ulicę Licznerskiego, znajduje się plac Łódzki. Do końca drugiej wojny światowej, plac znajdował się w środku oddziału niemieckiej służby zdrowia - lazaretu wojennego. Dzisiaj wokół placu znajdują się budynki należące do uniwersytetu, m.in. Wydział Nauki o Żywności.
Dybowskiego Benedykta.
Ulica położona jest w południowej części Kortowa. Łączy aleję Warszawską (na wschodzie) z ulicą Słoneczną (na zachodzie). Przy ulicy znajduje się Kościół pw. Św. Franciszka z Asyżu oraz niektóre budynki UWMu.
Ulicą przebiegały trasy linii autobusów miejskich nr 3, 9, 15, 22, 30, 32, 33 i 101.
Nazwę ulica zawdzięcza Benedyktowi Dybowskiemu, polskiemu przyrodnikowi i podróżnikowi.
Gwiezdna.
Ulica Gwiezdna znajduje się w południowej części Kortowa. Przy ulicy znajdują się domy mieszkalne.
Heweliusza Jana.
Ulica znajduje się w środkowej części Kortowa. Na wschodzie łączy się z aleją Warszawską. Przy ul. Heweliusza znajduje się przystań Kortowska.
Nazwę ulica zawdzięcza Janowi Heweliuszowi, gdańskiemu astronomowi.
Kalinowskiego Kazimierza.
Ulica znajduje się w południowo-wschodniej części Kortowa. Na zachodzie łączy się z aleję Warszawską. Przy ulicy znajdują się głównie budynki mieszkalne.
W ciągu ul. Kalinowskiego znajduje się most nad Łyną.
Nazwę ulica zawdzięcza Kazimierzowi Kalinowskiemu, profesorowi UWM.
Kanafojskiego Czesława.
Ulica znajduje się w środkowej części Kortowa. Łączy ulicę Słoneczną (na zachodzie) z ulicą Oczapowskiego (na wschodzie). Przy ulicy znajdują się m.in. budynki należące do UWM.
Nazwę ulica zawdzięcza Czesławowi Kanafajskiemu, profesorowi.
Licznerskiego Jana.
Zlokalizowana na wschodzie Kortowa. Łączy ulicę Prawocheńskiego i plac Cieszyński. Przy ulicy znajdują się niektóre budynki UWM.
Nazwę ulica zawdzięcza Janowi Licznerskiemu.
Łódzki plac.
Plac znajduje się w środkowej części Kortowa. Na północ, po przejściu przez ulicę Licznerskiego, znajduje się plac Cieszyński. Do zakończenia drugiej wojny światowej, plac znajdował się w środku oddziału niemieckiej służby zdrowia - lazaretu wojennego. Przy placu znajdują się budynki UWM, dawniej znajdowało się też Kino Student.
Księżycowa.
Ulica znajduje się w południowo-zachodniej części Kortowa. Na wschodzie łączy się z ulicą Słoneczną. Przy ulicy znajdują się domy mieszkalne.
Obitza Kurta.
Ulica znajduje się w południowej części Kortowa. Łączy ulicę Dybowskiego (na północy) z ulicą Słoneczną (na południu). Przy ulicy znajdują się budynki należące do UWM m.in. Wydział Humanistyczny.
Nazwę ulica zawdzięcza Kurtowi Obitzowi, lekarzowi weterynarii, działaczowi mazurskiemu i więźniowi obozu koncentracyjnego w Dachau.
Oczapowskiego Michała.
Ulica łączy okolice placu Cieszyńskiego (na północy) z ulicą Obitza (na południu). Znajduje się przy niej wiele budynków i wydziałów UWM, m.in. Rektorat, Biblioteka Główna UWM oraz wydziały: Bioinżynerii Zwierząt, Biologii, Kształtowania Środowiska i Rolnictwa, Medycyny Weterynarnej, Nauk Technicznych, Ochrony Środowiska i Rybactwa, budynek AZSu oraz hotel "Żak".
W ciągu ulicy znajduje się most nad Kortówką.
Nazwę ulica zawdzięcza Michałowi Oczapowskiemu, profesorowi Uniwersytetu Wileńskiego.
Prawocheńskiego Romana.
Ulica zlokalizowana jest w środkowej części Kortowa. Łączy aleję Warszawską i ulicę Tuwima (na wschodzie) z ul. Heweliusza (na północy). Przy ulicy znajdują się budynki UWM, m.in. Wydział Geodezji i Gospodarki Przestrzennej, Wydział Nauk Ekonomicznych oraz hala sportowa.
Nazwę ulica zawdzięcza zootechnikowi prof. Romanowi Prawocheńskiemu.
Promienista.
Ulica znajduje się w zachodniej części Kortowa. Przy ulicy znajdują się budynki mieszkalne.
Słoneczna.
Znajduje się w środkowej i południowej części Kortowa. Łączy aleję Warszawską (na południu) z ulicą Kanafojskiego (na północy). Przy Słonecznej znajdują się budynki mieszkalne oraz budynki użytkowe.
W ciągu ulicy znajduje się most nad Kortówką.
Przy ulicy zlokalizowana jest także pętla autobusów miejskich "Stary Dwór", z której korzystają linie 103, 130, 302, 303, 305 i 309, a także pętla "Słoneczny Stok", do której dojeżdżają linie 109 i nocna N02.
Świetlista.
Ulica znajduje się w południowej części Kortowa. Łączy się z ulicą Dybowskiego (na południu).
Tęczowa.
Zlokalizowana w zachodniej części Kortowa.
Tuwima Juliana.
Ulica istniejąca od XX wieku, jako droga o nawierzchni nieutwardzonej, łączyła Kortowo z Nagórkami. Dziś ulica jest częścią drogi krajowej nr 51. Ulica przebiega równolegle do alei Obrońców Tobruku. Rozciąga się od skrzyżowania z aleją Warszawską i ulicą prof. Prawocheńskiego do skrzyżowania z aleją Sikorskiego i ulicą Synów Pułku.
W ciągu ulicy Tuwima znajduje się most na Łynie.
Aleja Warszawska.
Dawna Hohensteinerstraße. Aleja jest jedną z ważniejszych arterii komunikacyjnych Olsztyna. Główna część alei zaczyna się przy skrzyżowaniu z ulicami Śliwy, Barczewskiego, Polnej i Kazimierza Jagiellończyka i biegnie aż do granic administracyjnych miasta, jest także częścią drogi krajowej nr 51. Przy alei, na terenie Kortowa, znajdują się koszary wojskowe i niektóre budynki UWM, m.in. Wydział Prawa i Administracji.
Zodiakalna.
Ulica znajduje się w południowej części Kortowa. Łączy ulicę Słoneczną (na północy) z ulicą Gwiezdną (na południu).

</doc>
<doc id="1205463" url="https://pl.wikipedia.org/wiki?curid=1205463" title="Rossi (producent broni)">
Rossi (producent broni)

Rossi – brazylijski producent broni strzeleckiej, szczególnie znany w świecie z produkcji rewolwerów.
Obecnie produkowane modele są konstrukcyjnie wzorowane na rewolwerach amerykańskiej firmy Smith &amp; Wesson.
Firma powstała w roku 1889. Jej założycielem był Amadeo Rossi. 
Obecnie produkowane rewolwery.
Na amunicje 38 Special:
Na amunicje 357 Magnum:

</doc>
<doc id="1205468" url="https://pl.wikipedia.org/wiki?curid=1205468" title="Live in Geneva">
Live in Geneva

Live in Geneva – siódmy album koncertowy Wishbone Ash.
Lista utworów.
Album zawiera utwory:
Twórcy.
Twórcami albumu są:

</doc>
<doc id="1205470" url="https://pl.wikipedia.org/wiki?curid=1205470" title="Kłębuszki nerkowe">
Kłębuszki nerkowe



</doc>
<doc id="1205471" url="https://pl.wikipedia.org/wiki?curid=1205471" title="Agata Bulwa">
Agata Bulwa

Agata Bulwa (ur. 4 września 1975 w Dąbrowie Tarnowskiej) – polska łuczniczka, olimpijka z Sydney. 
Od 1987 należy do klubu Dąbrovia Dąbrowa Tarnowska. Jej trenerami byli: Janusz Czub, Janusz Hudyka (trener klubowy) oraz Stanisław Stuligłowa (trener kadry). Ukończyła studia w Akademii Wychowania Fizycznego w Krakowie. Mieszka w Dąbrowie Tarnowskiej. 
Podczas Igrzysk Olimpijskich w Sydney zajęła 37. miejsce w wieloboju indywidualnym oraz 11. w wieloboju drużynowym. Wówczas razem z nią w drużynie były: Anna Łęcka i Joanna Nowicka.

</doc>
<doc id="1205472" url="https://pl.wikipedia.org/wiki?curid=1205472" title="Lancelot Holland">
Lancelot Holland

Lancelot Ernest Holland (ur. 13 września 1887 w Middleton Cheney, zm. 24 maja 1941) – brytyjski wojskowy, wiceadmirał Royal Navy, uczestnik II wojny światowej, zginął na pokładzie krążownika liniowego „Hood„ podczas bitwy w Cieśninie Duńskiej.
Życiorys.
Lancelot Holland wstąpił do Royal Navy w 1902 roku. W latach 1903–1905 służył na Dalekim Wschodzie. Następnie ukończył kurs artyleryjski w szkole HMS Excellent i przez pewien czas pozostał tam jako wykładowca. Promocję do stopnia komandora ("Captain") uzyskał w 1926 roku. W latach 1929–1931 dowodził krążownikiem „Hawkins„, okrętem flagowym 2. Dywizjonu Krążowników. W latach 1931–1932 był szefem brytyjskiej misji morskiej w Grecji. Został wówczas odznaczony Orderem Zbawiciela III klasy.
Po powrocie do Wielkiej Brytanii dowodził pancernikiem „Revenge„, koszarami Royal Navy w Portsmouth, był morskim adiutantem króla oraz asystentem szefa sztabu morskiego Admiralicji. W 1936 roku awansował do stopnia komodora ("Commodore"), w styczniu 1938 roku kontradmirała ("Rear-Admiral") i objął dowodzenie 2. Eskadrą Pancerników z pokładu HMS "Resolution„. Od sierpnia 1939 do połowy 1940 roku był przedstawicielem Admiralicji w Ministerstwie Lotnictwa. Pomiędzy lipcem a listopadem 1940 roku dowodził 7. Dywizjonem Krążowników w ramach Force H, między innymi podczas operacji Collar i bitwy koło przylądka Spartivento. Na przełomie 1940 i 1941 roku awansował do stopnia wiceadmirała ("Vice-Admiral").
Przez krótki okres 1941 roku dowodził 1. Eskadrą Pancerników, 12 maja tegoż roku objął stanowisko dowódcy Eskadry Krążowników Liniowych i zastępcy dowódcy Home Fleet, z „Hoodem” jako okrętem flagowym. 24 maja, w bitwie w Cieśninie Duńskiej z niemieckim pancernikiem „Bismarck„ i ciężkim krążownikiem „Prinz Eugen„ zginął w eksplozji swojego okrętu razem z jego dowódcą, komandorem Kerrem oraz 1413 dalszymi członkami załogi. Pośmiertnie został wymieniony w sprawozdaniu.

</doc>
<doc id="1205474" url="https://pl.wikipedia.org/wiki?curid=1205474" title="Illuminations (album Wishbone Ash)">
Illuminations (album Wishbone Ash)

Illuminations – siedemnasty album studyjny Wishbone Ash.

</doc>
<doc id="1205477" url="https://pl.wikipedia.org/wiki?curid=1205477" title="Northrop YF-23">
Northrop YF-23

YF-23 Black Widow II – dwa prototypowe samoloty myśliwskie piątej generacji skonstruowane i zbudowane przez Northrop oraz McDonnell Douglas w ramach projektu "Advanced Tactical Fighter" (ATF). Projekt został zamknięty w roku 1991 z powodu wyboru dla Sił Powietrznych Stanów Zjednoczonych konkurencyjnego samolotu F-22 Raptor opracowanego przez koncerny Lockheed Martin oraz Boeing.
Geneza projektu.
W późnych latach siedemdziesiątych XX wieku radzieckie samoloty MiG-29 i Su-27 demonstrowały niezwykłą manewrowość i osiągi. W połączeniu ze znacznym wzmocnieniem w tym czasie radzieckiej obrony powietrznej, stwarzało to niezwykle niebezpieczne środowisko działania dla samolotów F-15. Pod presją ryzyka utraty przewagi myśliwskiej w powietrzu zainicjowany został program "Advanced Tactical Fighter" w celu opracowania nowego, skuteczniejszego samolotu myśliwskiego.
W 1981 roku Siły Powietrzne USA określiły wymagania dla nowego Zaawansowanego Myśliwca Taktycznego, jako nowego samolotu wywalczania przewagi powietrznej. Samolot ten powinien wprowadzać nowe technologie, włączając w budowę materiały kompozytowe i lekkie stopy, zaawansowane systemy kontroli lotu, większą siłę ciągu oraz technologie stealth. We wrześniu 1985 roku, siły powietrzne przesłały do dużej ilości producentów wymagania techniczne dla nowego samolotu. Po przeglądzie wstępnych propozycji, 31 grudnia 1986 r., Siły Powietrzne zawarły dwa kontrakty na 691 milionów każdy na budowę dwóch prototypów. Kontrakty zostały udzielone zespołom Northrop-McDonnell Douglas’ YF-23 oraz Lockheed-Boeing-General Dynamics YF-22. W przeciwieństwie do od początku projektowanych z akcentem na właściwości stealth konstrukcji F-117A oraz B-2, prototypy nowych maszyn myśliwskich miały być skoncentrowane w pierwszej kolejności na zwrotności oraz łatwości osiągania prędkości naddźwiękowych.
Konsorcjum Northtop i McDonnell zakończyło budowę dwóch prototypów demonstracyjnych i rozwojowych w 1990. 23 kwietnia 1991 roku rozstrzygnięto konkurs na Zaawansowany Myśliwiec Taktyczny, wskazując do dalszego rozwoju konkurencyjny samolot YF-22.
Nazwa konstrukcji.
YF-23 nie otrzymał nigdy oficjalnej nazwy. Nazwa „Black Widow II” została nadana tej konstrukcji przez personel konsorcjum, dla uczczenia samolotu Northrop P-61 Black Widow – pierwszego amerykańskiego samolotu skonstruowanego jako myśliwiec nocny.
Konstrukcja.
W trakcie rozwoju tego programu jeden z prototypów YF-23 napędzany był silnikami Pratt &amp; Whitney YF119, drugi natomiast posiadał napęd General Electric YF120. Obydwa opracowane zostały na platformie w kształcie diamentu, posiadały ostro nachylone stery kierunkowe i ząbkowany profil tylny. W projekcie YF-23 zaimplementowana została również niezwykle zaawansowana technologia stealth czwartej generacji oraz napęd pozwalający na osiągnięcie prędkości naddźwiękowej bez użycia dopalaczy. W trakcie trwania programu, YF-23 osiągnął maksymalną prędkość 1,8 Ma. Samolot ten posiadał wiele elementów charakterystycznych dla konstrukcji Lockheed SR-71 oraz B-2 Spirit, z tych też konstrukcji zaczerpnięto wiele gotowych rozwiązań. Charakterystyczne było zwłaszcza ogromne nachylenie stateczników pionowych oraz ostre załamanie wzdłuż obu burt. Do dziś unikalnym kształtem jest kształt skrzydeł na planie diamentu oraz podobnie jak w B-2 – cienkie załamania oraz połączenia z kadłubem oraz użycie identycznych kątów powierzchni lotnych (np. dziobu, powierzchni natarcia skrzydeł, powierzchni tylnych skrzydeł, sterów wysokości i kierunku, miejsc wylotu spalin), zapewniające tej konstrukcji znakomite właściwości stealth. YF-23 był samolotem niezwykle niestabilnym, co w połączeniu z systemem fly-by-wire skutkowało niebywałą zwrotnością. Innym atrybutem skutkującym bardzo wysoką mobilnością była unikalna konstrukcja ogona – zamiast posiadania dwóch sterów kierunku i wysokości (ang. ruders and elevators), YF-23 posiadał ich odchylone od pionu o około 45° w kierunku poziomym połączenie – tzw. usterzenie Rudlickiego. Kształt i struktura skrzydła YF-23 ponadto, powodowały ze samolot ten niejako „ślizga się” w powietrzu ekstremalnie minimalizując w ten sposób tarcia powietrza o powierzchnie kadłuba, co w innych konstrukcjach powoduje jego nagrzewanie i ułatwia wykrycie samolotu za pomocą czujników podczerwieni takich jak Infra-Red Search &amp; Track (IRST).
W trakcie procesu konstrukcji Northrop położył większy nacisk na uzyskanie lepszych właściwości stealth nieznacznym kosztem manewrowości, jednakże i w tym ostatnim zakresie samolot ten – podobnie jak Lockheed F-22 Raptor – znacznie odbiega od wszelkich znajdujących się w użytku współczesnych konstrukcji wojskowych.
Rozstrzygnięcie konkursu.
W kwietniu 1991 roku siły powietrzne wybrały konkurencyjny prototyp YF-22 Lockheeda do dalszych prac rozwojowych. Według informacji podanych przez USAF, czynnikiem decydującym była lepsza konstrukcja YF-22 pod względem łatwości obsługi, podatności na modernizacje i nieznacznie mniejszy koszt. Zgodnie jednak ze stwierdzeniem Sekretarza Sił Powietrznych Stanów Zjednoczonych Donalda B. Ricea, wybór bazował na zaufaniu do zdolności zespołu Lockheeda oraz Pratt &amp; Whitney do produkcji samolotu i jego silnika w ramach założonych kosztów. Podkreślając wagę ustalonych planów zespołu Lockheeda, zaprzeczył jednocześnie, aby którakolwiek z konkurujących konstrukcji była bardziej manewrowa lub stealth. W popularnej jednak opinii, dokonany wybór odzwierciedla przedkładanie przez USAF manewrowości ponad właściwości stealth. YF-23 do dzisiejszego dnia posiada dużą ilość nie związanych z konsorcjum Northrop/McDonnell zwolenników, twierdzących że „Czarna Wdowa” nie powinna była przegrać w konkurencji z YF-22 i obok wskazywania na subiektywne piękno tego samolotu, mnożących argumenty które powinny były przemówić za wyborem tej właśnie konstrukcji na Zaawansowany Myśliwiec Taktyczny.
YF-23 a F-22.
YF-23 różni się od F-22 firmy Lockheed Martin na różnych płaszczyznach. Najważniejsze z nich, to:
Losy prototypów.
Po rozstrzygnięciu konkursu obydwa prototypy YF-23 zostały przeniesione z zakładów Northropa do ośrodka NASA w Edwards w Kalifornii. Jeden z nich został następnie użyty przez NASA do prac badawczych, drugi natomiast przez cały czas pozostawał w magazynach ośrodka, przy czym obydwa zostały pozbawione jednostek napędowych. Obydwa także pozostawały w dyspozycji NASA do roku 1996, po czym zostały wypożyczone przez agencje kosmiczną do Western Museum of Flight w Hawthorne w Kalifornii oraz USAF Test Center Museum w bazie lotniczej Edwards AFB w tym samym stanie.

</doc>
<doc id="1205478" url="https://pl.wikipedia.org/wiki?curid=1205478" title="YF-23">
YF-23



</doc>
<doc id="1205480" url="https://pl.wikipedia.org/wiki?curid=1205480" title="Maloelap">
Maloelap

Maloelap – atol złożony z 75 wysepek lagunowych wchodzących w skład i będący jedną z 33 gmin Wysp Marshalla na Oceanie Spokojnym (grupa wysp Ratak Chain). Jego powierzchnia lądowa wynosi 9,8 km², a wraz z otwartą laguną – 973 km². Największymi wyspami są Taroa w północno-wschodniej części i Kaben w północno-zachodniej części atolu Maloelap. Jedynie trzy wyspy ze wszystkich 75 są zamieszkane: Airok, Ollet i Jang.

</doc>
<doc id="1205481" url="https://pl.wikipedia.org/wiki?curid=1205481" title="Formuła 1 Sezon 1964">
Formuła 1 Sezon 1964

Sezon 1964 Formuły 1 – 15. sezon Mistrzostw Świat Formuły 1. Rozpoczął się 10 maja 1964 roku w Monte Carlo, a zakończył 25 października w mieście Meksyk.
Przebieg.
Mistrzem został John Surtees, lecz to kto zdobędzie mistrzostwo rozegrało się dopiero 27 października w Meksyku. Przed wyścigiem szanse na tytuł zachowywało trzech Brytyjczyków, a sytuacja przedstawiała się następująco:
Pierwszy z rywalizacji wypadł lider klasyfikacji Graham Hill. Były mistrz świata zaliczył kolizję z kierowcą Ferrari – Włochem Lorenzo Bandinim, za sprawą tej kolizji Hill spadł na koniec stawki. Na ostatnim okrążeniu awaria silnika dopadła wciąż jeszcze aktualnego mistrza – Jima Clarka, który ostatecznie został sklasyfikowany na 5 miejscu. Sprawca kolizji z Hillem natomiast po raz kolejny dał o sobie znać gdy znajdując się na drugim miejscu w wyścigu dał się wyprzedzić koledze z zespołu, aktualnemu wiceliderowi klasyfikacji – Johnowi Surteesowi, któremu 6 punktów za drugie miejsce dało mistrzostwo świata. Po tym sezonie w wieku 47 lat swoją karierę zakończył Francuz Maurice Trintignant, który w F1 uczestniczył nieprzerwanie przez 15 sezonów. Słaby debiut w gronie F1 zaliczył zespół Hondy, której barwy trzykrotnie reprezentował Ronnie Bucknum, żadnego z trzech wyścigów nie ukończył.
Klasyfikacja kierowców.
Punktacja:
Wyścig: 9-6-4-3-2-1 (sześć pierwszych pozycji)
Do klasyfikacji zaliczano 6 najlepszych wyników. W nawiasach podano łączną liczbę punktów.
‡ – Bolid współdzielony.
Klasyfikacja konstruktorów.
Punktacja:
Wyścig: 9-6-4-3-2-1 (sześć pierwszych pozycji)
Do klasyfikacji zaliczano 6 najlepszych wyników
Tylko jeden, najwyżej uplasowany kierowca danego konstruktora, zdobywał dla niego punkty

</doc>
<doc id="1205482" url="https://pl.wikipedia.org/wiki?curid=1205482" title="John White (chirurg)">
John White (chirurg)

John White (ur. ok. 1756, zm. 20 lutego 1832) – angielski chirurg i kolekcjoner okazów botanicznych.
White urodził się w Sussex (niektóre źródła twierdzą, że około roku 1750). Wstąpił do Royal Navy 26 czerwca 1778 jako "third surgeon's mate". Awansował na chirurga w 1780, był głównym chirurgiem podczas podróży morskiej First Fleet (Pierwszej Floty) do Australii. W marcu 1787 White przyłączył się do transportu First Fleet w Plymouth. Dowiedział się tu, że skazańcy byli karmieni od pewnego czasu solonym mięsem, co nie było dobrą dietą przed tak długą podróżą. Udało mu się uzyskać dla nich zapasy świeżego mięsa i warzyw, oraz pozwolenie na wyjście na pokład na świeże powietrze. Zrozumienie potrzeb więźniów oraz ludzkie ich traktowanie najprawdopodobniej było przyczyną niewysokiego wskaźnika zgonów wśród więźniów podczas podróży morskiej.
White przybył do Australii w 1788 jako chirurg-generał Nowej Południowej Walii, zorganizował szpital, którego dalszy rozwój był jednak hamowany przez brak środków medycznych. Zainteresował się fauną i florą nowego kontynentu i w 1790 napisał "Dziennik podróży do Nowej Południowej Walii", w którym opisał wiele australijskich gatunków po raz pierwszy. "Dziennik" miał 65 miedziorytów ptaków, zwierząt i okazów botanicznych, w ciągu następnych pięciu lat przetłumaczono go na język niemiecki i francuski. White jako pierwszy opisał australorzekotkę szmaragdową "Ranoidea caerulea", nazywaną następnie po angielsku "White's Tree Frog" – rzekotką White’a. Według dziennika bardzo nie lubił Australii, opisywał ją jako: „kraj i miejsce tak zakazany i nienawistny, że zasługujący tylko na przekleństwo.” W 1792 poprosił o zwolnienie, które otrzymał w 1794. Wypłynął do Anglii 17 grudnia 1794, a następnie do Irlandii. W 1876 zrezygnował ze stanowiska, gdyż jako opcję zaproponowano mu powrót do Australii. White był chirurgiem na okręcie "Royal William", przez 20 lat stacjonował najpierw w Sheerness od 1799, a później w stoczni Chatham w hrabstwie Kent (od 1803). Odszedł na emeryturę z połową pensji w 1820. Zmarł w Worthing w Anglii.

</doc>
<doc id="1205483" url="https://pl.wikipedia.org/wiki?curid=1205483" title="Zjawisko Köbnera">
Zjawisko Köbnera



</doc>
<doc id="1205485" url="https://pl.wikipedia.org/wiki?curid=1205485" title="Jacek Gilewski">
Jacek Gilewski

Jacek Gilewski (ur. 25 stycznia 1969 r. w Warszawie) – polski łucznik, olimpijczyk z Barcelony. Syn Edwarda i Jadwigi Rutkowskiej.
W latach 1983–1999 należał do klubu sportowego Marymont Warszawa, gdzie jego trenerem był Adam Pazdyka. Jest absolwentem Technikum Mechanicznego PZL-WZM (1988) i Akademii Wychowania Fizycznego w Warszawie (1997). Jest żonaty, ma dwoje dzieci: syna Juliana (ur. 2001 r.) i córkę Jagodę (ur. 2004 r.).
Osiągnięcia sportowe.
Na początku jego kariera sportowa związana była z pływaniem. Dopiero od 1983 r. zajął się łucznictwem. 
Pięć razy zdobył indywidualnie złoty medal w Halowych Mistrzostwach Polski, a sześć razy drużynowo w Mistrzostwach Polski rozgrywanych na torach otwartych.
W 1992 podczas Igrzysk Olimpijskich w Barcelonie zajął 36. miejsce w wieloboju indywidualnym. Natomiast w wieloboju drużynowym 16. miejsce w rundzie eliminacyjnej, 10. w klasyfikacji końcowej. Razem z nim w drużynie byli: Konrad Kwiecień i Sławomir Napłoszek.

</doc>
<doc id="1205487" url="https://pl.wikipedia.org/wiki?curid=1205487" title="Zespół Urbana-Rogersa-Meyera">
Zespół Urbana-Rogersa-Meyera

Zespół Urbana, Rogersa i Meyera, zespół Urbana (ang. Urban-Rogers-Meyer syndrome, Urban syndrome) – niezwykle rzadki (opisano 3 osoby) zespół wad wrodzonych, opisany po raz pierwszy w 1979 roku. Fenotyp przypomina zespół Pradera i Williego: występują nieprawidłowości budowy narządów płciowych, opóźnienie umysłowe, otyłość. Cechy różnicujące to przykurcze stawowe i nieobecna hipotonia mięśniowa u dziecka. Może być obecna kamptodaktylia palców dłoni i stóp. Etiologia schorzenia jest nieznana.

</doc>
<doc id="1205489" url="https://pl.wikipedia.org/wiki?curid=1205489" title="Zespół Camery-Marugi-Cohena">
Zespół Camery-Marugi-Cohena

Zespół Camery-Marugi-Cohena (ang. Camera-Marugo-Cohen syndrome) – niezwykle rzadki zespół wad wrodzonych, znany w piśmiennictwie z zaledwie kilku przypadków. Fenotyp zespołu przypomina zespół Pradera-Williego. Składają się nań: otyłość, opóźnienie umysłowe, asymetria ciała, słabe napięcie mięśni. Opisywano też retrognację, kamptodaktylię, blepharophimosis i otyłość typu tułowiowego. Etiologia jest nieznana. Zespół został opisany w 1993 roku; przynajmniej w jednym przypadku zaliczonym do tego zespołu wykazano jednak mozaicyzm codice_1. Zasugerowano, aby w diagnostyce różnicowej zespołu wykluczano kariotypowaniem tę miksoploidię. 

</doc>
<doc id="1205490" url="https://pl.wikipedia.org/wiki?curid=1205490" title="Marié Digby">
Marié Digby

Marié Christina Digby (ur. 16 kwietnia 1983 w Nowym Jorku) – amerykańska piosenkarka, gitarzystka i pianistka.
Zyskała popularność za sprawą kilku gitarowych coverów znanych utworów, umieszczonych w serwisie YouTube. Wśród nich znalazła się akustyczna wersja piosenki Rihanny "Umbrella".
W sierpniu 2007 roku wydana została EPka "Start Here" z czterema utworami Digby. Amerykanka nagrała swój debiutancki album, "Unfold", którego premiera odbyła się 8 kwietnia 2008 roku.

</doc>
<doc id="1205493" url="https://pl.wikipedia.org/wiki?curid=1205493" title="Zespół Cervenki">
Zespół Cervenki



</doc>
<doc id="1205494" url="https://pl.wikipedia.org/wiki?curid=1205494" title="Zespół Peppera">
Zespół Peppera



</doc>
<doc id="1205499" url="https://pl.wikipedia.org/wiki?curid=1205499" title="FK Zlín">
FK Zlín



</doc>
<doc id="1205500" url="https://pl.wikipedia.org/wiki?curid=1205500" title="Gmina Świercze Koty">
Gmina Świercze Koty



</doc>
<doc id="1205501" url="https://pl.wikipedia.org/wiki?curid=1205501" title="Świercze Koty">
Świercze Koty



</doc>
<doc id="1205504" url="https://pl.wikipedia.org/wiki?curid=1205504" title="Juskie">
Juskie



</doc>
<doc id="1205506" url="https://pl.wikipedia.org/wiki?curid=1205506" title="Iwona Marcinkiewicz">
Iwona Marcinkiewicz



</doc>
<doc id="1205508" url="https://pl.wikipedia.org/wiki?curid=1205508" title="Zespół przyległych genów">
Zespół przyległych genów

Zespół przyległych genów (ang. contiguous gene syndrome) – grupa uwarunkowanych genetycznie zespołów spowodowanych mikrodelecją lub submikroskopową duplikacją obejmującą dwa lub więcej genów, których "loci" sąsiadują na chromosomie. Submikroskopowe aberracje często są zbyt małe, aby mogły być uwidocznione w badaniach konwencjonalnymi technikami cytogenetycznymi; ich wykrycie często wymaga użycia metody FISH. W patogenezie tych zespołów istotna jest zmiana dawki genu, wynikająca z haploinsuficjencji albo nadekspresji uszkodzonych genów. W obrazie klinicznym zespołów należących do tej grupy charakterystyczna jest zmienność fenotypu. Należą tu m.in.:

</doc>
<doc id="1205509" url="https://pl.wikipedia.org/wiki?curid=1205509" title="Opóźnienie rozwoju umysłowego">
Opóźnienie rozwoju umysłowego



</doc>
<doc id="1205510" url="https://pl.wikipedia.org/wiki?curid=1205510" title="Southern blotting">
Southern blotting



</doc>
<doc id="1205511" url="https://pl.wikipedia.org/wiki?curid=1205511" title="Alto Douro">
Alto Douro

Alto Douro (port. "Górne Douro") – region winiarski w północno-wschodniej Portugalii, nad rzeką Duero; z historycznego punktu widzenia południowa część regionu Trás-os-Montes. Tradycja produkcji wina w dolinie Douro sięga przynajmniej czasów rzymskich. Był to pierwszy na świecie (wyznaczony w 1756) region winiarski o określonych granicach i klasyfikacji winnic.
W 2001 region został wpisany na listę światowego dziedzictwa UNESCO jako świadectwo krajobrazu przekształconego przez człowieka i podporządkowanego uprawie winorośli i produkcji wina. Podstawowy wyrób, wino porto było niegdyś spławiane w beczkach na specjalnych łodziach ("barco rabelo") w dół rzeki do miejscowości Vila Nova de Gaia, położonej naprzeciw miasta Porto, gdzie dojrzewało w piwnicach. Później beczki na łodziach zastąpiono cysternami.
Charakterystyka.
Region zajmuje 24,6 tys. hektarów, a strefa ochronna – 225 tys. ha. Obejmuje górzyste tereny doliny Duero i jej dopływów. Strome zbocza (nachylenia wynoszą od 35 do 70°) wymagały ciężkiej pracy ludzkiej, by utrzymać warstwę gleby i zatrzymać wodę. W różnych okresach historycznych stoki w Alto Douro kształtowano na różne sposoby: od umacniania murkami oporowymi ("socalcos") poprzez terasy wzmocnione łupkami, a później metalowymi słupkami, a na ograniczoną skalę – wyrównywane spychaczami. Poza winoroślą ważnym elementem krajobrazu są drzewa oliwkowe i migdałowce oraz gaje pomarańczowe. Na stokach rozpościerają się posiadłości winiarskie – "quintas", z budynkami gospodarczymi.
Historia.
Podczas wykopalisk w pobliżu Mirandeli odnaleziono liczące 3–4 tys. lat nasiona winorośli właściwej. Rozwój uprawy winorośli i winiarstwa nastąpił podczas panowania rzymskiego, w III i IV wieku. W średniowieczu duży wkład w zagospodarowanie regionu włożyli cystersi. Wraz ze wzrostem znaczenia handlowego wina zwrócono uwagę na jego jakość, a wzmacniane wino porto stało się od XVII wieku ważnym towarem eksportowym, przede wszystkim na rynek holenderski i angielski.
10 września 1756 roku markiz de Pombal przeforsował utworzenie Generalnego Stowarzyszenia Hodowców Winorośli Górnego Porto ("Companhia Geral da Agricultura das Vinhas do Alto Douro"), którego zadaniem była m.in. klasyfikacja winnic i win w regionie o oznaczonych granicach oraz prowadzenie dokumentacji. W terenie granice zostały oznakowane 335 granitowymi znakami. Regulacje ochroniły region przed utratą renomy, która mogłoby nastąpić gdyby przyłączano gorsze tereny albo obniżano jakość wina. Dzięki temu po dwudziestu latach ceny porto uległy potrojeniu. Później pierwotne granice regionu zostały poszerzone.
W latach 1847–1848 agronom A. Moreira da Fonseca sklasyfikował działki w poszczególnych winnicach i podzielił je na sześć klas, które biorą pod uwagę wszystkie czynniki wpływające na jakość winogron i wina oraz nadal obowiązują. W połowie XIX wieku choroby i przede wszystkim filoksera w 1863 spustoszyły winnice, które były odtwarzane od 1876 roku z wykorzystaniem innych technik kształtowania stoków. Na odrodzenie winiarstwa pozytywny wpływ miały zmiany legislacyjne oraz budowa linii kolejowej w dolinie Duero w latach 1873–1887. W 1907 granice regionu zostały poszerzone i sięgały na wschód do granicy hiszpańskiej.
Od lat 70. XX wieku rozpoczęto mechanizację części prac winogrodniczych, w tym urządzania winnic, co spowodowało zmiany w krajobrazie. Za pogodzenie interesów winiarzy (skupionych w "Casa do Douro") i eksporterów wina odpowiada Instituto do Vinho do Porto.
Wina.
Tradycyjnie w regionie uprawia się winogrona z przeznaczeniem do produkcji wina porto i winifikuje je. Do 1986 z monopolu na starzenie i butelkowanie porto korzystały piwnice winne w Vila Nova de Gaia, do których winiarze z Alto Douro wysyłali wino. Od 1986 roku porto może być produkowane bezpośrednio w majątkach winiarskich ("quintas"), co sprzyja pojawieniu się nowych marek. Dopuszczalny wolumen produkcji ("beneficio") i cena winogron z poszczególnych działek winnicy zależy od oceny w klasyfikacji, która z kolei zależy od punktacji w poszczególnych kryteriach, jak np. położenie, nachylenie stoku, rodzaj gleby, uprawiane odmiany itd..
W 1982 ustanowiono apelację Douro DOC dla niewzmacnianych win białych i czerwonych. Zwiększyło to różnorodność produkowanych win i podniosło prestiż win z winogron uprawianych na glebach granitowych, gdyż dla porto zarezerwowane są gleby łupkowe.
Szacuje się, że w regionie Douro uprawia się ponad 80 szczepów winorośli. Do uprawy na produkcję wina porto jest dopuszczonych aż 48 z nich, przy czym oficjalna klasyfikacja określa podział na bardzo dobre, dobre i przeciętne. Za najlepszą uchodzi touriga nacional, ale niemal zawsze wino jest kupażowane z kilku odmian.

</doc>
<doc id="1205512" url="https://pl.wikipedia.org/wiki?curid=1205512" title="Lygdamis">
Lygdamis

Lygdamis (zm. około roku 453 p.n.e.) był w czasach Herodota lokalnym władcą, tyranem podporządkowanym władaniu Persów w Halikarnasie. 
Lygdamis był wujem Artermizji II. Jego ojciec Lygdamis blisko współpracował z Pizystratem, tyranem Aten, który pomógł mu opanować Naksos (w zamian za co pomógł Pizystratowi w roku 533 p.n.e. przejąć władzę na Samos), gdzie władał w latach 545-524 p.n.e. niszcząc podstawy rządów arystokratycznych. 
W kilkanaście lat po opanowaniu Jonii przez Persów w roku 493 p.n.e. młodszy Lagdamis został władcą Halikarnasu. Mieszkańcy miasta nienawidzili go, ale utrzymał się przy władzy mimo dwóch prób obalenia go podczas zamieszek i przewrotów pałacowych. W jednym z takich przewrotów brał udział późniejszy historyk grecki Herodot. 

</doc>
<doc id="1205513" url="https://pl.wikipedia.org/wiki?curid=1205513" title="Zespół Allgrove’a">
Zespół Allgrove’a

Zespół Allgrove’a (zespół AAA, ang. Allgrove’s syndrome, achalasia-Addisonian syndrome, Addisonian-achalasia, AAAS) – rzadki, uwarunkowany genetycznie zespół o dziedziczeniu autosomalnym recesywnym. Na obraz kliniczny zespołu składa się triada:
Chorobę opisał Jeremy Allgrove i wsp. w artykule w "Lancet" w 1978 roku. Etiologia nie jest poznana, "locus" zmutowanego genu w AAAS to 12q13.

</doc>
<doc id="1205517" url="https://pl.wikipedia.org/wiki?curid=1205517" title="Eumelos z Koryntu">
Eumelos z Koryntu

Eumelos lub Eumelajos – półlegendarny poeta grecki, pochodzący zapewne z Koryntu autor poematu "Prosodion", procesyjnego hymnu niepodległości Meseńczyków wykonywanego na Delos. Niewielki fragment tego dzieła przetrwał w pracach Pauzaniasza. Eumelosowi przypisywano również autorstwo kilku utworów epicznych właściwych dla obszaru kultury koryncko-sykiońskiej, szczególnie "Corinthiaca", eposu opisującego pradzieje Koryntu. Epos "Corinthiaca" zaginął i znany jest dzisiaj wyłącznie z przekazu Pauzaniasza. 
Eposy "Europia", "Bougonia", "Tytanomachia" i "Powrót spod Troi" (z niezachowanego cyklu "Nostoi") były również przypisywane (choć nie ma na to dowodów) Eumelosowi przez wielu późniejszych autorów starożytnych. 
Życie Eumelosa jest - zgodnie z tradycją - datowane na lata od 760 do 720 p.n.e. Według historyka Martina Westa epos "Prosodion" powstał w VII lub VI stuleciu p.n.e., a więc później niż chce tradycja i później niż przekazuje Euzebiusz z Cezarei.

</doc>
<doc id="1205518" url="https://pl.wikipedia.org/wiki?curid=1205518" title="Zespół BBB">
Zespół BBB



</doc>
<doc id="1205520" url="https://pl.wikipedia.org/wiki?curid=1205520" title="Pêle-mêle">
Pêle-mêle

Pêle-mêle (fr. "w nieładzie", "pospiesznie") – reguła prawa międzynarodowego dotycząca składania podpisów przez przedstawicieli państw na umowie międzynarodowej, zawieranej przez co najmniej trzy państwa. W odróżnieniu od powszechnie przyjętej zasady nakazującej składanie podpisów alfabetycznie, zastosowanie tej zasady pozwala pełnomocnikom stron umawiających się na złożenie podpisu w dowolnym miejscu pod tekstem danej umowy.

</doc>
<doc id="1205521" url="https://pl.wikipedia.org/wiki?curid=1205521" title="Birth of the Cool">
Birth of the Cool

Birth of the Cool – zbiorczy album, na który złożyły się nagrania dokonane przez Milesa Davisa i jego Nonet pomiędzy styczniem 1949 a marcem 1950 i wydane przez firmę nagraniową Capitol w całości dopiero w 1957 r.
Historia i charakter albumu.
Początku Nonetu można się doszukać w małej grupie muzyków, którzy spotykali się w połowie 1947 r. w mieszkaniu aranżera Gila Evansa. Miles Davis był w tym czasie muzykiem Kwintetu Charliego Parkera i był bezpośrednio zaangażowany w nadanie koncepcjom Evansa muzycznego kształtu. Obaj spotkali się, gdy Evans poprosił o pozwolenie zaaranżowania kompozycji Milesa „Donna Lee” dla Claude Thornhill Orchestra. Thornhill nagrał tę kompozycję w listopadzie 1947 r.
Grupa Davisa zaczęła realizować te nowe współprzenikające się idee. Przede wszystkim rozwinięto szczególny sposób pisania, który zachowywał świeżość i bezpośredniość improwizowanej muzyki, która zachowała niektóre elementy bebopu, zwłaszcza ze stylu w jakim grał Parker i łączyła to z nowymi praktykami – lekką, pozbawioną wibrata tonalnością i bardziej subtelnym od bopowców podejściem do rytmu. Starano się także nawet poszerzyć kolorystyczną i strukturalną paletę dużych orkiestr i zastosować ją w małych grupach. Głównym celem było stworzenie zrównoważonej, płynnej integracji pomiędzy elementami napisanymi i improwizowanymi w dużo większym stopniu niż robiono to w bopie. Szczególna aranżacja prowadziła improwizującego muzyka i równocześnie „zakotwiczała” go, tak iż spodziewano się, że solista rozwiąże tę improwizację w ścisłym odniesieniu do następującego po niej napisanego segmentu utworu.
Utwory składające się na ten album zostały nagrane przez grupę, która przeszła do historii muzyki jako Miles Davis Nonet. Chociaż wszystkie nagrania dokonane przez Nonet – czyli zaledwie jedenaście – zostały wydane dopiero w 1957 r., to wcześniej część z nich została wydana na singlach a wreszcie osiem utworów wydano na 10-calówce (longplay jeszcze nie został wynaleziony) Capitolu w serii "Classics in Jazz" pod katalogowym numerem H-459.
Nagrania te okazały się tak wyprzedzać swój czas, że nawet wydanie ich w całości dopiero w 1957 r. nic im nie zaszkodziło. Wziąwszy także pod uwagę stosunkowo małą liczbę nagrań, jak i bardzo małą liczbę koncertów danych przez Nonet – niezwykły wpływ jaki miały te nagrania jest zadziwiający. Wpłynęły one na dalszy rozwój Davisa jako muzyka, na pianistę jego Nonetu Johna Lewisa, aranżera Gila Evansa, na małe grupy jazzowe lat 50. i 60. XX wieku i na cały jazzowy ruch Zachodniego Wybrzeża. Korzystano z tych nagrań wybierając z nich poszczególne elementy lub wykorzystywano całą filozofię, która doprowadziła do tych nagrań.
Chociaż nowojorska publiczność nie wyłapała jeszcze rewolucyjności tych nagrań, to muzycy błyskawicznie zauważyli piękno, kreatywność i spokojny rewolucyjny charakter muzyki Nonetu.
W ciągu dwu następnych lat, czyli na przełomie lat 40. i 50. XX wieku kwartet Mulligana z Chetem Bakerem wykonywał już nową muzykę z wielkim sukcesem, od 1951 r. w nowym stylu zaczęła grać aranżowana przez Shorty’ego Rogersa Stan Kenton Orchestra i w jeszcze większym stopniu jego mała grupa The Giants, która przeniosła nowe idee na Zachodnie Wybrzeże.
Doświadczenia z Nonetu zostały przeniesione przez jego pianistę Johna Lewisa do Modern Jazz Quartet.

</doc>
<doc id="1205524" url="https://pl.wikipedia.org/wiki?curid=1205524" title="Rutaceae">
Rutaceae



</doc>
<doc id="1205527" url="https://pl.wikipedia.org/wiki?curid=1205527" title="Civilization Revolution">
Civilization Revolution

Civilization Revolution – strategiczna gra turowa z serii "Civilization". Gra została wydana na PlayStation 3, Xbox 360, Nintendo DS oraz iOS. Premiera w Polsce odbyła się 30 lipca 2008.

</doc>
<doc id="1205528" url="https://pl.wikipedia.org/wiki?curid=1205528" title="Ryzyko względne">
Ryzyko względne

Ryzyko względne, RR (od ) – iloraz prawdopodobieństwa wystąpienia danego skutku w grupie eksperymentalnej, w której zastosowano określoną interwencję (np. zabieg chirurgiczny lub terapię badanym lekiem), i tego prawdopodobieństwa w grupie kontrolnej. Ryzyko względne odnosi się do związków przyczynowo-skutkowych i oznacza część ryzyka pozostałą po interwencji. 
Szacowanie efektu interwencji (manipulacji eksperymentalnej) opiera się zwykle na mierze definiowanej jako wskaźnik hazardu lub współczynnik hazardu (HR, od ang. "hazard ratio"), inaczej hazard względny – dlatego w publikacjach medycznych opisujących postępowanie kliniczne prowadzone według zasad medycyny opartej na faktach (EBM) bardzo często synonimem ryzyka względnego jest HR, gdyż pod względem interpretacyjnym jest to pojęcie analogiczne do RR (ściślej mówiąc, ryzyko względne jest stosunkiem wskaźników hazardu).
Nieco innym pojęciem jest współczynnik ryzyka, oznaczającego funkcję ryzyka w czasie. Określenie stosowane jest także w analizie przeżycia przy budowaniu tablic trwania życia lub krzywych przeżywalności.
Badano ryzyko względne zachorowania na raka płuc w dwóch grupach uczestników: palących tytoń i niepalących tytoniu. Niech a oznacza liczbę chorych w grupie palących, b liczbę chorych w grupie niepalących, m i n odpowiednio liczebność obu grup.
Dla przykładu a = 18, m = 88, b = 2, i n = 136 (tabela).
Prawdopodobieństwo zachorowania na raka płuc wśród palaczy było 20,45%, a wśród niepalaczy 1,47%.&lt;br&gt;
Ryzyko względne (hazard względny) zachorowania na raka związanego z paleniem tytoniu wynosi
co oznacza, że palacze (w przykładzie) są czternastokrotnie bardziej narażeni na raka płuc niż pozostali.

</doc>
<doc id="1205529" url="https://pl.wikipedia.org/wiki?curid=1205529" title="Citrus medica">
Citrus medica



</doc>
<doc id="1205532" url="https://pl.wikipedia.org/wiki?curid=1205532" title="DW590">
DW590



</doc>
<doc id="1205533" url="https://pl.wikipedia.org/wiki?curid=1205533" title="Vomito Negro">
Vomito Negro

Vomito Negro - belgijski zespół muzyki EBM utworzony w 1983 przez Gin Devo i Guy van Mieghem znany głównie z wydawnictwa "the new drug".
Nazwa grupy pochodzi z łaciny i oznacza "czarne wymioty" występujące w ostatniej fazie żółtej febry.
Dyskografia.
Poniżej zawartość płyty "the new drug" uznawanej za najważniejszą w dorobku grupy.
Vomito Negro - The New Drug (1991).
"w nawiasach czas trwania utworów" 
Płyta wydana nakładem Antler Subway records, dystrybucja Play it again, Sam!.

</doc>
<doc id="1205536" url="https://pl.wikipedia.org/wiki?curid=1205536" title="Saturacja medialna">
Saturacja medialna



</doc>
<doc id="1205539" url="https://pl.wikipedia.org/wiki?curid=1205539" title="Lista gwiazd w gwiazdozbiorze Węża">
Lista gwiazd w gwiazdozbiorze Węża

Zestawienie to zawiera gwiazdy w gwiazdozbiorze Węża do jasności 6,5. Dodatkowo uwzględniono w nim także inne znaczące, choć słabsze obiekty gwiazdowe.

</doc>
<doc id="1205547" url="https://pl.wikipedia.org/wiki?curid=1205547" title="Ursus 4024 i 4022">
Ursus 4024 i 4022

Ursus 4022 – ciągnik postlicencyjny z silnikiem spełniającym normę Euro II produkowany seryjnie w latach 2007-2009 przez firmę ZPC Ursus. Ursus 4022 jest jego wersją z przednią osią nienapędzaną.

</doc>
<doc id="1205548" url="https://pl.wikipedia.org/wiki?curid=1205548" title="Józef Mączka">
Józef Mączka

Józef Mieczysław Mączka (ur. 2 czerwca 1888 w Zaleszanach, zm. na początku września 1918 w Paszkowskiej Stanicy k. Jekaterynodaru) – polski żołnierz, porucznik, poeta legionowy. Kawaler Orderu Virtuti Militari.
Życiorys.
Był synem Heleny z domu Ambroziewicz i Franciszka Mączki, który jako kilkunastoletni chłopak wziął udział w powstaniu styczniowym. Miał brata Władysława (ur. 1890, także legionista, potem oficer Wojska Polskiego), który został mężem Marii Iwańczyk (jej siostrą była Anna, po mężu Przystasz, matka Zbigniewa, Mieczysława i Danuty Przystaszów).
Józef Mączka uczył się w szkole ludowej w Oleszycach, następnie w C. K. V Gimnazjum we Lwowie, C. K. Gimnazjum Męskim w Sanoku, gdzie w 1903 ukończył V klasę, a od 1905 w gimnazjum w Rzeszowie, gdzie w 1907 zdał egzamin dojrzałości. Następnie został studentem Wydziału Inżynierskiego Politechniki Lwowskiej. Równocześnie z nauką pracował zarobkowo jako urzędnik w dyrekcji kolei.
W 1913 został członkiem Związku Strzeleckiego. W 1914 został chrzestnym ojcem Mieczysława Przystasza. Po wybuchu I wojny światowej w sierpniu 1914 wstąpił do Legionów Polskich i został przydzielony do 2 szwadronu jazdy Legionów, dowodzonym przez Zbigniewa Dunin-Wąsowicza. Służył w nim do września 1914. W momencie wyjazdu na front pluton, w którym służył Mączka został przeniesiony do Komendy Legionów, stanowiąc jej pluton sztabowy. W plutonie tym Józef Mączka przeszedł cały szlak legionowy. Brał udział w kampaniach karpackich i bukowińskiej. 23 sierpnia 1915 awansował do stopnia chorążego kawalerii a 1 listopada 1916 został awansowany do stopnia podporucznika. Po kryzysie przysięgowym służył w Polskim Korpusie Posiłkowym. Od 1 stycznia 1917 był żołnierzem w 2 pułku ułanów Legionów Polskich, uzyskując awans do stopnia porucznika.
Po przejściu II Brygady przez front pod Rarańczą, w lutym 1918 Józef Mączka został internowany przez Austriaków w Synowódzku. 28 lutego w przebraniu kolejarza uciekł z obozu i 20 marca został żołnierzem II Korpusu Polskiego gen. Józefa Hallera. W bitwie pod Kaniowem dostał się do niemieckiej niewoli. Jednak uciekł i rozpoczął pracę w Polskiej Organizacji Wojskowej w jej Komendzie Naczelnej nr 3, obejmującej teren Ukrainy. Zajmował się przerzutem rozbitków z Legionów Polskich na Kubań do dywizji gen. Żeligowskiego. Później sam został żołnierzem tej dywizji w grupie płk. Zielińskiego.
6 września 1918 por. Józef Mączka zmarł na cholerę w Paszkowskiej Stanicy koło Jekaterynodaru. Za udział w walkach Legionów i pracę w Polskiej Organizacji Wojskowej, porucznik Józef Mączka został odznaczony Orderem Virtuti Militari (nr 7694) oraz Krzyżem Walecznych i Krzyżem Niepodległości. W listopadzie 1933 roku jego prochy zostały sprowadzone do kraju i pochowane w kwaterze legionowej na Cmentarzu Wojskowym na Powązkach w Warszawie (kwatera A5-pomnik-1).
Twórczość.
Józef Mączka był również znanym, najwybitniejszym poetą legionowym. W 1917 wydał tomik poezji „Starym szlakiem”, który miał jeszcze trzy wydania w okresie międzywojennym. Znanymi wierszami jego autorstwa, nauczanymi i deklamowanymi przez uczniów gimnazjalnych były m.in. "Starym szlakiem", "Przysięga", "Droga Legionów", "Ułańskie czako", "Kiedyś", "Rotmistrzowej sławie" (poświęcony dowódcy szarży pod Rokitną, którym był rtm. Zbigniew Dunin-Wąsowicz). Po upadku PRL opublikowano antologię wierszy legionowych z licznymi wierszami Mączki („Wstań Polsko moja” (red. Kajtoch J.), PAIR MYJAKPRESS, Sandomierz 1997, ), a w 2009 r. wznowiono tom jego poezji z 1917, zamieszczając też w nim sześć nigdy wcześniej nie drukowanych utworów Mączki („Starym szlakiem i inne wiersze”, Universitas, Kraków 2009, , wyd. elektroniczne: ).
Na Wigilię 1914 roku Józef Mączka skomponował kolędę dla Komendy Legionów:
W dzień Bożego Narodzenia
W dzień Bożego Narodzenia
Radość wszelkiego stworzenia,
Dziś w Legionach wielkie święto:
Ofensywę rozpoczęto,
Rozpoczęto.
Pan jenerał przodem jedzie,
Do ataku sam nas wiedzie,
A Zagórski robi plany,
Już trzy noce niewyspany,
Niewyspany.
Jakubowski mu pomaga,
(W sztabie wielka to powaga),
A Wyrostek i Dzwonkowski
Też niemało mają troski,
Mają troski.
Merwin, co był redaktorem,
Teraz już żołnierza wzorem:
W kąt nożyce i gazety,
Jeździ z nami na wedety,
Na wedety.
Pułkownika Wiszka głowa
Wszystkich nas tu cudem chowa:
Gdyby nie on ― już by cała
Polska głodem przymierała,
Przymierała.
Pan Krasicki ułan chwacki
Zamaszysty i junacki,
I Brzeziński rotmistrz klawy
Do szablicy i zabawy.
Durski z buzią jak panienka
Żadnej bitwy się nie lęka,
I Łepkowski chociaż młody
Rżnie do ognia jak do wody.
Już Drewnowski z drutów zwojem
Jedzie z całym swym konwojem,
Gdy tam w linii coś się psuje
On wnet wszystko podrutuje.
Migurskiego telefony
Sieją strach na wszystkie strony
A Grzybowski wszystkim znany
Wiezie list do ukochanej.
Panie Jezu, Dziecię Małe,
Dajże nam zwycięstwo, chwałę,
Niech w żołnierskiej tej kolędzie
Chwała Tobie wieczna będzie,
Wieczna będzie

</doc>
<doc id="1205549" url="https://pl.wikipedia.org/wiki?curid=1205549" title="Upolu">
Upolu

Upolu – wyspa w archipelagu Samoa. Na Upolu znajduje się stolica kraju Apia. Na południowy wschód od wyspy znajdują się dwie mniejsze: Nuʻutele oraz Nuʻulua, a na zachód Manono i Apolima. Najwyższy szczyt, góra Fito ma 1113 metrów n.p.m.

</doc>
<doc id="1205550" url="https://pl.wikipedia.org/wiki?curid=1205550" title="Trance Visionary">
Trance Visionary

Trance Visionary – osiemnasty album studyjny Wishbone Ash.
Lista utworów.
Album zawiera:
Twórcy albumu.
Twórcami albumu są:

</doc>
<doc id="1205551" url="https://pl.wikipedia.org/wiki?curid=1205551" title="Victoria Line">
Victoria Line

Victoria Line – jedna z linii metra w Londynie, oznaczana kolorem jasnoniebieskim. Została otwarta w 1968 i była pierwszą linią wybudowaną po II wojnie światowej. Długość trasy wynosi 21 kilometrów, zaś liczba stacji to 16. Obecnie z Victoria Line korzysta ok. 161 milionów pasażerów rocznie.
Przebieg linii.
Victoria jest jedną z dwóch linii londyńskiego metra (druga to Waterloo &amp; City line), których wszystkie stacje znajdują się pod ziemią. Na każdej z nich z wyjątkiem Pimlico istnieje możliwość przesiadki do innej linii metra lub do sieci kolejowej. Przejazd przez całą trasę trwa 32 minuty. W godzinach szczytu pociągi jeżdżą w jednominutowych odstępach. Linia zaliczana jest do grupy "deep level lines", co oznacza, że tory w każdym kierunku ułożone są w osobnym tunelu, na średniej głębokości ok. 20 metrów. 
Tabor.
Linia obsługiwana jest przez pociągi klasy 2009 Stock, które w latach 2009-2011 zastąpiły używane od 1968 roku pociągi typu 1967 Stock

</doc>
<doc id="1205553" url="https://pl.wikipedia.org/wiki?curid=1205553" title="Mala Strana">
Mala Strana



</doc>
<doc id="1205555" url="https://pl.wikipedia.org/wiki?curid=1205555" title="Koralnik modropłatkowy">
Koralnik modropłatkowy

Koralnik modropłatkowy, koralnik szary ("Callaeas wilsoni") (w jęz. maor. "Kokako") – gatunek średniej wielkości leśnego ptaka z rodziny koralników (Callaeidae). Występuje endemicznie na Wyspie Północnej Nowej Zelandii. Dzięki podjętym działaniom ochrony czynnej nie jest zagrożony wyginięciem.
Systematyka.
Jest to gatunek monotypowy. Do niedawna traktowany był jako podgatunek koralnika żółtopłatkowego ("C. cinereus"), lecz na podstawie badań genetycznych i morfologicznych wyodrębniono go do rangi gatunku.
Morfologia.
Długość ciała 38 cm. Masa ciała 200–250 g, samce średnio 233 g, samice średnio 218 g.
Upierzenie niebieskoszare z czarnym kantarkiem, małe niebieskie korale wyrastające z nasady dzioba i przykrywające gardło. Długie, mocne nogi i długi zakrzywiony w dół ogon. Samice są podobne do samców.
Ekologia i zachowanie.
Zamieszkuje wysokie lasy. Lata słabo. Jest czujny i ostrożny, a jego obecność najłatwiej rozpoznać po złożonym śpiewie i innych wokalizacjach, często wykonywanych o świcie z czubka wysokiego drzewa.
Wyprowadza zazwyczaj jeden lęg w roku – w okresie od listopada do lutego. Sporadycznie, w latach z obfitością pożywienia, sezon lęgowy może trwać 6 miesięcy i może wtedy wyprowadzić do trzech lęgów. Samica składa 2–4 różowawoszare jaja w gnieździe w kształcie kubka, umieszczonym na drzewie na wysokości średnio 13 m (3–25 m). Wysiaduje samica przez około 18 dni. Oba osobniki z pary zajmują się karmieniem piskląt. Młode są opierzone w wieku 32–37 dni, przeważnie pozostają na terytorium rodziców przez kilka miesięcy do roku i nadal są karmione przez oboje rodziców.
Status, zagrożenia i ochrona.
IUCN po raz pierwszy sklasyfikowała koralnika modropłatkowego w 2016 roku, uznając go za gatunek bliski zagrożenia (NT, "Near Threatened"); wcześniej nie był uznawany za osobny gatunek. W 2022 roku zmieniono status na gatunek najmniejszej troski (LC, "Least Concern"); liczebność populacji szacowano wówczas na 3000–6000 dorosłych osobników. Trend liczebności populacji oceniany jest obecnie jako wzrostowy. Gatunek ten był dawniej pospolity w lasach Wyspy Północnej, obecnie jego rozmieszczenie jest plamowe. Do historycznych spadków liczebności przyczyniło się niszczenie na dużą skalę siedlisk i ich fragmentacja, introdukcja gatunków drapieżnych oraz współzawodniczących z koralnikiem modropłatkowym o pożywienie. Gatunkami żywiącymi się jajami i pisklętami są głównie szczur śniady i kitanka lisia, zaś za śmierć wysiadujących samic odpowiada gronostaj europejski. O pożywienie konkuruje kitanka lisia, a także introdukowane kozy i jelenie, które wyjadają z podszytu ulubione przez tego ptaka gatunki roślin. Koralnik modropłatkowy jest całkowicie uzależniony od działań ochronnych, polegają one przede wszystkim na tępieniu zagrażających mu drapieżników oraz na relokacji ptaków w bezpieczniejsze miejsca, w tym wyspy. Niechronione populacje wyginęły. W Mapara Wildlife Management Reserve zbadano, że w przypadku braku kontroli nad drapieżnikami sukces lęgowy u tego ptaka wynosił jedynie 8%, a tam gdzie drapieżniki tępiono wzrósł on do 61%.

</doc>
<doc id="1205557" url="https://pl.wikipedia.org/wiki?curid=1205557" title="Ursus 1654">
Ursus 1654

Ursus 1654 – ciężki ciągnik rolniczy produkowany przez Zakłady Mechaniczne "Ursus". 
Jest on zmodernizowaną wersją Ursusa 1634 z silnikiem ekologicznym słowackiej firmy DS Martin a.s. spełniającym normę Euro 2. 2 czerwca 2006 roku z taśm montażowych jubileuszowym półtoramilionowym ciągnikiem zjechał ówczesny wicepremier, minister rolnictwa Andrzej Lepper. Ciągnikiem tym był właśnie Ursus 1654.
Dane techniczne.
Silnik:
Układ napędowy:
Układy jezdne:
Układy agregowania:
Masy - wymiary - pojemności:
( )* - wyposażenie opcjonalne

</doc>
<doc id="1205560" url="https://pl.wikipedia.org/wiki?curid=1205560" title="Wachlarzówka posępna">
Wachlarzówka posępna

Wachlarzówka posępna ("Rhipidura fuliginosa") – gatunek małego, owadożernego ptaka z rodziny wachlarzówek (Rhipiduridae), wcześniej zaliczany do monarkowatych (Monarchidae). Występuje w Nowej Zelandii i na okolicznych wyspach.
Systematyka.
Wyróżniono kilka podgatunków "R. fuliginosa":
Niektórzy badacze uznawali ją za takson konspecyficzny (należący do jednego, tego samego gatunku) z wachlarzówką szarą ("Rhipidura albiscapa"). Dawniej za podgatunek "R. fuliginosa" uznawano także wydzieloną do osobnego gatunku wachlarzówkę namorzynową ("Rhipidura phasiana").
Morfologia.
Długość 14–17 cm; masa ciała 6,5–9 g.
Wachlarzówka posępna na dwóch głównych wyspach Nowej Zelandii występuje w dwóch odmianach barwnych: srokatej i czarnej (znacznie rzadziej spotykanej).
Ekologia i zachowanie.
Wachlarzówka posępna występuje w różnych typach siedlisk, zamieszkuje m.in. lasy, obszary krzewiaste ("scrub"), plantacje, sady, pasy osłonowe gospodarstw rolnych, dobrze zadrzewione podmiejskie parki i ogrody. 
Gniazdo zbudowane jest z drobnych materiałów zespojonych pajęczynami; budulec stanowią mchy, wysuszone włókna zgniłego drewna, sierść, wyschnięte trawy itp. Większość gniazd jest osłonięta od góry listowiem i często posiada u dołu zwisający „ogon”. W zniesieniu 2–5 jaj, wysiadują je na zmianę oba ptaki z pary przez około 14 dni. Karmieniem piskląt również zajmują się oboje rodzice, młode są w pełni opierzone po około 14 dniach. Podloty mają jeszcze krótkie ogony i najczęściej trzymają się razem, często siedząc obok siebie na gałęzi. Samiec opiekuje się młodymi, gdy samica rozpoczyna budowę kolejnego gniazda. Jedna ze zbadanych par wyprowadziła w sezonie aż pięć lęgów.
Pożywienie wachlarzówki posępnej stanowią głównie małe bezkręgowce, takie jak ćmy, muchy, chrząszcze i pająki, czasami zjada także drobne owoce. 
Status.
IUCN uznaje wachlarzówkę posępną za gatunek najmniejszej troski (LC, "Least Concern"). Liczebność populacji nie została oszacowana, ale ptak ten opisywany jest jako pospolity, lokalnie bardzo liczny. Trend liczebności populacji nie jest znany.
Podgatunek "cervina" z wyspy Lord Howe wymarł w latach 20. XX wieku.

</doc>
<doc id="1205565" url="https://pl.wikipedia.org/wiki?curid=1205565" title="Skalinek wielkogłowy">
Skalinek wielkogłowy

Skalinek wielkogłowy ("Petroica macrocephala") – gatunek małego ptaka z rodziny skalinkowatych (Petroicidae). Jest gatunkiem endemicznym występującym w Nowej Zelandii.
Podgatunki.
Wyróżniono kilka podgatunków "P. macrocephala":
Morfologia.
Długość ciała 13 cm; masa ciała 11–13 g.
Status.
IUCN uznaje skalinka wielkogłowego za gatunek najmniejszej troski (LC – "Least Concern"). Liczebność populacji nie została oszacowana, ale ptak ten opisywany jest jako lokalnie pospolity. Trend liczebności populacji uznawany jest za spadkowy.
Od 2016 roku IUCN za osobny gatunek uznaje skalinka smolistego ("P. (m.) dannefaerdi"), klasyfikuje go jako gatunek narażony (VU – "Vulnerable"), Jego liczebność ocenia się na 250–999 dorosłych osobników, a trend liczebności uznaje się za stabilny.

</doc>
<doc id="1205566" url="https://pl.wikipedia.org/wiki?curid=1205566" title="Granulat (postać leku)">
Granulat (postać leku)

Granulat to jedna ze stałych postaci leku. Jest to mieszanina sproszkowanych substancji leczniczych i pomocniczych uformowana w jednolite grudki (ziarenka) o nieregularnym kształcie i wielkości 0,5 - 3,2 mm. Grudki te mogą być powlekane. 
Granulaty w lecznictwie są stosowane jako gotowy lek, do użytku wewnętrznego lub zewnętrznego, a także jako półprodukt do produkcji tabletek. W przemyśle spożywczym również wykorzystuje się formę granulatu. Postać taką mają np. niektóre słodycze.
Granulaty będące gotowym lekiem mogą być dawkowane, wówczas odmierzone, równe ilości granulatu są zamknięte w osobnych opakowaniach, np. kapsułkach, fiolkach, saszetkach. Jeśli pacjent każdorazowo sam odmierza sobie ilość granulatu do użycia, granulat nazywa się niedawkowanym.
Granulaty do stosowania zewnętrznego służą do sporządzania roztworu lub zawiesiny w odpowiednim, wskazanym przez producenta płynie. 
Odmianą granulatów są peletki posiadające kształt kulisty.
Granulaty jako leki są dużo wygodniejsze w stosowaniu od proszków, z których powstają. Łatwiej jest pobierać je z opakowania, przesypywać i odmierzać właściwą ilość. Dużo wygodniejsze jest również ich zażywanie – w przeciwieństwie do proszków nie pylą, nie przylegają do ścian jamy ustnej i gardła, co eliminuje krztuszenie się zażytym proszkiem. 
Granulaty sporządzane z surowców roślinnych często zawierają więcej czynnych składników od proszków, gdyż w procesie technologicznym sporządzania suchych wyciągów z roślin, często traci się wiele składników leczniczych, zwłaszcza lotnych olejków.
Substancje pomocnicze zawarte w granulatach.
Lepiszcza (substancje wiążące). Są niezbędnym składnikiem każdego granulatu. Służą do wiązania cząstek substancji leczniczej (w proszku) w większe agregaty, tak aby stworzyły ziarenka odpowiedniej wielkości. Jako lepiszcza stosuje się:
Substancje rozsadzające. Stosowane w celu szybkiego uwalniania substancji leczniczych z granulatu, po dostaniu się do środowiska wodnego (np. w jelitach). Ich działanie polega na zwiększaniu objętości granulatu (pęcznieniu) w zetknięciu z wodą. Jako substancje rozsadzające stosuje się:
Substancje hydrofilizujące. Zwiększają zdolność adsorpcji wody na powierzchni granulek, dzięki czemu poprawiają właściwości fizyczne granulatów, zapobiegają m.in. uwięzieniu powietrza na granulkach, co mogłoby powodować rozpadanie się sporządzonych z granulatu tabletek. Poza tym substancje te wpływają na szybkość uwalniania leku z granulatu lub tabletek. Najczęściej stosowane substancje hydrofilizujące to:
Substancje utrzymujące wilgoć. Zabezpieczają granulat przed nadmiernym wysychaniem i tym samym rozpadaniem się. W takim celu stosuje się:
Substancje zapobiegające zbyt szybkiemu rozpadowi. Utrudniają dostawanie się wody w głąb granulek i tym samym ich szybki rozpad. Są używane do uzyskiwania tabletek do ssania. Stosuje się tu substancje dobrze rozpuszczalne, tworzące na powierzchni granulek roztwór nasycony, np. sacharozę.
Substancje wypełniające. Uzupełniają masę granulatu, gdy substancja lecznicza jest użyta w małej ilości, tak, żeby uzyskanego granulatu nie było za mało (wtedy utracenie części granulatu, np. wysypanie się z łyżeczki podczas zażywania, powodowałoby bardzo dużą stratę leku). Substancje wypełniające mogą pełnić jednocześnie inne funkcje, np. pochłaniać wodę i w ten sposób zapobiegać wysychaniu. Substancjami wypełniającymi mogą być:
Jakość granulatów.
Granulaty będące lekami podlegają kontroli jakości. Przepisy farmaceutyczne zalecają ocenę jakości granulatów na podstawie oznaczenia:
Poza tymi parametrami, badając granulaty oznacza się również:
Zależnie od przeznaczenia, sporządza się granulaty o różnej wielkości ziarenek. Granulki służące do sporządzania tabletek powinny mieć średnicę w granicach 0,5-1,6mm; granulaty będące samodzielną postacią leku powinny zawierać ziarenka większe - od 1,6 do 3,2mm.

</doc>
<doc id="1205568" url="https://pl.wikipedia.org/wiki?curid=1205568" title="Ashton, Gardner &amp; Dyke">
Ashton, Gardner &amp; Dyke

Ashton, Gardner &amp; Dyke – brytyjski zespół bluesrockowy wywodzący się z grupy The Remo Four, działający w latach 1969-72. Grupa zasłynęła żywiołową grą na pianinie i niekonwencjonalnym śpiewem lidera zespołu oraz głównego kompozytora, Tony’ego Ashtona. Największym przebojem grupy był utwór "Ressurection Shuffle". Managerem zespołu był Tony Edwards, w latach 1968-76 także opiekun grupy Deep Purple, stąd Ashton, Gardner &amp; Dyke często otwierali koncerty grupy Deep Purple.
Skład.
Trzon grupy stanowili od samego początku Tony Ashton (śpiew, instrumenty klawiszowe), Kim Gardner (gitara basowa), Roy Dyke (perkusja) i Mick Liber (gitara). W studiu wspomagali ich jednak zwykle inni instrumentaliści, m.in.: Jim Price (trąbka), Stan Webb (gitara), Sir Cedric Clayton (gitara), Paul Pink (gitara), Chris Barber (trąbka), John Mumford (puzon), Romulus Woodworth (gitara), Brian Cole (gitara), Jon Lord (instrumenty klawiszowe, aranże), Phil &amp; His Boogie Brass (sekcja dęta). Na płytach grupy występował także gościnnie George O’Hara Smith, czyli ukrywający się pod pseudonimem George Harrison, bliski przyjaciel Tony’ego Ashtona.
Koncertowy skład Ashton, Gardner &amp; Dyke z 1971 r.: Tony Ashton (śpiew, instrumenty klawiszowe), Kim Gardner (gitara basowa), Roy Dyke (perkusja), Mick Liber (gitara), Dave Caswell (trąbka) i Lyle Jenkins (saksofon, flet).
George Harrison.
Tony Ashton poznał George’a Harrisona w 1968 r. podczas prac nad płytą "Wonderwall Music", do której nagrywania Harrison zaprosił prowadzony przez Ashtona zespół The Remo Four. W późniejszych latach Harrison występował gościnnie na płytach Ashton, Gardner &amp; Dyke pod pseudonimem George O’Hara Smith. W 1970 r. Ashton napisał piosenkę dla Pattie Boyd, ówczesnej żony Harrisona, zatytułowaną „Sweet Pattie O’Hara Smith”. Przyjaźń muzyków trwała do śmierci obu w 2001 r.

</doc>
<doc id="1205569" url="https://pl.wikipedia.org/wiki?curid=1205569" title="Weka (ptak)">
Weka (ptak)

Weka ("Gallirallus australis") – gatunek nielotnego ptaka z rodziny chruścieli (Rallidae). Występuje endemicznie w Nowej Zelandii. Narażony na wyginięcie.
Systematyka.
Takson ten wykazuje znaczące zróżnicowanie geograficzne. Dawniej akceptowano nawet do ośmiu podgatunków, obecnie tylko cztery. Sytuację komplikuje duża zmienność osobnicza. Takson opisany jako "Rallus troglodytes" okazał się ciemną odmianą barwną weki.
Podgatunki i zasięg występowania.
Poszczególne podgatunki zamieszkują:
Morfologia.
Weka jest nielotem. Ma krótkie skrzydła, ale stosunkowo długi jak na nielota ogon. Mocny, spiczasty dziób jest różowoczerwony i ma ciemną końcówkę. Tęczówki czerwone, otoczone dwiema wąskimi, białymi półobrączkami. Solidne nogi i stopy czerwonawe. Samice są podobne upierzeniem do samców, są jednak nieco mniejsze, mają też jaśniejszą końcówkę dzioba.
Ekologia.
Weka występuje w różnych typach siedlisk od poziomu morza do około 1500 m n.p.m. Zamieszkuje głównie lasy, łąki, obszary krzewiaste, tereny podmokłe, plaże z gnijącymi wodorostami, strumienie pływowe i zatoki. Często dwiedza także siedliska antropogeniczne (tzn. powstałe w wyniku działalności człowieka), w tym trawniki, pastwiska, pola uprawne i plantacje. Preferuje niską, gęstą roślinność zapewniającą osłonę. Niekiedy spotykana jest w środowiskach zurbanizowanych.
Weka jest wszystkożerna i posiada zróżnicowaną dietę. Żywi się dżdżownicami, larwami, ślimakami, owadami i ich jajami, żabami, jaszczurkami, pająkami czy skorupiakami. Gatunek ten zabija także myszy, szczury i małe króliki. Atakuje również gniazda ptaków gniazdujących na ziemi, zjada jaja i pisklęta. Pokarm roślinny weki stanowią liście, trawa, jagody, opadłe owoce czy nasiona.
Jest to ptak monogamiczny i terytorialny. Gniazduje w samotnych parach. Lęgi (w liczbie do czterech rocznie) wyprowadza w ciągu całego roku, najczęściej od późnej wiosny do wczesnego lata. Gniazduje na ziemi, w gęstej osłonie roślinności, pod kłodami, skałami, a także w norach lub dziuplach drzew. Samica składa 2–4 jaja o barwie białawej do jasnoróżowej z ciemnymi plamkami. Oboje rodzice wysiadują przez 26–28 dni. Pisklęta opuszczają gniazdo wkrótce po wykluciu, zwykle po 2–3 dniach. W wieku jednego miesiąca są opierzone, ale przez kolejne 40–100 dni są jeszcze zależne od rodziców.
Status, zagrożenia i ochrona.
IUCN od 2000 roku uznaje wekę za gatunek narażony (VU, "Vulnerable"); wcześniej, od 1994 roku klasyfikowano ją jako gatunek bliski zagrożenia (LR/NT, "Lower Risk/Near Threatened"), a od 1988 jako gatunek najmniejszej troski (LR/LC, "Lower Risk/Least Concern"). Liczebność populacji w 2012 roku szacowano na około 107–177 tysięcy osobników, czyli mniej więcej 71–118 tysięcy osobników dorosłych. Globalny trend liczebności populacji uznawany jest za spadkowy. Do spadków liczebności przyczyniają się: niszczenie i degradacja siedlisk, częste przypadki śmierci na drogach, obecność introdukowanych ssaczych drapieżników i konkurentów o pożywienie, zmienność pogodowa w kolejnych latach (okresy suszy przeplatane powodziami), zjadanie przynęt stosowanych do zwalczania oposów i królików, być może także choroby. Z niektórych małych wysp ptak ten został usunięty w celu ochrony rodzimej fauny i flory. W celu ochrony weki prowadzone są jednak introdukcje i reintrodukcje tego gatunku na obszary na dwóch głównych wyspach Nowej Zelandii oraz na mniejsze wyspy, np. wymarły w swym naturalnym zasięgu podgatunek "hectori" został introdukowany na wyspy Chatham i Pitt.

</doc>
<doc id="1205571" url="https://pl.wikipedia.org/wiki?curid=1205571" title="Krośnice Mazowieckie">
Krośnice Mazowieckie

Krośnice Mazowieckie – przystanek kolejowy w Krośnicach, w województwie mazowieckim, w Polsce. Eksploatowany od 1 stycznia 1985 roku; ruch pasażerski i towarowy, przystanek tylko osobowy.
W roku 2017 przystanek obsługiwał 20–49 pasażerów na dobę.

</doc>
<doc id="1205575" url="https://pl.wikipedia.org/wiki?curid=1205575" title="Amyciaea">
Amyciaea

Amyciaea – rodzaj pająków z rodziny ukośnikowatych, obejmujący 5 gatunków. 
Pająki te stosują mimikrę polując na mrówki. Nie budują sieci.
Występują w Azji, Australii i Afryce.
Gatunki.
Należą tu następujące gatunki:

</doc>
<doc id="1205579" url="https://pl.wikipedia.org/wiki?curid=1205579" title="Kurobród siodłaty">
Kurobród siodłaty

Kurobród siodłaty (w jęz. maor. Tieke) ("Philesturnus carunculatus") – gatunek średniej wielkości ptaka z rodziny koralników (Callaeidae). Gatunek endemiczny dla Wyspy Południowej Nowej Zelandii oraz okolicznych wysepek, w tym wysepek wokół Wyspy Stewart. Dzięki relokacjom i działaniom ochrony czynnej gatunek jest obecnie zaliczany do kategorii najmniejszej troski.
Systematyka.
Gatunek ten po raz pierwszy zgodnie z zasadami nazewnictwa binominalnego opisał w 1789 roku Johann Friedrich Gmelin w 13. edycji linneuszowskiego "Systema Naturae". Autor nadał mu nazwę "Sturnus carunculatus", a jako miejsce typowe wskazał Nową Zelandię; później uściślono, że była to Wyspa Południowa. Do niedawna wyróżniano dwa podgatunki, lecz takson "P. (c.) rufusater" (kurobród północny) przez większość autorów jest obecnie wyodrębniany do rangi gatunku.
Morfologia.
Samice są podobne do samców pod względem upierzenia, ale są nieco mniejsze i zazwyczaj mają mniejsze przydatki głowowe.
Status.
Międzynarodowa Unia Ochrony Przyrody (IUCN) od 2022 roku uznaje kurobroda siodłatego za gatunek najmniejszej troski (LC – "Least Concern"); wcześniej klasyfikowała go jako gatunek bliski zagrożenia (NT, "Near Threatened"). Ptak ten był dawniej szeroko rozpowszechniony na Wyspie Południowej i Wyspie Stewart. Drapieżnictwo ze strony zawleczonych ssaków (głównie szczurów) spowodowało wyginięcie ptaków na obu tych wyspach do około 1900 roku. Gatunek przetrwał jedynie na trzech wyspach położonych na południowy zachód od Wyspy Stewart, ale na początku lat 60. XX wieku zostały one zaatakowane przez szczury. W 1964 roku udało się z powodzeniem przenieść ptaki na sąsiednie, wolne od szczurów wysepki, co zapobiegło wymarciu gatunku. Obecnie, dzięki relokacjom, kurobrody siodłate występują na ponad 20 wyspach oraz na jednym chronionym stanowisku na Wyspie Południowej. Dzięki prowadzonym działaniom ochronnym liczebność populacji prawdopodobnie przekracza obecnie 5000 dorosłych osobników (stan w 2021), a jej trend oceniany jest jako wzrostowy.

</doc>
<doc id="1205582" url="https://pl.wikipedia.org/wiki?curid=1205582" title="Port lotniczy Bengazi-Benina">
Port lotniczy Bengazi-Benina

Port lotniczy Bengazi-Benina – międzynarodowy port lotniczy położony 19 km na wschód od centrum Bengazi, w miejscowości Benina. Jest drugim co do wielkości portem lotniczym w Libii po lotnisku w Trypolisie. Port lotniczy jest drugą siedzibą Buraq Air i Libyan Airlines.

</doc>
<doc id="1205586" url="https://pl.wikipedia.org/wiki?curid=1205586" title="Historia Bydgoszczy">
Historia Bydgoszczy

Okres do 1346 – przedlokacyjny ośrodek miejski.
W okresie tym Bydgoszcz była grodem strażniczym (1030-1238), potem kasztelańskim (od 1238) i przejściowo książęcym (1314-1323). Nie omijały ją wydarzenia polityczne związane z polityką Piastów w okresie rozbicia dzielnicowego oraz wojny polsko-krzyżackie (1308-1309 i 1327-1332).
Na początku XIV wieku można mówić o Bydgoszczy jako przedlokacyjnym ośrodku miejskim (oppidum).
Okres 1346-1466 – warownia Królestwa Polskiego.
W okresie tym Bydgoszcz została ukształtowana jako miasto lokowane na prawie magdeburskim. Powstała pierwotna infrastruktura miejska wraz z systemem fortyfikacji oraz królewskim zamkiem użytkowanym przez starostę. Szczególną dynamikę rozwoju przejawiał handel spławny piwem, zbożem i solą, który bezskutecznie starała się ograniczyć strona krzyżacka. Szczególnie bogate są dzieje polityczne Bydgoszczy z tego okresu związane z wojnami polsko-krzyżackimi.
Okres 1466-1655 – staropolskie miasto handlowe.
W okresie tym Bydgoszcz przeżywała apogeum rozwoju w całym okresie staropolskim. Dogodne położenie na szlaku handlowym Wisły przyczyniło się do szybkiego rozwoju gospodarczego miasta. Wraz ze zwiększeniem liczby mieszkańców i ich zamożności pojawiły się aspiracje kulturalne i oświatowe. Nie do pominięcia są również wydarzenia polityczne, w jakich uczestniczyli mieszkańcy miasta.
Dziedziną, która szczególnie wyróżniała Bydgoszcz w tym okresie w Rzeczypospolitej, była skala handlu spławnego. Jako jeden z największych ośrodków handlu zbożowego w II połowie XVI wieku Bydgoszcz urosła do wielkości miasta średniego w skali Rzeczypospolitej, licząc niemal 5 tys. mieszkańców.
Okres 1655-1772 – w dobie wojen i upadku.
W tym okresie Bydgoszcz stała się areną dla najważniejszego wydarzenia politycznego w jej historii staropolskiej – zaprzysiężenia traktatów welawsko-bydgoskich, które stały się podstawą do uniezależnienia Prus Książęcych od Rzeczypospolitej.
Jednak generalnie był to okres upadku miasta, który zapoczątkowały zniszczenia i zarazy podczas potopu szwedzkiego. Po krótkim okresie stabilizacji w II połowie XVII wieku nadszedł czas największego upadku na początku XVIII wieku w dobie wojny północnej.
Poprawę przyniosła druga połowa tego wieku, kiedy Bydgoszcz powoli odradzała się demograficznie i gospodarczo, została wyznaczona na siedzibę Trybunału Koronnego Wielkopolski, a także otrzymała perspektywę budowy Kanału Bydgoskiego.
Okres 1772-1806 – wzrost znaczenia miasta.
W tym okresie Bydgoszcz wydatnie awansowała administracyjnie i gospodarczo pod rządami pruskimi. Dwukrotnie powiększyła się liczba nieruchomości w mieście, powstały liczne spichlerze, manufaktury, pojawiła się perspektywa ożywionego handlu z zachodnią Europą za pośrednictwem Kanału Bydgoskiego – następcy podupadłej po zaborach drogi wodnej Wisły.
Pod koniec tego okresu Bydgoszcz odrobiła zapóźnienia i osiągnęła poziom z najlepszego okresu staropolskiego. Nie ominęła również Bydgoszczy insurekcja kościuszkowska przez co urozmaicone są dzieje polityczne. 2 października 1794 r. odbyła się bitwa pod Bydgoszczą, którą stoczyły z wojskiem pruskim oddziały, dowodzone przez gen. Henryka Dąbrowskiego.
Okres 1806-1815 – w Księstwie Warszawskim.
Okres ten można ocenić jako kontynuację rozwoju z poprzedniego okresu pruskiego. Bydgoszcz utrzymała, a nawet powiększyła swoje znaczenie administracyjne, zostając stolicą rozległego departamentu w Księstwie Warszawskim. Rozbudowany został Kanał Bydgoski, pomyślnie rozwijał się handel i rzemiosło.
Okres 1815-1920 – pod zaborem pruskim.
W tym okresie Bydgoszcz przeżyła największy rozwój w swojej historii. Szczególna dynamika rozwoju gospodarczego i demograficznego przypada na okres po 1851 r., kiedy do Bydgoszczy doprowadzono pruską Kolej Wschodnią z Berlina. Dogodne położenie komunikacyjne przy szlakach kolejowych (linia wschodniopruska, linia warszawsko-bydgoska i inne), wodnych (Kanał Bydgoski, Brda, Wisła) i drogowych oraz rozbudowa infrastruktury miejskiej, aby przyciągać na wschód kolonistów sprawiły, że Bydgoszcz zdystansowała w rozwoju sąsiednie miasta, wyróżniając się dynamiką w skali całej Polski. Pod koniec okresu Bydgoszcz była trzecim miastem co do wielkości w zaborze pruskim i 8-9 w Polsce.
Zbudowano praktycznie od podstaw nowe miasto – Śródmieście, wiele reprezentacyjnych gmachów municypalnych, oświatowych, kulturalnych, mostów, a nawet dwie uczelnie wyższe. Na uwagę zasługuje unikatowy w Polsce węzeł wodny z ośmioma śluzami na terenie miasta.
Na początku XX wieku Bydgoszcz – „Mały Berlin” pod względem infrastruktury nie odbiegała zbytnio od poziomu rdzennych miast Rzeszy, była dobrze utrzymanym miastem, czystym, słynącym z zieleni. Dziedzictwo architektury z tego okresu jest bardzo bogate i stanowi dzisiaj w coraz większym stopniu o atrakcyjności turystycznej miasta.
Okres 1920-1939 – okres międzywojenny.
Okres ten jest generalnie pomyślny w historii miasta. Mimo degradacji administracyjnej, która doprowadziła do tego, że Bydgoszcz była największym miastem powiatowym w Polsce, większym od Lublina, czy Katowic, bardzo pomyślny był rozwój gospodarki i handlu. Chociaż usilne starania o stołeczność administracyjną w obrębie „Wielkiego Pomorza” nie przyniosły pozytywnych rezultatów, to nikt nie kwestionował jej zasłużonego miana „stolicy gospodarczej Pomorza”. Oprócz sukcesów gospodarczych, w tym powstania nowoczesnych gałęzi przemysłu: chemicznego i elektrotechnicznego, na uwagę zasługuje rozwój kultury, oświaty i sportu.
Okres 1939–1945 – okupacja niemiecka.
Bydgoszcz była sceną jednych z pierwszych masowych represji hitlerowskich na terenie Polski. Spontaniczne stłumienie przez wojsko i mieszkańców Bydgoszczy dywersji hitlerowskiej 3 września 1939 r. zostało okrzyknięte przez propagandę niemiecką „krwawą niedzielą” (niem. "„Bromberger Blutsonntag”"). W efekcie rozstrzelano prezydenta miasta Leona Barciszewskiego oraz wielu mieszkańców na Starym Rynku, w Tryszczynie, w Dolinie Śmierci i w wielu innych miejscach. Bydgoszcz została włączona do Rzeszy jako stolica rejencji w obrębie okręgu Gdańsk-Prusy Zachodnie. W czasie wojny architektura miasta nie doznała wielkich zniszczeń poza celowymi wyburzeniami zabytków dokonanymi w 1940 r. Całkowite straty wśród mieszkańców Bydgoszczy w czasie całej II wojny światowej historycy szacują na około 10 000 ofiar.
Okres 1945–1989 – w Polsce Ludowej.
Okres Polskiej Rzeczypospolitej Ludowej przyniósł awans miasta na stolicę województwa pomorskiego (1945-1950), potem bydgoskiego: „dużego” (1950-1975) i „małego” (1975–1999). Odziedziczony po poprzednich okresach wielobranżowy przemysł został przez nowe władze rozbudowany i wyeksploatowany. Nie zbudowano natomiast w Bydgoszczy od podstaw żadnej wielkiej inwestycji przemysłowej, które w innych ośrodkach dynamizowały rozwój demograficzny i gospodarczy (np. Płock – Petrochemia, Włocławek – Zakłady Azotowe, Toruń – Elana, Świecie – kombinat celulozowy). Miejscowe uczelnie rozwijały się od lat 50. na bazie miejscowego środowiska.
W latach 40. i 50. Bydgoszcz stała się dużym ośrodkiem wojskowym i garnizonowym (na bazie istniejącej po okresie pruskim infrastruktury), co przyczyniło się do rozwoju miasta. W latach 60. i 70. motorem rozwoju był głównie przemysł. W latach 70. zapoczątkowano ponadto zagospodarowanie Leśnego Parku Kultury i Wypoczynku na podobieństwo parku śląskiego oraz rozpoczęto zabudowę nowej wielkiej dzielnicy mieszkaniowej nad Wisłą – Fordonu. Na uwagę zasługuje również rozwój kultury, zwłaszcza muzycznej oraz sportu.
Okres po 1989 – w III Rzeczypospolitej.
Po przełomie politycznym w 1989 r. Bydgoszcz znalazła się w nowych warunkach społeczno-gospodarczych. Okres transformacji przebiegł dość łagodnie z powodu dużego zdywersyfikowania branżowego przemysłu bydgoskiego. Większość „sztandarowych” zakładów pracy z okresu PRL została sprywatyzowana i trafiła w ręce polskich i zagranicznych koncernów (Ciech S.A., Telefonika Kable S.A., Unilever Polska S.A., Alcatel-Lucent i inne). Nieliczne upadły – największe z nich to fabryka rowerów „Romet”, czy fabryka obuwia „Kobra”. Cechą charakterystyczną okresu po 1989 r. jest wzrost samorządności, rozwój usług, uczelni wyższych (trzy uniwersytety w mieście od 2005 r.), kultury (oddana do użytku Opera Nova), odnowa zaniedbanego w okresie PRL Starego Miasta oraz ekspansja mieszkańców na przedmieścia – zwłaszcza do gmin Białe Błota i Osielsko.
Bibliografia.
Wydawnictwa cykliczne

</doc>
<doc id="1205588" url="https://pl.wikipedia.org/wiki?curid=1205588" title="Franciszek Stadnicki">
Franciszek Stadnicki

Franciszek Stadnicki (ur. 1742, zm. 2 marca 1810) – konfederat barski; obrońca Krakowa, starosta ostrzeszowski w latach 1768-1810; rotmistrz, poseł na sejm z ziemi wieluńskiej, właściciel 17 kluczy m.in. Rymanowa i Dukli (1809 r.), kawaler Orderów Orła Białego i Świętego Stanisława.
Syn Teresy Stadnickiej z Potockich h. Szreniawa i Antoniego Stadnickiego – starosty ostrzeszowskiego i wyszogrodzkiego. Brat – Jan Kanty Edward Stadnicki, prezes Najwyższej Izby Sprawiedliwości
Był posłem na sejm z ziemi wieluńskiej (1764 i 1786), przedstawił przyjęty wniosek dotyczący reformy będącej w obiegu monety. Poseł na sejm 1776 roku z ziemi wieluńskiej. Był posłem na sejm 1780 roku z ziemi wieluńskiej. W latach 1792-1793 był regimentarzem województwa kaliskiego i sędzią (w czasie konfederacji barskiej brał udział wraz ze swoim regimentem w obronie krakowskiego zamku)i został uwięziony przez Rosjan. Dzięki staraniom kuzynki Teresie Ossolińskiej wyszedł z rosyjskiego więzienia. Posiadał dobra ziemskie w Królestwie Polskim i Galicji, łącznie siedemnaście kluczy; m.in. w Rymanowie. 
Żona – Teresa Wężyk herbu Wąż, córka Józefa, kasztelana Konarskiego i Heleny Jordanówny herbu Trąby. Dzieci: Antoni Wacław Stadnicki ożeniony z Józefa z Jabłonowskich, Ignacy Stadnicki ożeniony z Ksawerą Zboińską, Anna zamężna ze Stanisławem Małachowskim, Tekla z Janem Kantym Stadnickim, Helena z Wojciechem Męcińskim. Córka Helena Stadnicka w 1809 poślubiła gen. Wojciecha Męcińskiego, i wniosła mężowi w posagu Duklę. Nagrobek jego znajduje się w przedsionku kościoła parafialnego. pw. św. Marii Magdaleny w Dukli.

</doc>
<doc id="1205590" url="https://pl.wikipedia.org/wiki?curid=1205590" title="Aphantochilus">
Aphantochilus

Aphantochilus – rodzaj pająków z rodziny ukośnikowatych.
Żywią się głównie mrówkami z rodzaju "Cephalotes" i "Zacryptocerus". Aby je upolować, naśladują ich wygląd i ruchy. Zawiera tylko 3 gatunki występujące jedynie w Ameryce Centralnej i Południowej.
Gatunek typowy, "A. rogersi" naśladuje, mrówki z gatunku "C. atratus", zaś pozostałe dwa – mrówki z gatunku "Z. pusillus".
Gatunki.
Należą tu następujące gatunki:

</doc>
<doc id="1205593" url="https://pl.wikipedia.org/wiki?curid=1205593" title="LagunAir">
LagunAir

LagunAir – hiszpańska linia lotnicza z siedzibą w León, w regionie Kastylia i León. Głównym węzłem jest Port lotniczy León.

</doc>
<doc id="1205594" url="https://pl.wikipedia.org/wiki?curid=1205594" title="Horyzont zdarzeń (album)">
Horyzont zdarzeń (album)

Horyzont zdarzeń – czwarta studyjna płyta polskiego zespołu Goya. Swoją premierę miała w 2007 roku, a promował ją singel "W zasięgu Twego wzroku". Okładką płyty „Horyzont zdarzeń” jest grafika autorstwa Michała Karcza, którego prace tak bardzo spodobały się zespołowi, że ten postanowił zaprosić go do współpracy, przy wizualnej oprawie albumu. Efekt tej współpracy można podziwiać w poligrafii płyty, a także w teledysku ilustrującym pierwszy singel "W zasięgu Twego wzroku".

</doc>
<doc id="1205598" url="https://pl.wikipedia.org/wiki?curid=1205598" title="Anna Sikora">
Anna Sikora

Anna Ewa Sikora z domu Kasprzyszak (ur. 26 czerwca 1966 we Wrocławiu) – polska polityk, samorządowiec, posłanka na Sejm VI kadencji.
Życiorys.
Ukończyła studia ekonomiczne w Wyższej Szkole Handlu i Prawa w Warszawie. Od 1996 do 2000 działała w Lidze Republikańskiej. W latach 1998–2002 zasiadała w radzie miasta Józefów. Następnie do 2006 była radną sejmiku mazowieckiego. W 2003 zajmowała stanowisko zastępcy burmistrza Wawra. Później zasiadała w zarządzie spółki miejskiej Kupieckie Domy Towarowe, w 2007 pełniła funkcję doradcy wojewody mazowieckiego Jacka Sasina.
Należała do Przymierza Prawicy, potem przystąpiła do Prawa i Sprawiedliwości.
W wyborach parlamentarnych w 2007 została wybrana na posła na Sejm VI kadencji z listy Prawa i Sprawiedliwości, otrzymując w okręgu podwarszawskim 9264 głosy.
W 2004 i 2009 z listy PiS bez powodzenia kandydowała do Parlamentu Europejskiego. W 2011 prokurator generalny wniósł o uchylenie jej immunitetu poselskiego celem przedstawienia rzekomego zarzutu znieważenia funkcjonariusza publicznego (policjantów, którzy dokonywali jej kontroli drogowej). W wyborach do Sejmu w tym samym roku nie uzyskała reelekcji.
W 2014 Anna Sikora ponownie uzyskała z ramienia PiS mandat radnej sejmiku mazowieckiego. Wkrótce została zawieszona w prawach członka partii i znalazła się poza jej klubem w sejmiku. W 2018 nie ubiegała się o reelekcję, natomiast kandydowała jako bezpartyjna z ramienia lokalnego komitetu na burmistrza Józefowa, otrzymując 1,2% głosów (dało to ostatnie, 6. miejsce).

</doc>
<doc id="1205607" url="https://pl.wikipedia.org/wiki?curid=1205607" title="Jan Łazorek">
Jan Łazorek

Jan Łazorek - (ur. w 1938 r. w Aksaminicach koło Przemyśla - zm. 2000 r. w Warszawie) - artysta plastyk związany z Kazimierzem Dolnym, studia w warszawskiej Akademii Sztuk Pięknych 1958-64, dyplom w 1964 roku.
75 wystaw indywidualnych:
w Wiedniu, wielokrotnie w Warszawie, Lublinie, Wrocławiu,
Krakowie, Kazimierzu Dolnym, Gdańsku, Lipsku, Busku-Zdroju,
Paczkowie, Malmö, Sztokholmie, Göteborgu (Szwecja), Nowym Jorku,
Waszyngtonie, Pricton, Union (USA), Bardejov (Słowacja),
Gorlice, Sanok.
Wystawy zagraniczne:
Udział w pokazach sztuki polskiej: Wiedeń, Praga, Karlove Vary,
Berlin, Hamburg, Bruksela, Oslo, Nowa Zelandia, Sindelringen,
Düsseldorf, Antibes, New York, New Hope (USA).
Wystawy zbiorowe:
Brał udział w pięćdziesięciu wystawach ogólnopolskich, okręgowych
i poplenerowych oraz "Interart" 1989, 1990.
Prace w zbiorach:
Muzeum Narodowe w Szczecinie, Muzeum w Majdanku, Muzeum w Kazimierzu
Dolnym, BWA w Lublinie, kilkadziesiąt prac znajduje się w polskich
placówkach dyplomatycznych w zbiorach prywatnych w kraju oraz w Anglii,
USA, Francji, RFN, Japonii, Norwegii, Szwecji, na Węgrzech, Turcji, Belgii,
Jugosławii, Grecji, Austrii, Kanadzie, Muzeum Holocause w Waszyngtonie.

</doc>
<doc id="1205609" url="https://pl.wikipedia.org/wiki?curid=1205609" title="Zbigniew Matuszczak">
Zbigniew Matuszczak

Zbigniew Matuszczak (ur. 21 września 1962 w Biłgoraju) – polski polityk, samorządowiec i prawnik, poseł na Sejm VI i VII kadencji
Życiorys.
Ukończył studia prawnicze na Uniwersytecie Marii Curie-Skłodowskiej w Lublinie. W latach 1998–2006 przez dwie kadencje zasiadał w radzie miasta Chełm, do 2002 pełniąc funkcję zastępcy prezydenta miasta. Później obejmował stanowiska prezesa i wiceprezesa polsko-ukraińskiej firmy budowlanej, a następnie prezesa Miejskiego Przedsiębiorstwa Gospodarki Komunalnej w Chełmie. Od 2006 do 2007 był radnym sejmiku lubelskiego.
Wstąpił do Sojuszu Lewicy Demokratycznej. W wyborach parlamentarnych w 2007 został wybrany na posła, kandydując z listy koalicji Lewica i Demokraci w okręgu chełmskim i otrzymując 10 351 głosów. W kwietniu 2008 zasiadł w klubie Lewica (od września 2010 działającym jako klub SLD) jako jego wiceprzewodniczący. W wyborach w tym samym roku z powodzeniem ubiegał się o reelekcję, dostał 8017 głosów. W 2015 nie kandydował na kolejną kadencję. Objął następnie ponownie funkcję prezesa Miejskiego Przedsiębiorstwa Gospodarki Komunalnej w Chełmie.
W 2011 prokurator generalny wniósł o uchylenie jego immunitetu parlamentarnego w związku z zamiarem przedstawienia zarzutu płatnej protekcji. W październiku 2017 Sąd Rejonowy w Chełmie uznał go za winnego i skazał na karę 7 miesięcy pozbawienia wolności z warunkowym zawieszeniem jej wykonania oraz na 5 tysięcy złotych grzywny. Następnie na wniosek prezydent Chełma Agaty Fisz polityk został odwołany z funkcji prezesa MPGK. W kwietniu 2018 Sąd Okręgowy w Lublinie uniewinnił go od zarzucanych mu czynów.

</doc>
<doc id="1205614" url="https://pl.wikipedia.org/wiki?curid=1205614" title="Citrus limon">
Citrus limon



</doc>
<doc id="1205617" url="https://pl.wikipedia.org/wiki?curid=1205617" title="Brooklyn Pt. II">
Brooklyn Pt. II

Brooklyn Pt. II to mixtape amerykańskiej grupy hip-hopowej D-Block wydany w 2007 roku przez Big Mike'a i Supa Mario. Gościnnie wystąpili na nim DMX, Ciara i Sizzla.

</doc>
<doc id="1205619" url="https://pl.wikipedia.org/wiki?curid=1205619" title="Ursus MF-235/2812">
Ursus MF-235/2812

Ursus MF-235 – ciągnik licencyjny produkowany w latach 1978-2009 przez ZPC Ursus na licencji firmy Massey Ferguson. Jego montaż rozpoczęto w listopadzie 1978 roku z części dostarczanych przez licencjodawcę. W roku 1986 rozpoczęto seryjną produkcję z większości części polskich oraz wprowadzono szereg istotnych zmian i ulepszeń. W 1988 roku oznaczenie tego modelu zostało zmienione na Ursus 2812, pod którym produkowany był do 2009 roku. Według klasyfikacji ciągników prowadzoną przez system maszyn rolniczych zalicza się do klasy 4.

</doc>
<doc id="1205620" url="https://pl.wikipedia.org/wiki?curid=1205620" title="Düsseldorf-Oberbilk (przystanek kolejowy)">
Düsseldorf-Oberbilk (przystanek kolejowy)

Düsseldorf-Oberbilk – przystanek kolejowy w Düsseldorfie, w kraju związkowym Nadrenia Północna-Westfalia, w Niemczech. Posiada 1 peron. W pobliżu znajduje się Mitsubishi Electric Halle (dawniej Philipshalle).

</doc>
<doc id="1205623" url="https://pl.wikipedia.org/wiki?curid=1205623" title="Krzyż Rzeszy">
Krzyż Rzeszy

 
Krzyż Rzeszy – insygnium państwowe Świętego Cesarstwa Rzymskiego, jednocześnie pełniące funkcję relikwiarza – ma związek z innymi ważnymi relikwiami Chrystusa, które wchodziły w skład regaliów cesarskich. Datowany na 1024/25 albo 1030 rok, jest cennym przykładem średniowiecznego złotnictwa i sztuki ottońskiej. Przechowywany w skarbcu cesarskim w Wiedniu.
Opis.
Insygnium to ma formę krzyża. Wymiary – wysokość 77 cm, szerokość 70 cm. Szerokość ramion wynosi 9 cm, przy czym końcówki są szerokie na 12 cm. Krzyż wykonany jest z drewna dębowego, w całości pokryty blachą ze szczerego złota. Od strony frontalnej bogato zdobiony kamieniami szlachetnymi oraz perłami. Dekoracja kamieniami jest rygorystycznie podporządkowana regularnej kompozycji całości. Zaakcentowane zostały końcówki ramion oraz miejsce skrzyżowania ramion, gdzie pola są gęsto kameryzowane, wokół dużych topazów wysadzono mniejsze kamienie i perły. Krawędzie ramion są również kameryzowane, pomiędzy nimi znajdują się sznury pereł. Jest to typowy przykład "crux gemmata" – charakterystyczne w dobie sztuki średniowiecznej nawiązanie do ideogramu Chrystusa i apostołów. 
Tylna strona była niegdyś dekorowana, posiadała plakietki, które były wykonane techniką niello, na skrzyżowaniu ramion był wizerunek Baranka Bożego w otoczeniu dwunastu apostołów, zaś na końcówkach ramion znajdowały się plakietki z symbolami czterech ewangelistów. 
Na bocznych ściankach widoczna jest inskrypcja: 
"ECCE CRVCEM DOMINI FVGIAT PARS HOSTIS INIQVI † HINC CHVONRADI TIBI CEDANT OMNES INIMICI "
Słowo :" CHVONRADI ": odnosi się do cesarza Konrada II, z którym to wiąże się czas powstania tego dzieła. 
Dzieło to pełniło funkcję krzyża relikwiarzowego – w jego wnętrzu niegdyś przechowywano relikwie Chrystusa – drzazgę z krzyża Chrystusowego oraz włócznię kryjącą gwóźdź z Krzyża Pańskiego znaną jako Włócznia Świętego Maurycego. 
Podstawa krzyża wykonana ze srebra złoconego, pochodzi z XIV wieku, z czasów panowania Karola IV, króla Czech i cesarza. Na przedniej części widoczna jest plakietka z czarnym orłem cesarskim na złotym tle.
Pod koniec XVIII w. Krzyż Rzeszy, podobnie jak inne regalia cesarskie, został przeniesiony do Wiednia i znajduje się tam do dziś. Eksponowany jest wraz z innymi w skarbcu ("Schatzkammer") wchodzącym w skład Hofburgu.

</doc>
<doc id="1205626" url="https://pl.wikipedia.org/wiki?curid=1205626" title="Międzynarodowe prawo brydżowe">
Międzynarodowe prawo brydżowe



</doc>
<doc id="1205633" url="https://pl.wikipedia.org/wiki?curid=1205633" title="Dictamnus albus">
Dictamnus albus



</doc>
<doc id="1205638" url="https://pl.wikipedia.org/wiki?curid=1205638" title="Würzburg Hauptbahnhof">
Würzburg Hauptbahnhof

Würzburg Hauptbahnhof – stacja kolejowa w Würzburgu, w kraju związkowym Bawaria, w Niemczech. Stacja posiada 6 peronów.

</doc>
<doc id="1205639" url="https://pl.wikipedia.org/wiki?curid=1205639" title="Oomycetes">
Oomycetes

Oomycetes G. Winter – klasa organizmów, która w klasyfikacji Cavallera-Smitha zaliczana jest do królestwa chromistów ("Chromista").
Systematyka i nazewnictwo.
Według klasyfikacji Index Fungorum bazującej na Dictionary of the Fungi "Oomycetes" to takson monotypowy z jednym tylko gatunkiem:

</doc>
<doc id="1205640" url="https://pl.wikipedia.org/wiki?curid=1205640" title="Spojler (lotnictwo)">
Spojler (lotnictwo)

Spojler (od angielskiego "spoil – psuć"), spoiler, przerywacz, interceptor – element mechanizacji skrzydła, stosowany zwłaszcza w dużych samolotach. 
Wychylenie spojlerów (mających postać odchylanych na górnej powierzchni skrzydła płyt) symetrycznie na obu skrzydłach powoduje oderwanie ("psucie") opływu i dlatego zmniejszanie przy danym kącie natarcia siły nośnej, co pociąga za sobą zwiększenie stromości toru schodzenia (zmniejszania wysokości) samolotu bez przyrostu prędkości, istotne zwłaszcza przy podejściu do lądowania. Niesymetryczne wychylanie spoilerów powoduje powstawanie momentu przechylającego i może w niektórych sytuacjach i niektórych samolotach zastępować lub wspomagać działanie lotek.

</doc>
<doc id="1205641" url="https://pl.wikipedia.org/wiki?curid=1205641" title="Spojler">
Spojler



</doc>
<doc id="1205644" url="https://pl.wikipedia.org/wiki?curid=1205644" title="Get Wild">
Get Wild

Get Wild – wydany 26 lipca 2005 roku singel amerykańskiej grupy hip-hopowej Ruff Ryders. Promuje on album "The Redemption Vol. 4".
"Get Wild" to jedyny utwór z "The Redemption Vol. 4", na którym występuje DMX (wejściówka i pierwsza zwrotka). Poza nim, można usłyszeć również Jadakissa (druga zwrotka), Kartoona (trzecia zwrotka) i Flashy'ego (refren). Podład został skomponowany przez Scotta Storcha.

</doc>
<doc id="1205645" url="https://pl.wikipedia.org/wiki?curid=1205645" title="Citrus paradisi">
Citrus paradisi



</doc>
<doc id="1205646" url="https://pl.wikipedia.org/wiki?curid=1205646" title="Hala Arena Poznań">
Hala Arena Poznań



</doc>
<doc id="1205647" url="https://pl.wikipedia.org/wiki?curid=1205647" title="Hala Arena w Poznaniu">
Hala Arena w Poznaniu



</doc>
<doc id="1205650" url="https://pl.wikipedia.org/wiki?curid=1205650" title="Marcus Mosse">
Marcus Mosse



</doc>
<doc id="1205651" url="https://pl.wikipedia.org/wiki?curid=1205651" title="Seven Years">
Seven Years



</doc>
<doc id="1205653" url="https://pl.wikipedia.org/wiki?curid=1205653" title="Caltanissetta Centrale">
Caltanissetta Centrale

Caltanissetta Centrale (włoski: "Stazione di Caltanissetta Centrale") – stacja kolejowa w Caltanissetta, na Sycylii, we Włoszech. Stacja posiada 2 perony.
Jest położona w pobliżu centrum miasta Caltanissetta, która jest odwiedzana przez turystów i osób dojeżdżających do pracy, pracowników lub studentów z pobliskich wiosek lub udający się do stolicy regionu, Katanii i Mesyny, a stamtąd na kontynent.

</doc>
<doc id="1205659" url="https://pl.wikipedia.org/wiki?curid=1205659" title="Daihatsu Gran Move">
Daihatsu Gran Move

Daihatsu Gran Move – minivan japońskiego producenta Daihatsu. Produkcję tego modelu rozpoczęto w lipcu 1997 roku i trwała ona do grudnia 2002. 
Silnik.
Silnik rzędowy czterocylindrowy (czterozaworowy), benzynowy o pojemności 1499 oraz 1590 cm³, o mocy odpowiednio: 66/90 oraz 67/91 (kW/KM). Maksymalny moment obrotowy 126 Nm 
Zużycie paliwa.
cykl - l/100km: 

</doc>
<doc id="1205660" url="https://pl.wikipedia.org/wiki?curid=1205660" title="Twisted Heat">
Twisted Heat

Twisted Heat - wydany 31 października 2000 roku singel amerykańskiej grupy hip-hopowej Ruff Ryders. Promuje on album "Ryde or Die Vol. 2". Na stronie B znajduje się utwór "It's Going Down".
W "Twisted Heat" gościnnie wystąpił Twista. Poza nim można usłyszeć również Drag-Ona i miejscami Swizz Beatza, który skomponował podkład. Twista rapuje refren, pierwszą zwrotkę i część trzeciej zwrotki. Drag-On występuje w drugiej zwrotce i w drugiej części trzeciej zwrotki. Swizz Beatza można usłyszeć tylko w niektórych miejscach.
"It's Going Down" to utwór w stylu R&amp;B, dodatek do "Ryde or Die Vol. 2". Solowo wystąpił na nim Parle. Podkład skomponował Tod Cheek.

</doc>
<doc id="1205662" url="https://pl.wikipedia.org/wiki?curid=1205662" title="Ferrari 212 Export">
Ferrari 212 Export

Ferrari 212 Export – sportowy samochód wyprodukowany w 1950. Zadebiutował 2 kwietnia 1950 w Giro di Sicilia. Auto bazowało na ramie użytej w Ferrari 166 i zmodyfikowanym silniku V12, który po kolejnym powiększeniu pojemności był już 2,6l jednostką napędową. Moc auta to od 150 do 170 KM. W najmocniejszej wyczynowej wersji auto mogło rozpędzić się do 225 km/h. Wyprodukowano 28 egzemplarzy 212 Export, z których 4 zwrócono do fabryki, aby wyjechały z niej jako Ferrari 212/225.
Samochód sprzedawany był z przeznaczeniem na tory wyścigowe, jednak klienci chętnie używali auta na co dzień, za sprawą niebywale starannego wykonania każdego z egzemplarzy 212 Export. To właśnie dbałość o szczegóły, dobre osiągi oraz wysoka jakość samochodów marki Ferrari pozwoliły jej na stałe zapuścić korzenie w świecie samochodów sportowych z najwyższej światowej półki.
Dane techniczne.
Ogólne
Osiągi
Napęd

</doc>
<doc id="1205666" url="https://pl.wikipedia.org/wiki?curid=1205666" title="Daihatsu Terios">
Daihatsu Terios

Daihatsu Terios – samochód o stałym napędzie na cztery koła. Auto produkowane tylko w Japonii i w ramach umowy licencyjnej w Malezji jako Perodua Kembara (największa firma motoryzacyjna Malezji) oraz na rynek indonezyjski jako Daihatsu Taruna. Terios był także sprzedawany do Chin, gdzie model skopiowano i stworzono chińską wersję auta. W następstwie tego faktu Daihatsu wycofało się na pewien czas ze sprzedaży w Państwie Środka. Model w ramach japońskiego rządowego programu rozwoju małych silników i aut tzw. "Kei-Car" początkowo był produkowany z silnikiem 660 cm3. Auto z tym silnikiem jest nadal w ofercie firmy na rok 2011. Ten model oferowany był tylko w Japonii jako Toyota Cami. Wersja z silnikiem 1.3 od roku 1997 była dostępna w wielu krajach na świecie. Model produkowano niezmieniony do połowy 2000 roku. W połowie tegoż roku ukazał się odmłodzony Terios, który przeszedł lifting silnika.Pierwsza wersja posiadała w silniku pasek rozrządu .Po lifcie w 2000 roku silnik dość gruntownie zmodernizowano co spowodowało wzrost mocy o 3KM a w silniku zastosowano łańcuch rozrządu. Zmiany nastąpiły także na zewnątrz: nowy zderzak przedni oraz inny grill i maska przednia. W wersji poliftingowej pojazd otrzymał także nowo wykonane lampy przednie, które nie były już szklane. Wewnątrz pojazdu zastosowano nowe obicia tapicerki, zmieniono całkowicie konsolę z zegarami i różnymi klawiszami oraz kierownicę. Przed liftingiem była dostępna tylko wersja z niebieskimi zegarami analogowymi. Po liftingu w 2000 r. auto można było zamawiać w 3 opcjach zegarów w konsoli, które były białe z komputerem elektronicznym lub analogowym licznikiem kilometrów. Auto było także oferowane z fabryczną instalacją gazową (na zamówienie). W wyposażeniu seryjnym był stały napęd 4WD z centralnym mechanizmem różnicowym (z którego można było zrezygnować) na model tylko 2WD, wspomaganie układu kierowniczego, 2 poduszki, immobilizer. W opcjach wersji lepiej wyposażonych były także elektryczne szyby (tylko przednie). Wersje na rynek japoński miały wszystkie szyby elektryczne, elektrycznie sterowane lusterka, pilot centralnego zamka, klimatyzację, aluminiowe felgi, halogeny w zderzaku przednim, relingi dachowe i ABS. Teriosa eksportowano do Europy do 2005 roku. Modelu nie zaprzestano produkować, gdyż nadal jest dostępny w ofercie w Japonii w cenie 17.800 dolarów amerykańskich jako Daihatsu Terios Kid w wersji 2WD oraz 19.800 dolarów w wersji 4WD. W roku 2006 ukazał się następca modelu w całkowicie nowej szacie. Nowy model nazwano tak samo jak poprzednika Terios z wyjątkiem Japonii, gdzie jest oferowany jako Daihatsu Be-Go lub Toyota Rush. Auto w Polsce nie było oferowane w sprzedaży. Teriosy, które poruszają się po krajowych drogach to wynik prywatnego importu tych aut z Zachodu Europy. Generacja druga Teriosa od premiery w 2006 roku jest oferowana na rynku polskim.
Daihatsu Terios II.
W 2006 roku na salonie w Genewie premierę miała druga generacja Teriosa o uatrakcyjnionej stylistyce (sportowy rozstaw osi, muskularna sylwetka, przestronna kabina), powiększonych nieco wymiarach i nowocześniejszej technice. Oferowana jest w wersji 2WD lub 4WD. Poza Europą auto dostępne jest także w wersji siedmioosobowej. Auto oferowane jest z fabryczną instalacją gazową (na zamówienie). Druga generacja posiada silnik spełniający normy emisji spalin EURO 4. Model produkowany tylko z silnikiem benzynowym 1.5-I DVVT DOHC 16 zaworowy 105 KM. Silnik na łańcuchu rozrządu. Auto osiąga 100 km/h w 12,4 s, prędkość maksymalna 160 km/h. W roku 2009 auto poddano trudnemu do zauważenia w porównaniu z autem z początku produkcji poprawieniu wyglądu. Przedni zderzak został w niewielkim stopniu zmieniony, poprawiono także minimalnie listwy boczne oraz boczne nadkola, a także wygląd kratki wlotowej w grillu i światła tylne. We wnętrzu poprawiono obudowę zegarów, i dodano im srebrne ramki. Usprawniono silnik, co wpłynęło na mniejsze zużycie paliwa. Wprowadzono także nowe rodzaje alufelg do wyboru.
Druga wersja sprzedawana jest na rynki azjatyckie nadal jako: Toyota Rush oraz Daihatsu Be Go (w Japonii) lub Perodua Nautica (w Malezji), a w krajach Ameryki Łacińskiej i afrykańskich jako Daihatsu Terios.
Wyposażenie Teriosa obejmuje: ABS, EBD, 6 poduszek (w najbogatszej wersji, standardowo posiada 4 poduszki), klimatyzację, alufelgi i światła LED, elektryczne lusterka oraz szyby, zamek centralny z pilota.

</doc>
<doc id="1205672" url="https://pl.wikipedia.org/wiki?curid=1205672" title="Ryde or Die">
Ryde or Die

Ryde or Die – wydany 16 marca 1999 roku singel amerykańskiej grupy hip-hopowej Ruff Ryders. Promuje album "Ryde or Die Vol. 1".
W Ryde or Die występują kolejno: Sheek Louch, Jadakiss, Styles P, Eve, Drag-On i DMX w trzech zwrotkach podzielonych na dwie osoby. Refren wykonują Styles P i Jadakiss.

</doc>
<doc id="1205678" url="https://pl.wikipedia.org/wiki?curid=1205678" title="Cádiz (stacja kolejowa)">
Cádiz (stacja kolejowa)

Cádiz – stacja kolejowa w Kadyksie, w regionie Andaluzja, w Hiszpanii. Stacja posiada 4 perony.

</doc>
<doc id="1205684" url="https://pl.wikipedia.org/wiki?curid=1205684" title="Get the clip">
Get the clip

Get the clip – program muzyczny w którym telewidzowie głosują który utwór ma być odtworzony jako następny.
Opis programu.
Telewidzowie mając do wyboru listę piosenek (zazwyczaj ok. 100 pozycji) wysyłają smsy z numerem utworu który ma zostać odtworzony jako następny. Wyniki aktualnego głosowania pokazywane są na żywo. Po odtworzeniu utworu jest on blokowany na określony czas (zazwyczaj 30-60 minut). Smsy oprócz głosu na piosenkę mogły zawierać treść pokazywaną nad przewijaną listą piosenek.
W Niemczech.
W Niemczech nadawany był na stacji Viva Plus. Program zadebiutował w 2002 roku i zyskał popularność, w 2007 gdy było już wiadomo że Viva Plus zniknie program przeniósł się do Vivy, lecz był nadawany przez 2-4 godziny dziennie. Program przestał być nadawany w 2014 roku, w ramówce zastąpiły go programy typu Call-TV. Przy przejściach między stacjami odświeżano wygląd programu, łącznie miał 5 reedycji wyglądu. Aktualnie program można oglądać na kanale TMF gdzie jest jednym z ważniejszych programów . Oprócz klasycznej wersji opartej na popularnych hitach istniały wersje tematyczne bądź poświęcone poszczególnym zespołom.
W Polsce.
Get The Clip w Polsce było pokazywane w Viva Polska na koncesji niemieckiej w roku 2004. Początkowo graficznie wyglądał jak Get The Clip niemieckiej wersji jednak w 2005 r. odświeżono jego wygląd .
W 2009 roku Viva Polska wprowadziła do swojej ramówki pasmo "Hit Maker" które działało na zasadzie Get the Clip. We wrześniu 2010r. pasmo nie zostało dodane do ramówki stacji.

</doc>
<doc id="1205686" url="https://pl.wikipedia.org/wiki?curid=1205686" title="Słotnica">
Słotnica

Słotnica niezamieszkana dzielnica Stargardu, położona w południowo-zachodniej części miasta, w pobliżu Lotniska Kluczewo, do 1993 samodzielne osiedle zamieszkiwane przez żołnierzy radzieckich.

</doc>
<doc id="1205687" url="https://pl.wikipedia.org/wiki?curid=1205687" title="Burzykowo">
Burzykowo

Burzykowo (niem. "Gut Buslar") – historyczna dzielnica Stargardu, położona w południowo-zachodniej części miasta, w pobliżu Lotniska Kluczewo.
Wieś wzmiankowana po raz pierwszy w 1305 r. pod nazwą Busler, kiedy była zakupiona przez biskupa kamieńskiego Henryka od księcia Pomorskiego Ottona I. Na przestrzeni wieków kilkakrotnie zmieniała właścicieli, do których należeli von Hagenowie, Borckowie czy Mildenitzowie.
W latach 1808-1815 przeprowadzono reformę administracyjną w Prusach i Buslar znalazł się w granicach powiatu pyrzyckiego ("Landkreis Pyritz"). W 1842 we wsi były dwa majątki, była siedziba parafii ewangelickiej; zamieszkiwało ją 195 osób. Po wybudowaniu w latach 1883-84 cukrowni w Kluczewie, do Buslar doprowadzono bocznicę kolejki towarowej, którą zwożono buraki z okolicznych pól.
W 1910 r. w Buslar mieszkało 281 osób, a w 1928 – 389. We wsi istniał pałac z zabudowaniami folwarcznymi, młyn wiatrowy, kuźnia, kościół, punkt pocztowy. Ostatnim właścicielem majątku Buslar w 1945 r. była rodzina Seidler.
W 1952 roku w wyniku rozbudowy lotniska, Burzykowo zostało przejęte przez Armię Radziecką, a jego polscy mieszkańcy przesiedleni do innych wsi. Do roku 1992 samodzielne osiedle zamieszkiwane przez żołnierzy radzieckich, w 1993 włączone w obręb miasta Stargardu.

</doc>
<doc id="1205692" url="https://pl.wikipedia.org/wiki?curid=1205692" title="On Top">
On Top

On Top – wydany w 2005 roku singel amerykańskiej grupy hip-hopowej Ruff Ryders. Promuje on album "The Redemption Vol. 2".
On Top to piosenka Aja'i Smith. Gościnnie wystąpił na niej Infa.Red. Podkład pochodzi z "Hate It or Love" The Game'a (skomponowany przez Cool &amp; Dre).

</doc>
<doc id="1205695" url="https://pl.wikipedia.org/wiki?curid=1205695" title="Habib Jean Baldé">
Habib Jean Baldé

Habib Jean Baldé (ur. 8 lutego 1985 w Saint-Vallier) – gwinejski piłkarz, występował na pozycji obrońcy.
Kariera.
Piłkarz ten jest wychowankiem FC Gueugnon. Debiut w Ligue 2 zaliczył w sezonie 2004/2005, a łącznie rozegrał 21 meczów. Następnie przeniósł się do Stade de Reims i dopiero w tym klubie strzelił swoją pierwszą bramkę w seniorskiej piłce. Następnie grał w zespołach Ceahlăul Piatra Neamț, Universitatea Kluż oraz Nîmes Olympique. W 2014 roku zakończył karierę.

</doc>
<doc id="1205697" url="https://pl.wikipedia.org/wiki?curid=1205697" title="Ferrari 212 Inter">
Ferrari 212 Inter

Ferrari 212 Inter – samochód sportowy produkowany od 1951 roku, ostatni model wyjechał z fabryki na początku 1953. Model ten zapoczątkował czas specyficznej sprzedaży aut marki Ferrari. Od tej pory nabywca otrzymywał "jeżdżące podwozie" samochodu od Ferrari, a następnie został odesłany do projektanta nadwozia. Carrozzeria Touring, Ghia, Vignale i Pinin Farina pomagały klientom dobrać kształt i rodzaj karoserii, a nawet kolor tapicerki. Jednostką napędową auta był silnik V12 o pojemności 2.6 L i mocy do 170 KM, na specjalne życzenie klienta. 
Wyprodukowano 82 egzemplarzy 212 Inter. Model ten rozpoczął najlepszy okres sprzedaży samochodów marki Ferrari.
Dane techniczne.
Ogólne
Osiągi
Napęd

</doc>
<doc id="1205699" url="https://pl.wikipedia.org/wiki?curid=1205699" title="Australia Day">
Australia Day

Australia Day (dosłownie – „Dzień Australii”), znany także jako Anniversary Day i Foundation Day święto państwowe Australii obchodzone 26 stycznia upamiętniające założenie przez kapitana Arthura Phillipa (późniejszego Gubernatora Australii) pierwszej stałej osady w Australii – kolonii karnej przy Port Jackson (dzisiejsze Sydney). "Australia Day" obchodzony jest we wszystkich stanach i terytoriach Australii, jest to dzień wolny od pracy, jeżeli przypada w sobotę lub w niedzielę to dniem wolnym od pracy staje się poniedziałek.
Na Australia Day ogłaszany jest Australijczyk Roku. Nagroda jest przyznawana dla obywatela Australii, który wniósł znaczący wkład do narodu i społeczności australijskiej. Nagroda jest przyznawana w kategoriach: Young i Senior Australian of the Year i nagroda Australian Local Hero ("Miejscowy Australijski Bohater").
Pierwsza pamiętna data świętowań sięga roku 1808 i 1818, kiedy gubernator Lachlan Macquarie pierwszy raz oficjalnie obchodził Australia Day. W 2004 roku oszacowano, że w całej historii Australia Day świętowało już 7,5 miliona ludzi.
Historia.
Pierwsza Flota przybyła do Australii pomiędzy 18, a 20 stycznia 1788, ale gubernator Philip oficjalnie odczytał rozkaz króla ustanawiającego nową kolonię o nazwie Nowa Południowa Walia dopiero 26 stycznia 1788. W trzydziestą rocznicę ustanowienia kolonii w 1818 roku gubernator Macquarie dał rządowym pracownikom wakacje.
W 1888 roku Australia Day był świętowany po raz pierwszy we wszystkich stanach poza Adelaide. W 1935 roku po raz pierwszy był świętowany w całej Australii. Szczególne długie były przygotowania do 150. rocznicy w 1938 roku. Rozpoczęły się one już w 1936 roku poprzez powstanie Rady Świętowań. W tym roku tylko Nowa Południowa Walia była stanem, który porzucił tradycyjny długi weekend i trzymał się faktycznego rocznicowego dnia – w środę 26 stycznia.
W 1946 roku świętu nadano nazwę "Australia Day", a święto państwowe ustanowiono w najbliższy poniedziałek po 26 stycznia. Od 1994 roku święto we wszystkich stanach ustanowiono 26 stycznia.
Świętowanie.
Dzień Australii jest świętem państwowym. Przez pewien czas był obchodzony w poniedziałek po długim weekendzie, jednak obecnie jest obchodzony 26 stycznia. Tego dnia narodowa rada Dnia Australii NADC przyznaje nagrody Australijczykom za osiągnięcia dla swojej ojczyzny. W tym dniu w całej Australii organizowane są pokazy wojskowe, wyścigi statków oraz zawody surfingowe. W wielu miastach Australii organizowane są tego dnia pokazy sztucznych ogni.

</doc>
<doc id="1205700" url="https://pl.wikipedia.org/wiki?curid=1205700" title="Roma Porta San Paolo">
Roma Porta San Paolo

Roma Porta San Paolo (wł: "Roma Porta San Paolo") – stacja początkowa kolejki Rzym-Ostia, w Rzymie, w regionie Lacjum, we Włoszech. W pobliżu znajduje się stacja kolejowa Roma Ostiense i stacja metra Piramide. Posiada 4 perony.

</doc>
<doc id="1205701" url="https://pl.wikipedia.org/wiki?curid=1205701" title="Kazimierz Bartoszewicz">
Kazimierz Bartoszewicz

Kazimierz Bartoszewicz herbu Jastrzębiec (ur. 19 listopada 1852 w Warszawie, zm. 20 stycznia 1930 w Krakowie) – polski historyk, publicysta, satyryk, wydawca i kolekcjoner sztuki.
Życie i twórczość.
Syn Juliana Bartoszewicza. Debiutował jako gimnazjalista w 1867 w pismach „Zorza” i „Kurier Świąteczny”. Odbył studia prawnicze i filozoficzne na Uniwersytecie Krakowskim. W latach 1879-1893 prowadził w Krakowie księgarnię nakładową wydając zbiory najwybitniejszych polskich poetów. Zasłużył się jako organizator życia literackiego i wydawca dzieł klasyków literatury polskiej. Ogłosił szereg prac naukowych i popularyzatorskich. Oprócz artykułów w pismach z dziedziny historii i literatury wydał szereg prac z edycji książkowej.
W swojej twórczości satyrycznej z upodobaniem atakował przedstawicieli politycznego obozu Stańczyków. W "" zamieścił tekst treści następującej: "Stańczyk – roślina galicyjska, pnąca się do góry, rośnie u podnóży tronu, w ogrodach rządowych, w parkach pałacowych i po dworach zachodniej Galicji. (...) Wydaje silny zapach usypiający; wdychanie go sprowadza chroniczne zatrucie, objawiające się brakiem woli, sennością i nadmiarem apetytu".
W ciągu sześćdziesięcioletniej działalności literackiej zasilał długi szereg pism, redagował m.in.:
Bibliotekę swoją i po ojcu Julianie, historyku, ofiarował Miejskiej Bibliotece Publicznej Łodzi. W latach 1928-1930 przekazał Łodzi swoją kolekcję sztuki, w tym obrazy Jana Piotra Norblina, Artura Grottgera, Aleksandra Kotsisa, Witolda Pruszkowskiego, Józefa Chełmońskiego, Jacka Malczewskiego i Wlastimila Hofmana. Dar stał się zaczątkiem Muzeum Sztuki w Łodzi, które pierwotnie nosiło nazwę Muzeum Historii i Sztuki im. Juliana i Kazimierza Bartoszewiczów. W Archiwum Państwowym w Łodzi przechowywane jest Archiwum rodziny Bartoszewiczów liczące 3 868 j.a.
Był żonaty z Amelią Gebhardt, z którą miał córkę Marię Aldonę (zm. 1907). Został pochowany na cmentarzu Powązkowskim w Warszawie (kwatera 181-4-10/11).

</doc>
<doc id="1205705" url="https://pl.wikipedia.org/wiki?curid=1205705" title="Pele a mele">
Pele a mele



</doc>
<doc id="1205709" url="https://pl.wikipedia.org/wiki?curid=1205709" title="Berlin-Grünau (stacja kolejowa)">
Berlin-Grünau (stacja kolejowa)

Berlin-Grünau – stacja kolejowa w dzielnicy Grünau, w Berlinie, w Niemczech. Stacja posiada 2 perony.

</doc>
<doc id="1205710" url="https://pl.wikipedia.org/wiki?curid=1205710" title="Włodzimierz Nowak (generał)">
Włodzimierz Nowak (generał)

Włodzimierz Nowak (ur. 5 stycznia 1962 w Gołdapi) – generał brygady Wojska Polskiego (od 1 lipca 2016 gen. bryg. rez.).
Życiorys.
Absolwent Wojskowej Akademii Technicznej (1986) i podyplomowych studiów w zakresie organizacji i zarządzania na Politechnice Białostockiej (1997).
Służbę wojskową rozpoczął w 1986 roku jako dowódca plutonu dowodzenia w Pomorskiej Brygadzie WOP w Szczecinie. W latach 1991-1994 szef służb technicznych-zastępca dowódcy 33 Batalionu Łączności w Szczecinie. W latach 1995-2006 służył w Sztabie Generalnym WP, przechodząc kolejne szczeble od specjalisty przez starszego specjalistę, szefa oddziału, zastępcę szefa Zarządu do szefa Zarządu Łączności i Informatyki w Generalnym Zarządzie Dowodzenia i Łączności – P6. W latach 1998–2003 kierownik projektu zapewnienia łączności pomiędzy Polską i NATO na pierwszy dzień akcesji oraz przedstawiciel w Grupie Roboczej Narodowych Ekspertów Technicznych Telekomunikacji NATO.
Współtwórca systemu łączności i informatyki dla dowództwa Wielonarodowego Korpusu Północno-Wschodniego, na potrzeby ćwiczeń NATO pod kryptonim "Strong Resolve" oraz I, II, i III zmiany Wielonarodowej Dywizji Centrum-Południe w Iraku. Od września 2006 roku szef Zespołu do spraw sformowania Departamentu Informatyki MON. 11 listopada 2006 r. mianowany przez Prezydenta RP Lecha Kaczyńskiego na wniosek Ministra Obrony Narodowej Radosława Sikorskiego na stopień generała brygady i wyznaczony na stanowisko zastępcy szefa Generalnego Zarządu Dowodzenia i Łączności – P6 SG WP. Przedstawiciel Sztabu Generalnego RP w Radzie NATO ds. Konsultacji, Dowodzenia i Kierowania. 
W ramach reformy struktury organizacyjnej MON od 2 stycznia 2007 r. do września 2008 r. Dyrektor Departamentu Informatyki i Telekomunikacji MON. Od grudnia 2010 r. do czerwca 2012 r. pełnił służbę na stanowisku Dyrektora Operacyjnego NATO-wskiej agencji NCSA (NATO CIS Services Agency), gdzie zarządzał systemem łączności i informatyki NATO włącznie z terytorium Afganistanu, następnie po reformie struktur dowodzenia NATO, jako Zastępca Dowódcy/Szef Sztabu NATO CIS Group, SHAPE Belgia (2012-2013), organizował system łączności i informatyki NATO na potrzeby Operacji Ellamy a później na pograniczu turecko–syryjskim na potrzeby NATO-wskich baterii Patriot. 
Po powrocie ze służby w strukturach NATO objął w MON stanowisko Dyrektora Departamentu Polityki Zbrojeniowej, gdzie opracował rządowy program Wsparcia Bezpieczeństwa w Regionie ("Regional Support Assistance Program" - ReSAP). Od grudnia 2015 r. do marca 2016 r. był doradcą Ministra Cyfryzacji do spraw cyberbezpieczeństwa. Od kwietnia do końca czerwca pełnił funkcję pełnomocnika Ministra Cyfryzacji do spraw cyberbezpieczeństwa. 30 czerwca 2016 r. zakończył zawodową służbę wojskową. Od 1 lipca 2016 r. pełnił funkcję pełnomocnika Ministra Cyfryzacji do spraw cyberbezpieczeństwa jako dyrektor Departamentu Cyberbezpieczeństwa w Ministerstwie Cyfryzacji. 8 listopada 2016 r. złożył rezygnację z tej funkcji uzasadniając to powodami prywatnymi.
Od 1 kwietnia 2017 jest członkiem zarządu T-Mobile Polska - odpowiada za sprawy prawne, zarządzanie zgodnością ("compliance") i bezpieczeństwo.

</doc>
<doc id="1205712" url="https://pl.wikipedia.org/wiki?curid=1205712" title="Go Hard or Go Home">
Go Hard or Go Home

Go Hard or Go Home to wydany w 2003 roku mixtape Big Mike'a i DJ-a Kayslaya. Zawiera między innymi "Ruled Out", czyli niewydany diss DMX-a na Ja Rule'a.

</doc>
<doc id="1205716" url="https://pl.wikipedia.org/wiki?curid=1205716" title="Praha-Holyně">
Praha-Holyně

Praha Holyně – przystanek kolejowy w Pradze, w Czechach przy ulicy U Vápenice 34/2. Przystanek posiada 1 peron.

</doc>
<doc id="1205719" url="https://pl.wikipedia.org/wiki?curid=1205719" title="Ser ziołowy">
Ser ziołowy

Ser ziołowy – rodzaj dojrzewającego sera z krowiego mleka. Ser ziołowy jest serem twarogowo-zwarowym, ma ziołowy smak i zapach oraz jest pikantny. Wytwarzany jest głównie w Niemczech. 

</doc>
<doc id="1205722" url="https://pl.wikipedia.org/wiki?curid=1205722" title="1 Pułk Moździerzy">
1 Pułk Moździerzy

1 Pomorski Pułk Moździerzy – oddział artylerii ludowego Wojska Polskiego.
Formowanie i zmiany organizacyjne.
Pułk sformowany został w obozie sieleckim na podstawie rozkazu nr 05 dowódcy Armii Polskiej w ZSRR z 7 maja 1944. Jednostka powstała w oparciu o kadry 1 dywizjonu moździerzy z 1 DP, którego żołnierze w dniu 15 lipca 1943 złożyli przysięgę. Od sierpnia 1944 pułk znajdował się w składzie 1 Armii Wojska Polskiego. Oddział rozformowany został we wrześniu 1945.
30 września 1967 dziedzictwo tradycji 1 Pomorskiego samodzielnego pułku moździerzy przyjął 105 Pomorski dywizjon artylerii haubic.
Żołnierze pułku.
oficerowie
Skład etatowy.
Dowództwo i sztab
żołnierzy – 631 "(oficerów – 74, podoficerów - 179, kanonierów – 378)"
sprzęt:

</doc>
<doc id="1205726" url="https://pl.wikipedia.org/wiki?curid=1205726" title="London Fields Station">
London Fields Station

London Fields Station – stacja kolejowa w Londynie, w Hackney, w Anglii. Posiada 3 perony. Jej zarządcą i jedynym użytkownikiem jest firma National Express East Anglia, której pociągi stają tu na trasie z Enfield Town i Cheshunt do dworca Liverpool Street. Poza godzinami szczytu, zatrzymuje się tu średnio 8 pociągów na godzinę.

</doc>
<doc id="1205728" url="https://pl.wikipedia.org/wiki?curid=1205728" title="Uzębienie heterodontyczne">
Uzębienie heterodontyczne



</doc>
<doc id="1205729" url="https://pl.wikipedia.org/wiki?curid=1205729" title="3 Pułk Moździerzy">
3 Pułk Moździerzy

3 Pułk Moździerzy (3 pm) – oddział artylerii ludowego Wojska Polskiego.
Pułk został sformowany w rejonie Jezior na podstawie rozkazu Naczelnego Dowództwa Wojska Polskiego nr 50 z 10 października 1944. Przysięgę żołnierze pułku złożyli 3 grudnia 1944 w Jeziorach. Za udział w wojnie odznaczony Orderem Aleksandra Newskiego.
Obsada personalna.
Obsada okresu wojny:
Skład etatowy.
żołnierzy – 631 "(oficerów – 74, podoficerów – 179, kanonierów – 378)"
sprzęt:
Działania bojowe.
Pułk wchodził w skład 2 Armii Wojska Polskiego. W czasie operacji łużyckiej pod miejscowością Mittel Horka ogniem moździerzy odpierał kontratak niemieckich grenadierów. Podczas ataku na Diehsę wspierał ogniem 36 pp. W czasie walk pod Budziszynem zajmował obronę w ugrupowaniu z 8 Dywizji Piechoty, obok 25 batalionu saperów i 98 pułku artylerii rakietowej na lewym skrzydle armii. 21 kwietnia pułk wspierał tzw. „zgrupowanie drezdeńskie”, a 30 kwietnia wspólnie z innymi jednostkami armii organizował obronę od Zeschy, Holschdubrau, Luppadubrau do Droben.

</doc>
<doc id="1205733" url="https://pl.wikipedia.org/wiki?curid=1205733" title="Pêle a mêle">
Pêle a mêle



</doc>
<doc id="1205734" url="https://pl.wikipedia.org/wiki?curid=1205734" title="Valmiera (skocznia narciarska)">
Valmiera (skocznia narciarska)

Valmiera – największy na Łotwie obiekt umożliwiający oddawanie skoków narciarskich; znajduje się w miejscowości Sigulda. Punkt konstrukcyjny skoczni umieszczony jest na 50 metrze.
Skocznia powstała w 1933, rozgrywano na niej mistrzostwa kraju. Ostatnie zawody na Valmierze odbyły się w 1978 roku. W 2007 opublikowano plany budowy w tym miejscu kompleksu skoczni narciarskich, z których największa miała mieć punkt konstrukcyjny umieszczony na 70. metrze. W 2009 oddano do użytku trzy małe obiekty (K18, K10 i K5).

</doc>
<doc id="1205736" url="https://pl.wikipedia.org/wiki?curid=1205736" title="5 Pułk Moździerzy">
5 Pułk Moździerzy

5 Pułk Moździerzy – pułk artylerii polskiej ludowego Wojska Polskiego.
Sformowany w rejonie wsi Kisielany-Kuce i Kisielany-Żmichy na podstawie rozkazu Naczelnego Dowództwa Wojska Polskiego nr 8 z 20 sierpnia 1944.
Przysięgę żołnierze pułku złożyli 8 listopada 1944 pod Kisielanami.
Żołnierze pułku.
Dowódcy pułku
Skład etatowy.
żołnierzy – 631 "(oficerów – 74, podoficerów – 179, kanonierów – 378)"
sprzęt:
Działania bojowe.
Pułk wchodził w skład 1 Brygady Moździerzy. Podczas walk o Berlin pułk wspierał działania piechoty radzieckiej dążącej do opanowania Poczdamu. W nocy z 26 na 27 kwietnia polscy moździerzyści przeprawili się przez jezioro Jungfern i przed nastaniem świtu wszystkie baterie były na stanowiskach ogniowych na południowym brzegu jeziora. W ramach artyleryjskiego przygotowania natarcia moździerzyści prowadzili półgodzinny ogień. Po wdarciu się piechoty i czołgów do Poczdamu baterie przesuwały się do przodu nie przerywając ognia na rzecz piechoty. Ponieważ siły jednostek radzieckich były osłabione, mjr. Aleksandr Dedow do walki skierował kierowców, pisarzy i gońców.
W Poczdamie hitlerowcy ustawili działa u wylotu ulic do strzelania na wprost. Polscy moździerzyści towarzyszyli radzieckiej piechocie strzelając do wykrytych punktów ogniowych. Około południa 27 kwietnia centrum Poczdamu zostało opanowane. Miasto, w którym został wkrótce podpisany układ pomiędzy wielkimi mocarstwami, zostało zdobyte przez oddziały radzieckie przy współudziale polskich moździerzystów.
Po opanowaniu Poczdamu pułk został skierowany przez Gross Glienicke, Kladow, Gatow pod Spandau. Podczas przemarszu likwidował niedobitki wroga. Po przybyciu na miejsce, baterie pułku rozmieszczono w ogrodach Spandau. 29 kwietnia 1945 pułk częścią sił uczestniczył w walkach ulicznych przy oczyszczaniu przedmieścia Berlina – Pichelsdorfu. 2 maja pułk wspierał radziecki oddział piechoty w rejonie Klosterfelde.

</doc>
<doc id="1205738" url="https://pl.wikipedia.org/wiki?curid=1205738" title="Katedra Świętego Jura">
Katedra Świętego Jura



</doc>
<doc id="1205740" url="https://pl.wikipedia.org/wiki?curid=1205740" title="The Undercover Sessions">
The Undercover Sessions

The Undercover Sessions – minialbum grupy Ill Niño. Wydawnictwo ukazało się 7 listopada 2006 roku nakładem wytwórni muzycznej Cement Shoes Records.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1205741" url="https://pl.wikipedia.org/wiki?curid=1205741" title="8 Pułk Moździerzy">
8 Pułk Moździerzy

8 Pułk Moździerzy – pułk artylerii polskiej ludowego Wojska Polskiego.
Sformowany w rejonie wsi Dmochy-Rogale i Dmochy-Rętki na podstawie rozkazu Naczelnego Dowództwa Wojska Polskiego nr 8 z 20 sierpnia 1944.
Przysięgę żołnierze pułku złożyli w listopadzie 1944 w rejonie formowania.
Skład etatowy.
żołnierzy – 631 "(oficerów – 74, podoficerów – 179, kanonierów – 378)"
sprzęt:
Działania bojowe.
Pułk wchodził w skład 1 Brygady Moździerzy. Podczas walk o Berlin 25 kwietnia pułk zajął stanowiska na linii jezior między Spandau, a Poczdamem. Pułk odegrał ważną rolę w natarciu oddziałów radzieckich szczególnie w pierwszej fazie walki, gdy hitlerowcy kontratakowali. Moździerzyści prowadzili stały ogień na silnie rozbudowane pomiędzy rozlewiskami wodnymi pozycje niemieckie. Samochody przewożące amunicję do stanowisk 2 dywizjonu, były ostrzeliwane ogniem karabinów maszynowych. W nocy z 27 na 28 kwietnia baterie pułku przeprawiły się przez kanał na północ od jeziora Jungfern i przed nastaniem świtu zajęły stanowiska na przeciwległym brzegu kanału.
O 10.00 tego samego dnia pułk uczestniczył w natarciu na Poczdam od strony północno-zachodniej. Baterie pułku w ciągu pół godziny zniszczyły 4 cekaemy, 2 działa przeciwpancerne i siły około plutonu piechoty. Z chwilą wdarcia się oddziałów piechoty i pododdziałów pancernych do miasta, pułk przesunął swe stanowiska na odległość około 200 m od zabudowań. Bateriom z punktów obserwacyjnych podawano położenie nieprzyjacielskich środków ogniowych, a moździerzyści zasypywali je pociskami. Podczas natarcia zniszczono 13 gniazd karabinów maszynowych, 2 działa przeciwpancerne, baterię moździerzy i około kompanii nieprzyjacielskiej piechoty. Ogień polskich moździerzystów torował drogę nacierającym radzieckim piechurom. Na tyłach radzieckich i polskich pododdziałów pozostawały grupy wroga, które ostrzeliwały stanowiska ogniowe. Od serii z karabinu maszynowego został ranny w głowę ppor. Mikołaj Sysołatin, a po chwili została ostrzelana obsługa jednego z moździerzy. Ranny został działonowy i wszyscy kanonierzy. Podczas takiego ostrzału w 2 dywizjonie zginął ogniomistrz Marian Grzechocki. Dowódca plutonu dowodzenia ppor. Dymitr Czeczerin nakazał rozpoznać stanowiska nieprzyjaciela. Po wykryciu takiego stanowiska przez kanoniera Grzegorza Knapika, 1 bateria chor. Józefa Andreasa skierowała tam ogień swych moździerzy.
W nocy z 2 na 3 maja 1945 pułk walczył z silną grupą wojsk niemieckich przebijającą się na zachód i był to jednocześnie ostatni bój 8 pm w operacji berlińskiej.

</doc>
<doc id="1205742" url="https://pl.wikipedia.org/wiki?curid=1205742" title="Henryk Halban">
Henryk Halban

Henryk Halban, właśc. Henryk Blumenstok (ur. 9 września 1870 w Krakowie, zm. 13 grudnia 1933 we Lwowie) – polski lekarz neurolog, psychiatra, profesor Uniwersytetu Lwowskiego.
Życiorys.
Był synem Leona Blumenstoka profesora medycyny sądowej Uniwersytetu Jagiellońskiego, bratem Alfreda. Ukończył Gimnazjum Świętej Anny w Krakowie, podjął studia medyczne na Uniwersytecie Jagiellońskim (tytuł doktora wszech nauk medycznych w 1896), kontynuował je w Wiedniu (habilitacja w 1903). W 1905 został profesorem neurologii i psychiatrii Uniwersytetu Lwowskiego. Podczas I wojny światowej był komendantem szpitala dla legionistów w Wiedniu. Od 1918 do 1920 pełnił stanowisko inspektora sanitarnego Armii Wschód.
Po odzyskaniu przez Polskę niepodległości powrócił do pracy na lwowskiej uczelni, przemianowanej na Uniwersytet Jana Kazimierza. W 1924 organizował klinikę neurologii Uniwersytetu Lwowskiego. Był trzykrotnie dziekanem (1915, 1916 i 1921) Wydziału Lekarskiego UJK, zaś w czerwcu 1933 został wybrany rektorem UJK, jednak nie objął tego urzędu z powodu ciężkiej choroby. Zmarł we Lwowie. Pochowany został na Cmentarzu Obrońców Lwowa.

</doc>
<doc id="1205743" url="https://pl.wikipedia.org/wiki?curid=1205743" title="Flaga Mieroszowa">
Flaga Mieroszowa

Flaga Mieroszowa – jeden z symboli miasta oraz gminy Mieroszów w postaci flagi, obowiązujący od 6 września 2007.
Flaga urzędowa zaprojektowana jest jako prostokątny płat tkaniny o stosunku wysokości do długości jak 5:8, podzielony na dwa trójkątne pola barwne wzdłuż przekątnej. Pole górne przy drzewcu ma barwę białą, przeciwległe - czerwoną. W kantonie flagi umieszczono herb Mieroszowa.
Flaga publiczna Mieroszowa, w Statucie Gminy zwana także proporcem, ma identyczne proporcje jak flaga urzędowa. Podzielona jest w krzyż na cztery równe pola. W polu pierwszym i trzecim o barwie białej przedstawiono czarnego dzika, jedno z mobiliów herbu miasta i gminy. Pola drugie i trzecie są jednolicie czerwone.
Obydwie flagi zaprojektował Alfred Znamierowski.

</doc>
<doc id="1205747" url="https://pl.wikipedia.org/wiki?curid=1205747" title="Województwo mazowieckie (Królestwo Polskie)">
Województwo mazowieckie (Królestwo Polskie)

Województwo mazowieckie, województwo Królestwa Polskiego istniejące w latach 1816–1837 (oraz 1863) ze stolicą w Warszawie, utworzono głównie z obszaru zniesionego departamentu warszawskiego oraz trzech powiatów departamentu bydgoskiego.
Ukazem Mikołaja I z 23 lutego/7 marca 1837 r. zostało przemianowane na gubernię mazowiecką.
Województwo dzieliło się na 7 obwodów i 15 powiatów:
W czasie powstania styczniowego Rząd Narodowy dnia 28 marca 1863 r. ogłosił "Regulamin władz administracyjnych w byłym Królestwie Kongresowym". Według regulaminu zniesiono podział administracyjny na gubernie, a zamiast tego byłe Królestwo Kongresowe podzielono na osiem województw w granicach z 1816 r. Na części terenów guberni warszawskiej przywrócono województwo mazowieckie w granicach z 1816 r.

</doc>
<doc id="1205751" url="https://pl.wikipedia.org/wiki?curid=1205751" title="10 Pułk Moździerzy">
10 Pułk Moździerzy

 10 Pułk Moździerzy – pułk artylerii polskiej ludowego Wojska Polskiego.
Sformowany w rejonie Osiny Dolne na podstawie rozkazu Naczelnego Dowództwa Wojska Polskiego nr 8 z 20 sierpnia 1944.
Przysięgę żołnierze pułku złożyli 9 listopada 1944 w Mokobodach.
Skład etatowy.
Dowództwo i sztab
Pułk liczył:
żołnierzy – 631 "(oficerów – 74, podoficerów – 179, kanonierów – 378)"
sprzęt:
Działania bojowe.
Pułk wchodził w skład 1 Brygady Moździerzy. Podczas walk o Berlin znajdował się w drugim rzucie. Początkowo pułk stacjonował w Nauen i był podporządkowany 77 Korpusowi Piechoty, a od 27 kwietnia 129 Korpusowi Piechoty. Moździerzyści pułku brali udział w akcjach mających na celu likwidację ukrywających się w różnych zakamarkach hitlerowców.

</doc>
<doc id="1205754" url="https://pl.wikipedia.org/wiki?curid=1205754" title="11 Pułk Moździerzy">
11 Pułk Moździerzy

11 Pułk Moździerzy (11 pm) – oddział artylerii ludowego Wojska Polskiego.
Pułk został sformowany we wsi Mokobody na podstawie rozkazu nr 8 Naczelnego Dowództwa Wojska Polskiego z 20 sierpnia 1944 roku, w składzie 1 Brygady Moździerzy. 8 listopada 1944 roku w Mokobodach żołnierze pułku złożyli przysięgę.
Działania bojowe.
25 kwietnia w dniu okrążenia Berlina, pułk uczestniczył w natarciu na Spandau. Stanowiska ogniowe zajmował wzdłuż skraju lasu na południe od Dallgow. 26 kwietnia o świcie pułk wspierał nacierającą piechotę radziecką i posuwając się za nią zajął stanowiska ogniowe na południowo-zachodnim skraju Seeburga. Po kontrataku hitlerowców piechota radziecka została zmuszona do wycofania się. Stanowiska ogniowe pułku zostały zagrożone. Faszystom udało się opanować rejon broniony przez 2 dywizjon moździerzy, a gdy grupy wroga znalazły się blisko stanowiska dowodzenia pułku, ppłk Kalentiew rozkazał przenieść je w głąb ugrupowania pułku. Po wykonaniu ognia zaporowego przez pułk i wprowadzeniu do walki radzieckiego batalionu fizylierów, atak nieprzyjaciela został odparty. Niemcy widząc, że nie przejdą odcinka bronionego przez 1 dywizjon moździerzy postanowili obejść polskie stanowiska. Płk Kalentiew pozostawił przy każdym moździerzu po trzech ludzi, a z pozostałej obsługi utworzył grupy strzelców, które wspólnie z radziecką piechotą uderzyły na hitlerowców. Wroga odepchnięto i rozbito, a moździerzyści wzięli do niewoli około 70 hitlerowców. Po drugim niemieckim kontrataku na Seeburg, załoga punktu obserwacyjnego w składzie: ppor. Marcioch, bomb. Jędrzejewski i kan. Johacy została otoczona przez kilkunastu hitlerowców. Moździerzyści postanowili się bronić. Z odsieczą przyszła kompania piechoty radzieckiej z czołgiem, która rozproszyła nieprzyjaciela. Pułk podczas walk 26 kwietnia pułk zniszczył 8 karabinów maszynowych, zginęło około 80 żołnierzy nieprzyjacielskich, a do niewoli dostało się 74.
Wieczorem piechota radziecka wsparta moździerzami 11 pułku wdarła się do Spandlu, a punkty obserwacyjne pułku zostały rozmieszczone na południowym skraju miasta. Po północy nieprzyjaciel zaatakował i wyszedł na tyły i skrzydło pododdziałów. Stanowiska ogniowe pułku zostały odcięte od piechoty, a łączność przerwana. Mimo trudnych warunków radzieccy piechurzy i polscy moździerzyści powstrzymali nieprzyjaciela. Na skutek natarcia jednostki radzieckie i wspierający je 11 pm stopniowo opanowywały punkty oporu wroga w Spandau. Do końca 28 kwietnia wojska dotarły od zachodu do rzeki Haweli.

</doc>
<doc id="1205756" url="https://pl.wikipedia.org/wiki?curid=1205756" title="Województwo mazowieckie (ujednoznacznienie)">
Województwo mazowieckie (ujednoznacznienie)



</doc>
<doc id="1205758" url="https://pl.wikipedia.org/wiki?curid=1205758" title="Phellodendron amurense">
Phellodendron amurense



</doc>
<doc id="1205760" url="https://pl.wikipedia.org/wiki?curid=1205760" title="Piscis Austrinidy">
Piscis Austrinidy

Piscis Austrinidy ("PAU") – rój meteorów aktywny od 15 lipca do 10 sierpnia. Jego radiant znajduje się w gwiazdozbiorze Ryby Południowej. Maksimum roju przypada na 28 lipca, jego aktywność jest określana jako średnia, a obfitość roju wynosi 5 meteorów/h. Prędkość meteorów z roju wynosi 35 km/s.
Rój ten z racji położenia swojego radiantu jest w zasadzie nieobserwowany w Polsce. Jedynie wyjątkowo duże bolidy należące do tego roju mogą zostać zaobserwowane.
Rój "Piscis Austrinidy" wchodzi w skład tzw. kompleksu Akwarydów – Kaprikornidów. Tworzy go kilka rojów z radiantami umiejscowionymi w lub pobliżu gwiazdozbiorów Wodnika i Koziorożca: "Piscis Austrinidy" (PAU) Południowe delta Akwarydy (SDA), Alfa Kaprikornidy (CAP), Południowe jota Akwarydy (SIA), Północne delta Akwarydy (NDA) oraz Północne jota Akwarydy (NIA) – według kolejności występowania.

</doc>
<doc id="1205764" url="https://pl.wikipedia.org/wiki?curid=1205764" title="Sometimes (singel Britney Spears)">
Sometimes (singel Britney Spears)

Sometimes – drugi singel amerykańskiej piosenkarki Britney Spears pochodzący z jej debiutanckiego albumu "...Baby One More Time". Singiel sprzedał się w nakładzie 3,9 mln egzemplarzy.
Piosenka była napisana i wyprodukowana przez Jörgen Elofsson. Jest klasycznym przykładem ballady o miłości i jej symptomach.
Teledysk.
Podobnie jak Baby One More Time, Sometimes był wyreżyserowany przez Nigela Dicka. Akcja videoclipu dzieje się na plaży, gdzie Britney z tancerkami tańczy na molo i podziwia chłopaka, który bawi się z psem. Podczas kręcenia teledysku piosenkarka złamała sobie kolano i z tego powodu przesunięto kręcenie z lutego na kwiecień.

</doc>
<doc id="1205765" url="https://pl.wikipedia.org/wiki?curid=1205765" title="Live Timeline">
Live Timeline

Live Timeline – ósmy album koncertowy Wishbone Ash.
Lista utworów.
Album zawiera utwory:

</doc>
<doc id="1205767" url="https://pl.wikipedia.org/wiki?curid=1205767" title="18 Pułk Artylerii Polowej">
18 Pułk Artylerii Polowej



</doc>
<doc id="1205768" url="https://pl.wikipedia.org/wiki?curid=1205768" title="65. ceremonia wręczenia Złotych Globów">
65. ceremonia wręczenia Złotych Globów

65. ceremonia wręczenia Złotych Globów miała mieć miejsce 13 stycznia 2008 roku, jednak z powodu strajku scenarzystów dzień później odbyła się krótka konferencja prasowa, podczas której ogłoszono wyniki.
Najwięcej statuetek (dwie) otrzymały filmy "Pokuta" Joe Wrighta, "To nie jest kraj dla starych ludzi" braci Coen, "" Tima Burtona oraz "Motyl i skafander" Juliana Schnabla. Największym przegranym była "Wojna Charliego Wilsona" Mike’a Nicholsa (5 nominacji i ani jednej statuetki).
Zdobywcą Złotego Globu za całokształt twórczości został Steven Spielberg.
Laureaci i nominowani.
Laureaci nagród wyróżnieni są wytłuszczeniem

</doc>
<doc id="1205772" url="https://pl.wikipedia.org/wiki?curid=1205772" title="Organizmy eurytermiczne">
Organizmy eurytermiczne



</doc>
<doc id="1205779" url="https://pl.wikipedia.org/wiki?curid=1205779" title="Skoki narciarskie na Łotwie">
Skoki narciarskie na Łotwie

Reprezentanci Łotwy w skokach narciarskich starty w międzynarodowych konkursach rozpoczęli w 2007 roku, nie odnosząc do tej pory żadnych znacznych sukcesów.
Skoki narciarskie w tym kraju uprawia niewielka grupka młodzieży, trenujące w dwóch klubach w Siguldzie i w Ogre. Regularne treningi w tych ośrodkach rozpoczęły się w pierwszej dekadzie XXI wieku, jednak amatorskie konkursy skoków odbywały się już latach 70.
Zawodników szkoli łotewski duet trenerski Modra Kruze i Agris Kumelins. Wspomaga ich z ramienia FIS-u Kazach Nikołaj Korobow, który swego czasu prowadził skoczków reprezentacji Kazachstanu. Zawodnicy łotewscy odbyli już kilka zgrupowań w Europie Zachodniej, byli m.in. w Villach, Otepää i Libercu. 
W bazie zawodników Międzynarodowej Federacji Narciarskiej znajduje się aktualnie trzech skoczków z Łotwy: Kārlis Krūze, Kristaps Nežborts oraz Matiss Melders (nieaktywny).
Łotysze na arenie międzynarodowej.
Łotysze do tej pory nie brali udziału w Zimowych Igrzyskach Olimpijskich. Najważniejszymi zawodami międzynarodowymi organizowanymi przez FIS, w których wziął udział reprezentant Łotwy (Kristaps Nežborts) były Mistrzostwa Świata w Narciarstwie Klasycznym 2013 w Val di Fiemme.
2007.
21 lipca 2007 roku Laganovski i Krūze wystartowali w konkursie skoków w bawarskiej miejscowości Auerbach in der Oberpfalz (na skoczni K40), zajmując dwa ostatnie miejsca w gronie 6 zawodników (kategoria do 19 lat).
2008.
2 lutego 2008 roku Laganovski i Krūze wzięli udział w rozgrywanych w estońskiej miejscowości Otepää Mistrzostwach Krajów Północy. W stawce 17 zawodników sklasyfikowanych podczas konkursu na skoczni Tehvandi zajęli odpowiednio 15. i 16. miejsce. Do zawodów zgłoszony został również Matiss Melderis, jednak w konkursie nie wystąpił.
2010.
16 lipca 2010 roku Kristaps Nežborts zajął 28. miejsce w stawce 39 skoczków w kategorii Junior D podczas Międzynarodowych Zawodów Dzieci o Wielki Puchar Crunchips. Podczas tych samych zawodów Markus Vinogradovs zajął 17., a Gints Pommers - 35. lokatę (na 47 sklasyfikowanych) w kategorii Junior E.
2011.
29 lipca 2011 roku młodzi Łotysze brali udział w imprezie FIS Schüler Grand Prix w Garmisch-Partenkirchen. W kategorii do 11 lat Markuss Vinogradovs był 9. w stawce 20 zawodników, a w tej samej kategorii wśród dziewcząt Šarlote Šķēle była druga w stawce czterech skoczkiń. W kategorii chłopców 13-letnich Gints Pommers zajął ostatnie, 28. miejsce.
13 sierpnia 2011 roku młodzi reprezentanci Łotwy wystąpili w zawodach młodzieżowych w niemieckim Rothenburgu. W kategorii dziewcząt do lat 7 (skocznia K7) wygrała Argita Tome (sklasyfikowano cztery zawodniczki), w kategorii chłopców 10-letnich (skocznia K15) wygrał Markuss Vinogradovs (sklasyfikowano 9 skoczków), w tej samej kategorii wśród dziewcząt (również na K15) 3. miejsce w stawce 9 skoczkiń zajęła Agnese Gremzede. Ponadto konkursy w swoich kategoriach wygrali Šarlote Škele (dziewczęta 11-12 lat, skocznia K34, 3 zawodniczki) oraz Kristaps Nežborts (chłopcy 15-16 lat, skocznia K34, 5 zawodników).
2012.
24 lutego 2012 Kristaps Nežborts zajął 19. pozycję w stawce 23 zawodników podczas Młodzieżowych Mistrzostw Krajów Północy w Otepää; Markuss Vinogradovs nie wystartował w konkursie.
8 września 2012 roku Nežborts i Krūze wystąpili w letnich mistrzostwach Estonii na skoczni Tehvandi, zajmując odpowiednio 18. i 24. miejsce w stawce 27 zawodników.
2013.
W zawodach międzynarodowych rozgrywanych pod egidą Międzynarodowej Federacji Narciarskiej reprezentant Łotwy zadebiutował w styczniu 2013 roku - 19 stycznia 2013 roku podczas konkursu cyklu FIS Cup rozgrywanego w rumuńskim Râșnovie Kristaps Nežborts zajął 34. pozycję, a dzień później był 32.
24 stycznia 2013 roku Nežborts wziął udział w konkursie indywidualnym skoków narciarskich w ramach Mistrzostw Świata Juniorów w Narciarstwie Klasycznym 2013. Zajął w nim 62. pozycję. Był to pierwszy start łotewskiego skoczka narciarskiego w tego typu imprezie rangi mistrzowskiej.
18 lutego 2013 roku Nežborts wystartował w konkursie indywidualnym skoków narciarskich podczas Zimowego Europejskiego Festiwalu Młodzieży 2013. Został w nim sklasyfikowany na 54. miejscu. Podobnie jak w przypadku poprzednich zawodów stał się tym samym pierwszym łotewskim skoczkiem narciarskim, który wziął udział w tego typu konkursie.
W lutym 2013 roku Nežborts został zgłoszony do udziału w rywalizacji skoczków narciarskich podczas Mistrzostw Świata w Narciarstwie Klasycznym 2013. Podobnie jak poprzednio, tak i w tym wypadku stał się pierwszym łotewskim skoczkiem narciarskim, który wziął udział w zawodach tej rangi.
Łotysze na lokalnych konkursach w Estonii.
Młodzi łotewscy zawodnicy często biorą udział w lokalnych zawodach organizowanych na terenie Estonii.
2012.
Võru, 28 stycznia 2012:
Elva, 11 lutego 2012:
Otepää, 12 lutego 2012:
Tallinn, 3-4 marca 2012:
Võru, 17 marca 2012
Zawody krajowe.
W latach 1933–1974 rozgrywane były mistrzostwa Łotwy w skokach narciarskich.
Wiadomo, że przynajmniej dwa kluby narciarskie w kraju prowadzą sekcję skoków, są to: "Lidojošais slēpotājs" i "Ogres stils".
12 stycznia 2008 roku na skoczni Tramplīn w Ogre rozegrano zawody w skokach narciarskich, w których wzięło udział 19 zawodników z Łotwy (Ogre, Sigulda) oraz Estonii (Tallinn, Otepää) w 9 kategoriach wiekowych. Spośród 11 Łotyszy, którzy wystartowali w tych zawodach najlepiej zaprezentował się Kārlis Krūze, który ustanowił rekord obiektu (11 m) i wygrał w swojej kategorii wiekowej.
Rekord kraju w długości skoku narciarskiego.
Nieoficjalny rekord kraju w długości skoku narciarskiego wynosi 123 metry należy do Kristapsa Nežbortsa i został ustanowiany podczas obozu szkoleniowego w Libercu na skoczni Ješted K120.
Skocznie narciarskie na Łotwie.
Sigulda.
Największy obiekt umożliwiający oddawanie skoków narciarskich na Łotwie znajduje się w miejscowości Sigulda. Punkt konstrukcyjny skoczni umieszczony jest na 50 metrze. Obiekt nie jest jednak wyposażony w maty igelitowe, co uniemożliwia bezpieczne oddawanie skoków latem. Na obiekcie trenują zawodnicy klubu narciarskiego "Lidojošais slēpotājs".
Latem 2007 roku powstała inicjatywa wybudowania w tym miejscu kompleksu skoczni narciarskich. Planuje się tu wybudowanie obiektów K70, K40, K20, K10 oraz K5.
Ogre.
W drugiej połowie 2007 roku w Ogre powstała skocznia narciarska "Tramplīn" o punkcie konstrukcyjnym K10 (HS15), na której trenują seniorzy oraz młodzież z klubu "Ogres Stils". Rekordzistą obiektu (11 m) jest Kārlis Krūze, który swój wynik uzyskał podczas inauguracji obiektu 12 stycznia 2008 roku. Żeński rekord obiektu został uzyskany 27 sierpnia 2011 roku przez Madara Martinkena i wynosi 13,5 metra.
W międzyczasie obiekt został powiększony o skocznie K15 i K5 (cały kompleks jest jednak wyposażony w maty igelitowe). Rekordzistami największej skoczni są Kārlis Krūze (15 metrów, 27 sierpnia 2011) oraz Šarlote Šķēle (13,5 metra, również 27 sierpnia 2011).
Pļaviņas.
Ponadto skocznia narciarska znajduje się w miejscowości Pļaviņas.

</doc>
<doc id="1205780" url="https://pl.wikipedia.org/wiki?curid=1205780" title="Kaplica Łask">
Kaplica Łask

Kaplica Łask jest kaplicą znajdującą się w mieście Limanowa w województwie małopolskim.
W XVI wieku przywieziono do wsi Mordarka "Cudowną Figurę Matki Bożej Bolesnej" i umieszczono ją na lipie, która do dnia dzisiejszego rośnie obok, a następnie przeniesiono ją do wybudowanej dla niej drewnianej kapliczki. 18 sierpnia 1668 roku biskup Mikołaj Oborski konsekrował kaplicę. 
W XVIII wieku powstał spór między Kościołem a właścicielem kaplicy, który zakończył się przeniesieniem "Figury Matki Bożej Bolesnej" w 1753 roku do Kościoła Limanowskiego. 
Obecna kaplica jest murowana z kamienia i znajduje się już w granicach miasta Limanowa. Wybudowana została na przełomie XVIII/XIX wieku, w której umieszczono barokową kopię Piety Limanowskiej. Wewnątrz kaplicy na ścianach wymalowano w obrazach podania o służącej z dworu z rozbitym dzbanem i powodzi, która uniosła trumnę ze zwłokami dziedziczki heretyczki, zaniedbującej kaplicę.
 
Poniżej kaplicy wytrysnęło źródełko, do którego przez cały rok przybywają pielgrzymi z całej Polski. W archiwum Sanktuarium limanowskiego znajduje się Księga Łask z udokumentowanymi cudami związanymi także z wodą z tego właśnie źródła. Najbardziej znane uzdrowienia mają związek z oczami.
Do kaplicy przez cały rok przybywają wierni z prośbami o łaski. Co roku w pierwszą niedzielę po 22 września udaje się procesja ulicą Matki Bożej Bolesnej z Bazyliki do Kaplicy Łask.

</doc>
<doc id="1205782" url="https://pl.wikipedia.org/wiki?curid=1205782" title="Leszek Pokładowski">
Leszek Pokładowski

Leszek Pokładowski (ur. 19 maja 1974 w Bytowie) – polski piłkarz występujący na pozycji obrońcy lub pomocnika. 
Jest wychowankiem klubu Grom Studzienice, skąd przeszedł do Baszty Bytów. Większość swojej kariery spędził w Pogoni Szczecin, gdzie występował aż przez 9 lat. Grał również w klubach: GKS Bełchatów, Kujawiak Włocławek, Ruch Chorzów, oraz w niemieckich SV 07 Eschwege i Pasewalker FV.
W I lidze zadebiutował jako piłkarz Pogoni 12 marca 1994 w meczu przeciwko Lechowi Poznań (0-0).
W sumie w ekstraklasie rozegrał 159 meczów (wszystkie w barwach Pogoni) i zdobył 3 bramki.

</doc>
<doc id="1205783" url="https://pl.wikipedia.org/wiki?curid=1205783" title="Brodec">
Brodec



</doc>
<doc id="1205786" url="https://pl.wikipedia.org/wiki?curid=1205786" title="Beludżystan (kraina historyczna)">
Beludżystan (kraina historyczna)

Beludżystan (pers. Balūchestān, urdu Balūcistān) – kraina historyczna w południowo-zachodniej Azji, w południowo-wschodniej części Wyżyny Irańskiej, nad Morzem Arabskim i Zatoką Omańską, na pograniczu Iranu, Pakistanu i Afganistanu.
Powierzchnia wyżynno-górzysta (Góry Wschodnioirańskie, Mekran, Góry Sulejmańskie), prócz tego pustynie i półpustynia. Rzeki głównie okresowe. Do zajęć koczowniczej ludności należy hodowla owiec, wielbłądów, kóz i koni. W sztucznie nawadnianych dolinach i oazach uprawiany jest jęczmień, pszenica, ryż, drzewa owocowe (głównie daktylowiec właściwy), bawełna, warzywa. Na wybrzeżu rybołówstwo.
Krainę zamieszkują głównie Beludżowie i Patanowie (Afganowie). Część irańska wchodzi w skład ostanu Sistan i Beludżystan, a część pakistańska jest częścią prowincji Beludżustan.

</doc>
<doc id="1205788" url="https://pl.wikipedia.org/wiki?curid=1205788" title="Geodynamiczny reżim">
Geodynamiczny reżim

Geodynamiczny reżim – okresowa zmienność przebiegu ruchów i deformacji zachodzących w obrębie skorupy ziemskiej. Jest szczególnie wysoka podczas aktywności sejsmicznej lub wulkanicznej.

</doc>
<doc id="1205792" url="https://pl.wikipedia.org/wiki?curid=1205792" title="Kémoko Camara">
Kémoko Camara

Kémoko Camara (ur. 4 maja 1975 w Konakry) – gwinejski piłkarz występujący na pozycji bramkarza.
Kariera.
Piłkarz ten swoją karierę rozpoczynał w AS Kaloum Star. W 1999 roku trafił do belgijskiego KRC Harelbeke. Sezon 2000/2001 nie był dla jego klubu zbyt udany, bowiem zajął dopiero 17. miejsce w Eerste Klasse i spadł do Tweede Klasse. Do kolejnego sezonu KRC Harelbeke przystąpiło pod zmienioną nazwą, Zuid-West Vlaanderen. Klub zajął 5. miejsce, premiowanego awansem do play-offów, których ostatecznie nie rozegrano. Działacze Zuid-West Vlaanderen odrzucili licencje na sezon 2002/2003, a 1 czerwca 2002 doszło do rozpadu klubu. Kamara po dwuletniej absencji trafił do drugoligowego izraelskiego Bene Sachnin i zajął z tym klubem 4. miejsce. W nowym sezonie Camara został zawodnikiem Maccabi Ahi Nazaret, a w 2005 roku wrócił do Gwinei. Przez dwa sezony występował w Hafia Conakry, po czym trafił do klubu Castle Premiership, AmaZulu Durban. Rozegrał tam 11 meczów i odszedł. W 2007 roku przeszedł do szkockiego Dundee United, jednak nie rozegrał tam żadnego spotkania i był rezerwowym dla Grzegorza Szamotulskiego oraz Łukasza Załuski. W sezonie 2008/2009 rozegrał jedno spotkanie w drużynie East Stirlingshire.
W 1998 roku Camara brał udział w Pucharze Narodów Afryki. Była to jego pierwsza większa impreza reprezentacyjna. Również na PNA 2004 Camara był podstawowym bramkarzem reprezentacji Gwinei. Rozegrał komplet meczów, a Gwinea dotarła do ćwierćfinału, w którym przegrała z Mali 1:2. Ten doświadczony bramkarz brał udział w eliminacjach do Mistrzostw Świata 2006. Rozegrał 5 spotkań, jednak Gwinei nie udało się awansować. Camara został powołany na Puchar Narodów Afryki 2006, który odbywał się w Egipcie, ale całą imprezę przesiedział na ławce rezerwowych.

</doc>
<doc id="1205793" url="https://pl.wikipedia.org/wiki?curid=1205793" title="Mień Lipno">
Mień Lipno

Mień Lipno – polski klub piłkarski z siedzibą w Lipnie, założony przez Jana Horowicę w 1922 roku.
Historia klubu.
Ruch sportowy w Lipnie datuje się na rok 1922, kiedy to nauczyciel tutejszego gimnazjum Leon Horowicz założył Lipnowski Klub Sportowy (LKS). Początkowo w klubie grali nauczyciele, uczniowie oraz rzemieślnicy z Lipna. Zaczęło się od piłki nożnej. Prowizoryczne boisko stanowił plac niedaleko szpitala. W LKS istniały również sekcje tenisa ziemnego i bokserska. Należy wspomnieć, iż w tych czasach istniały również kluby żydowskie: „Gwiazda” i „Makabi”.
W 1939 na peryferiach miasta do użytku oddano stadion. Istnieje on po dziś dzień, po gruntownej modernizacji w roku 1966, a następnie w latach 1989-1994 uzupełniony o trybunę krytą. Wraz z wybuchem II wojny w 1939 roku LKS przerwał swą działalność.
W 1945 roku klub zaczął działać od nowa, jednak władze nie zgodziły się, by klub występował pod nazwą LKS i dlatego w zależności od sytuacji politycznej występował kolejno jako: OM TUR, ZPM „Mień”, „Związkowiec”, ZS „Gwardia”, LKS „Budowlani”, MLKS „Mień” i ostatnio MKS „Mień”. Wówczas najskuteczniejszym napastnikiem był Wiesław Witecki. Wystąpił w 134 spotkaniach strzelając 167 bramek. W latach 70. Wiesław Witecki był działaczem, a w latach 1980-1985 prezesem Klubu Mień Lipno. Sezon 1982/83 zakończył się pierwszym w historii klubu awansem do III ligi. Zespół z Lipna znalazł się wśród 116 najlepszych drużyn w Polsce. Rok 1984 był rokiem pechowym dla lipnowskiego klubu, gdyż po dobrej grze w rundzie jesiennej, Mień nie uchroniła się od spadku z ligi. Za to sezon 1989/90 dał drugi już awans do III ligi. Trzecia liga gościła w Lipnie do roku 2001, kiedy to Mień spadła do IV ligi kujawsko-pomorskiej. Po bardzo dobrych występach w IV lidze przyszedł rok 2008, który dał drużynie Mieni awans do nowej III ligi. W roku 2009 klub miał bardzo duże problemy finansowe. Początkowo Mień miała być wycofana z ligi z powodu braku sponsora, jednak po przedłużeniu umowy sponsorskiej przez "Dawtonę" pozostała w III lidze. Niestety drużyna zagrała tam tylko jeden sezon, ponieważ zajmując przedostatnie 15. miejsce w sezonie 2008/2009 spadła z ligi.
Ważne mecze w Lipnie.
Mień Lipno na swoim boisku podejmowała m.in.: w 1997 roku Polonię Warszawa 0:4,
w 2000 roku Legię Warszawa 1:5 oraz Arkę Gdynia 0:1, w 2004 roku Wisłę Płock 0:9, w 2006 roku Widzew Łódź 0:2.
Wszystkie mecze zostały przegrane przez gospodarzy, ale należy zauważyć, że przeciwnicy byli bardzo wymagający.
Stadion.
Na mocy uchwały Nr XLIII/374/2010 Rady Miejskiej w Lipnie z dnia 28 stycznia 2010 r. stadionowi przy ul. Sportowej 13 w Lipnie nadano nazwę „Stadion Miejski imienia Wiesława Witeckiego”
Pojemność obiektu to 3.000 miejsc (700 siedzących).
Kadra zespołu.
Stan na jesień 2011 roku.

</doc>
<doc id="1205800" url="https://pl.wikipedia.org/wiki?curid=1205800" title="Wołogoszcz">
Wołogoszcz

Niemcy.
Dawna nazwa miejscowości:

</doc>
<doc id="1205802" url="https://pl.wikipedia.org/wiki?curid=1205802" title="Wiktor Moczko">
Wiktor Moczko

Wiktor Moczko (ur. 1907 w Ciasnej, zm. 3 sierpnia 1937 w Katowicach) – polski bokser.
Życiorys.
Z pięściarstwem zapoznał się i walczył w klubie Sokół Katowice, następnie reprezentował barwy klubów BKS Katowice i Policyjny KS Katowice, walcząc w latach 1925-1936. Przez większą część swojej kariery walczył w kategorii muszej, a pod koniec w koguciej. Pięć razy zdobył mistrzostwo Polski w kategorii muszej w latach: 1926, 1927, 1928, 1929 i 1931, raz był wicemistrzem w tej samej wadze w 1932, a w 1934 był brązowym medalistą w kategorii koguciej. Wystąpił 5 razy w reprezentacji Polski, odnosząc 3 zwycięstwa i 2 razy przegrywając w latach 1929-1931. W drugiej połowie lat dwudziestych był najlepszym pięściarzem wagi muszej w Polsce. W reprezentacji Polski walczył też jego młodszy brat Alojzy. Tworzyli razem jedyny reprezentacyjny duet braterski okresu międzywojennego.
Chorując na gruźlicę i będąc w ciężkiej sytuacji materialnej, pozbawił się życia wystrzałem z rewolweru, w wieku 30-tu lat. Pochowany na cmentarzu przy ul. Sienkiewicza w Katowicach.

</doc>
<doc id="1205804" url="https://pl.wikipedia.org/wiki?curid=1205804" title="Mały Młyn w Stargardzie">
Mały Młyn w Stargardzie

Mały Młyn w Stargardzie (ul. Gdańska 5).
Jest to dwupiętrowy budynek z czerwonej cegły zbudowany w 1894 roku przez Stargardzki Rolniczy Związek Kupców i Sprzedawców, w miejscu spalonego starszego młyna. Od 1889 roku stanowił własność rodziny Karowów. W międzywojniu jego produktywność wynosiła 20 ton na dobę. Młyn zasilany był wodą z przekopanego kanału Krąpieli.
Młyn pracował do 1999 roku, gdy został zakupiony przez prywatnego właściciela i zaadaptowany na potrzeby hotelu.

</doc>
<doc id="1205806" url="https://pl.wikipedia.org/wiki?curid=1205806" title="Pi Puppidy">
Pi Puppidy

pi Puppidy (π Puppidy, PPU) – rój meteorów aktywny od 15 do 28 kwietnia. Jego radiant znajduje się w gwiazdozbiorze Rufy. Maksimum roju przypada na 23 kwietnia, jego aktywność jest określana jako nieregularna, a obfitość roju jest zmienna. Aktywność roju zmienia się w okresie każdych pięciu lat. Prędkość meteorów z roju wynosi 18 km/s. Powstanie pi Puppidy jest związane z kometą 26P/Grigg-Skjellerup.
Rój ten został zaobserwowany po raz pierwszy w 1972 roku.

</doc>
<doc id="1205812" url="https://pl.wikipedia.org/wiki?curid=1205812" title="No Love Vol. 1">
No Love Vol. 1

No Love Vol. 1 – składanka amerykańskiej nowojorskiej grupy hip-hopowej Ruff Ryders wydana w 2003 roku. Występuje na niej mało obecnych członków grupy, tylko Sheek Louch, Infa.Red &amp; Cross. Przeważają utwory Uncle Murdy.
Mix 12".
Została wydana również składanka zwana "Mix 12"". Zawiera ona sześć utworów z "No Love Vol. 1" i jeden spoza albumu, "Streets" The Lox.
Lista utworów.
Strona A
Strona B

</doc>
<doc id="1205816" url="https://pl.wikipedia.org/wiki?curid=1205816" title="Haloklina">
Haloklina

Haloklina – warstwa przejściowa wód w morzu lub oceanie pomiędzy wodami mniej słonymi nad nią i bardziej słonymi pod nią. Charakteryzuje się dużym pionowym gradientem zasolenia.
W Morzu Bałtyckim haloklina z pionowym gradientem zasolenia sięga wartości około 0,5 PSU/m położona jest na głębokościach od 50 do 70 m.
W oceanie halokliny są na ogół mniej wyraźne i zależą między innymi od prądów morskich i parowania.
Najbardziej dostrzegalna haloklina występuje w jaskiniach (np. Meksyk – Cenoty), gdzie cięższa słona woda nie miesza się z woda słodką ze względu na ograniczony ruch wody. Obserwując nurka przekraczającego haloklinę ma się wrażenia jakby wypłynął z wody i unosił się w powietrzu.

</doc>
<doc id="1205818" url="https://pl.wikipedia.org/wiki?curid=1205818" title="Toyota 4Runner">
Toyota 4Runner

Toyota 4Runner – SUV produkowany przez koncern Toyota od 1984 roku, z przeznaczeniem na rynki Stanów Zjednoczonych, Kanady, Meksyku, Arabii Saudyjskiej, Australii i Chile. W Japonii samochód ten sprzedawany jest pod nazwą "Toyota Hilux Surf".
Obecnie produkowana jest piąta generacja tego modelu.

</doc>
<doc id="1205819" url="https://pl.wikipedia.org/wiki?curid=1205819" title="Masaharu Homma">
Masaharu Homma

 – japoński wojskowy, generał porucznik Armii Cesarskiej, jeden z dowódców sił japońskich na Filipinach, obarczony winą za organizację bataańskiego marszu śmierci. Generał Homma z uwagi na swoje zainteresowanie sztuką nazywany był przez swoich podkomendnych "Generałem Poetą".
Życiorys.
Urodził się na japońskiej wyspie Sado. Po ukończeniu szkoły wojskowej został przydzielony do sztabu głównego. W trakcie I wojny światowej wysłano go do Francji, aby obserwował działania wojsk brytyjskich. Po zakończeniu wojny został wykładowcą w akademii wojskowej, po czym wysłano go do Indii. Służył pod dowództwem wielu oficerów, a w 1927 r. mianowano go adiutantem brata cesarza Japonii, Hirohito. W 1938 r. uzyskał stopień generała porucznika i powierzono mu dowództwo 27. Dywizji w Tiencinie w Chinach. W 1940 r. dowodził Armią Formozy (obecnie Tajwan). Na miesiąc przed atakiem na Pearl Harbor otrzymał rozkazy dotyczące zbliżającej się wojny ze Stanami Zjednoczonymi. Celem generała Masaharu Homma miały być Filipiny. Jego siły wylądowały w północnej części wyspy Luzon pod koniec grudnia 1941 r. Inna natomiast grupa wylądowała kilka dni później w pobliżu Manili. Zgodnie z oczekiwaniami Homma miał zająć całe Filipiny do końca stycznia 1942. Manila upadła wcześniej, jednak wojska Stanów Zjednoczonych i Filipin wycofały się na Półwysep Bataan. Był on odpowiednią pozycją defensywną, lecz próby dostarczenia zaopatrzenia dla oblężonej armii amerykańskiej zakończyły się niepowodzeniem.
Od 1 stycznia do 9 kwietnia 1942 brał udział w oblężeniu a następnie zdobyciu Bataanu przez siły japońskie. Po kapitulacji wojsk amerykańsko-filipińskich w dniu 9 kwietnia 1942 r., do japońskiej niewoli trafiło ponad 70 000 jeńców. Zorganizowany w 1942 r. przez generała Hommę marsz miał na celu przetransportowanie jeńców wojennych z filipińskiej prowincji Bataan do oddalonego o 160 km obozu w Nueva Ecija. Jeńcy zmuszeni byli iść przez tydzień w palącym słońcu, pozbawieni jedzenia i picia. Każda próba sprzeciwienia się wojskowym, a nawet zatrzymania się na odpoczynek, równoznaczna była z wyrokiem śmierci. Do miejsca przeznaczenia z początkowej liczby 70 tysięcy dotarło jedynie 54 tysiące osób. W maju 1942 r., kilka tygodni po podboju Bataanu padła wyspa Corregidor, wskutek czego cały obszar Filipin został zajęty przez wojska Hommy. W sierpniu 1942 r. Homma wrócił do Japonii, a w 1943 r. objął stanowisko ministra.
Po kapitulacji Japonii we wrześniu 1945 roku bataański marsz śmierci uznano za zbrodnię wojenną. Amerykański generał Douglas MacArthur rozkazał aresztować Hommę, który został przewieziony na Filipiny. W styczniu 1946 został postawiony przed trybunałem wojskowym w Manili. Słuchając zeznań świadków przedstawiających okrucieństwa dokonane podczas marszu śmierci, Homma stwierdził z naciskiem, że nie miał żadnej wiedzy o tych wydarzeniach, jednak prokuratura utrzymywała, że był odpowiedzialny za działania swoich oddziałów jako głównodowodzący. Trybunał uznał go za winnego popełnionych zbrodni i skazał na karę śmierci. Jego żona miała osobiście zwrócić się do Douglasa McArthura o darowanie mu życia, lecz niczego nie osiągnęła. 3 kwietnia 1946 r. wyrok wykonano poprzez rozstrzelanie.
Proces i stracenie Masaharu Hommy wprowadziły nową interpretację kodeksu sprawiedliwości wojskowej. Od tej chwili dowódcy byli zobowiązani nadzorować działania swych ludzi lub przyjąć odpowiedzialność za konsekwencje ich poczynań.

</doc>
<doc id="1205822" url="https://pl.wikipedia.org/wiki?curid=1205822" title="Antonina de Bourbon-Vendôme">
Antonina de Bourbon-Vendôme

Antonina de Bourbon-Vendôme (25 grudnia 1494, w Ham – 22 stycznia 1583, w Joinville) – starsza córka Franciszka, hrabiego Vendôme, i jego żony – Marii Luksemburskiej.
Antonina pochodziła ze znanej rodziny, wywodzącej się od samego Ludwika IX Świętego, króla Francji, poprzez jego syna – Roberta de Clermont. Starszy brat Antoniny – Karol IV de Bourbon-Vendôme został dziadkiem innego króla Francji – Henryka IV z dynastii Burbonów.
Małżeństwo.
9 czerwca 1513 w paryskim Palais Royal des Tournelles (lub według innych źródeł – w Hôtel d'Etampes), Antonina poślubiła Klaudiusza Lotaryńskiego, młodszego syna księcia Lotaryngii – Rene II. Małżeństwo to zaaranżował sam król Ludwik XII Walezjusz. W ceremonii oprócz króla brał zaś udział także Franciszek d'Angoulême (przyszły król Franciszek I), który był świadkiem Klaudiusza. W 1528 Antonina została księżną, kiedy król Franciszek I nadał Klaudiuszowi tytuł pierwszego księcia de Guise.
Antonina i Klaudiusz osiedli razem w ich księstwie Baru, gdzie urodziła się ich córka Maria i syn Franciszek, który po śmierci ojca został panem Joinville. Pozostałe dzieci Antoniny i Klaudiusza urodziły się w Joinville.
Całe życie Antonina poświęcała się swojej rodzinie i wierze. Spowodowało to, że jej dzieci stały się bardzo ambitne i to dzięki nim imię Antoniny przetrwało do dnia dzisiejszego. Ze swoim mężem Antonina stworzyła nowy francuski ród szlachecki, który odegrał ważną rolę w szesnastowiecznej Francji.
Antonina była żarliwą katoliczką, co odcisnęło piętno na jej dzieciach – jej potomkowie walczyli po stronie katolików w wojnach religijnych, byli jednymi z inicjatorów nocy św. Bartłomieja i przywódcami Ligi Katolickiej. Syn Antoniny Franciszek i jego oddziały dokonali masakry w Wassy.
Potomstwo.
Antonina de Bourbon-Vendôme zmarła w wieku 89 lat, o 33 lata przeżyła swojego męża (zmarłego w 1550). Po śmierci męża bardzo rzadko opuszczała zamek w Joinville.

</doc>
<doc id="1205828" url="https://pl.wikipedia.org/wiki?curid=1205828" title="Vilius Gaigalaitis">
Vilius Gaigalaitis

Vilius Gaigalaitis (ur. 27 września 1870 w Naujienoje koło Ragnety, zm. 30 listopada 1945 w Bretten) – litewski ksiądz i działacz społeczny na terenie Małej Litwy i Kraju Kłajpedzkiego, deputowany do pruskiego Landtagu (1903–1918), wykładowca uniwersytecki w Kownie. 
Życiorys.
Uczęszczał do gimnazjów w Kłajpedzie i Tylży naukę kontynuując na uniwersytetach w Królewcu i Berlinie (1892–1896), gdzie studiował filozofię i teologię. Po studiach pracował jako ksiądz luterański w litewskich parafiach Ramučiai, Prekulach i Katyciach w Prusach Wschodnich.
W 1903 wybrano go głosami litewskiej społeczności Prus Wschodnich posłem do Landtagu w Berlinie, reprezentował w nim okręg Kłajpeda–Szyłokarczma. W latach 1908 i 1913 ponownie wybierany do parlamentu, gdzie występował w obronie praw językowych i kulturalnych mieszkających na Małej Litwie rodaków. Udzielał się w lokalnym samorządzie sprawując mandat radnego w landtagu tylżyckim oraz radzie miasta Kłajpedy. 
W 1918 wybrano go przewodniczącym tylżyckiego oddziału Litewskiej Rady Narodowej w Prusach. W Paryżu agitował za przyłączeniem północnej części Prus Wschodnich do Litwy. 
W dwudziestoleciu międzywojennym zaangażowany w pracę duszpasterską i społeczną na terenie kraju Kłajpedy: od 1905 do 1939 oku stał na czele chrześcijańskiego towarzystwa "Sandora", redagował gazetę "Pagalba", wspomagał lokalne biblioteki. Inicjator powstania gimnazjum litewskiego w Kłajpedzie oraz jego pierwszy dyrektor w latach 1922–1924. 
Od 1925 do 1936 pracował na Uniwersytecie Witolda Wielkiego jako wykładowca teologii. 
Po włączeniu Kłajpedy do Niemiec w marcu 1939 przeniósł się do Kretyngi. W 1941 uciekł przed radziecką okupacją do Niemiec, gdzie zmarł i został pochowany w 1945.
Po odzyskaniu przez Litwę niepodległości w 1991 jego szczątki zostały przewiezione do kraju i uroczyście pochowane na cmentarzu we wsi Elniszki.

</doc>
<doc id="1205831" url="https://pl.wikipedia.org/wiki?curid=1205831" title="Pierwsi ministrowie Walii">
Pierwsi ministrowie Walii

Pierwszy minister Walii (en. "First Minister for Wales", cy. "Prif Weinidog Cymru", przewodniczący Walijskiego Zgromadzenia Narodowego. Powstał w 1999 r. na podstawie Government of Wales Act z 1998 r., do 2000 r. nosił tytuł pierwszego sekretarza (en. "First Secretary", cy. "Prif Ysgrifennydd"). Urząd ten posiada mniejsze kompetencje niż analogiczne urzędy w Szkocji i Irlandii Północnej.
Oficjalną siedzibą pierwszego ministra jest Crickhowell House oraz Senedd w Cardiff Bay.
Kompetencje.
Na podstawie Government of Wales Act kompetencje wykonawcze przysługują Walijskiemu Zgromadzeniu Narodowemu, przez które zostały delegowane na pierwszego ministra. Od 2007 r., czyli od momentu wejścia w życie Government of Wales Act z 2006 r., pierwszy minister jest reprezentantem Korony Brytyjskiej w Walii. Nie ma to jednak większego znaczenia dla zakresu jego kompetencji.
Pierwszy minister nadzoruje działalność walijskiego gabinetu, prowadzi politykę rozwoju i koordynacji, odpowiada za relacje z resztą Zjednoczonego Królestwa oraz z Europą, a także stoi na czele korpusu służby cywilnej.

</doc>
<doc id="1205832" url="https://pl.wikipedia.org/wiki?curid=1205832" title="Toyota Allion">
Toyota Allion

Toyota Allion - kompaktowy sedan produkowany przez Toyotę na rynek japoński od grudnia 2001 roku. Nazwa pochodzi od ang. "all-in-one" (wszystko w jednym). W czerwcu 2007 roku rozpoczęto produkcję drugiej generacji modelu.
Model został wprowadzony na rynek jako następca Cariny. Konstrukcyjnie pojazd dzielił część elementów z modelem Premio. Dostępne były silniki takie jak: "1AZ-FSE", "1ZZ-FE" czy też "1NZ-FE". Druga generacja zadebiutowała w czerwcu 2007, wciąż była bliźniacza względem modelu Premio, aspirowała jednak do bardziej sportowego pojazdu. Dostępna m.in. z jednostkami "2ZR-FE" i "1NZ-FE".

</doc>
<doc id="1205834" url="https://pl.wikipedia.org/wiki?curid=1205834" title="Hisaichi Terauchi">
Hisaichi Terauchi

 – japoński marszałek polny ("Gensui-Rikugun-Taishō").
Pochodził z arystokratycznej rodziny, spokrewnionej z cesarzem Hirohito. Od 1941 roku do końca wojny dowodził japońską Armią Południową. Odpowiedzialny za śmierć około 12 tys. jeńców alianckich zatrudnionych przy budowie tzw. Drogi Birmańskiej. W 1943 roku mianowany marszałkiem polnym. Kierował obroną Nowej Gwinei, Birmy i Filipin. Zmarł na udar mózgu w brytyjskim obozie jenieckim na Malajach.

</doc>
<doc id="1205835" url="https://pl.wikipedia.org/wiki?curid=1205835" title="Bunkier w Konewce">
Bunkier w Konewce



</doc>
<doc id="1205838" url="https://pl.wikipedia.org/wiki?curid=1205838" title="Mienie komunalne">
Mienie komunalne

Mienie komunalne – własność oraz inne prawa majątkowe należące do poszczególnych jednostek samorządu terytorialnego (np. mienie gminy, mienie powiatu bądź mienie województwa).
Nabywanie mienia komunalnego przez jednostki samorządu terytorialnego następuje:

</doc>
<doc id="1205839" url="https://pl.wikipedia.org/wiki?curid=1205839" title="Kuchnia tajska">
Kuchnia tajska

Kuchnia tajska – sztuka kulinarna Tajlandii. Na przestrzeni wieków kształtowała się pod wyraźnym wpływem kuchni chińskiej z północy i kuchni indyjskiej z zachodu. Choć generalnie pod wieloma względami bliższa tej pierwszej, wpływy kuchni indyjskiej są również wyraźne, przykładem może być częstsze niż w kuchni Chin występowanie ostrych dań typu curry. Mimo wyraźnych wpływów z zewnątrz oryginalność tajskiej kuchni wynika jednak głównie ze stosowanych przez Tajów własnych oryginalnych składników. Jednym z najbardziej charakterystycznych jest mleczko kokosowe oraz szereg aromatycznych przypraw takich jak trawa cytrynowa, świeży imbir czy liście limonki.
Wśród innych kuchni wschodniej Azji kuchnię tajską należy ocenić jako jedną z bardziej pikantnych i aromatycznych. Jej cechą jest również pewna większa "swoboda" w sposobie przygotowywania dań, nie ma tu tak sztywnych zasad jak np. w Chinach, proporcje użytych składników i co za tym idzie smak potrawy zależą w dużej mierze od indywidualnego stylu kucharza. Wśród składników dań wyraźnie większą niż w kuchni chińskiej rolę odgrywają owoce morza, w szczególności skorupiaki.
Choć w świecie zachodnim najlepiej znaną i najbardziej popularną kuchnią azjatycką pozostaje kuchnia Chin, w ostatnim okresie kuchnia tajska (podobnie jak kuchnia japońska) zdobyła znaczną popularność w Europie, co zawdzięcza oryginalnym walorom smakowym dań. Prawdopodobnie najlepiej rozpoznawanym daniem tajskim na świecie jest słynna ostro - kwaśna zupa z krewetek i grzybów tom yam, niekiedy z dodatkiem mleka kokosowego.
Regionalna kuchnia i historyczne wpływy.
Kuchnię tajską można opisać jako połączenie czterech
regionalnych kuchni, ze względu na cztery główne regiony w tym kraju :
Kuchnia tajlandzka, ich tradycje kulinarne i kuchnie ich sąsiadów miały duży wpływ obustronny w przeciągu kilku wieków. Regionalne zmiany wynikają nie tylko z klimatu i położenia geograficznego ale także ze względu na sąsiednie regiony, kulturę i grupy etniczne. Kuchnia Północnej Tajlandii dzieli się swoimi potrawami ze stanem Szan w Birmie, północnym Laos i z prowincją Yunnan w Chinach. Dania z południowej Tajlandii zawierają duże ilości mleka kokosowego i świeżego ostryża długiego, co jest również popularne w kuchni malezyjskiej i indonezyjskiej. Oprócz tych czterech regionów kulinarnych, Tajlandia posiada Królewską Kuchnię, która wywodzi się z historii królestwa Ayutthaya z 1351 r. Wiele potraw, które teraz są popularne w Tajlandii wywodzi się z kuchni chińskiej. Dania te były przedstawione w Tajlandii przez ludność Hokkien, w XV wieku, jak i przez lud Teochew, który zaczął się osiedlać na większą skalę w 18 wieku, głównie w miastach, i są oni teraz większością Chin w Tajlandii.
Chiny również miały swój wkład, gdyż zaprezentowały m.in. : Wok jako narzędzie do smażenia, techniki głębokiego smażenia i smażenia w ruchu, kilka rodzajów klusek, taochiao (fermentowana pasta z fasoli), sos sojowy i tofu. Kuchnia Indonezyjska i Perska zapoczątkowana została przez pierwszych handlarzy, a w późniejszych czasach przez osadników tego regionu, z użyciem suszonych przypraw takich jak żółte curry i massaman curry.
Wpływ Zachodu zaczął się w 1511 roku, kiedy przybyła pierwsza misja dyplomatyczna z Portugalii do brzegu Ayutthaya. To wtedy stworzyli oni takie dania jak FOI THONG, czyli połączenie Portugalskiego FIOS DE OVOS i SANGKHAYA, gdzie mleko kokosowe zamieniło niedostępne wtedy krowie mleko. Już w XVII wieku danie to zostało przeniesione do Tajlandii przez Marię Guyomar de Pnha. Największym zauważalnym wpływem Zachodu było sprowadzenie pieprzu chilii z Ameryki w XVI/XVII wieku. Aktualnie jest to jeden z najważniejszych składników Tajskiej Kuchnia, podobnie jak ryż.
W trakcie wymiany Kolumbijskiej, Portugalia i Hiszpania wprowadziły do Tajlandii pomidory, kukurydze, papaje, bakłażany, ananas, dynie, orzechy nerkowca czy orzeszki ziemne.
Gwiazdki Michelin.
Dotychczas trzy restauracje, które specjalizują się w kuchni tajskiej otrzymały gwiazdki Michelin (właścicielami restauracji nie są tajscy kucharze):

</doc>
<doc id="1205843" url="https://pl.wikipedia.org/wiki?curid=1205843" title="Walijska Partia Pracy">
Walijska Partia Pracy

Walijska Partia Pracy (en. "Wales Labour Party", cy. "Llafur Cymru") jest częścią brytyjskiej Partii Pracy działającą na terenie Walii. Jest największą z walijskich partii. Obsadza 2 z 4 walijskich miejsc w Parlamencie Europejskim, 29 z 40 walijskich miejsc w brytyjskiej Izbie Gmin, 26 z 60 miejsc w Walijskim Zgromadzeniu Narodowym oraz kontroluje 8 z 22 walijskich jednostek samorządowych.
Liderzy Walijskiej Partii Pracy

</doc>
<doc id="1205846" url="https://pl.wikipedia.org/wiki?curid=1205846" title="Psychic Terrorism">
Psychic Terrorism

Psychic Terrorism – dziewiętnasty album studyjny Wishbone Ash.
Lista utworów.
Album zawiera utwory:
Twórcy albumu.
Twórcami albumu są:

</doc>
<doc id="1205849" url="https://pl.wikipedia.org/wiki?curid=1205849" title="Małopolski Regionalny Program Operacyjny 2007-2013">
Małopolski Regionalny Program Operacyjny 2007-2013



</doc>
<doc id="1205855" url="https://pl.wikipedia.org/wiki?curid=1205855" title="Diaea">
Diaea

Diaea – rodzaj pająków z rodziny ukośnikowatych, obejmujący 44 opisane gatunki.
Pająki te mają wypukły karapaks z rzadko rozmieszczonymi, długimi i cienkimi kolcami. Umieszczone na wzgórkach oczy są białawo otoczone. W widoku od przodu oczy pary przednio-środkowej leżą niżej niż przednio-bocznej, a te pary tylno-środkowej i tylno-bocznej w jednej linii. Środkowe pary oczu rozmieszczone są na planie szerszego z tyłu trapezu. Oczy pary przednio-bocznej są największe. Wysokość nadustka wynosi czterokrotność średnicy oka pary przednio-środkowej. Długość wargi dolnej jest większa od jej szerokości. Sternum nieco wchodzi swoim wierzchołkiem pomiędzy biodra czwartej pary odnóży krocznych. Kształt opistosomy jest owalny.
Takson kosmopolityczny, występujący głównie w Afryce, Azji i krainie australijskiej. W krainie neotropikalnej występuje tylko "D. spinosa". Spośród dwóch gatunków znanych z krainy nearktycznej "D. seminola" jest rodzimy, a "D. livens" zawleczony. Jedynymi europejskimi gatunkami są: cofnik ("D. dorsata") i "D. livens", przy czym w Polsce występuje tylko ten pierwszy (zobacz: ).
Należą tu 44 opisane gatunki:

</doc>
<doc id="1205864" url="https://pl.wikipedia.org/wiki?curid=1205864" title="Ludwik de Bourbon-Soissons">
Ludwik de Bourbon-Soissons

Ludwik de Bourbon (1604-1641) – jedyny syn Karola de Bourbon, hrabiego Soissons, i jego żony - Anny di Montafia. Ludwik był kuzynem króla Francji - Ludwika XIII i bratem ciotecznym Henryka II, księcia de Condé.
Urodził się w Paryżu. W 1612 został mianowany zarządcą Delfinatu (po śmierci swojego ojca, który był poprzedni zarządcą). W 1631 został jeszcze mianowany zarządcą prowincji Szampanii.
Ludwik razem ze swoim kuzynem - Gastonem, księciem Orleanu (młodszym bratem Ludwika XIII) i hrabią de Montrésor, uknuł spisek, który miał na celu zabicie kardynała Richelieu. Spisek ten w 1636 nie powiódł się.
Ludwik schronił się w Sedanie razem z księciem de Bouillon (księciem-zarządcą Sedanu) i tam znowu spiskowali przeciwko Richelieu. Książę de Bouillon uzyskał nawet wojskowe wsparcie z Hiszpanii. W odpowiedzi francuska królewska armia pod dowództwem marszałka de Châtillon została wysłana do Sedanu, ale do samego miasta nie doszła. 6 lipca 1641 marszałek wydał spiskowcom bitwę pod Marfée (niedaleko Sedanu). Ludwik został zabity w czasie bitwy.
Ponieważ Ludwik nie był żonaty i zmarł bezdzietnie, jego tytuły przeszły na jego młodszą siostrę - Marię Bourbon-Soissons, żonę Tomasza de Savoie-Carignan.

</doc>
<doc id="1205868" url="https://pl.wikipedia.org/wiki?curid=1205868" title="Geografia Grecji">
Geografia Grecji

Grecja – to kraj o urozmaiconej powierzchni leżący w Europie Południowej, a dokładnie jej południowo-wschodniej części. Grecja zajmuje południową część Półwyspu Bałkańskiego. Z trzech stron oblewają ją morza (Morze Jońskie od zachodu, Morze Śródziemne od południa, Morze Egejskie od wschodu i Morze Kreteńskie od północnej strony wyspy Kreta).
Powierzchnia i granice.
Powierzchnia – całkowita 131 990 km², a bez wysp 106 990 km²
Skrajne punkty: północny 41°45'N, południowy 34°58'N, zachodni 19°22'E, wschodni 41°45'E. Rozciągłość południkowa wynosi 800 km, zaś równoleżnikowa 560 km. Kontynentalna część Grecji to obszar o wymiarach 530 (południkowa) na 280 (równoleżnikowa).
Grecja graniczy z następującymi państwami:
Linia brzegowa – 13 676 km (wraz z wyspami).
Ukształtowanie poziome.
Około 1/5 powierzchni całego kraju zajmują wyspy. Jest ich ok. 3 tys. (167 zamieszkanych). Największe skupisko wysp znajduje się na Morzu Egejskim, tworząc swoisty archipelag łączący Grecję z Turcją. Niektóre wyspy Grecji od lądu Azji Mniejszej dzielą niewielkie cieśniny. Największe wyspy Grecji to:
oraz archipelagi:
Linia brzegowa jest silnie rozwinięta. Grecja posiada liczne głębokie zatoki, takie jak największa z nich, Zatoka Koryncka, oddzielająca Peloponez na południe od reszty lądu. Poza zatokami linię brzegową urozmaicają półwyspy, często wysunięte głęboko w morze jak trzy półwyspy na południu Peloponezu, które sięgają od 30 do 50 km głąb Morza Śródziemnego. Grecji ma głównie postać klifu oraz plaż występujących w mozaice z nimi, głównie na Peloponezie i wyspach Grecji (m.in. na Krecie). Wschodnie wybrzeże jest głównie usiane plażami i miejscowo występującymi klifami. Zachodni brzeg Grecji reprezentuje wybrzeże dalmatyńskie.
Budowa geologiczna i rzeźba.
81% powierzchni Grecji zajmują góry o średniej wysokości 1200–1900 m n.p.m., które przyjmują przebieg południkowy. Niewielkie obszary nizinne znajdują się w pobliżu wybrzeży, a są to Nizina Salonicka, Tracka, Tesalska oraz Argolidzka. Na zachodzie, od granicy z Albanią ciągną się południkowo fałdowe góry, które są przedłużeniem Gór Dynarskich. Góry te składają się kilkudziesięciu oddzielonych masywów, których najwyższym jest Pindos z górą Smolikas o wysokości 2637 m n.p.m. Najwyższe obszary górskie leżą w północno-wschodniej części wyspy, gdzie wznosi się słynny masyw Olimpu, który w mitach greckich był zamieszkiwany przez bogów. Olimp wznosi się na 2917 m n.p.m. Górzysty jest także Peloponez – najwyższy szczyt Ilias wznoszący się na 2404 m n.p.m. oraz wyspy z Kretą na czele. Na Krecie najwyższą górą jest Idi, której wysokość wynosi 2456 m n.p.m.
Góry na zachodzie Grecji, wieku alpejskiego, zbudowane są z wapieni i piaskowców. Na północnym wschodzie z Olimpem na czele tereny górskie wykształciły się w czasie orogenezy hercyńskiej i budują je skały krystaliczne z prekambru. Na Peloponezie występują formy krasowe. Góry na wyspach greckich to formacje głównie wulkaniczne, gdzie wznoszą się nieczynne wulkany. Jeden czynny wulkan Kajmeni znajduje się na wyspie Thira zwanej też Santoryn. Jego ostatni wybuch miał miejsce w 1951 r. Grecja jest obszarem aktywnym sejsmicznie. Gleby Grecji są w większości kamieniste i mało przydatne rolniczo. W dolinach górskich występują gleby alkaliczne, powstałe wskutek rozkładu skał wapiennych, na nizinach Macedonii i Tracji oraz w Attyce i na Nizinie Tesalskiej występują żyzne gleby aluwialne.
W skład Półwyspu Chaldyckiego wchodzą trzy wtórne półwyspy – Athos, Sithonia i Kasandra.
Klimat.
W Grecji panuje klimat podzwrotnikowy śródziemnomorski, w którym charakterystyczne są długie, gorące i suche lata oraz łagodne i wilgotne zimy. Rozpiętość równoleżnikowa Grecji wynosi 6°, co sprawia, że różnice klimatyczne w południowej i północnej części kraju są znacznie widoczne. W górach zachodniej Grecji i na Peloponezie zimą występują dość obfite opady śniegu, natomiast dzięki wpływowi Morza Egejskiego temperatura na wyspach oraz wschodnim wybrzeżu jest stosunkowo wysoka. Latem w okolicach Aten jest bardzo ciepło, zimą natomiast często pada deszcz, a nawet śnieg.
Na północy zaznacza się dominacja klimatu podzwrotnikowego kontynentalnego – chłodniejszego i wilgotniejszego niż w reszcie kraju. Dzięki temu roślinność Tracji i Macedonii jest bogatsza niż w pozostałych regionach. Średnia temperatura w styczniu wynosi około 5-7°C, zaś w lipcu około 25-27°C. Średnia roczna temperatura Grecji Północnej wynosi 16°C.
W Grecji Środkowej i Południowej średnia temperatura wynosi od 8-10°C Celsjusza zimą do 27-28°C latem (średnia roczna – 18°C). Na najbardziej wysuniętych na południe wyspach (Rodos, Kreta) zimy są jeszcze łagodniejsze (13°C), a lata gorętsze (29°C). Średnia roczna temperatura na tych wyspach przekracza 19°C. W 1977 r. w Atenach oraz w Elefsine zanotowano najwyższą (rekord wiarygodny) temperaturę w Europie: + 48 stopni Celsjusza w cieniu.
Opady są zróżnicowane. Na Wyspach Jońskich rocznie spada 1000 mm i więcej, a nawet do 2000 mm. Na wyspach Morza Egejskiego roczne opady sięgają 1000 mm. Całkiem odmienne wartości panują na kontynentalnej części Grecji. W górach Pindos na wschodzie średni opad to 400 mm, w stolicy kraju jest sucho i średnio w ciągu roku spada zaledwie 384 mm deszczu. Letnia susza trwa od dwóch miesięcy na zachodzie do pięciu na wschodzie. Z powodu braku opadów i wysokich na ogół temperatur w okresie letnim do częstych zjawisk katastrofalnych należą pożary lasów.
Wody.
Górzysty krajobraz Grecji sprawia, że rzeki są krótkie i pełne bystrzy i wodospadów. Nierównomierny rozkład opadów sprawia, że rzeki w kraju cechują się wysokim poziomem zmienności wodostanu. Na południu kraju wiele mniejszych rzek wysycha w okresie letnim. Na terytorium Grecji leżą ujściowe odcinki dużych rzek spływających z północy. Należą do nich: Ewros zwany Maricą, oraz Strimon zwany Strumą. W całości na obszarze kraju płyną rzeki: Aliakmon o długości 297 km i Pinios o długości 217 km. Rzeki w Grecji wykorzystuje się do produkcji energii elektrycznej i do nawadniania.
W granicach Grecji znajdują się dwa duże jeziora. Należą do nich Jezioro Prespa o powierzchni 288 km², przez jezioro przebiega granica Grecji, Albanii i Macedonii Północnej. Drugim akwenem Jezioro Dojran o powierzchni 41 km², przez jezioro przebiega granica Grecji i Macedonii Północnej. Jeziora Grecji to głównie zbiorniki pochodzenia tektonicznego, które mieszczą się w zapadliskach.
Flora.
Pierwotna śródziemnomorska szata roślinna została silnie zmieniona przez działalność gospodarczą człowieka m.in. przez wyrąb lasów, wypas zwierząt. Obecnie lasy pokrywają 20% powierzchni kraju. Na południu kraju rosną dęby, kasztany jadalne i charakterystyczne dla klimatu śródziemnomorskiego – cyprysy. Obszary na których rosły lasy są albo zajęte przez tereny rolnicze, albo przez zbiorowiska krzewiaste zwane w Grecji lóngos. W kraju rosną twardolistne formacje leśno-krzewiaste; na obszarach wilgotniejszych – makia. W rejonach suchych rośnie frygana. Wzdłuż wybrzeży tereny porasta roślinność przywieziona z Ameryki: kaktusy, opuncje, agawy. Tereny leśne skupiają się głównie w górach na północy.
W górach występuje piętrowość roślinna. Do wysokości 600–700 m n.p.m. poza polami uprawnymi rosną gaje oliwne i roślinność twardolistna, gdzie warto wymienić takie gatunki jak: wawrzyn, oleander i mirt. Do 1000 m n.p.m. rosną lasy liściaste, zaś powyżej tej wysokości – lasy mieszane, gdzie występują buki, graby i sosny. Na wysokościach rzędu 1 800-2 100 m n.p.m. rosną tylko lasy iglaste ze świerkiem i sosną. Powyżej granicy lasów występują łąki alpejskie. Częściowo użytkowane jako pastwiska.
Fauna.
W Grecji żyją zarówno gatunki typowe dla Europy Środkowej jak i gatunki typowe dla Regionu Śródziemnomorskiego. W greckich lasach występują sarny, dziki i jelenie. Powszechne w kraju są płazy i gady, należą do nich żółwie greckie, różne gatunki jaszczurek oraz węże jak np. wąż Eskulapa. Do ptaków należą: pustułka, bocian, jerzyk, jaskółka, oraz liczne gatunki morskie. W wodach okalających Grecję występują makrele, ośmiornice i węgorze.

</doc>
<doc id="1205869" url="https://pl.wikipedia.org/wiki?curid=1205869" title="Stronger (singel Britney Spears)">
Stronger (singel Britney Spears)

Stronger – trzeci singel z drugiego albumu "Oops!... I Did It Again" amerykańskiej piosenkarki muzyki pop Britney Spears
Piosenka została napisana przez producentów Maxa Martina i Ramiego.
Teledysk.
Reżyserem teledysku jest Joseph Kahn. Zdjęcia były robione w Los Angeles. Britney w teledysku ukazana jest na imprezie, jadąca samochodem oraz "tańcząca z krzesłem".

</doc>
<doc id="1205870" url="https://pl.wikipedia.org/wiki?curid=1205870" title="Pistius">
Pistius

Pistius – rodzaj pająków z rodziny ukośnikowatych, zawierający 11 gatunków.
Pająki te mają ubarwienie głównie brązowe, u samca z jasnymi udami i nasadami goleni, a w przypadku dwóch początkowych par odnóży także jasnym obrączkowaniem nadstopiów i stóp. Karapaks ma boczne pary oczu umieszczone na wzgórkach. Opistosoma (odwłok) jest pięciokątnego kształtu, przypłaszczona, zaopatrzona w przedbrzegowe rzędy drobnych guzków. U samców wierzch opistosomy ma słabo zesklerotyzowane skutum. Nogogłaszczki samca mają goleń z apofizą ITA wykształconą w formię poprzecznego płata na apofizie retrolateralnej. Aparat kopulacyjny ma embolus o bardzo grubej nasadzie i pozbawionym ultrastrukturalnych modyfikacji wierzchołku. Samica ma epigyne z kapturkiem zastąpionym przez płytkę o zarysie zaokrąglonego czworokąta, stykającą się z dużymi płytkami bocznymi.
Takson rozprzestrzeniony w Europie i Azji. Najliczniej reprezentowany w Indiach (7 gatunków) i Chinach (5 gatunków). W Polsce występuje tylko "Pistius truncatus" (zobacz: ).
Rodzaj ten wprowadzony został w 1875 przez Eugène’a Simona. Należą tu następujące gatunki:

</doc>
<doc id="1205881" url="https://pl.wikipedia.org/wiki?curid=1205881" title="Pele-mele">
Pele-mele



</doc>
<doc id="1205885" url="https://pl.wikipedia.org/wiki?curid=1205885" title="Wzór zębowy">
Wzór zębowy

Wzór zębowy, formuła zębowa – sposób opisu uzębienia ssaków określający liczbę i typ funkcjonalny zębów w każdej połowie szczęki lub żuchwy.
Symbole stosowane w formule zębowej pochodzą od łacińskiej nazwy zębów pełniących określoną funkcję i oznaczają:
Wzór zębowy przedstawiany jest w formie ciągu znaków np. 3I+1C+4P+3M lub symbolu przypominającego ułamek formula_1 w którym liczby w „liczniku” (a) opisują zęby po jednej stronie szczęki, a w „mianowniku” (b) po jednej stronie żuchwy.
Przykładowe zapisy formuły zębowej:
co oznacza, że u danego gatunku występują w każdej połówce szczęki i żuchwy 3 siekacze (I), 1 kieł (C), 4 zęby przedtrzonowe (P) i 3 trzonowe (M), razem 44 zęby (3I+1C+4P+3M)*4 = 44 po przemnożeniu przez 4 (dwie połówki szczęki i dwie połówki żuchwy).
U wielu gatunków ssaków liczby zębów w szczęce i żuchwie są różne, co zapisuje się np.:
I formula_3 C formula_4 P formula_9 M formula_10 = 36
lub
Taki zapis oznacza, że u tego gatunku występują 4 przedtrzonowce w szczęce i 3 w żuchwie, 1 ząb trzonowy w szczęce i 2 w żuchwie. Liczba siekaczy i kłów jest jednakowa (odpowiednio 3 i 1) zarówno w szczęce, jak i w żuchwie.
Dla gatunków, u których występuje difiodontyzm, stosuje się oznaczanie zębów mlecznych małymi literami "i", "c", "p" oraz "m".

</doc>
<doc id="1205888" url="https://pl.wikipedia.org/wiki?curid=1205888" title="Acentroscelus">
Acentroscelus

Acentroscelus – rodzaj pająków z rodziny ukośnikowatych, zawierający 11 gatunków, które występują jedynie w Ameryce Południowej (głównie w Brazylii).
Pająki te mają wysoki, półtora raza dłuższy niż szeroki karapaks. Wysokość pionowo ustawionego nadustka jest równa lub nieco mniejsza od średnicy oczu środkowej pary. Oczy środkowe są mniejsze niż boczne, leżą bardziej z przodu niż boczne tego samego rzędu i rozmieszczone są na planie rak szerokiego jak długiego i nieco z przodu węższego czworokąta. Oczy w przednim rzędzie są od siebie oddalone o równe odległości. Wrzecionowata warga dolna ma tępy wierzchołek. Blaszki szczęk są ku przodowi zbieżne. Odnóża są krótkie i cienkie. Dwuipółkrotnie dłuższa niż szersza opistosoma (odwłok) ma skórzasto-ziarnisty oskórek. Samce mają nogogłaszczki z dwoma zewnętrznymi apofizami bocznymi. Narządy rozrodcze samic odznaczają się dwiema dużymi zbiornikami nasiennymi nerkowatego kształtu.
Należy tu 11 gatunków:

</doc>
<doc id="1205889" url="https://pl.wikipedia.org/wiki?curid=1205889" title="Formuła zębowa">
Formuła zębowa



</doc>
<doc id="1205895" url="https://pl.wikipedia.org/wiki?curid=1205895" title="Acracanthostoma">
Acracanthostoma



</doc>
<doc id="1205897" url="https://pl.wikipedia.org/wiki?curid=1205897" title="Teatry i festiwale teatralne w Lublinie">
Teatry i festiwale teatralne w Lublinie

Teatry i festiwale teatralne w Lublinie są nieodłącznym elementem życia kulturalnego miasta. Lublin jest największym ośrodkiem naukowo-kulturalnym po wschodniej stronie Wisły, co przekłada się na liczne imprezy kulturalne organizowane przez społeczność studencką, a także imprezy organizowane przez władze samorządowe, w tym te związane z kandydowaniem do tytułu Europejskiej Stolicy Kultury 2016.
Lubelskie instytucje teatralne.
Najważniejszymi ośrodkami kulturotwórczymi, związanymi z twórczością sceniczną w Lublinie są:
Teatr w mediach.
W 2007 roku, Akademickie Radio Centrum w Lublinie, rozpoczęło emisję nowej jakościowo audycji kulturalnej "„Sztukot”", która skupia się wyłącznie na działaniach teatralnych w Lublinie, redaktorami audycji są studenci UMCS.

</doc>
<doc id="1205898" url="https://pl.wikipedia.org/wiki?curid=1205898" title="Alcimochthes">
Alcimochthes

Alcimochthes – rodzaj pająków z rodziny ukośnikowatych, występujących tylko w Azji.
Gatunki.
Do rodzaju tego należą 3 opisane gatunki:

</doc>
<doc id="1205899" url="https://pl.wikipedia.org/wiki?curid=1205899" title="Steal This Film">
Steal This Film

Pobierz film (ang. "Steal This Film") – seria filmów dokumentalnych na temat walki z własnością intelektualną. Dotychczas powstały dwa filmy, obydwa rozpowszechniane nieodpłatnie za pomocą protokołu BitTorrent.
Część pierwsza, "Steal This Film", nakręcona w Szwecji w 2006 roku, dotyczyła szwedzkiego środowiska piratów komputerowych (organizacje The Pirate Bay, Piratbyrån, Partia Piratów). Pięćdziesięciodwuminutowa wersja filmu została wyemitowana w Polsce na kanale Planete.
Wydana w 2007 roku część druga, "Steal This Film II", poświęcona jest idei własności intelektualnych.
Twórcy serii pracują obecnie nad nowym projektem, "Steal This Film: The Movie".

</doc>
<doc id="1205901" url="https://pl.wikipedia.org/wiki?curid=1205901" title="Droga krajowa B303 (Niemcy)">
Droga krajowa B303 (Niemcy)

Droga krajowa 303 (Bundesstraße 303, B 303) – niemiecka droga krajowa przebiegająca na osi wschód zachód od skrzyżowania z autostradą A7 na węźle "Wasserlosen" do granicy z Czechami koło Schirnding w północnej Bawarii.
Trasy europejskie.
Droga pomiędzy węzłem "Bad Berneck" na autostradzie A9 a przejściem granicznym z Czechami jest częścią trasy europejskiej E48 (ok. 58 km).

</doc>
<doc id="1205902" url="https://pl.wikipedia.org/wiki?curid=1205902" title="Haversinus">
Haversinus



</doc>
<doc id="1205904" url="https://pl.wikipedia.org/wiki?curid=1205904" title="Teatr w Lublinie">
Teatr w Lublinie



</doc>
<doc id="1205905" url="https://pl.wikipedia.org/wiki?curid=1205905" title="Teatry w Lublinie">
Teatry w Lublinie



</doc>
<doc id="1205906" url="https://pl.wikipedia.org/wiki?curid=1205906" title="Lubelskie teatry">
Lubelskie teatry



</doc>
<doc id="1205907" url="https://pl.wikipedia.org/wiki?curid=1205907" title="Virginia Bottomley">
Virginia Bottomley

Virginia Hilda Brunette Maxwell Bottomley, z domu Garnett (ur. 12 marca 1948 w Dunoon) – brytyjska polityk, członkini Partii Konserwatywnej, minister. Uważana za przedstawicielkę lewego skrzydła partii. Jest członkinią Tory Reform Group.
Jest córką W. Johna Garnetta i Barbary Rutherford-Smith. Wykształcenie odebrała na Uniwersytecie Essex oraz w London School of Economics. Następnie pracowała jako socjolog dla Child Poverty Action Group. Była również sędzią pokoju oraz przewodniczącą Inner London Juvenile Court.
W 1984 r. dostała się do Izby Gmin wygrywając wybory uzupełniające w okręgu South West Surrey. W 1988 r. została młodszym ministrem w resorcie środowiska. W 1989 r. została przeniesiona do ministerstwa zdrowia. W 1992 r. została członkiem gabinetu Johna Majora jako minister zdrowia. Jednocześnie została członkiem Tajnej Rady. W 1995 r. zamieniała tekę ministra zdrowia na stanowisko ministra dziedzictwa narodowego. Na tym stanowisku pozostała do przegranej konserwatystów w wyborach 1997 r.
Jako deputowana opozycji powróciła do tylnych ław parlamentu. Rozpoczęła szerszą działalność charytatywną oraz w sektorze publicznym. Obecnie jest przewodniczącą Odgers Board. W 2005 r. odeszła z Izby Gmin. 24 czerwca otrzymała dożywotni tytuł parowski baronowej Bottomley of Nettlestone i zasiadła w Izbie Lordów.
Od 1967 r. jest żoną Petera Bottomleya, obecnego deputowanego. Małżonkowie mają razem syna i dwie córki.

</doc>
<doc id="1205908" url="https://pl.wikipedia.org/wiki?curid=1205908" title="Koneksjonizm">
Koneksjonizm

Koneksjonizm, inaczej modele równoległego rozproszonego przetwarzania informacji, modele PDP.
Zdaniem koneksjonistów, mózg jest komputerem i bardzo szybko interpretuje on nieprecyzyjną informację sensoryczną. Tym samym odróżnia on np. szept w hałaśliwym pomieszczeniu. Koneksjonizm dąży do zastąpienia metafory komputerowej metaforą mózgową. Samo funkcjonowanie mózgu ma przebieg statyczny, dlatego też koneksjoniści uważają, iż w stanie czynnościowym procesów dane magazynują się na bardzo krótki czas. W ten sposób każda wiedza zawarta jest "implicite" w strukturze urządzenia wykonawczego. Nie istnieje oddzielny procesor interpretujący wiedzę z bezpośrednim dostępem do niego. To właśnie wiedza wpływa na przebieg przetwarzania informacji. Koneksjoniści sugerują, iż złudzeniem jest przejście od tzw. wiedzy rozproszonej do wiedzy podmiotowej. Próbują oni dokonać wyraźnej zmiany w kartezjańskiej tezie o kopiowaniu świata zewnętrznego w aktach poznawczych.
Koneksjonizm wywodzi się z neuropsychologii D. Hebba. Dziś rozwijany jest głównie przez G. Hintona i P. Smolensky'ego. Według poglądów, odzwierciedlenie świata za pomocą teorii formalnej jest jedyną metodą wytworzenia inteligentnego zachowania. Sugeruje, iż będziemy musieli zrezygnować z wiedzy leżącej u podstaw filozofii racjonalistycznej, gdzie dla każdego aspektu rzeczywistości musi istnieć teoria.

</doc>
<doc id="1205909" url="https://pl.wikipedia.org/wiki?curid=1205909" title="Angaeus">
Angaeus

Angaeus – rodzaj pająków z rodziny ukośnikowatych, zawierający 10 gatunków, które występują we wschodniej Azji.
Gatunki.
Należą tu następujące gatunki:

</doc>
<doc id="1205913" url="https://pl.wikipedia.org/wiki?curid=1205913" title="On Frail Wings of Vanity and Wax">
On Frail Wings of Vanity and Wax

On Frail Wings of Vanity and Wax – pierwszy longplay post-hardcore'owego zespołu Alesana. Został wydany 6 czerwca 2006 roku przez wytwórnię Tragic Hero Records, natomiast reedycja albumu ukazała się w marcu 2007 pod szyldem Fearless Records.
Zawiera wiele analogii do mitologii greckiej i czasów starożytnych, a sam tytuł ("Na słabych, woskowych skrzydłach próżności") nawiązuje do mitu o Ikarze, który utopił się, gdy słońce stopiło woskowe wiązania jego skrzydeł.
Lista utworów.
Bonus tracks

</doc>
<doc id="1205915" url="https://pl.wikipedia.org/wiki?curid=1205915" title="Okręg wyborczy South West Surrey">
Okręg wyborczy South West Surrey

Okręg wyborczy South West Surrey – powstał w 1983 r. i wysyła do brytyjskiej Izby Gmin jednego deputowanego. Okręg obejmuje dystrykt Waverley w hrabstwie Surrey z miastami Farnham, Godalming i Haslemere.

</doc>
<doc id="1205916" url="https://pl.wikipedia.org/wiki?curid=1205916" title="Julius Fučík (dziennikarz)">
Julius Fučík (dziennikarz)

Julius Fučík (ur. 23 lutego 1903 w Pradze, zm. 8 września 1943 w Berlinie) – czeski dziennikarz, działacz Komunistycznej Partii Czechosłowacji, zamordowany przez nazistów.
Siedząc w więzieniu na Pankrácu, napisał m.in. antywojenny "Reportaż spod szubienicy" (cz. "Reportáž psaná na oprátce"). Oskarżył w nim faszystów o zbrodnie popełnione na czeskich patriotach. Jest to relacja świadka, a zarazem ofiary hitleryzmu, mówiąca o wytrwałości, odwadze, poświęceniu ludzi walczących w obronie ojczyzny i wyjątkowa pozycja przekazująca doznania towarzyszące człowiekowi skazanemu na śmierć. 
Był patronem ulicy w Warszawie. W 2010 r. patronem tej ulicy został kompozytor Julius Fučík, który był jego stryjem.
Legenda Fučíka i kontrowersje.
Według innych informacji Julius Fučík był agentem NKWD współpracującym z Gestapo, która umożliwiła mu wyjazd do Ameryki Południowej. Argument, iż "Reportaż spod szubienicy" jest mistyfikacją (notatki skazanego nie miały prawa opuścić więzienia III Rzeszy) został podniesiony m.in. w czasie Praskiej Wiosny. Odsłonięty w 1979 pomnik Juliusa Fučíka w Pradze został po 1989 usunięty, a w 2013 roku - w 110. rocznicę urodzin – odsłonięty ponownie na Cmentarzu Olszańskim .
Zarzuty wobec Fučíka nie potwierdziły się.

</doc>
<doc id="1205919" url="https://pl.wikipedia.org/wiki?curid=1205919" title="Alfred Loepfe">
Alfred Loepfe



</doc>
<doc id="1205920" url="https://pl.wikipedia.org/wiki?curid=1205920" title="Ansiea">
Ansiea

Ansiea – rodzaj pająków z rodziny ukośnikowatych, obejmujący 2 gatunki, występujące w Afryce i Arabii Saudyjskiej.
Pająki te odznaczają się nadzwyczaj szerokim karapaksem. Samce mają odnóża kroczne dwóch pierwszych par z rudobrązowym obrączkowaniem odsiebnych odcinków ud, goleni i nadstopiów. Nogogłaszczki samca mają fałd cymbium zlokalizowany naprzeciwko odsiebnej części częściowo zlanych apofiz retrolateralnej i wewnętrznej goleni. Aparat kopulacyjny samca ponadto cechuje się ukośnie zaokrąglonym i powiększonym szczytem embolusa. Samicę wyróżniają narządy rozrodcze z grubszymi kanałami dochodzącymi bezpośrednio do zbiorników nasiennych oraz bardzo długimi, cienkimi i nieregularnie poskręcanymi kanałami zapłodnieniowymi.
Takson ten wprowadzony został w 2004 roku przez Pekkę T. Lehtinena. Nazwę rodzajową nadano na cześć Anny (Ansie) Dippenaar-Schoeman za jej wkład w badania na afrykańskimi ukośnikowatymi. Należą tu dwa gatunki, z których w obrębie jednego wyróżnia się jeden podgatunek:

</doc>
<doc id="1205922" url="https://pl.wikipedia.org/wiki?curid=1205922" title="Kompromis z Joaniny">
Kompromis z Joaniny



</doc>
<doc id="1205925" url="https://pl.wikipedia.org/wiki?curid=1205925" title="Maria de Bourbon-Soissons">
Maria de Bourbon-Soissons

Maria de Bourbon, (ur. 1606, zm. 1692) – starsza córka Karola, hrabiego Soissons, i jego żony - Anny di Montafia, pani Lukki. 
Jej kuzynem był król Francji - Ludwik XIII, a bratem ciotecznym - Henryk II, książę de Condé.
14 kwietnia 1625, w Paryżu Maria poślubiła Tomasza Franciszka Sabaudzkiego, księcia Carignano (ur. 1 grudnia 1596, w Turynie, zm. 22 stycznia 1656). Jej mąż był synem Karola Emanuela I Wielkiego, księcia Sabaudii, i infantki Hiszpanii Katarzyny Michaliny Habsburg. Para miała razem 7 dzieci, z których czworo przeżyło dzieciństwo. Maria i Tomasz Franciszek założyli dwie boczne linie dynastii sabaudzkiej - di Savoia-Carignano i di Savoia-Carignano-Soissons.
Starszym bratem Marii był Ludwik, hrabia Soissons, po którego bezdzietnej śmierci w 1641 Maria odziedziczyła rodzinny tytuł hrabiny Soissons (który później odziedziczył jej młodszy syn - Eugeniusz Maurycy). 
Potomstwo.
"Linia Carignano"
"Linia Soissons"

</doc>
<doc id="1205926" url="https://pl.wikipedia.org/wiki?curid=1205926" title="Flaga gminy Mieroszów">
Flaga gminy Mieroszów



</doc>
<doc id="1205927" url="https://pl.wikipedia.org/wiki?curid=1205927" title="Apyretina">
Apyretina

Apyretina – rodzaj pająka z rodziny ukośnikowatych, po raz pierwszy opisany przez Stranda w 1929 roku, zawierający 5 gatunków, występujących jedynie na Madagaskarze.
Systematyka.
Opisano dotąd 5 gatunków z tego rodzaju

</doc>
<doc id="1205928" url="https://pl.wikipedia.org/wiki?curid=1205928" title="Mistrzostwa Rumunii w szachach">
Mistrzostwa Rumunii w szachach

Mistrzostwa Rumunii w szachach – rozgrywki szachowe organizowane od roku 1926 (wśród kobiet od roku 1936), mające na celu wyłonienie najlepszych szachistów w Rumunii. W dotychczasowej historii najwięcej tytułów mistrzowskich zdobył Florin Gheorghiu (9).

</doc>
<doc id="1205929" url="https://pl.wikipedia.org/wiki?curid=1205929" title="Tim Speedle">
Tim Speedle

Timothy 'Tim' 'Speed' Speedle – fikcyjna postać z amerykańskiego serialu kryminalistycznego "". Grany przez amerykańskiego aktora Rory’ego Cochrane’a.
Timothy Speedle urodził się 24 czerwca 1973 w Queens w Nowym Jorku. Tim był trzeciopoziomowym specjalistą od pracy w terenie i pracoholikiem. Miał młodszego o 13 lat brata. Ojciec był właścicielem sieci rodzinnych restauracyjek, a matka działaczką organizacji charytatywnych pomagających biednym dzieciom. Zagrał w 49 odcinkach serialu. Ostatni odcinek z jego udziałem zatytułowany "Lost Son" jest równocześnie początkiem trzeciego sezonu. Wystąpił również gościnnie w 4. odcinku 6. sezonu "Bang, bang your debt", w którym jego duch pomógł Ericowi Delko odnaleźć kluczowy dla śledztwa dowód. Jego najlepszymi przyjaciółmi byli Eric Delko i Horatio Caine. Ten ostatni podsumował śmierć Tima słowami: "Gdy zatnie ci się pistolet, to tak jakbyś popełnił samobójstwo".

</doc>
<doc id="1205931" url="https://pl.wikipedia.org/wiki?curid=1205931" title="Jesień z Bluesem">
Jesień z Bluesem

Jesień z Bluesem – odbywający się w Białymstoku, organizowany przez Białostocki Ośrodek Kultury, festiwal muzyki bluesowej. 
Jest to najstarsza w Polsce tego typu impreza. Pierwsza edycja odbyła się w roku 1978, a jej pomysłodawcą był Ryszard "Skiba" Skibiński - ówczesny lider Kasy Chorych.

</doc>
<doc id="1205933" url="https://pl.wikipedia.org/wiki?curid=1205933" title="Język mosznowy">
Język mosznowy

Język mosznowy (bruzdowaty, mosznowaty, pofałdowany) – język z obecnymi głębokimi bruzdami na jego grzbietowej powierzchni.
Jest to wada wrodzona związana z nieprawidłową budową mięśnia powierzchownego języka. Ujawnia się około czwartego roku życia, w pełni kształtuje się w okresie dojrzałości płciowej. Występuje często u kilku członków tej samej rodziny.
W zależności od ukształtowania bruzd wyróżnia się kilka typów języka mosznowego
Wada ta nie wymaga interwencji medycznej. Ważne jest przestrzeganie zasad higieny jamy ustnej, aby drobnoustroje gromadzące się w zagłębieniach języka nie powodowały nieswoistych stanów zapalnych.
Język mosznowy występuje w zespole Melkerssona-Rosenthala, u większości pacjentów z zespołem Downa i w połączeniu z językiem geograficznym.

</doc>
<doc id="1205936" url="https://pl.wikipedia.org/wiki?curid=1205936" title="Ascurisoma">
Ascurisoma

Ascurisoma – rodzaj pająka z rodziny ukośnikowatych, występujący w zachodniej Afryce i na Sri Lance. Jedynym gatunkiem jest "A. striatipes" opisany przez Simona w 1897 roku.

</doc>
<doc id="1205939" url="https://pl.wikipedia.org/wiki?curid=1205939" title="Krzysztof Włosik">
Krzysztof Włosik

Krzysztof Włosik (ur. 28 kwietnia 1957 w Krakowie) – polski łucznik, olimpijczyk z Moskwy. 17. razy był rekordzistą Polski. Syn Bolesława i Ireny (z d. Gołdyn). 
Życiorys.
W 1980 ukończył Technikum Elektrotechniczne w Krakowie. Jego kariera sportowa przypada na lata 1972–1995. Po jej zakończeniu został trenerem. Jest żonaty. Posiada troje dzieci: Jakuba, Macieja, Magdalenę. Mieszka w Krakowie. Jego żona Anna jest także trenerem i nauczycielką wf. 
Należał do klubów sportowych: Garbarnia Kraków i Nadwiślan Kraków. Jego trenerami byli: Józef Kowalski, Czesław Remelski, Jan Lach i Jacenty Kowerski.

</doc>
<doc id="1205940" url="https://pl.wikipedia.org/wiki?curid=1205940" title="Petrus Plancius">
Petrus Plancius

Petrus Plancius, właśc. Pieter Platevoet (ur. 1552 w Dranoutre we Flandrii, zm. 15 maja 1622) – holenderski astronom, kartograf i teolog.
Autor licznych map i globusów. Wprowadził na mapy nieba wiele nowych gwiazdozbiorów, m.in. Krzyż Południa, Trójkąt Południowy, Gołąb.
Minister Holenderskiego Kościoła Reformowanego.
Życie.
Petrus Plancius przyszedł na świat w zamożnej flamandzkiej rodzinie jako Pieter Platevoet. Studiował matematykę, astronomię, geografię, historię, teologię oraz języki obce. Jako uczony zmienił nazwisko na jego formę łacińską: "Petrus Plancius".
W 1576 wstąpił do Holenderskiego Kościoła Reformowanego. Podróżował wówczas dużo po kraju, wygłaszając kazania. Reformatorska działalność kaznodziejska była wtedy narażona na prześladowania. Na początku XVI w. Niderlandy dostały się pod panowanie katolickiej Hiszpanii, która dała innowiercom wybór: przejść na katolicyzm lub opuścić kraj. W 1585 Plancius zmuszony był uciekać przed inkwizycją do Amsterdamu.
W Amsterdamie Plancius poświęcił się naukom przyrodniczym, nawigacji i kartografii. Mając dostęp do map portugalskich, wkrótce stał się ekspertem od tras żeglugi do Indii Wschodnich. Przyczynił się do powstania Holenderskiej Kompanii Wschodnioindyjskiej (hol. "Vereenigde Oostindische Compagnie" (VOC)). Był głęboko przekonany o istnieniu krótszej drogi do Indii na północy, tzw. przejścia północno-wschodniego. Jednak wyprawy w poszukiwaniu przejścia, prowadzone w latach 1597–1597 m.in. przez Willema Barentsa (ucznia Planciusa) zakończyły się fiaskiem.
Plancius zmarł w 1622 i został pochowany na cmentarzu kościoła Zuiderkerk w Amsterdamie.
Kartografia.
Będąc w Amsterdamie, Plancius opracował liczne mapy (i globusy) Ziemi i nieba oraz przewodniki nawigacyjne.
W 1590 wykonał pięć map dla holenderskiego wydania Biblii. W 1592 wydał swoje najsławniejsze dzieło – mapę świata zatytułowaną "Nova et exacta Terrarum Tabula geografica et hydrografica". Po 1598 nie wykonywał wielu prac kartograficznych, poświęcając się zapewne teologii. Dopiero w 1612 skonstruował kolejny globus nieba na podstawie obserwacji m.in. duńskiego astronoma Tycho Brahe.
Uranografia.
W 1589 Plancius stworzył globus nieba, bazując na niekompletnych informacjach o ciałach niebieskich widocznych na półkuli południowej. Na globusie umieścił, oprócz znanych już konstelacji, gwiazdozbiory: Krzyż Południa, Trójkąt Południowy oraz Obłoki Magellana, Mały i Wielki (do tej pory jeszcze nie nazwane).
Informacje na temat powyższych konstelacji pochodziły z raportów napisanych w czasie wypraw: Andreasa Corsaliego (1512), Amerigo Vespucci (1501) oraz prac Pedro de Medina. Trójkąt Południowy stoi „do góry nogami”, a Krzyż Południa umieszczono obok gwiazdozbioru Erydanu.
W 1592 Plancius wykreślił słynną mapę świata "Terrarum Tabula", na której w górnej części umieścił mapy północnego i południowego nieba. Mapy te ukazują dwa nowe gwiazdozbiory: Gołąb oraz "Polophylax" (z gr. „Strażnik Bieguna [Południowego]”). Konstelacje te znajdują się również na mapie świata z 1594.
W 1595 Plancius zlecił Pieterowi Dirkszoonowi Keyserowi, głównemu nawigatorowi statku Holandia biorącemu udział w pierwszej holenderskiej ekspedycji handlowej do Indonezji (tzw. "Eerste Schipvaart") (1595-1597), obserwację nieba na półkuli południowej. W obserwacjach astronomicznych Keyserowi asystował Fryderyk de Houtman.
Keyser razem z de Houtmanem odkryli 135 gwiazd tworzących 12 nowych gwiazdozbiorów nieba półkuli południowej. Odkryte wtedy, wymienione niżej, konstelacje należą dziś do 88 współczesnych gwiazdozbiorów:
Keyser zmarł na Jawie w trakcie wyprawy, którą z 249 osób przeżyło jedynie 87. Po powrocie do Holandii, De Houtman przekazał sporządzony katalog gwiazd Planciusowi, który naniósł nowe odkrycia na globus nieba w końcu 1598.
Konstelacje te, a także gwiazdozbiór Gołąb wprowadzone na mapy nieba przez Planciusza zostały szerzej zaakceptowane, gdy niemiecki astronom Jan Bayer opisał je w swoim dziele Uranometria z 1603, które stało się w owym czasie najważniejszym atlasem nieba.
W 1613 Plancius umieścił kolejne 8 nowych konstelacji na nowym globusie nieba, opublikowanym w Amsterdamie przez Pietera van der Keere. 6 z nich niesłusznie przypisywano śląskiemu kartografowi Jakubowi Bartschowi, który umieścił je na mapie nieba z 1624 i nadał znaczenie religijne. Gwiazdozbiory Planciusa to:
Z gwiazdozbiorów Planciusa do czasów obecnych zachowały się Gołąb, Żyrafa oraz Jednorożec.

</doc>
<doc id="1205941" url="https://pl.wikipedia.org/wiki?curid=1205941" title="Marek Boral">
Marek Boral

Marek Tadeusz Boral (ur. 7 marca 1947 w Woli Mokrzeskiej, zm. 15 lutego 2004) – polski polityk i inżynier, poseł na Sejm X oraz I kadencji.
Życiorys.
W 1971 ukończył studia na Wydziale Włókienniczym Politechniki Łódzkiej. Rok później podjął w pracę w Zakładach Przemysłu Wełnianego „Kentex” w Kętach. W latach 1973–1977 pracował w Zakładach Przemysłu Wełnianego „Opoczno” po czym przeniósł się do Częstochowskich Zakładach Przemysłu Bawełnianego „Ceba” w Częstochowie. Objął w nich stanowisko zastępcy kierownika wydziału. Członek KW Krajowej Federacji Niezależnych Samorządnych Związków Zawodowych Pracowników Przemysłu Lekkiego.
W 1976 wstąpił do Polskiej Zjednoczonej Partii Robotniczej. W 1989 uzyskał mandat posła na Sejm kontraktowy w okręgu częstochowskim. W 1991 uzyskał reelekcję na Sejmu I kadencji z ramienia Sojuszu Lewicy Demokratycznej. W 1992 nazwisko Marka Borala pojawiło się z na tzw. liście Macierewicza jako rzekomego tajnego współpracownika Służby Bezpieczeństwa. Był także radnym II i III kadencji Rady Miasta Częstochowy (1994–2002) z ramienia SLD.
W 1997 został odznaczony Złotym Krzyżem Zasługi.
Został pochowany na Cmentarzu Komunalnym w Częstochowie.

</doc>
<doc id="1205942" url="https://pl.wikipedia.org/wiki?curid=1205942" title="Pobrużdżony język">
Pobrużdżony język



</doc>
<doc id="1205943" url="https://pl.wikipedia.org/wiki?curid=1205943" title="Avelis">
Avelis

Avelis - rodzaj pająka z rodziny ukośnikowatych opisany po raz pierwszy przez Simona w 1985 roku. Jedynym i zarazem typowym gatunkiem jest "A. hystriculus" występujący tylko w południowej Afryce.

</doc>
<doc id="1205944" url="https://pl.wikipedia.org/wiki?curid=1205944" title="Turniej w Izmirze">
Turniej w Izmirze



</doc>
<doc id="1205947" url="https://pl.wikipedia.org/wiki?curid=1205947" title="Wilhelm VIII Heski">
Wilhelm VIII Heski

Wilhelm VIII Heski (ur. 10 marca 1682 w Kassel; zm. 1 lutego 1760 w Rinteln) — władca (landgraf) niemieckiego państwa Hesja-Kassel w latach 1751–1760.
Życiorys.
Wilhelm de facto sprawował władzę o wiele dłużej, gdyż już w latach 1730–1751 zastępował oficjalnie panującego landgrafa (w latach 1730–1751), swojego starszego brata Fryderyka I, który jako król Szwecji (od 1720 roku) musiał przebywać w Sztokholmie.
Ojcem Fryderyka I i Wilhelma VIII był panujący w latach 1670–1730 landgraf Karol I Heski.
Był przyjacielem zarówno króla pruskiego Fryderyka II, jak i elektora bawarskiego Karola Alberta. W wojnie o sukcesję austriacką poparł roszczenia tego ostatniego w walce o koronę cesarską. Wysłał korpus ekspedycyjny w sile 3000 żołnierzy. Po koronacji elektora na cesarza 12 lutego 1742 roku we Frankfurcie nad Menem otrzymał gwarancję ochrony i obiecano mu głos elektorski podczas sejmu Rzeszy.
Gdy w 1756 roku wybuchła wojna siedmioletnia Wilhelm poparł Prusy i Wielką Brytanię. Księstwo Hesji-Kassel stało się też polem bitwy i jej terytorium było kilkakrotnie okupowane przez Francję.
Jego jedyny syn i sukcesor Fryderyk został w roku 1749 katolikiem, co spowodowało antykatolickie zarządzenia w landgrafstwie (1754), by utrzymać kalwinizm jako dominujące wyznanie w państwie, a księstwo Hanau wydzielono dla syna Fryderyka, Wilhelma.
Podczas swych rządów Wilhelm rozpoczął (1753) budowę pałacu Wilhelmsthal i kolekcjonowanie obrazów m.in. prac Rembrandta i Rubensa. Był to zaczątek dzisiejszej wielkiej kolekcji malarskiej.
Małżeństwo i rodzina.
Wilhelm VIII poślubił 27 września 1717 roku w Zeitz Dorotę Wilhelminę (1691-1743), córkę Maurycego Wilhelma, księcia von Sachsen-Zeitz. Mieli troje dzieci:
W 1723 został kawalerem Orderu Orła Białego.

</doc>
<doc id="1205948" url="https://pl.wikipedia.org/wiki?curid=1205948" title="Myszołów rdzawoskrzydły">
Myszołów rdzawoskrzydły

Myszołów rdzawoskrzydły ("Buteo lineatus") – gatunek drapieżnego ptaka z rodziny jastrzębiowatych (Accipitridae), zamieszkujący Amerykę Północną. Nie jest zagrożony wyginięciem.
Podgatunki i zasięg występowania.
Wyróżniono pięć podgatunków "B. lineatus":
Morfologia.
Długość ciała 43–61 cm, rozpiętość skrzydeł 94–111 cm. Masa ciała 486–774 g.
Wąskie skrzydła, długi ogon. Wierzch ciała ciemny, głowa z rudym odcieniem, grzbiet i skrzydła ciemniejsze. Pierś oraz barki rdzawe, brzuch i boki ciała z rdzawymi prążkami. Ogon z ciemnymi, szerokimi prążkami. Obie płcie podobne.
Ekologia i zachowanie.
Występuje w wilgotnych i nadrzecznych lasach, zalesionych bagnach, otwartych lasach liściastych lub mieszanych oraz na obszarach podmiejskich. Populacje z północy zasięgu są wędrowne, populacje z południa zasięgu oraz z zachodnich USA i zachodniego Meksyku są przeważnie osiadłe.
Jest to ptak monogamiczny i terytorialny.
Sezon lęgowy trwa od kwietnia do lipca. Masywne gniazdo zbudowane z patyków, wyłożone korą, liśćmi i porostami, umieszczone jest w połowie wysokości dużego drzewa. Pary często wykorzystują to samo gniazdo w kolejnych latach. W zniesieniu 2–4 jaja, okres inkubacji trwa 27–28 do 33 dni. Pisklęta są w pełni opierzone po 35–39 dniach, w Kanadzie dopiero po około 45 dniach. Młode stają się w pełni niezależne po 17–19 tygodniach od wyklucia. Do lęgów po raz pierwszy przystępują w wieku jednego roku lub później.
W skład diety myszołowa rdzawoskrzydłego wchodzą: norniki, myszy, ryjówki, ptaki, węże, żaby, jaszczurki, ryby, raki, pająki, gąsienice, koniki polne, chrząszcze i dżdżownice.
Status.
Międzynarodowa Unia Ochrony Przyrody (IUCN) uznaje myszołowa rdzawoskrzydłego za gatunek najmniejszej troski (LC – "least concern") nieprzerwanie od 1988 roku. Trend liczebności populacji uznaje się za wzrostowy.

</doc>
<doc id="1205949" url="https://pl.wikipedia.org/wiki?curid=1205949" title="Stanisław Dzierniejko">
Stanisław Dzierniejko

Stanisław Dzierniejko (ur. 6 kwietnia 1959 we Wrocławiu) - politolog i dziennikarz.
Właściciel istniejącej od 1989 roku firmy dystrybuującej filmy "Stajko Film". Przez 25 lat kierował kinem "Dworcowe" we Wrocławiu, jedynym w Polsce kinem mieszczącym się na dworcu kolejowym, które istniało 60 lat i zostało zlikwidowane w lutym 2007 roku. Pomysłodawca, dyrektor i producent Festiwalu Reżyserii Filmowej, którego pierwsza edycja odbyła się w maju 2008 roku w Świdnicy. Pomysłodawca, dyrektor i producent Festiwalu Aktorstwa Filmowego im. Tadeusza Szymkowa we Wrocławiu.Wieloletni przewodniczący Rady Kultury przy marszałku województwa dolnośląskiego. Inicjator i pomysłodawca stworzenia w Polsce Regionalnych Funduszy Filmowych. Laureat nagrody Forbesa - "PROFESJONALISTA ROKU 2014". Autor książek "Mój pierwszy seans filmowy" i "Janek".

</doc>
<doc id="1205951" url="https://pl.wikipedia.org/wiki?curid=1205951" title="Herb powiatu bełchatowskiego">
Herb powiatu bełchatowskiego

 
Blazonowanie.
W polu błękitnym tarczy późnogotyckiej od czoła tarczy dwie lilie srebrne w pas, od podstawy tarczy głowa połulwa czerwona z głową połuorła czarnego ze złotym dziobem i językiem czerwonym, złączone w słup, pod wspólną osadzoną na ich głowach koroną otwartą złotą.
Symbolika.
Głowa połuorła połulwa z koroną nawiązuje do historycznego herbu ziemi sieradzkiej. Dwie lilie srebrne i błękitne pole to elementy herbu arcybiskupstwa gnieźnieńskiego, do którego uposażenia należało wiele miejscowości dzisiejszego powiatu. Między innymi dawne miasto, obecnie dzielnica Bełchatowa - Grocholice.

</doc>
<doc id="1205952" url="https://pl.wikipedia.org/wiki?curid=1205952" title="Gmina Harlan (Ohio)">
Gmina Harlan (Ohio)

Gmina Harlan (ang. "Harlan Township") - gmina w USA, w stanie Ohio, w hrabstwie Warren. Według danych z 2000 roku gmina miała 3627 mieszkańców. 

</doc>
<doc id="1205956" url="https://pl.wikipedia.org/wiki?curid=1205956" title="Bare Bones">
Bare Bones

Bare Bones – dwudziesty album studyjny Wishbone Ash. Wszystkie piosenki zagrano akustycznie.
Lista utworów.
Album zawiera utwory:
Twórcy albumu.
Twórcami albumu są:

</doc>
<doc id="1205958" url="https://pl.wikipedia.org/wiki?curid=1205958" title="Bassaniana">
Bassaniana

Bassaniana – rodzaj pająka z rodziny ukośnikowatych, opisany po raz pierwszy przez Stranda w 1928 roku, obejmujący 5 gatunków, które występują jedynie w Azji i Ameryce Północnej. Gatunek typowy to "B. decorata".

</doc>
<doc id="1205960" url="https://pl.wikipedia.org/wiki?curid=1205960" title="Herb powiatu brzezińskiego">
Herb powiatu brzezińskiego

Herb powiatu brzezińskiego przedstawia w polu czerwonym gotyckiej (hiszpańskiej) tarczy herbowej, od głowicy wizerunek połuorła srebrnego i połuorła czarnego, poniżej godło herbu Dołęga Lasockich. Dzioby orłów, przepaski z trójliśćmi i krzyż kawalerski są złote. Tarcza herbowa otoczona jest czarnym konturem.
Herb został ustanowiony "Uchwałą Nr XVIII/121/04 Rady Powiatu w Brzezinach z dnia 31 maja 2004 r."

</doc>
<doc id="1205963" url="https://pl.wikipedia.org/wiki?curid=1205963" title="Bassaniodes">
Bassaniodes

Bassaniodes – rodzaj pająka z rodziny ukośnikowatych, opisany przez Pococka w 1903 roku, zawierający tylko jeden gatunek, "B. socotrensis" występujący na Sokotrze.

</doc>
<doc id="1205965" url="https://pl.wikipedia.org/wiki?curid=1205965" title="Chennai Open 2008">
Chennai Open 2008

Chennai Open 2008 – tenisowy turniej ATP z cyklu Chennai Open rozgrywany w dniach 28 grudnia 2007–5 stycznia 2008 roku w Ćennaju na kortach twardych o puli nagród wynoszącej 436 000 dolarów amerykańskich.

</doc>
<doc id="1205966" url="https://pl.wikipedia.org/wiki?curid=1205966" title="1 Dywizja Strzelców Polskich (AP we Francji)">
1 Dywizja Strzelców Polskich (AP we Francji)

1 Dywizja Strzelców Polskich (fr. "1re Division Polonaise") – związek taktyczny piechoty Armii Polskiej we Francji.
Formowanie.
W czerwcu 1918 w składzie Armii Polskiej we Francji przystąpiono do formowania 1 Dywizji Strzelców Polskich. 17 czerwca w miejscowości Villeres-Marmery 1 Pułk Strzelców Polskich złożył przysięgę i otrzymał sztandar ufundowany przez miasto Paryż. 22 czerwca pod Mailly w Szampanii miasta Verdun, Nancy i Belfort wręczyły ufundowane przez siebie sztandary 2 i 3 Pułkowi Strzelców Polskich oraz 1 Pułkowi Artylerii Polowej. 8 lipca dywizja liczyła 227 oficerów i 10.005 szeregowców. 4 sierpnia francuskie Naczelne Dowództwo podjęło formalną decyzję o sformowaniu 1 DSP w oparciu o dowództwo i poddziały rozformowywanej 63 Dywizji Piechoty.
Dowódcą 1 DSP został gen. Ecochard, dotychczasowy dowódca francuskiej 63 DP. Wkrótce zastąpił go gen. Vidalon, były szef Sztabu 4 Armii (franc.). Zastępcą dowódcy dywizji (dowódcą piechoty dywizyjnej) został płk Jasieński. Formowanie dywizji w oparciu o służby i zakłady 63 DP (franc.) trwało do grudnia 1918.
W listopadzie 1918 dowództwo francuskie zamierzało użyć dywizji w operacji zmierzającej do zajęcia rejonu Saarbrücken pomimo tego, że nie zakończyła ona formowania. 11 listopada dywizja znalazła się na podstawie wyjściowej do natarcia w rejonie miejscowości Lunéville. Podpisanie rozejmu przekreśliło plany wykorzystania dywizji do walk frontowych. 19 lutego 1919 na bazie rozformowanego XXXVI Korpusu (franc.) sformowano I Korpus AP we Francji w skład, którego weszła 1 i 2 Dywizja Strzelców Polskich.
Przeformowanie.
9 września 1919 r. rozkazem Naczelnika Państwa Józefa Piłsudskiego 1 Dywizję Strzelców Polskich przemianowano na 13 Dywizję Piechoty i przeformowano na etat dywizji złożonej z dwóch brygad piechoty (każda po dwa pułki):

</doc>
<doc id="1205968" url="https://pl.wikipedia.org/wiki?curid=1205968" title="Boliscodes">
Boliscodes

Boliscodes – rodzaj pająka z rodziny ukośnikowatych, opisany przez Simona w 1909 roku. Jedyny i zarazem typowy gatunek to "B. amaenulus" występujący tylko w Wietnamie.

</doc>
<doc id="1205969" url="https://pl.wikipedia.org/wiki?curid=1205969" title="Stanisław Niewiadomski">
Stanisław Niewiadomski



</doc>
<doc id="1205970" url="https://pl.wikipedia.org/wiki?curid=1205970" title="Myszołów preriowy">
Myszołów preriowy

Myszołów preriowy ("Buteo swainsoni") – gatunek ptaka z rodziny jastrzębiowatych (Accipitridae). Zamieszkuje Amerykę Północną, ale zimuje głównie w Ameryce Południowej. Nie wyróżnia się podgatunków.

</doc>
<doc id="1205971" url="https://pl.wikipedia.org/wiki?curid=1205971" title="Herb powiatu łaskiego">
Herb powiatu łaskiego

Herb powiatu łaskiego przedstawia w polu czerwonym złote godło herbu w postaci korabia pozbawionego masztu ozdobionego lwimi głowami, nad którym umieszczone są infuła oraz skrzyżowane ukośnie podwójny krzyż arcybiskupi i pastorał.
Herb został ustanowiony przez Radę Powiatu 28 listopada 2013.
W latach 2003-2013 powiat posługiwał się herbem o nieco odmiennym rysunku.

</doc>
<doc id="1205972" url="https://pl.wikipedia.org/wiki?curid=1205972" title="Central Line">
Central Line

Central Line – jedna z linii metra w Londynie, oznaczana kolorem czerwonym. Powstała w 1900 roku, choć od tego czasu jej trasa wielokrotnie zmieniała się. Łączna długość jej przebiegu wynosi 74 kilometry, co czyni ją najdłuższą ze wszystkich linii. Pociągi zatrzymują się na 49 stacjach. Z linii korzysta ok. 184 milionów pasażerów rocznie.
Przebieg linii.
Central Line należy do linii typu "deep level", co oznacza, że na odcinkach podziemnych tor w każdym kierunku ułożony jest w osobnym tunelu, na średniej głębokości 20 metrów. Za główny odcinek linii uznać można część jej trasy od North Acton do Leytonstone. Siedem stacji na zachód od North Acton tworzy odgałęzienie West Ruislip. Na południowy zachód od tej stacji biegnie liczące 2 stacje odgałęzienie Ealing Broadway. Z kolei za Leytonstone linia rozdziela się na odgałęzienia Woodford i Epping. To pierwsze zatacza liczącą 10 stacji pętlę, po czym kończy swój bieg na leżącej na trasie drugiego odgałęzienia stacji Woodford. 
Tak skomplikowany układ linii powoduje, że w praktyce poza godzinami szczytu pociągi kursują na pięciu głównych trasach:
W godzinach szczytu dochodzą do tego także inne kombinacje.
Tabor.
Linia obsługiwana jest przez pociągi klasy 1992 Stock, dostarczane w latach 1993-1995 przez koncern ABB. W godzinach szczytu jednocześnie pracują na niej 72 składy.

</doc>
<doc id="1205973" url="https://pl.wikipedia.org/wiki?curid=1205973" title="1 Pułk Artylerii Ciężkiej">
1 Pułk Artylerii Ciężkiej

Pułki artylerii ciężkiej noszące numer „1”:
Wojska Polskiego
Uwagi

</doc>
<doc id="1205975" url="https://pl.wikipedia.org/wiki?curid=1205975" title="Boliscus">
Boliscus

Boliscus – rodzaj pająka z rodziny ukośnikowatych, opisany po raz pierwszy przez Thorella w 1891 roku. Obejmuje 3 gatunki, które występują w Azji i na Nowej Kaledonii.

</doc>
<doc id="1205976" url="https://pl.wikipedia.org/wiki?curid=1205976" title="2 Pułk Artylerii Ciężkiej">
2 Pułk Artylerii Ciężkiej

Pułki artylerii ciężkiej noszące numer „2”:
Wojska Polskiego:

</doc>
<doc id="1205977" url="https://pl.wikipedia.org/wiki?curid=1205977" title="Honda MTX">
Honda MTX

Honda MTX - seria japońskich motocykli typu enduro. MTX były produkowane z dwusuwowymi silnikami o pojemności 50cm³ (Motorower), 80cm³, 125cm³ lub 200cm³.
Honda MTX 50.
Produkowane były w wersji chłodzonej powietrzem oraz cieczą. Mały silnik 50cm³ nie dysponuje ogromną mocą lecz dzięki swej pojemności, najmniejszego MTXa można w Polsce zarejestrować na motorower. 
Honda MTX 50 S to stosunkowo małe enduro z jednocylindrowym, dwusuwowym silnikiem o mocy 2,8 KM (2,1 kW). MTX posiada tylne zawieszenie typu Pro-Link. 
Honda MTX 80.
Mocniejsza wersja MTX 50cm³. Posiadała silnik o pojemności 78cm³,rozwijający moc 10KM.Honda MTX jest największym konkurentem Yamahy DT 80.
Wersje MTX 80:
C - Najstarsza wersja MTX 80. Posiadała chłodzony powietrzem silnik o pojemności 78cm³, hamulce bębnowe, zawieszenie bez możliwości regulacji.
R - Wersja R posiadała już chłodzony cieczą silnik o pojemności 78cm³, lecz nadal stosowano w niej hamulce bębnowe oraz zawieszenie bez regulacji.
RII - Najnowsza wersja MTX 80. Posiadała chłodzony cieczą silnik o pojemności 78cm³, przedni hamulec tarczowy, oraz przednie zawieszenie z możliwością regulacji (Pompowane).
Honda MTX 125.
Posiadała chłodzony cieczą silnik o pojemności 125cm³ z zaworem wydechowym, przedni hamulec tarczowy, oraz regulowane zawieszenie tak jak w MTX 80 RII.
Honda MTX 200.
Najmocniejszy z serii MTX. Posiada silnik o pojemności ~200cm³.

</doc>
<doc id="1205978" url="https://pl.wikipedia.org/wiki?curid=1205978" title="3 Pułk Artylerii Ciężkiej">
3 Pułk Artylerii Ciężkiej

Pułki artylerii ciężkiej Wojska Polskiego noszące numer „3”:

</doc>
<doc id="1205981" url="https://pl.wikipedia.org/wiki?curid=1205981" title="Bomis (pająk)">
Bomis (pająk)

Bomis - rodzaj pająka z rodziny ukośnikowatych, opisany po raz pierwszy przez L. Kocha w 1876 roku. Obejmuje 4 gatunki występujące jedynie w Indiach i Australii. Gatunek typowy to "B. larvata".

</doc>
<doc id="1205984" url="https://pl.wikipedia.org/wiki?curid=1205984" title="ISBN (film)">
ISBN (film)

ISBN – niezależny polski film krótkometrażowy z 2003 roku w reżyserii Tomasza Gajewskiego.
Opis fabuły.
Film porusza zagadnienia związane z przemocą w szkołach. Starsi uczniowie siłą zmuszają młodszych do czytania książek. Aby osiągnąć swój cel, nie zawahają się użyć nawet najbardziej drastycznych środków.

</doc>
<doc id="1205985" url="https://pl.wikipedia.org/wiki?curid=1205985" title="Herb powiatu łowickiego">
Herb powiatu łowickiego

Herb powiatu łowickiego – tarcza o kroju późnogotyckim na trzy pola podzielona, z tych jednym dolnym czerwonym, od dołu tarczy szerszym, z lekka ku górze kończato zachodzącym. W czerwonym polu orzeł biały o złotym dziobie, o złotych łapach ze złotymi pazurami oraz o złotym pierścieniu na ogonie. Pole drugie, górne – złote, od prawej bocznicy, na którym ku środkowi tarczy pasy wąskie w słup w barwach zielonej, srebrnej i czerwonej. Pole trzecie, górne – złote, od lewej bocznicy, na którym ku środkowi tarczy pasy wąskie w słup w barwach błękitnej, srebrnej i czerwonej. Oba pola górne są wzajemnymi lustrzanymi odbiciami swego podziału w konstrukcji pasów w słup, jak i nieomal w barwach, wyjątek stanowią barwy zielona i błękitna – wzajem przeciwstawne.
Autorem herbu jest artysta plastyk mgr Michał Marciniak-Kożuchowski.
Herb został ustanowiony "Uchwałą Nr XLV/274/2002 Rady Powiatu Łowickiego z dnia 9 października 2002 r."

</doc>
<doc id="1205988" url="https://pl.wikipedia.org/wiki?curid=1205988" title="Myszołów królewski">
Myszołów królewski

Myszołów królewski ("Buteo regalis") – gatunek dużego ptaka z rodziny jastrzębiowatych (Accipitridae), zamieszkujący Amerykę Północną. Nie jest zagrożony wyginięciem.
Znane są 2 odmiany barwne:

</doc>
<doc id="1205989" url="https://pl.wikipedia.org/wiki?curid=1205989" title="Bonapruncinia">
Bonapruncinia

Bonapruncinia – rodzaj pająka z rodziny ukośnikowatych, opisany po raz pierwszy przez Benoit w 1977 roku. Obejmuje tylko jeden, zarazem typowy gatunek, "B. sanctaehelenae" występujący tylko na wyspie Świętej Heleny.

</doc>
<doc id="1205990" url="https://pl.wikipedia.org/wiki?curid=1205990" title="20 lat później">
20 lat później

20 lat później – dramat, polski film fabularny, telewizyjny, zrealizowany w 1993 roku przez Michała Dudziewicza, jedna z części cyklu filmowego "C'est mon histoire", a także jeden z odcinków serialu polsko-francuskiego "Docudrama".
Fabuła filmu oparta jest na autentycznej historii Marii Hildebrandt. Plenery: Łódź (UŁ na ulicy Gdańskiej, Hala Sportowa, ASP), Warszawa (Ściana Wschodnia, Most Poniatowskiego, Dworzec Centralny, hotel „Forum”).
Opis fabuły.
Stefan Hausner (Bronisław Wrocławski) mieszkający w Berlinie Wschodnim jest szantażowany przez Ministerstwo Bezpieczeństwa Państwowego NRD ("Stasi") i zmuszony do podpisania dokumentu o współpracy. Wraz z żoną, Ewą (Małgorzata Pieczyńska) postanawiają uciec do Berlina Zachodniego, by mieć spokój od agentów. Niestety, próba ta kończy się niepowodzeniem i aresztowaniem. Trafiają więc do więzienia, a ich dzieci zostają rozdzielone i oddane do adopcji. Stefan i Ewa otrzymują wyrok 4-letniego więzienia i odbywają połowę tej kary i – po długich staraniach – otrzymują pozwolenie wyjazdu za granicę. Próbują odszukać dzieci, ale zaginął po nich wszelki ślad. Rodzina spotyka się dopiero po 20 latach od rozstania.
Dorosłe dzieci Hausnerów grają Joanna Benda (wówczas studentka II roku szkoły teatralnej) i Rafał Królikowski.
Obsada.
Dalsze role.
Źródło: Filmpolski.pl.

</doc>
<doc id="1205991" url="https://pl.wikipedia.org/wiki?curid=1205991" title="1 Pułk Strzelców Bytomskich">
1 Pułk Strzelców Bytomskich



</doc>
<doc id="1205992" url="https://pl.wikipedia.org/wiki?curid=1205992" title="Herb powiatu opoczyńskiego">
Herb powiatu opoczyńskiego

 
Herb powiatu opoczyńskiego przedstawia tarczę dwudzielną w słup. W polu prawym czerwonym trzy srebrne pasy. W polu lewym błękitnym znajdują się trzy złote gwiazdy w słup przy brzegu pola tarczy. Z prawej strony postać św. Bartłomieja.
Pasy i gwiazdy to element herbu Ziemi Sandomierskiej, na której terenie leży powiat. Św. Bartłomiej widniał w pierwotnym herbie miasta Opoczna.
Herb został ustanowiony "Uchwałą Nr X/91/07 Rady Powiatu w Opocznie z dnia 26 listopada 2007 r." 

</doc>
<doc id="1205993" url="https://pl.wikipedia.org/wiki?curid=1205993" title="Deszcz (film 2005)">
Deszcz (film 2005)

Deszcz (hindi: बर्सात, urdu: برسات, "Barsaat") – bollywoodzki dramat, wyreżyserowany w 2005 roku przez Suneel Darshan, twórcę "" oraz "Więzy miłości". W rolach głównych występują: Bobby Deol, Bipasha Basu i Priyanka Chopra. Tematem filmu jest dramat miłości, w którą uwikłanych jest troje ludzi - miłości, w której najważniejsze jest poświęcenie się dla kochanej osoby. Film jest obroną konserwatywnych wartości rodziny oraz stałości małżeństwa, chociaż podkreśla też wartość niezależności kobiety, realizowaną także poprzez pracę zawodową. Ważnym motywem w tym filmie jest też konfrontacja dwóch światów: amerykańskiego i indyjskiego, wartości kariery przeciwstawionej wartości rodziny, oraz odnalezienie swojej tożsamości poprzez powrót do korzeni.
Film ma identyczny tytuł jak dwie inne bollywoodzkie produkcje: "Barsaat (1949)" z Raj Kapoorem w roli głównej, oraz "Barsaat (1995)", w którym również zagrał Bobby Deol, nagrodzony wówczas Nagrodą Filmfare za Najlepszy Debiut. Omawiany film to remake hollywoodzkiego filmu "Sweet Home Alabama" z 2002 roku.
Fabuła.
Arav Kapoor (Bobby Deol), Hindus pracujący w Ameryce jako mechanik samochodowy, marzy o karierze. Dla niej opuścił Indie i rodzinę. Jego marzenie się spełnia: zostaje doceniony jako konstruktor nowego typu samochodu, przez co ma szanse na dobrobyt i awans społeczny. Ułatwia mu to piękna dziewczyna Anna (Bipasha Basu). Oboje przypadkowo spotykają się kilkakrotnie. Dziewczyna odczytuje te przypadki jako przeznaczenie i zakochuje się w Arav'ie. On opiera się tej miłości, ale w końcu urzeczony jej urodą i urokiem zgadza się na ślub. Plany pokrzyżowała im nagła wieść o chorobie ojca Arava. Chłopak natychmiast wyjeżdża do Indii, lecz na miejscu okazuje się, że jego ojciec jest zdrów. Arav okłamał Annę - przed ślubem z ukochaną musi skonfrontować się ze swoją przeszłością. Wyjeżdżając do Ameryki wbrew swojej woli, po to aby spełnić pragnienie ciężko chorej babci, ożenił się z przyjaciółką z dzieciństwa Kajal (Priyanka Chopra). Kajal z radością spotyka wytęsknionego męża, natomiast Arav podaje jej... papiery rozwodowe do podpisu.

</doc>
<doc id="1205994" url="https://pl.wikipedia.org/wiki?curid=1205994" title="Borboropactus">
Borboropactus

Borboropactus – rodzaj pająków z rodziny ukośnikowatych, opisany po raz pierwszy przez Simona w 1884 roku. Obejmuje 15 gatunków, które w większości zamieszkują Azję, ale także Afrykę ("B. australis", "B. noditarsis", "B. silvicola" i "B. squalidus").
Gatunki.
Należą tu następujące gatunki:

</doc>
<doc id="1205995" url="https://pl.wikipedia.org/wiki?curid=1205995" title="Piccadilly Circus (stacja metra)">
Piccadilly Circus (stacja metra)

Piccadilly Circus – stacja metra londyńskiego położona w dzielnicy City of Westminster. Zatrzymują się na niej pociągi Bakerloo Line oraz Piccadilly line. Obecnie nie posiada nadziemnego budynku (został on rozebrany w latach 80. XX wieku) - podróżni wchodzą na nią schodami bezpośrednio ze słynnego Piccadilly Circus. Należy do pierwszej strefy biletowej. W 2007 roku skorzystało z niej ok. 38 mln pasażerów.

</doc>
<doc id="1205996" url="https://pl.wikipedia.org/wiki?curid=1205996" title="Grzegorz Targoński">
Grzegorz Targoński

Grzegorz Targoński (ur. 19 sierpnia 1978 w Warszawie) – polski łucznik, olimpijczyk z Sydney. Syn Marka i Krystyny (z d. Borowej).
Od 1990 r. należy do klubu sportowego Marymont Warszawa. Jego trenerami są: Leon Bulik, Adam Pazdyka i Anatolij Jegorow.
W 1998 r. ukończył naukę w Zespole Szkół Elektronicznych w Warszawie. Natomiast w 2005 r. Wyższą Szkołę Ekonomiczno-Informatyczną także w Warszawie. Był także słuchaczem studiów doktoranckich Szkoły Głównej Handlowej. Jest żonaty, ma syna Piotra i mieszka w Warszawie.
Obecnie jest trenerem w Klubie Łuczniczym „Ożarowianka” w Ożarowie Mazowieckim k/Warszawy.
Jest także producentem łuczniczych mat piankowych.

</doc>
<doc id="1205997" url="https://pl.wikipedia.org/wiki?curid=1205997" title="Sekta (singel)">
Sekta (singel)

Sekta - singel zespołu Vavamuffin promujący pierwszy studyjny album "Vabang!". Wydany w roku 2006 na 7" winylu.

</doc>
<doc id="1205998" url="https://pl.wikipedia.org/wiki?curid=1205998" title="Georges Pretre">
Georges Pretre



</doc>
<doc id="1206000" url="https://pl.wikipedia.org/wiki?curid=1206000" title="Pustułka amerykańska">
Pustułka amerykańska

Pustułka amerykańska ("Falco sparverius") – gatunek ptaka drapieżnego z rodziny sokołowatych (Falconidae). Zamieszkuje Amerykę Północną (poza jej północną częścią) i Amerykę Południową (poza Amazonią). Ptaki z północy zasięgu (Kanada, północne USA) na zimę migrują na południe.
Podgatunki i zasięg występowania.
Wyróżniono kilkanaście podgatunków "F. sparverius":
Morfologia.
Długość ciała: 22–31 cm, rozpiętość skrzydeł 51–61 cm. Masa ciała 80–165 g.
Samiec ma wierzch ciała rdzawy, kuper w czarne prążki, skrzydła niebieskoszare, lotki czarne z białymi plamkami; ogon zakończony białymi oraz czarnymi paskami. Czoło i brwi niebieskoszare, gardło i maska białe, z dwiema czarnymi plamami; na potylicy również widoczne dwie czarne plamy. Spód ciała cynamonowy, z czarnymi plamkami. Samica ma rdzawe skrzydła, a na grzbiecie, ogonie oraz spodzie ciała czarne prążki.
Środowisko.
Różne rodzaje biotopów od pustyń po łąki, górskie łąki, pola uprawne, obrzeża lasów i polany, występuje nawet w miastach. Często widywana wzdłuż dróg na drutach linii wysokiego napięcia, na otwartych terenach z niewysoką roślinnością i niewielką liczbą drzew.
Rozród.
Gniazda zakłada w szczelinach drzew, zwłaszcza dziuplach wykutych przez dzięcioły, w zagłębieniach w klifach, na słupach telefonicznych i ogrodzeniowych, budynkach, w budkach lęgowych, rzadko w starych gniazdach innych ptaków drapieżnych lub krukowatych. To samo miejsce lęgowe może być wykorzystywane w kolejnych latach. W lęgu 4–6 jaj, rzadko 2–7 (2–4 w Indiach Zachodnich i niższych szerokościach geograficznych). Jaja są białe do bladobrązowych, gęsto upstrzone jasnobrązowymi, czerwonawobrązowymi lub szarymi plamami. Okres inkubacji trwa 29–30 dni, a wysiaduje głównie samica. Pisklęta uzyskują zdolność lotu po około 28–31 dniach od wyklucia.
Status.
Międzynarodowa Unia Ochrony Przyrody (IUCN) uznaje pustułkę amerykańską za gatunek najmniejszej troski (LC – "least concern") nieprzerwanie od 1988 roku. Liczebność światowej populacji lęgowej szacuje się na 9,2 milionów osobników. Trend liczebności populacji uznaje się obecnie za stabilny, choć np. populacja w USA i Kanadzie spadła w latach 1966–2017 łącznie o 51%.

</doc>
<doc id="1206002" url="https://pl.wikipedia.org/wiki?curid=1206002" title="4 Pułk Artylerii Przeciwpancernej (LWP)">
4 Pułk Artylerii Przeciwpancernej (LWP)

4 Pułk Artylerii Przeciwpancernej (4 pappanc) – oddział artylerii przeciwpancernej ludowego Wojska Polskiego.
Formowanie i zmiany organizacyjne.
Pułk sformowany w obozie sieleckim na podstawie rozkazu dowódcy 1 Korpusu Polskich Sił Zbrojnych w ZSRR nr 01 z 19 sierpnia 1943. 7 maja 1944 dowódca 1 Armii Polskiej w ZSRR rozkazał przeformować 4 pappanc w 4 Brygadę Artylerii Przeciwpancernej. W składzie brygady utworzony został według etatu nr 08/597 4 pułk artylerii przeciwpancernej. 11 listopada 1943 w Sielcach stan osobowy pułku złożył przysięgę. 12 lipca 1945 pułk przybył do pokojowego garnizonu Pszczyna.
Skład etatowy.
Stan etatowy pułku liczył 489 żołnierzy, w tym 60 oficerów, 176 podoficerów i 263 kanonierów.
Etatowe uzbrojenie i sprzęt stanowiły:

</doc>
<doc id="1206004" url="https://pl.wikipedia.org/wiki?curid=1206004" title="Cookin’ with the Miles Davis Quintet">
Cookin’ with the Miles Davis Quintet

Cookin’ with the Miles Davis Quintet – album, który został nagrany przez Milesa Davisa i jego Kwintet w październiku 1956 r. i wydany przez firmę nagraniową Prestige w 1957 r.
Historia i charakter albumu.
Grupa Miles Davis Quintet weszła w świat jazzu niezwykle mocno i efektownie, wspaniałym występem 17 lipca na Newport Jazz Festival w 1955 r.
W maju (był to tylko początek w prywatnym domu Rudy’ego Van Geldera) i październiku 1956 r. zespół wszedł do studia i w niezwykłym maratonie nagrał materiał na cztery albumy, które nosiły potem podobne tytuły: "Cookin' ", "Relaxin’ with the Miles Davis Quintet", "Workin’ with the Miles Davis Quintet" i "Steamin’ with the Miles Davis Quintet".
Album "Cookin'..." został wydany tuż przed rozwiązaniem wiosną 1957 r. tego Kwintetu, uważanego za najlepszą wtedy grupę nowoczesnego jazzu. Wszyscy muzycy osiągnęli już indywidualne sukcesy nawet przed jego powstaniem. 
Kwintet dał jednak każdemu z tych muzyków okazję do dalszego rozwoju i wszyscy z niej skorzystali.
Miles Davis wyrósł jako wyróżniająca się jazzowa osobowość i rozpoczął jedyną w swoim rodzaju karierę muzyczną, która przekroczyła wszelkie bariery.
Garland nagrał albumy, które odniosły sukces, w trio (np. "A Garland of Red"). 
Coltrane nagrał swój solowy album na początku 1957 r. i rozpoczął wspaniałą solową karierę.
Chambers i Jones zaczęli współpracować ze sobą i z innymi jako znakomita sekcja rytmiczna.
Album został tak nazwany na życzenie Milesa Davisa, który powiedział "After all, that's what we did – came in and cooked". (pol. "Ostatecznie, to jest to, co zrobiliśmy – przyszliśmy i ugotowaliśmy").
Opis płyty.
Wznowienie na CD.
oraz inne wznowienia z remasteringiem dokonanym przez samego Rudy’ego Van Geldera.

</doc>
<doc id="1206005" url="https://pl.wikipedia.org/wiki?curid=1206005" title="Piotr Mokrski">
Piotr Mokrski

Mokrski Piotr (wł. Piotr z Mokrska zwany Jelito) herbu Jelita (ur. ok. 1280, zm. 1332 - 1333) – kasztelan małogoski, kasztelan wiślicki, kasztelan sandomierski, pierwszy znany ze źródeł dziedzic Mokrska w ziemi sandomierskiej koło Jędrzejowa. 
Rodzina.
. Piotr Jelito był ojcem Dziwisza z Węgleszyna, starosty łęczyckiego, Floriana Mokrskiego, biskupa krakowskiego i , wojewody krakowskiego i sandomierskiego.

</doc>
<doc id="1206006" url="https://pl.wikipedia.org/wiki?curid=1206006" title="Sokół preriowy">
Sokół preriowy

Sokół preriowy ("Falco mexicanus") – gatunek średniej wielkości ptaka drapieżnego z rodziny sokołowatych (Falconidae), zamieszkujący Amerykę Północną.

</doc>
<doc id="1206010" url="https://pl.wikipedia.org/wiki?curid=1206010" title="Habib Jean Balde">
Habib Jean Balde



</doc>
<doc id="1206012" url="https://pl.wikipedia.org/wiki?curid=1206012" title="UKGK">
UKGK



</doc>
<doc id="1206014" url="https://pl.wikipedia.org/wiki?curid=1206014" title="UCGK">
UCGK



</doc>
<doc id="1206015" url="https://pl.wikipedia.org/wiki?curid=1206015" title="Ssaki właściwe">
Ssaki właściwe



</doc>
<doc id="1206016" url="https://pl.wikipedia.org/wiki?curid=1206016" title="UGCC">
UGCC



</doc>
<doc id="1206017" url="https://pl.wikipedia.org/wiki?curid=1206017" title="Cookin'">
Cookin'



</doc>
<doc id="1206019" url="https://pl.wikipedia.org/wiki?curid=1206019" title="6 Brygada Artylerii Lekkiej">
6 Brygada Artylerii Lekkiej

6 Brygada Artylerii Lekkiej (6 BAL) – związek taktyczny artylerii lekkiej ludowego Wojska Polskiego.
Formowanie i zmiany organizacyjne.
Brygada sformowana została we wsi Różanka na podstawie rozkazu nr 8 Naczelnego Dowództwa Wojska Polskiego z 20 sierpnia 1944. Wchodziła w skład 2 Łużyckiej Dywizji Artylerii. W grudniu 1944, w Różankach, żołnierze brygady złożyli przysięgę. We wrześniu 1945, po zakończeniu działań wojennych, brygada została rozformowana, a na jej bazie utworzony 68 pułk artylerii haubic w garnizonie Gniezno.
Dowództwo brygady.
Obsada dowództwa w czasie wojny:
Struktura organizacyjna.
Wszystkie pułki miały identyczną strukturę organizacyjną:
Stan etatowy przewidywał 2025 żołnierzy, w tym: 246 oficerów, 543 podoficerów i 1236 szeregowców.
Na uzbrojeniu i wyposażeniu brygady znajdowały się:

</doc>
<doc id="1206021" url="https://pl.wikipedia.org/wiki?curid=1206021" title="Przepiór wirginijski">
Przepiór wirginijski

Przepiór wirginijski ("Colinus virginianus") – gatunek średniej wielkości ptaka z rodziny przepiórowatych (Odontophoridae), zamieszkujący Amerykę Północną. 
Systematyka.
Międzynarodowy Komitet Ornitologiczny (IOC) wyróżnia dwadzieścia podgatunków "C. virginianus":
Morfologia i ekologia.
Długość ciała 25 cm. Wierzch ciała brązowy, z kasztanowatymi smugami; spód biały, z czarnymi plamkami. U samca czarne ciemię, brwi szeroki i długie, ciągną się na kark; poniżej czarne paski oczne, które kontrastują z brwiami; gardło białe. U samicy czerń została zastąpiona brązem, a spód biały na kolor płowy. W chłodne dni widywany w stadach liczących ok. 8–25 ptaków. Spłoszony chowa się w gęstym poszyciu, podczas zimy nocuje grupowo w zaspach; w razie nagłego zagrożenia wzbija się w powietrze.
Zasięg, środowisko.
Rzadkie lasy i pola Ameryki Północnej. Introdukowany w południowej Europie, gdzie gniazduje m.in. w centralnej Francji (rzadki) i północnych Włoszech.

</doc>
<doc id="1206024" url="https://pl.wikipedia.org/wiki?curid=1206024" title="13 Pułk Strzelców Polskich">
13 Pułk Strzelców Polskich



</doc>
<doc id="1206025" url="https://pl.wikipedia.org/wiki?curid=1206025" title="14 Pułk Strzelców Polskich">
14 Pułk Strzelców Polskich



</doc>
<doc id="1206029" url="https://pl.wikipedia.org/wiki?curid=1206029" title="30 Dywizja Piechoty (II RP)">
30 Dywizja Piechoty (II RP)



</doc>
<doc id="1206030" url="https://pl.wikipedia.org/wiki?curid=1206030" title="Charente (rzeka)">
Charente (rzeka)

Charente – rzeka w zachodniej części Francji o długości 360 km oraz powierzchni dorzecza ok. 10 000 km².
Źródła tej rzeki znajdują się na wyżynie Limousina, uchodzi do Zatoki Biskajskiej.
Większe miasta położone nad Charente to:
Rzeka Charente jest wykorzystywana do przewozu ładunków masowych.

</doc>
<doc id="1206033" url="https://pl.wikipedia.org/wiki?curid=1206033" title="Sanjama">
Sanjama

Samjama (z sanskrytu संयम saṃyama), ściągnięcie – wewnętrzny człon dodatkowy ("antaranga") jogi, opisany w trzecim rozdziale „Jogasutr” Patańdżalego „O wibhuti, czyli nadludzkich mocach”.
Sanjama to termin techniczny określajacy skupienie (ściągnięcie) na jednym przedmiocie świadomościowym ("wisaja") trzech stanów: przykucia uwagi, kontemplacji i skupienia (patrz odpowiednio: dharana, dhjana i samadhi). Po pogłębieniu (przez sanjamę) koncentracji na przedmiocie świadomościowym nastaje światło poznania prawdy ("prajñāloka").
Sanjama jest pośrednim członem dodatkowym dla jogi bez zalążka ("nirbīja").

</doc>
<doc id="1206035" url="https://pl.wikipedia.org/wiki?curid=1206035" title="Australian Open 2008 (gra mieszana)">
Australian Open 2008 (gra mieszana)



</doc>
<doc id="1206037" url="https://pl.wikipedia.org/wiki?curid=1206037" title="Kierownica (tor kolejowy)">
Kierownica (tor kolejowy)

Kierownica – element rozjazdu torowego zapobiegający zsunięciu się jednego koła pojazdu szynowego z szyny po zewnętrznej stronie rozjazdu w momencie pokonywania krzyżownicy przez koło drugie.
Zwykle ma kształt długiego, szerokiego płaskownika stojącego pionowo, równolegle do szyny. Może także przybierać inne kształty, jednak zasada działania pozostaje niezmieniona – kierownica stanowi opór dla przejeżdżającego koła.
Stosowanie kierownic jest konieczne na rozjazdach o małym skosie (dużym promieniu), gdyż wtedy odstęp pomiędzy końcami dwóch szyn krzyżownicy jest na tyle duży, że koło może wpaść w tę przerwę i wypaść z szyn. Na rozjazdach o dużym skosie (np. tramwajowych) stosowanie kierownic pozbawione jest sensu, gdyż koło nie ma możliwości wpaść w szczelinę pomiędzy szynami. Rozjazdy torów tramwajowych są dodatkowo zbudowane z szyn rowkowych, co uniemożliwia wykolejenienie na całej długości rozjazdu. Na rozjazdach przystosowanych do wysokich prędkości (mały skos, duża długość) kierownice w ogóle nie są stosowane, a ciągłość szyny wewnątrz rozjazdu jest zapewniona przez ruchomy dziób krzyżownicy.

</doc>
<doc id="1206042" url="https://pl.wikipedia.org/wiki?curid=1206042" title="Stanisław Niewiadomski (kompozytor)">
Stanisław Niewiadomski (kompozytor)

Stanisław Karol Niewiadomski (ur. 4 listopada 1857 w Soposzynie, zm. 15 sierpnia 1936 we Lwowie) – polski kompozytor, dyrygent, krytyk muzyczny, pedagog.
Życiorys.
Był synem Tadeusza, dzierżawcy majątku Soposzyn k. Żółkwi. Ukończył szkołę realną we Lwowie. Równocześnie i później pobierał lekcje gry na fortepianie u Matyldy Żłobickiej (1836–1895), uczennicy Karola Mikuli oraz uczył się w Konserwatorium Galicyjskiego Towarzystwa Muzycznego we Lwowie pod kierunkiem Stefana Witte, Franciszka Słomkowskiego oraz Karola Mikulego, ucznia Chopina. Po udanym debiucie kompozytorskim w 1880 (kantata "Akt wiary" na 50-lecie wybuchu Powstania Listopadowego, za którą w 1881 otrzymał nagrodę) studiował w latach 1882–1885 w Konserwatorium Towarzystwa Przyjaciół Muzyki w Wiedniu, a następnie w Królewskim Konserwatorium Muzycznym w Lipsku. Powrócił do Lwowa, gdzie pracował jako pedagog, krytyk muzyczny w dziennikach lwowskich („Gazeta Lwowska” i „Dziennik Polski”) oraz warszawskich („Echo Muzyczne, Teatralne i Artystyczne”) oraz organizator życia muzycznego – najpierw jako korepetytor w Teatrze Skarbkowskim, następnie dyrektor artystyczny opery i operetki. W 1887 został profesorem Konserwatorium Galicyjskiego Towarzystwa Muzycznego we Lwowie (wykłady teorii muzyki, harmonii, historii muzyki, klasa śpiewu chóralnego). W konserwatorium pracował do 1918.
Lata I wojny światowej spędził w Wiedniu, kierując filią konserwatorium lwowskiego zorganizowaną dla uchodźców. W 1918 powrócił do Lwowa i objął stanowisko kierownika opery w Teatrze Miejskim. W 1919 przeniósł się na stałe do Warszawy. W Państwowym Konserwatorium Muzycznym uczył estetyki, historii muzyki i instrumentoznawstwa (do 1927). W 1924 założył Stowarzyszenie Pisarzy i Krytyków Muzycznych. Kontynuował również działalność publicystyczną (recenzje i felietony w "Rzeczypospolitej", "Warszawiance", "Dniu Polskim", "Kurierze Polskim", "Muzyce", "Gazecie Porannej", "Lwowskich Wiadomościach Muzycznych i Literackich", lwowskim "Wieku Nowym", poznańskim "Przeglądzie Muzycznym", przemyskiej "Orkiestrze" oraz katowickim "Śpiewaku". Wygłaszał prelekcje i odczyty w radiu oraz w filharmonii i operze. Był laureatem Nagrody Muzycznej m.st. Warszawy.
Zmarł w sanatorium „Salus” we Lwowie. Pochowany w Alei Zasłużonych Cmentarza Łyczakowskiego we Lwowie.

</doc>
<doc id="1206043" url="https://pl.wikipedia.org/wiki?curid=1206043" title="13 Pułk Artylerii Polowej">
13 Pułk Artylerii Polowej



</doc>
<doc id="1206049" url="https://pl.wikipedia.org/wiki?curid=1206049" title="Libor Došek">
Libor Došek

Libor Došek (ur. 24 kwietnia 1978 w Brnie) - czeski piłkarz, napastnik.
Kariera klubowa.
Libor Došek urodził się w Brnie, tam również stawiał pierwsze kroki w profesjonalnym futbolu, w Boby Brno. Grał również w: 1. FC Slovácko, Chmelu Blšany, 1. FC Brno, Slovanie Liberec, Sparcie Praga i Skodzie Ksanti. W 2010 roku przeszedł do FK Teplice, a w 2011 do 1. FC Slovácko. W 2016 zakończył karierę.

</doc>
<doc id="1206052" url="https://pl.wikipedia.org/wiki?curid=1206052" title="Płyn owodniowy">
Płyn owodniowy



</doc>
<doc id="1206056" url="https://pl.wikipedia.org/wiki?curid=1206056" title="Bazylika Konkatedralna św. Jakuba w Olsztynie">
Bazylika Konkatedralna św. Jakuba w Olsztynie



</doc>
<doc id="1206062" url="https://pl.wikipedia.org/wiki?curid=1206062" title="4 Pułk Strzelców Polskich">
4 Pułk Strzelców Polskich



</doc>
<doc id="1206065" url="https://pl.wikipedia.org/wiki?curid=1206065" title="5 Pułk Strzelców Polskich">
5 Pułk Strzelców Polskich



</doc>
<doc id="1206068" url="https://pl.wikipedia.org/wiki?curid=1206068" title="16 Pułk Strzelców Polskich">
16 Pułk Strzelców Polskich



</doc>
<doc id="1206070" url="https://pl.wikipedia.org/wiki?curid=1206070" title="17 Pułk Strzelców Polskich">
17 Pułk Strzelców Polskich



</doc>
<doc id="1206071" url="https://pl.wikipedia.org/wiki?curid=1206071" title="18 Pułk Strzelców Polskich">
18 Pułk Strzelców Polskich



</doc>
<doc id="1206074" url="https://pl.wikipedia.org/wiki?curid=1206074" title="Pałacyk Myśliwski Habsburgów w Wiśle">
Pałacyk Myśliwski Habsburgów w Wiśle

Pałacyk Myśliwski Habsburgów w Wiśle wybudowany został na polanie Przysłop w latach 1897-1898 na polecenie arcyksięcia Fryderyka Habsburga.
Historia.
W miejscu tym wcześniej znajdowała się leśniczówka, a od 1855 mały domek dla myśliwych. Wiadomo, że w 1853 odbyło się na tych terenach polowanie, na którym administrator lasów arcyksiążęcych, hrabia Braidla, ustrzelił dwa głuszce. Fakt ten zainteresował arcyksięcia Albrechta Habsburga, zapalonego myśliwego, i od tego momentu całość gospodarki leśnej na tym terenie podporządkowano hodowli tego gatunku.
Dotychczasowy domek myśliwski stał się za mały i w 1863 na polanie powstała nowa leśniczówka – obecna Izba Leśna. W latach 60. XIX wieku wybudowano drogę wzdłuż Czarnej Wisełki. Gdy i leśniczówka okazała się za mała, rozpoczęto budowę pałacyku myśliwskiego. Był on drewniany i jednopiętrowy. Prawdopodobnie zaprojektował go Albin Teodor Prokop, architekt i radca budowlany przy Urzędzie Komory Cieszyńskiej. Obiekt reprezentował styl tyrolski. Fryderyk Habsburg, bratanek i spadkobierca Albrechta, po raz pierwszy gościł na polanie w 1880, a z okazji zakończenia budowy zorganizował polowanie, na którym jego żona Izabela ustrzeliła 30 głuszców.
W 1915 w pałacyku gościł cesarz niemiecki Wilhelm II Hohenzollern wraz z feldmarszałkiem Paulem von Hindenburgiem. W tym samym roku w Wiśle pojawił się arcyksiążę Karol Habsburg, późniejszy cesarz austriacki.
Ostatnie polowanie habsburskie odbyło się w 1916 – arcyksiążę Fryderyk ustrzelił wtedy 2 koguty głuszca.
12 listopada 1918 pałacyk został splądrowany i okradziony przez miejscową ludność. W niepodległej Polsce przeszedł na własność Skarbu Państwa (konkretnie opiekę nad nim przejęło Nadleśnictwo Wisła).
W 1924 Urząd Wojewódzki w Katowicach oddał budynek w dzierżawę górnośląskiemu oddziałowi Polskiego Towarzystwa Tatrzańskiego, który po remoncie w 1925 otworzył w nim schronisko Przysłop pod Baranią Górą. Schronisko mogło pomieścić 64 osoby, w tym 24 w hotelowych warunkach. Wytyczono wówczas szlaki turystyczne na Baranią Górę, na polanie powstała też skocznia narciarska „Ślązaczka”, która jednak nie zachowała się do dnia dzisiejszego. Od 1928 corocznie odbywały się na niej konkursy skoków.
Podczas II wojny światowej niemiecka administracja leśna wydzierżawiła pałacyk towarzystwu Wintersportverein z Katowic.
Po wojnie budynek ponownie zaczął działać jako polskie schronisko w 1946. W związku ze zwiększeniem ruchu turystycznego w latach 70. XX wieku administrujące obiektem Polskie Towarzystwo Turystyczno-Krajoznawcze wybudowało obok nowy, znacznie większy budynek. Pałacyk został zamknięty (przez jakiś czas służył jako hotel robotniczy dla ekip budowlanych) i zaczął powoli niszczeć – od całkowitej rozbiórki uchroniły go zabiegi Towarzystwa Miłośników Wisły. W 1985 przeniesiono go do centrum Wisły, gdzie od 1987 służy jako siedziba wiślańskiego oddziału PTTK. 
Obiekt znajduje się na Szlaku Architektury Drewnianej województwa śląskiego w pętli beskidzkiej.

</doc>
<doc id="1206075" url="https://pl.wikipedia.org/wiki?curid=1206075" title="Wörth">
Wörth



</doc>
<doc id="1206077" url="https://pl.wikipedia.org/wiki?curid=1206077" title="Herb powiatu poddębickiego">
Herb powiatu poddębickiego

Herb powiatu poddębickiego w polu czerwonym – tarczy złoty dąb o sześciu korzeniach, sześciu ulistnionych konarach z sześcioma żołędziami. Trzy srebrne lilie: dwie po bokach dębu, jedna pod korzeniami.
Herb został ustanowiony "Uchwałą Nr X/53/03 Rady Powiatu w Poddębicach z dnia 29 sierpnia 2003 r."

</doc>
<doc id="1206079" url="https://pl.wikipedia.org/wiki?curid=1206079" title="Tryumf">
Tryumf



</doc>
<doc id="1206081" url="https://pl.wikipedia.org/wiki?curid=1206081" title="Retra">
Retra



</doc>
<doc id="1206083" url="https://pl.wikipedia.org/wiki?curid=1206083" title="Mohamed Sarr">
Mohamed Sarr

Mohamed Adama Sarr (ur. 23 grudnia 1983 w Dakarze) – piłkarz senegalski grający na pozycji środkowego obrońcy.
Kariera klubowa.
Sarr w młodym wieku wyemigrował z Senegalu do Włoch. Tam też rozpoczął piłkarską karierę w klubie Treviso. Mając 17 lat zadebiutował w jego barwach w Serie B w roku 2000. Zaliczył 12 spotkań, ale Treviso spadło do Serie C1. Latem 2001 wykupił go AC Milan. W zespole "rossonerich" rozegrał tylko jedno spotkanie w Serie A, a w Pucharze UEFA zdobył gola w wygranym 4:0 meczu z BATE Borysów. Latem 2002 Senegalczyk został wypożyczony do tureckiego Galatasaray SK. W Superlidze strzelił jedną bramkę (3:1 z Denizlisporrem) oraz wywalczył wicemistrzostwo Turcji. W 2003 roku wrócił do Włoch, ale tym razem został wypożyczony do Ancony, w której dokończył sezon 2002/2003 i awansował do Serie A, a latem przeszedł do drugoligowej Atalanty BC. W sezonie 2004/2005 był wypożyczony do grającego w Serie C1 zespołu FC Vittoria.
W 2005 roku Sarr odszedł na zasadzie wolnego transferu do belgijskiego Standardu Liège. W sezonie 2005/2006 jako rezerwowy został wicemistrzem Belgii, ale już w sezonie 2006/2007 występował w pierwszym składzie Standardu. Sezon ten zakończył ze swoim klubem na 3. miejscu w Eerste Klasse. Dotarł też do finału Pucharu Belgii. W sezonach 2007/2008 i 2008/2009 zdobywał ze Standardem mistrzostwo kraju. Latem 2010 Sarr przeniósł się do beniaminka hiszpańskiej Primera División – Hérculesa.
W 2011 roku Sarr wrócił do Belgii i został piłkarzem KRC Genk. W sezonie 2012/2013 grał w OFI Kreta.
Kariera reprezentacyjna.
W reprezentacji Senegalu Sarr zadebiutował w 2001 roku. W chwili debiutu liczył sobie 17 lat. W 2008 roku został powołany przez Henryka Kasperczaka do kadry na Puchar Narodów Afryki 2008.

</doc>
<doc id="1206084" url="https://pl.wikipedia.org/wiki?curid=1206084" title="Herb powiatu rawskiego">
Herb powiatu rawskiego

Herb powiatu rawskiego przedstawia wizerunek czarnego orła, z głową zwróconą w prawo, z rozwiniętymi skrzydłami, ze złotą literą „R” na piersiach, z dziobem, językiem i szponami złotymi, umieszczony w czerwonym polu tarczy herbowej.
Herb został ustanowiony "Uchwałą Nr V/34/2003 Rady Powiatu Rawskiego z dnia 21 lutego 2003 r."

</doc>
<doc id="1206087" url="https://pl.wikipedia.org/wiki?curid=1206087" title="French Open 2005 (gra pojedyncza kobiet)">
French Open 2005 (gra pojedyncza kobiet)



</doc>
<doc id="1206089" url="https://pl.wikipedia.org/wiki?curid=1206089" title="Aizawl">
Aizawl

Aizawl (hindi आइज़ोल, trb.: "Ajdźal", trl.: "Āijāl"; ang. "Aizawl") – miasto w Indiach, stolica stanu Mizoram. Według danych spisu powszechnego z 2001 miasto liczyło 230 000 mieszkańców, położone jest zaś na wysokości około 1100 m n.p.m.

</doc>
<doc id="1206093" url="https://pl.wikipedia.org/wiki?curid=1206093" title="Trybun plebejski">
Trybun plebejski



</doc>
<doc id="1206097" url="https://pl.wikipedia.org/wiki?curid=1206097" title="Badania marketingowe">
Badania marketingowe

Badania marketingowe – usystematyzowany proces zbierania obiektywnych informacji i ich przetwarzania podejmowany celem zmniejszenia ryzyka podejmowanych decyzji marketingowych. 
Pojęcie badań marketingowych jest szersze niż pojęcie badania rynku, a to ostatnie jest ogólniejsze od pojęcia analiza rynku. 
Użyteczność badań marketingowych.
Umożliwiają one zmniejszenie ryzyka podjęcia błędnych decyzji, a także zdobycia informacji uzupełniających o szansach na sukces oraz umożliwiają uzyskanie informacji pozwalających zidentyfikować potrzeby i oczekiwania konsumenta, tak by oferta firmy mogła te potrzeby i życzenia zaspokoić.
Badania marketingowe jako podstawa kierowania firmą.
1. Podstawą kształtowania marketing mix są badania marketingowe – planowe i obiektywne, realizowane kwalifikowanymi metodami gromadzenie, analizowanie i przekazywanie informacji o czynnikach, które tworzą warunki do prowadzenia marketingu. Są to informacje o cechach produktu firmy i produktów konkurencyjnych, o cenach i elastyczności popytu wobec zmian cen, o skuteczności różnych środków promocji produktu, o funkcjonowaniu kanałów dystrybucji, o opiniach i motywach postępowania nabywców produktu.
2. Cel i przedmiot badań marketingowych to dostarczenie menedżerom firmy informacji niezbędnych do podejmowania decyzji dotyczących strategii produktu i opakowania (usługi), polityki cenowej, dystrybucji i promocji produktu.
3. Przedmiotem badań marketingowych są najczęściej:
- badania produktu (akceptacja i popyt na nowe produkty, badania produktów konkurencyjnych, testowanie już sprzedawanych produktów)
- badania sprzedaży i rynku (ocena pojemności rynku, analiza udziału firmy w rynku, charakterystyka rynku branżowego, analiza sprzedaży)
- badania dotyczące reklamy (nad treścią – zwłaszcza tekstem – ogłoszeń reklamowych, nad mediami – środkami – reklamowymi)
- badania branży i funkcjonowania firmy (trendy branżowe, studia nad cenami, badania związane z lokalizacją zakładów produkcyjnych i placówek handlowych, analizy rynków zagranicznych, analizy zatrudnienia)
- badania związane z problemami społecznej odpowiedzialności firmy (badania prawnych regulacji reklamy i promocji, analiza problemów ekologicznych)
4. Częścią systemu informacji firmy jest wywiad marketingowy. Dostarcza on bieżącej informacji o zmianach w otoczeniu firmy w dziedzinie technologii, sytuacji kontrahentów, ogólnej sytuacji gospodarczej, społecznej i politycznej. Najważniejszym jednak przedmiotem zainteresowania wywiadu marketingowego firmy jest jej pozycja wobec konkurencji.
Źródłem informacji dla wywiadu marketingowego są przede wszystkim:
- pracownicy samej firmy
- obecni i byli pracownicy konkurentów
- dostawcy, pośrednicy (dealerów), odbiorcy i inne podmioty działające w branży
- wnikliwa lektura publikacji, zwłaszcza prasy specjalistycznej, czy innych ogólnie dostępnych dokumentów, wywiadów udzielanych przez menedżerów konkurencyjnych firm, ich reklam i innych materiałów promocyjnych
- przeprowadzenie drobiazgowej analizy laboratoryjnej, technologicznej i ekonomicznej produktów konkurencyjnych
- firmy kupują też informacje o konkurentach w agencjach badań marketingowych
5. Jednym z najczęściej wykorzystywanych narzędzi gromadzenia danych pierwotnych w badaniach marketingowych jest ankieta. Metoda ta polega na uzyskiwaniu od respondentów, najczęściej konsumentów, ale też sprzedawców, menedżerów, ekspertów, odpowiedzi na pytania zawarte w kwestionariuszu ankietowym. 
W marketingu stosuje się najczęściej następujące techniki ankietowe: ankietę bezpośrednią, ankietę pocztową, ankietę telefoniczną, ankietę z wykładaniem kwestionariuszy w miejscach publicznych, ankietę prasową, ankietę online (CAWI). 
Często wykorzystywane techniki badań marketingowych to indywidualny wywiad pogłębiony (IDI) oraz zogniskowany wywiad grupowy (FGI). Należą one do grupy badań jakościowych, ich celem nie jest bowiem określenie rozmiarów czy proporcji zjawisk rynkowych, lecz ona ogół dostarczenie odpowiedzi na pytanie „dlaczego”, a więc pytanie o motywy postępowania, opinie, sugestie, przeważnie konsumentów. Wywiad pogłębiony jest badaniem indywidualnym, w którym bierze udział jedynie ankieter i osoba badana. Zogniskowany wywiad grupowy to dyskusja w grupie 5-12 (najczęściej 7-9) osób, które powinny orientować się w przedmiocie badań.

</doc>
<doc id="1206101" url="https://pl.wikipedia.org/wiki?curid=1206101" title="Gertruda Baumstark">
Gertruda Baumstark



</doc>
<doc id="1206103" url="https://pl.wikipedia.org/wiki?curid=1206103" title="Lucjan Kaznowski">
Lucjan Kaznowski

Lucjan Kaznowski (ur. 11 lutego 1890 w Święcicy, zm. 17 marca 1955 w Puławach) – polski biolog, botanik, fitopatolog i hodowca roślin. 
Życiorys.
Syn Konstantego Kaznowskiego (administratora rolnego i powstańca styczniowego) oraz Felicji Świątkowskiej, brat Kazimierza Kaznowskiego. Ukończył Wydział Rolny Szkoły Handlowej Edwarda Rontalera w Warszawie w 1909 oraz Wydział Rolny Instytutu Politechnicznego w Kijowie w 1914. Doktorat z nauk rolnych uzyskał w 1925 na SGGW w Warszawie, a w rok później (1926) obronił pracę habilitacyjną na tejże uczelni, uzyskując stopień docenta z zakresu hodowli i chorób roślin wraz z "veniam legendi". Kierownik Działu Roślin Pastewnych, a następnie w latach 1937–1939 i 1945–1951 także dyrektor Państwowego Instytutu Naukowego Gospodarstwa Wiejskiego (PINGW) w Puławach. Po reorganizacji Instytutu w 1951 objął stanowisko wicedyrektora Instytutu Hodowli i Aklimatyzacji Roślin, nadal kierując Działem Roślin Pastewnych. 
Od 1945 profesor fitopatologii i uprawy roślin UMCS w Lublinie, od 1952 członek korespondent PAN. Wyhodował cenne odmiany uprawne roślin pastewnych (peluszki, lucerny, kukurydzy, rącznika), rozpowszechnił cenne odmiany tytoniu i wyhodował jego nowe odmiany.
Autor ok. 60 prac naukowych oraz kilkunastu rozdziałów w podręcznikach akademickich: "Szczegółowa uprawa roślin" i "Agrotechnika". Kierownik 42 prac magisterskich, promotor kilku przewodów doktorskich, opiekun naukowy późniejszych profesorów i docentów. Najwybitniejsi uczniowie: Antonina Rumińska, Jerzy Korohoda, A. Rogoziński, J. Berbeć, W. Kulpa, S. Bawolski.
Członek tajnej organizacji PPS (1910–1916), uczestnik wojny obronnej w Lubelskim Ochotniczym Dywizjonie Jazdy (1920–1921), dwukrotnie aresztowany (1940 i 1944) i ciężko pobity przez gestapo. Członek korespondent Polskiej Akademii Nauk od 1952 roku.
Zmarł 17 marca 1955 w Puławach. Pochowany na Cmentarzu Parafii Miłosierdzia Bożego w Puławach (sektor A-II-87).

</doc>
<doc id="1206106" url="https://pl.wikipedia.org/wiki?curid=1206106" title="Margareta Mureşan">
Margareta Mureşan



</doc>
<doc id="1206109" url="https://pl.wikipedia.org/wiki?curid=1206109" title="Gmina Whitestown (Nowy Jork)">
Gmina Whitestown (Nowy Jork)

Gmina Whitestown (ang. "Whitestown Town") - gmina w USA, w stanie Nowy Jork, w hrabstwie Oneida. Według danych z 2000 roku gmina miała 18635 mieszkańców.

</doc>
<doc id="1206111" url="https://pl.wikipedia.org/wiki?curid=1206111" title="Kazimierz Kaznowski">
Kazimierz Kaznowski

Kazimierz Kaznowski (ur. 22 września 1876, zm. 31 stycznia 1943) – przyrodnik, badacz świętokrzyskiej flory, pedagog (nauczyciel w kieleckich szkołach średnich), działacz Polskiego Towarzystwa Krajoznawczego; brat Lucjana Kaznowskiego.
Od 1923/1924 był współpracownikiem Komisji Fizjograficznej Polskiej Akademii Umiejętności.
W latach 1924–1929 wspólnie z Edmundem Massalskim prowadził badania Gór Świętokrzyskich na zlecenie Polskiej Akademii Umiejętności.
Jedna z ulic w Kielcach została nazwana imieniem Kazimierza Kaznowskiego.

</doc>
<doc id="1206112" url="https://pl.wikipedia.org/wiki?curid=1206112" title="Zespół Szkół Plastycznych w Tarnowie">
Zespół Szkół Plastycznych w Tarnowie

Zespół Szkół Plastycznych w Tarnowie – zespół publicznych szkół artystycznych znajdujących się w Tarnowie, w województwie małopolskim. Szkoła posiada ośrodek szkoleniowo-plenerowy w Jeżowie.
Struktura.
Zespół szkół tworzą:
Liceum Sztuk Plastycznych.
Pięcioletnia szkoła ponadpodstawowa ze specjalnościami:
Policealne Studium Plastyczne.
Dwuletnia szkoła policealna ze specjalnościami:
Historia szkoły.
W styczniu 1945 roku dr Józef Dutkiewicz, ówczesny kierownik Referatu Kultury i Sztuki w Starostwie Powiatowym powziął inicjatywę powołania artystycznej szkoły plastycznej w Tarnowie i zachęcił do współpracy grono tutejszych artystów plastyków. Prace organizacyjne trwały przez styczeń i luty 1945 r. Szkoła Sztuk Zdobniczych i Przemysłu Artystycznego, bo tak nazywała się ona na początku rozpoczęła działalność l marca 1945 r. Początkowo mieściła się w budynku przy ulicy Brodzińskiego 9. Szkoła opierała się na wzorach przedwojennych Instytutów Sztuk Plastycznych i posiadała następujące działy: grafikę, ceramikę, tkactwo, fotografikę i kurs ogólny. Program nauczania opracowany został przez samych nauczycieli. W pierwszym roku kształcenie podjęło 60 uczniów.
Dwa lata później 27 marca 1947 roku szkoła została przemianowana na Liceum Sztuk Plastycznych z prawami szkoły państwowej. Zmieniła się również siedziba szkoły, lekcje odbywały się w salach ZPAP przy ul. Goldhammera 8.
We wrześniu 1947 r. zmieniono nazwę szkoły na Państwowe Liceum Technik Plastycznych w Tarnowie, powołując jednocześnie dwa działy: meblarstwo artystyczne i tkactwo artystyczne.
Szkoła przeniosła się też do budynku przy ul. Topolowej 2 (obecnie ul. Westwalewicza 6), gdzie mieści się do dziś. Pierwszych maturzystów po pełnym cyklu kształcenia szkoła wypuściła w czerwcu 1952 roku.
W latach 60. dzięki staraniom dyr. Jadwigi Gajek-Sanowskiej szkoła wzbogaciła się o dwór w Jeżowie, który jest od tej pory Ośrodkiem Szkoleniowo Plenerowym.
W 1966 roku szkoła znów zmieniła nazwę – Państwowe Liceum Technik Plastycznych zostało przekształcone w Państwowe Liceum Sztuk Plastycznych.
Szkoła poszerzyła się w roku 1975. Z inicjatywy dyr. Jana Winiarskiego powołano Państwowe Zawodowe Studium Plastyczne o specjalności: konserwacja wyrobów artystycznych i dzieł sztuki w specjalizacjach: konserwacja mebla artystycznego i konserwacja architektury i rzeźby architektonicznej. W latach 70. szkoła przeżywała bujny rozwój i nawiązała liczne kontakty zagraniczne (Czechosłowacja, NRD, Litwa).
W 1977 r. Liceum reprezentowało polskie szkolnictwo artystyczne na wystawie w Instytucie Kultury Polskiej w Szwecji.
W 1985 roku z okazji jubileuszu czterdziestolecia istnienia nadano szkole imię Artura Grottgera.
Z okazji tego jubileuszu w maju 1985 roku odbyła się w salach Biura Wystaw Artystycznych w Tarnowie retrospektywna wystawa prac uczniów, a szkoła otrzymała złotą odznakę "Za zasługi dla województwa tarnowskiego".
W roku 1998 powołano do życia nową jednostkę – Ogólnokształcącą Szkołę Sztuk Pięknych, a szkołę przekształcono w Zespół Szkół Plastycznych w Tarnowie.
Cykliczne imprezy organizowane przez szkołę.
Ogólnopolski Plener Malarski w Jeżowie – organizowany corocznie w maju dla uczniów szkół plastycznych z całej Polski

</doc>
<doc id="1206113" url="https://pl.wikipedia.org/wiki?curid=1206113" title="Laskowice Oławskie (gmina)">
Laskowice Oławskie (gmina)

Laskowice Oławskie (od 1987 "Jelcz-Laskowice") – dawna gmina wiejska istniejąca w latach 1945–1954 i 1973–1986 w woj. wrocławskim (dzisiejsze woj. dolnośląskie). Siedzibą władz gminy były Laskowice Oławskie (od 1987 dzielnica miasta Jelcz-Laskowice).
Gmina Laskowice Oławskie powstała po II wojnie światowej na terenie tzw. Ziem Odzyskanych (tzw. II okręg administracyjny – "Dolny Śląsk"). 28 czerwca 1946 gmina – jako jednostka administracyjna powiatu oławskiego – weszła w skład nowo utworzonego woj. wrocławskiego.
Według stanu z 1 lipca 1952 gmina składała się z 8 gromad: Brzezinki, Chwałowice, Dębina, Dziuplina, Grędzina, Kopalina, Laskowice Oławskie i Piekary. Gmina została zniesiona 29 września 1954 wraz z reformą wprowadzającą gromady w miejsce gmin.
Jednostkę reaktywowano 1 stycznia 1973 w tymże powiecie i województwie. 1 czerwca 1975 gmina weszła w skład nowo utworzonego (mniejszego) woj. wrocławskiego. 1 stycznia 1987 roku z obszaru wsi Jelcz (850 ha) i Laskowice Oławskie (910 ha) w obrębie gminy Laskowice Oławskie utworzono miasto Jelcz-Laskowice. Równocześnie zmieniono nazwę gminy na "gmina Jelcz-Laskowice".
Zobacz też: gmina Jelcz, gmina Jelcz-Laskowice.

</doc>
<doc id="1206115" url="https://pl.wikipedia.org/wiki?curid=1206115" title="Marek Kulič">
Marek Kulič

 Marek Kulič (ur. 11 października 1975 w Hradcu Kralové) – piłkarz czeski grający na pozycji napastnika. Był reprezentantem Czech. Rozegrał w niej 12 meczów i strzelił 3 gole.

</doc>
<doc id="1206117" url="https://pl.wikipedia.org/wiki?curid=1206117" title="Wiciowce kołnierzykowate">
Wiciowce kołnierzykowate



</doc>
<doc id="1206124" url="https://pl.wikipedia.org/wiki?curid=1206124" title="Hipogonadyzm hipogonadotropowy">
Hipogonadyzm hipogonadotropowy



</doc>
<doc id="1206125" url="https://pl.wikipedia.org/wiki?curid=1206125" title="Konrad Kwiecień">
Konrad Kwiecień

Konrad Kwiecień (ur. 2 marca 1964 w Kielcach) – polski łucznik sportowy, olimpijczyk z Barcelony. Syn Antoniego i Heleny (z d. Koźmińskiej). 
W latach 1976-1992 należał do klubu sportowego Stella Kielce. Od 1992 należy do klubu Łucznik Żywiec. Jego trenerzy to: Wiktor i Marian Pyk, Jan Lach, Jan Włosik. W 1982 ukończył III LO im. C.K. Norwida w Kielcach. Jest żonaty i mieszka w Żywcu. Ma dwóch synów: Igora (ur. w 1986) i Marcina (ur. w 1989).

</doc>
<doc id="1206126" url="https://pl.wikipedia.org/wiki?curid=1206126" title="Herb powiatu sieradzkiego">
Herb powiatu sieradzkiego

Herb powiatu sieradzkiego na tarczy hiszpańskiej dwudzielnej w słup. W polu prawym złotym znajduje się połulew czerwony o złotych, obrysowanych czarnym konturem pazurach. W polu lewym czerwonym znajduje się połuorzeł czarny o złotym dziobie, złotej łapie z pazurami oraz ze złotą przepaską poprzez skrzydło, zakończoną trójliściem koniczynki. Na głowach zespolonych ze sobą zwierząt znajduje się wspólna złota korona z trzema fleuronami.
Herb został ustanowiony "Uchwałą Nr III/II/98 Rady Powiatu Sieradzkiego z dnia 3 grudnia 1998 r."

</doc>
<doc id="1206134" url="https://pl.wikipedia.org/wiki?curid=1206134" title="Toyota eCom">
Toyota eCom

Toyota eCom - prototypowy samochód elektryczny wyprodukowany przez koncern Toyota w 1998 roku. Wyposażony w silnik elektryczny o mocy 25 KM, zasilany dwudziestoma czterema, akumulatorami niklowo-metalowo-wodorkowymi o napięciu 12 V, które pozwalały na około 100 km jazdy, bez potrzeby ładowania. Prędkość maksymalna 100 km/h (ograniczona elektronicznie).

</doc>
<doc id="1206137" url="https://pl.wikipedia.org/wiki?curid=1206137" title="Zespół PEHO">
Zespół PEHO

Zespół PEHO (ang. PEHO syndrome; progressive encephalopathy with edema, hypsarrhythmia, and optic atrophy) – rzadka uwarunkowana genetycznie postać niemowlęcej postępującej encefalopatii, przebiegająca z hipotonią mięśniową, drgawkami z hipsarytmią, głębokim opóźnieniem umysłowym, hiperrefleksją, przejściowym lub utrzymującym się obrzękiem i atrofią nerwu wzrokowego. Większość przypadków zespołu opisano w Finlandii.

</doc>
<doc id="1206139" url="https://pl.wikipedia.org/wiki?curid=1206139" title="Henryk Burzec">
Henryk Burzec

Henryk Burzec (ur. 21 lutego 1919 w Międzyrzecu Podlaskim, zm. 31 października 2005 w Zakopanem) – polski rzeźbiarz.
Życiorys.
Naukę rozpoczął w szkole stolarskiej w Brześciu nad Bugiem. W 1936 wyjechał do Zakopanego, by uczyć się w Szkole Przemysłu Drzewnego. Szkołę ukończył w 1939 roku. Po wojnie podjął studia w Akademii Sztuk Pięknych w Krakowie, w pracowni rzeźby Xawerego Dunikowskiego. Podczas studiów współpracował z Dunikowskim przy głowach wawelskich czy przy powstawaniu Pomnika Powstańców Śląskich na Górze Św. Anny. 
Po ukończeniu studiów pracował jako nauczyciel w Rydułtowach. W 1954 r. zamieszkał w Zakopanem. 
Przez rok pracował w liceum plastycznym. W latach 1987–2005 prowadził w swoim domu (dawna pracownia Teodora Axentowicza) autorską galerię, gdzie zgromadził kilkadziesiąt swoich prac. 
Miał córkę Ludmiłę. Pochowany na Nowym Cmentarzu przy ulicy Nowotarskiej w Zakopanem (kw. K4-5-6).

</doc>
<doc id="1206140" url="https://pl.wikipedia.org/wiki?curid=1206140" title="Bioshock">
Bioshock



</doc>
<doc id="1206148" url="https://pl.wikipedia.org/wiki?curid=1206148" title="Geografia Albanii">
Geografia Albanii

Albania jest niewielkim państwem leżącym na Półwyspie Bałkańskim w południowej części Europy. Ten niewielki i słabo rozwinięty gospodarczo kraj cechuje się górzystym krajobrazem i śródziemnomorskim klimatem.
Powierzchnia, położenie i granice.
Powierzchnia - 28 748 km2 - porównywalna z powierzchnią województwa wielkopolskiego.
Położenie - Albania leży na Bałkanach, w zachodniej części Półwyspu Bałkańskiego, nad Morzem Adriatyckim i na południowym wybrzeżu nad Morzem Jońskim.
Skrajne punkty: północny 42°39'N, południowy 39°38'N, zachodni 19°16'E, wschodni 21°04'E. 
Rozciągłość południkowa wynosi 330 km, a równoleżnikowa 160 km.
Albania graniczy z następującymi państwami:
Linia brzegowa - 362 km
Budowa geologiczna i rzeźba.
Albania jest krajem górzystym, gdzie góry wraz z wyżynami zajmują 75%, a obszary leżące powyżej 1 000 m n.p.m. zajmują 28,5% powierzchni kraju. Góry, które wznoszą się na terytorium Albanii są południowym przedłużeniem wielkiego, bałkańskiego łańcucha Gór Dynarskich. Na północny wznoszą się Góry Północnoalbańskie zwane Alpet Shqiptare. Góry te zbudowane są głównie z mezozoicznych wapieni, gdzie dominują krajobraz krasowy i rzeźba glacjalna. Najwyższym ich szczytem jest Maja e Jezercës o wysokości 2 693 m n.p.m. Między rzekami Drin a Osum wznoszą się Góry Środkowoalbańskie, które zbudowane są z wapieni kredowych i trzeciorzędowych piaskowców. Przy granicy z Macedonią Północną wznosi się najwyższy szczyt kraju Maja e Korabit o wysokości 2 764 m n.p.m. Południową część kraju zajmuje Epir Albański, gdzie występują tam na przemian utwory fliszowe i wapienne. W tej części także występuje rzeźba krasowa.
Niziny zajmują jedną czwartą powierzchni kraju i skupiają się w pasie nadbrzeżnym w postaci aluwiów, maksymalnie do 50 km w głąb lądu. Strefę nadmorską zajmuje Nizina Albańska, gdzie zalegają na niej osady morskie i rzeczne. W obrębie Gór Środkowoalbańskich leży Kotlina Korczy, która jest największą kotliną w kraju. Dno kotliny spoczywa na wysokości około 800 m n.p.m. Tereny górskie Albanii są w wielu miejscach rozcięte dolinami rzecznymi o przebiegu równoleżnikowym. Linia brzegowa Albanii jest dobrze rozwinięta, gdzie liczne są szerokie lub głębokie, wcięte w ląd zatoki. Największą zatoką jest leżąca na północy Zatoka Drińska. Wybrzeże jest słabo rozczłonkowane z wyjątkiem obszarów na południu, które zajmuje Riwiera Albańska. Wybrzeże tam jest strome i skaliste, zaś na północy niskie, gdzie dominują piaszczyste plaże. W Albanii przeważają gleby brunatne, w dolinach rzek aluwialne fluwisole, zaś w górach dominują litosole, gleby kamieniste.
Klimat.
Albania leży w strefie klimatu podzwrotnikowego o śródziemnomorskiej odmianie na nizinach i chłodniejszej, górskiej odmianie w głębi lądu. Wschodnie krańce Albanii znajdują się pod wpływem nieco bardziej kontynentalnych mas powietrza.
Opady w Albanii są stosunkowo wysokie ze względu na obecność gór i bliskość morza. Średnia roczna dla całego kraju wynosi 600 mm. Roczne opady na nizinie nadmorskiej wynoszą od 900 do 1 300 mm, na zachodnich i południowo-zachodnich stokach gór 2 000 mm i więcej. We wschodniej części kraju jest bardziej sucho ze względu na kontynentalizm i rocznie spada od 700 do 900 mm deszczu rocznie. W osłoniętych kotlinach na wschodzie kraju opady wynoszą poniżej 700 mm. Maksimum opadów przypada od października do stycznia, a lata są z reguły suche. W południowej części kraju występują długotrwałe susze, a w górach w zimie notuje się obfite opady śniegu.
Rozkład termiczny można podzielić na dwie strefy: ciepłą na zachodzie w strefie nadmorskiej i chłodną, a nawet mroźną w górach. Zimą na wybrzeżu średnie wartości termiczne wahają się od +5° do +9 °C, bez nocnych spadków poniżej 0 °C. W górach w głębi lądu jest zimno, średnie wartości wahają się od -5° do 0 °C, ze spadkami do -20 °C. Lata na wybrzeżu są upalne, średnie temperatury wahają się od +23° do +25 °C. W związku z letnim napływem zwrotnikowego powietrza znad Afryki, temperatury dochodzą do +40 °C. Latem w górach jest chłodno i średnie wartości w najwyższych partiach gór oscylują w granicach +15 °C.
Wody.
Ze względu na stosunkowo obfite opady deszczu i obecność gór na większości terytorium Albanii, sieć rzeczna jest gęsta. Sieć rzeczna Albanii należy do zlewiska Morza Jońskiego i Adriatyckiego, które są częścią basenu Morza Śródziemnego. Wszystkie rzeki kraju spływają z gór z głębi lądu, uchodzą do wyżej wymienionych mórz i mniej więcej płyną w układzie równoleżnikowym ze wschodu na zachód. Główne rzeki kraju to Drin na północy, dalej Seman i Vjosë na południu kraju. Rzeki Albanii cechują się zmiennym wodostanem. Na terytorium Albanii znajdują się trzy duże jeziora pochodzenia tektonicznego, które są jeziorami granicznymi. I tak na północy Albanię z Czarnogórą dzieli Jezioro Szkoderskie, z Macedonią Północną na wschodzie dzieli Jezioro Ochrydzkie i ostatnie Prespa z Macedonią Północną oraz częściowo z Grecją. Albania posiada bogate zasoby wód podziemnych.
Flora i fauna.
Szata roślinna jest silnie przekształcona przez człowieka. Na obszarach nizinnych występuje roślinność śródziemnomorska. Są przede wszystkim wiecznie zielone zarośla - makia, a poza zaroślami w Albanii rosną gaje oliwne i drzewa migdałowe. W górach do wysokości 1 000 m n.p.m. rosną lasy dębowe z grabem, zaś wyżej szata roślinna należy do klimatu bardziej umiarkowanego, gdzie rosną lasy sosnowo-bukowe. W południowej części występują lasy iglaste. Ponad strefą lasów tereny górskie pokrywają łąki i kolczaste suchorośla. Lasy zajmują około jednej trzeciej powierzchni kraju.
Świat zwierząt jest ubogi jeśli chodzi o liczebność, ale stosunkowo bogaty jeśli weźmie się pod uwagę różnorodność gatunkową. W górach żyją wilki, niedźwiedzie brunatne, dziki oraz rysie. W strefie nadmorskiej występują żółwie, a z ptaków liczne jest ptactwo morskie, jak mewy, czy też pelikany. Do mniejszych ssaków zaliczyć należy żyjące w lasach kuny i łasice. Wody słodkie i morskie obfitują w liczne gatunki ryb.

</doc>
<doc id="1206150" url="https://pl.wikipedia.org/wiki?curid=1206150" title="Lista kanałów MTV">
Lista kanałów MTV

Lista kanałów rodziny MTV, należące do koncernu Viacom.

</doc>
<doc id="1206154" url="https://pl.wikipedia.org/wiki?curid=1206154" title="Tadeusz Krzyżewicz">
Tadeusz Krzyżewicz

Tadeusz Krzyżewicz ps. "Buzdygan", "Tadzio II" (ur. 15 lutego 1924, zm. 2 kwietnia 1943 w Warszawie) – podharcmistrz, zastępowy drużyny 200 hufca „Centrum” warszawskich Grup Szturmowych, plutonowy podchorąży, żołnierz Armii Krajowej, student tajnej medycyny.
Życiorys.
Brał udział w akcji pod Arsenałem jako członek trzyosobowej sekcji „Sten II” razem z Jerzym Gawinem i Tadeuszem Szajnochem. W czasie akcji Tadeusz Zawadzki ranił granatowego policjanta, który leżąc oddał kilka strzałów w kierunku członków grupy „Atak”. Jeden z nich ciężko ranił „Buzdygana”.
Wraz z odbitym w czasie akcji Janem Bytnarem „Rudym” trafił do punktu sanitarnego znajdującego się przy ul. Ursynowskiej 46, skąd tego samego dnia wieczorem został przewieziony dorożką (według innych źródeł – samochodem) do Szpitala Przemienienia Pańskiego na Pradze, mieszczącego się wówczas w gmachu dawnego Żydowskiego Domu Akademickiego przy ul. Sierakowskiego 7.
Zmarł w szpitalu 2 kwietnia 1943. Został pochowany na warszawskich Powązkach.
3 maja 1943 pośmiertnie odznaczony przez Komendanta Sił Zbrojnych w Kraju Stefana Roweckiego „Grota” Krzyżem Walecznych.

</doc>
<doc id="1206156" url="https://pl.wikipedia.org/wiki?curid=1206156" title="Bobby Deol">
Bobby Deol

Vijay Singh Deol (pendżabski: ਿਵਜੈ ਿਸੰਘ ਿਦੳਲ, hindi:िवजय िसह देओल, urdu: وِجے سِںہ دِیول, urodz. 27 stycznia 1969 w Mumbaju, Maharasztra) znany jako Bobby Deol, to indyjski aktor, należący do sławnej w Bollywood rodziny Deolów. Jego ojcem jest znany w Indiach aktor Dharmendra, a matką Prakash Kaur, jego starszy brat to aktor Sunny Deol, a przyrodnia siostra, córka drugiej żony ojca, aktorki Hema Malini to też aktorka – Esha Deol. Żoną Bobby Deola jest Tanya Ahuja, mają dwóch synów (Aryaman urodzony w 2001 i Dharam w 2005 roku). Z wyznania jest sikhem.
Za swój debiut w 1995 w filmie "Barsaat (1995)" dostał Nagrodę Filmfare za Najlepszy Debiut.

</doc>
<doc id="1206157" url="https://pl.wikipedia.org/wiki?curid=1206157" title="Pilica (rzeka)">
Pilica (rzeka)



</doc>
<doc id="1206159" url="https://pl.wikipedia.org/wiki?curid=1206159" title="Lista gwiazd w gwiazdozbiorze Wężownika">
Lista gwiazd w gwiazdozbiorze Wężownika

Zestawienie to zawiera gwiazdy w gwiazdozbiorze Wężownika do jasności 6,5. Dodatkowo uwzględniono w nim także inne znaczące, choć słabsze obiekty gwiazdowe.

</doc>
<doc id="1206161" url="https://pl.wikipedia.org/wiki?curid=1206161" title="Antoni Chełmiński (numizmatyk)">
Antoni Chełmiński (numizmatyk)

Antoni Zygmunt Chełmiński (ur. 5 stycznia 1863 w Szarawce na Podolu, zm. 23 kwietnia 1905 w Odessie) – numizmatyk.
Życiorys.
Uczęszczał do gimnazjum w Kamieńcu Podolskim, studiował następnie na Wydziale Przyrodniczym Cesarskiego Uniwersytetu Warszawskiego, potem na uniwersytetach w Bonn i Oksfordzie. Po zagranicznych podróżach osiadł w rodzinnym majątku Szarawka (powiat płoskurowski), gdzie obok gospodarowania zajmował się kolekcjonowaniem i studiami numizmatycznymi.
W krótkim czasie zgromadził jedną z bogatszych kolekcji numizmatycznych na ziemiach polskich, pełną rzadkich okazów. Ze szczególną starannością Chełmiński zbierał monety z okresu panowania Stanisława Augusta Poniatowskiego i pierwszych lat porozbiorowych. Posiadał również bogate zbiory monet złotych i talarów z wcześniejszych epok (ale późniejszych niż średniowieczne). Gromadził także inne pamiątki - portrety, miniatury, pasy, porcelanę.
Dokumentację zbioru Chełmińskiego stanowi katalog monachijskiego domu aukcyjnego Otto Helbinga z 1904; w tymże roku kolekcjoner z powodu trudnej sytuacji materialnej zmuszony był odsprzedać zgromadzone medale i monety. Zmarł rok później w Odessie.

</doc>
<doc id="1206163" url="https://pl.wikipedia.org/wiki?curid=1206163" title="Alpha Ophiuchi">
Alpha Ophiuchi



</doc>
<doc id="1206165" url="https://pl.wikipedia.org/wiki?curid=1206165" title="Eta Ophiuchi">
Eta Ophiuchi



</doc>
<doc id="1206168" url="https://pl.wikipedia.org/wiki?curid=1206168" title="BiT">
BiT



</doc>
<doc id="1206169" url="https://pl.wikipedia.org/wiki?curid=1206169" title="Aglomeracja bydgosko-toruńska">
Aglomeracja bydgosko-toruńska

Aglomeracja bydgosko-toruńska (potocznie "Dwumiasto") – aglomeracja bicentryczna w środkowej części województwa kujawsko-pomorskiego, obejmująca dwa główne miasta: Bydgoszcz i Toruń oraz okoliczne gminy. Obszar ten w zależności od koncepcji obejmuje od 2514,5 do 3861,8 km², a zamieszkuje go od 754 tys. do 872 tys. osób.
Pozostałymi miastami należącymi do aglomeracji prócz dwóch miast centralnych są: Aleksandrów Kujawski, Ciechocinek, Solec Kujawski. W zależności od koncepcji aglomeracji także miasta: Chełmża, Koronowo, Nakło nad Notecią, Nieszawa, Szubin.
Aglomeracja według KPBPPiR we Włocławku.
W 2003 r. Kujawsko-Pomorskie Biuro Planowania Przestrzennego i Regionalnego we Włocławku zaliczyło do aglomeracji bydgosko-toruńskiej łącznie 27 gmin.
Aglomeracja według P. Swianiewicza i U. Klimskiej.
W 2005 r. Paweł Swianiewicz oraz Urszula Klimska wyznaczyli mniejszy obszar aglomeracji bydgosko-toruńskiej, obejmującej Bydgoszcz, Toruń oraz 19 okolicznych gmin. Obszar ten w 2002 r. zamieszkiwało 755 tys. osób. Przy wyznaczaniu aglomeracji przeprowadzono delimitację obszarów przyległych, uwzględniając saldo migracji w latach 1998–2002, gęstość zaludnienia (w 2002 r.), współczynnik zatrudnienia związany z natężeniem dojazdów.

</doc>
<doc id="1206170" url="https://pl.wikipedia.org/wiki?curid=1206170" title="20.10">
20.10

20.10 – fabularny film krótkometrażowy w reżyserii Adama Lewandowskiego.
Fabuła.
Jest to 7-minutowy film – historia, której przedmiotem jest wieczór przed telewizorem stale się psującym.

</doc>
<doc id="1206171" url="https://pl.wikipedia.org/wiki?curid=1206171" title="Konurbacja Bydgosko-Toruńska">
Konurbacja Bydgosko-Toruńska



</doc>
<doc id="1206175" url="https://pl.wikipedia.org/wiki?curid=1206175" title="15 Pułk Artylerii Przeciwlotniczej">
15 Pułk Artylerii Przeciwlotniczej

15 Pułk Artylerii Przeciwlotniczej (15 paplot) – oddział artylerii przeciwlotniczej ludowego Wojska Polskiego.
Formowanie i zmiany organizacyjne.
Pułk sformowany został we wsi Pryszybie (okolice Sum) na podstawie rozkazu dowódcy 1 Armii Polskiej w ZSRR nr 05 z 7 maja 1944, w składzie 1 Dywizji Artylerii Przeciwlotniczej (1 Armia Wojska Polskiego). Jednostka zorganizowana została według sowieckiego etatu nr 08/236 "pułku artylerii przeciwlotniczej małego kalibru".
We wrześniu 1945 1 Dywizja Artylerii Przeciwlotniczej została przeformowana w 84 pułk artylerii przeciwlotniczej. Na podstawie rozkazu 0236/org ND WP z 8 września 1945 15 pułk artylerii przeciwlotniczej rozformowano.
30 września 1967 dziedzictwo tradycji 15 pułku artylerii przeciwlotniczej i jego historyczną nazwę przyjął 133 pułk artylerii przeciwlotniczej w garnizonie Gołdap.
Walki pułku.
Od 9 do 12 sierpnia 1944 odpierał zmasowane naloty lotnictwa nieprzyjaciela na przeprawę wojsk pod Skurczą. 8 października 1944 w Radości pod Warszawą żołnierze pułku złożyli przysięgę. 4 marca 1945 w czasie oczyszczania z nieprzyjaciela Złocieńca pułk poniósł duże straty, a 6 marca żołnierze pułku wzięli do niewoli dowódcę Dywizji „Bärwalde” gen. Raithe wraz z całym sztabem. W walkach o Kołobrzeg pułk wydzielił ze swego składu grupy szturmowe, które walczyły jak piechota zdobywając poszczególne budynki. W operacji berlińskiej osłaniał forsowanie Odry, a następnie działania pościgowe armii.
Skład etatowy.
dowództwo i sztab
Stan etatowy wynosił 520 żołnierzy. Na uzbrojeniu znajdowały się:

</doc>
<doc id="1206179" url="https://pl.wikipedia.org/wiki?curid=1206179" title="Lista gwiazd w gwiazdozbiorze Feniksa">
Lista gwiazd w gwiazdozbiorze Feniksa

Zestawienie to zawiera gwiazdy w gwiazdozbiorze Feniksa do jasności 6,5 magnitudo. Dodatkowo uwzględniono w nim także inne znaczące, choć słabsze obiekty gwiazdowe.

</doc>
<doc id="1206181" url="https://pl.wikipedia.org/wiki?curid=1206181" title="Alpha Phoenicis">
Alpha Phoenicis



</doc>
<doc id="1206184" url="https://pl.wikipedia.org/wiki?curid=1206184" title="Wielkopolska Fabryka Fortepianów i Pianin">
Wielkopolska Fabryka Fortepianów i Pianin

Wielkopolska Fabryka Fortepianów i Pianin Antoni Drygas - przedsiębiorstwo założone w roku 1898 w Poznaniu przez Antoniego Drygasa. Początkowo działało jako skład fortepianów, pianin i fisharmonii. Następnie poszerzono jego działalność w 1908 r. o warsztat naprawczy. Cztery lata później całość przejął syn Antoniego, Kazimierz i przekształcił w fabrykę instrumentów działającą do 1939 r. Wraz z rozpoczęciem 1922 r. zaczęła się produkcja instrumentów w liczbie sześciu sztuk miesięcznie. Przedsiębiorstwo posiadło składy fabryczne w Warszawie, Bydgoszczy, Gdańsku i Gdyni. Cztery lata przed II wojną światową ograniczyło działalność do handlu instrumentami, napraw i strojeń. Spłonęła doszczętnie w 1945 r.
Wytwórnia zdobyła następujące nagrody:

</doc>
<doc id="1206187" url="https://pl.wikipedia.org/wiki?curid=1206187" title="Chatrapati">
Chatrapati

Chatrapati (Telugu: ఛత్రపతి, inna pisownia Chatrapathi) to film z roku 2005 wyreżyserowany przez S.S. Rajamouli. W tytułowej roli Prabhas, a w pozostałych Shriya Saran, Bhanupriya, i Pradeep Rawat. Po porażkach filmów "Adavi Ramudu" i "Chakram", Prabhas tym filmem powrócił na top.
Fabuła.
Sivaji (Prabhas), jego przyrodni brat Ashok (Shafi) i matka Ashoka (Bhanupriya), a macocha Sivjiego, są Telugami osiadłymi na Sri Lance. W czasie masowej ucieczki na kontynent rodzina zostaje rozbita. 
Sivaji wraz z grupą innych przesiedleńców jest zmuszony do podjęcia niewolniczej pracy w przemytniczym przedsięwzięciu Bajiego Rao. Dwanaście lat później Sivaji nadal poszukuje swojej matki i brata, a wyzysk stosowany przez Rao powoduje, że staje się przywódcą buntu i okrzyknięty Chatrapati – obrońcą uciśnionych.

</doc>
<doc id="1206191" url="https://pl.wikipedia.org/wiki?curid=1206191" title="144 Pułk Piechoty">
144 Pułk Piechoty

Polskie pułki piechoty:
Niemiecki pułk piechoty:

</doc>
<doc id="1206192" url="https://pl.wikipedia.org/wiki?curid=1206192" title="16 Pułk Artylerii Przeciwlotniczej">
16 Pułk Artylerii Przeciwlotniczej

16 Pułk Artylerii Przeciwlotniczej (16 paplot) – oddział artylerii przeciwlotniczej ludowego Wojska Polskiego.
Formowanie i zmiany organizacyjne.
Pułk został sformowany we wsi Bosy, w obwodzie sumskim na podstawie rozkazu nr 05 dowódcy 1 Armii Polskiej w ZSRR z 7 maja 1944 roku, jako pułk artylerii przeciwlotniczej małego kalibru. Pułk wchodził w skład 1 Dywizji Artylerii Przeciwlotniczej z 1 Armii WP. 8 października 1944 roku w Radości pod Warszawą żołnierze pułku złożyli przysięgę.
Na podstawie rozkazu nr 0236/org. ND WP z 8 września 1945 roku jednostka została rozformowana. Na jej bazie oraz pozostałych pułków 1 DAPlot został utworzony 84 pułk artylerii przeciwlotniczej.
Skład etatowy.
dowództwo i sztab
Pułk liczył:
żołnierzy – 520
sprzęt:
Marsze i działania bojowe.
Od 9 do 12 sierpnia 1944 roku pułk odpierał zmasowane naloty lotnictwa nieprzyjaciela na przeprawę wojsk pod Skurczą. 4 marca 1945 roku w czasie oczyszczania z nieprzyjaciela Złocieńca pułk poniósł duże straty. Na Wale Pomorskim osłaniał wojska w pobliżu Szwecji, Mirosławca i Starego Reska. W operacji berlińskiej zabezpieczał przeprawy na Odrze i Starej Odrze. Szlak bojowy zakończył 7 maja 1945 roku pod Rhinow.

</doc>
<doc id="1206193" url="https://pl.wikipedia.org/wiki?curid=1206193" title="Tytyna">
Tytyna

Tytyna (konektyna) – długie, włókniste białko mięśni poprzecznie prążkowanych u kręgowców, łączy filamenty miozynowe z linią Z, umieszczając tym samym miozynę w centrum sarkomeru. Tytyna jest największym znanym białkiem (rok 2003), o masie cząsteczkowej około 3–4,2 MDa, zbudowanym z ok. 27–33 tysięcy reszt aminokwasowych (w zależności od izoformy), a długość jej nazwy chemicznej jest rzędu 200 tys. liter. Pełna sekwencja genu ludzkiej tytyny zawiera 383 egzony i koduje 38 138 reszt aminokwasowych.

</doc>
<doc id="1206195" url="https://pl.wikipedia.org/wiki?curid=1206195" title="Kaznowski">
Kaznowski

Kaznowski − polskie nazwisko, na początku lat 90. XX wieku w Polsce nosiły je 1266 osoby. 
Kaznowscy herbu Suchekomnaty − szlachta zagrodowa, pisali się "z Stępkowa" (Stępków w powiecie lubelskim) i wołali się "Sopotami", właściciele wsi Kaznów

</doc>
<doc id="1206197" url="https://pl.wikipedia.org/wiki?curid=1206197" title="145 Pułk Piechoty">
145 Pułk Piechoty

Polskie pułki piechoty:
Niemiecki pułk piechoty:

</doc>
<doc id="1206198" url="https://pl.wikipedia.org/wiki?curid=1206198" title="Fort Drum">
Fort Drum

Fort Drum – baza armii amerykańskiej w północnej części stanu Nowy Jork, nieopodal miasta Watertown.
Stacjonuje tam 10 Dywizja Górska. Powierzchnia bazy wynosi 434 km². Według spisu powszechnego z 2000 miała 12 123 mieszkańców. Na terenie bazy znajduje się lotnisko "Wheeler-Sack Army Airfield".
Początek bazy to poligon utworzony w 1908 pod nazwą Pine Camp. Przez następne lata był stopniowo powiększany przez zakupy ziemi. Armia przeprowadzała tam letnie manewry. Na początku II wojny światowej został znacznie powiększony i przekształcony w bazę treningową. W 1951 zmieniono nazwę na Camp Drum, a w 1974 na Fort Drum. W 1984 wybrany na bazę nowo reaktywowanej lekkiej dywizji.

</doc>
<doc id="1206199" url="https://pl.wikipedia.org/wiki?curid=1206199" title="Jan Wnorowski">
Jan Wnorowski

Jan Wnorowski (XVI w.) – pierwszy polski duchowny luterański w Królewcu.
Daty życia i pochodzenie nieznane. Zwany w formie zlatynizowanej "Wnorowius". 1529 ustanowiony pierwszym polskim kaznodzieją luterańskim w Królewcu, zapewne działał w katedrze na Knipawie i w farze Starego Miasta, podobnie jak jego następca Jan Seklucjan (od 1544).
Takie samo imię i nazwisko nosił w XVII w. jeden z diakonów polskiego kościoła na Steindamm, zięć Krzysztofa Liebrudera.

</doc>
<doc id="1206203" url="https://pl.wikipedia.org/wiki?curid=1206203" title="149 Pułk Piechoty">
149 Pułk Piechoty

Polskie pułki piechoty:
Niemiecki pułk piechoty:

</doc>
<doc id="1206206" url="https://pl.wikipedia.org/wiki?curid=1206206" title="Bernard d’Albi">
Bernard d’Albi

Bernard d’Albi (zm. 23 listopada 1350 w Awinionie) – francuski kardynał.
Życiorys.
Pochodził z Saverdun w południowej Francji. W latach 1336–1338 był biskupem Rodez. W 1337 przebywał w Hiszpanii jako nuncjusz papieski. Na konsystorzu 18 grudnia 1338 papież Benedykt XII mianował go kardynałem prezbiterem S. Ciriaco alle Terme. Uczestniczył w konklawe 1342. W lipcu 1343 mediował w konflikcie pomiędzy królami Aragonii oraz Majorki. W 1347 przewodniczył w charakterze legata papieskiego synodowi biskupów aragońskich w Barcelonie. Biskup Porto e Santa Rufina od 19 stycznia 1349. Przyjaźnił się z Petrarką, który często wspomina go w swoich listach.

</doc>
<doc id="1206210" url="https://pl.wikipedia.org/wiki?curid=1206210" title="Julius Fučík">
Julius Fučík



</doc>
<doc id="1206213" url="https://pl.wikipedia.org/wiki?curid=1206213" title="Mgła (film 1980)">
Mgła (film 1980)

Mgła (ang. "The Fog") – amerykański film fabularny (horror) z 1980 w reżyserii Johna Carpentera. W filmie wystąpiło wielu aktorów wcześniej współpracujących z Carpenterem lub też występujących w jego kolejnych produkcjach.
W 2005 powstał remake filmu "Mgła" pod tym samym tytułem w reżyserii Ruperta Wainwrighta.
Fabuła.
Dziwnie wyglądająca mgła nawiedza przybrzeżne amerykańskie miasteczko Antonio Bay dokładnie sto lat po tym, jak pewien żaglowiec rozbił się w tym miejscu o skały.
Obsada.
i inni.

</doc>
<doc id="1206215" url="https://pl.wikipedia.org/wiki?curid=1206215" title="Mgła (film)">
Mgła (film)



</doc>
<doc id="1206217" url="https://pl.wikipedia.org/wiki?curid=1206217" title="Julius Fučík (kompozytor)">
Julius Fučík (kompozytor)

Julius Ernst Wilhelm Fučík (ur. 18 lipca 1872 w Pradze, zm. 25 września 1916 w Berlinie) – czeski kompozytor i dyrygent orkiestr wojskowych. Był uczniem Antonína Dvořáka, stryj dziennikarza Juliusa Fučíka. Najbardziej znany jego utwór to marsz „Wejście gladiatorów” ("Vjezd gladiátorů"), obecnie popularnie wykonywany w czasie występów cyrkowych.
Od 2010 roku jest patronem ulicy w Warszawie na Mokotowie, która wcześniej nosiła imię Juliusa Fučíka (dziennikarza), przy okazji wchłonęła ulicę Sopocką (do której dotąd nie adresowano budynków).

</doc>
<doc id="1206218" url="https://pl.wikipedia.org/wiki?curid=1206218" title="Krzysztof Liebruder">
Krzysztof Liebruder

Krzysztof Liebruder (ur. 22 marca 1592 w Białej Piskiej, zm. 20 grudnia 1659 w Królewcu) – polski duchowny luterański, pedagog.
Życiorys.
Kształcił się w gimnazjum akademickim w Toruniu, od 1607 studiował na uniwersytecie w Królewcu. Od 1618 był diakonem (duchownym pomocniczym), a w latach 1620-1659 pastorem (proboszczem) polskiej parafii ewangelickiej w Królewcu, od 1648 seniorem duchowieństwa miejskiego. Za zezwoleniem księcia Jerzego Wilhelma w 1634 przy parafii została uruchomiona polska szkoła miejska, dla której opracował 2 podręczniki, używane również w Prusach Królewskich i na Śląsku w XVII-XVIII w. Był to łacińsko-niemiecko-polski podręcznik gramatyki (według Jana Rheniusa; I wyd. Elbląg 1642) i polskie uzupełnienie niemieckojęzycznego podręcznika łaciny Jana Amosa Komeńskiego (I wyd. Królewiec 1647). W okresie jego urzędowania (1632) wznowiono odprawianie polskich nabożeństw w katedrze, na Starym Mieście i w Lipniku. W kościele polskim umieszczono epitafium (niezachowane). Zwany również Liebbruder, lub - w formie łacińskiej - Christophorus Liebruderus.

</doc>
<doc id="1206220" url="https://pl.wikipedia.org/wiki?curid=1206220" title="Börzsöny">
Börzsöny

Börzsöny (517.5) – grupa górska w Wewnętrznych Karpatach Zachodnich, stanowiąca najbardziej na zachód wysunięty człon Średniogórza Północnowęgierskiego. Położona w całości na terenie Węgier, niespełna 50 km na północ od centrum Budapesztu.
Położenie.
Masyw Börzsöny ma kształt nieregularnego owalu o rozciągłości południkowej 30 km i równoleżnikowej 16 km. Leży między doliną Dunaju na południu, doliną Ipoli na zachodzie i północy oraz górami Czerhat na wschodzie.
Ukształtowanie.
Góry Börzsöny są górami niskimi, jedynie najwyższy szczyt Csóványos (939 m n.p.m.) sięga ponad 900 m n.p.m. Ponieważ jednak wznoszą się stromo ponad niskim otoczeniem, o wysokości ok. 200 m n.p.m., charakteryzują się znacznymi wysokościami względnymi, w granicach 500–750 m.
Krótkie dopływy Ipoli, spływające z zachodnich stoków gór, a zwłaszcza bezpośrednie dopływy Dunaju, swymi głęboko wciętymi dolinami silnie rozczłonkowały góry. W środkowej części gór powstały wskutek tego dość śmiałe formy krajobrazu. Część ta nosi nazwę Wysoki Börzsöny. Tworzy ją na długości 12 km dział wodny o przebiegu w przybliżeniu południkowym. Wznoszą się w tym grzbiecie najwyższe szczyty – wspomniany już Csóványos oraz Nagyhideghegy (865 m n.p.m.). Główny grzbiet opada stromo do głęboko wciętych dolin, odsłaniając miejscami gołe, urwiste skały. Szczególnie strome są zbocza zachodnie, gdzie boczne dopływy płynącego równolegle do działu wodnego Czarnego Potoku (węg. "Fekete-patak") na skutek erozji wstecznej wcięły się poza linię grzbietu głównego. Od głównego grzbietu oddzielają się grzbiety boczne i skaliste grzędy o wysokościach 600–800 m n.p.m., porozdzielane przez V-kształtne doliny i stopnie podgórskie. Wysoki Börzsöny otaczają, zwłaszcza od zachodu i północy niższe, ale dobrze rozczłonkowane masywy górskie.
Geologia.
Budowa geologiczna gór Börzsöny jest stosunkowo prosta. Zbudowane są one głównie z młodych skał wulkanicznych, przeważnie z andezytów oraz (w mniejszym stopniu) z tufów i aglomeratów tufowych. W czasie intensywnej aktywności wulkanicznej w okresie młodszego trzeciorzędu zaznaczały się na przemian wylewy lawy i erupcje popiołów wulkanicznych z wielu kraterów. Powstały w ten sposób typowe wulkany warstwowe (stratowulkany). Z biegiem czasu pierwotne formy wulkaniczne uległy procesom erozyjnym i zostały prawie całkowicie zrównane. Pod koniec trzeciorzędu południowy skraj opisywanego regionu zalało morze i z tego okresu pochodzą nieliczne skały osadowe. Dzisiejsze formy ukształtowania gór są przeważnie pochodzenia erozyjnego. Różnice wysokości uwarunkowane są zróżnicowaną odpornością skał oraz intensywnością wypiętrzenia czwartorzędowego, które wykazuje lokalne zróżnicowanie.
Hydrologia.
W górach Börzsöny występuje wiele źródeł, jednak wskutek niewielkich rozmiarów tego regionu potoki są krótkie i nie niosą dużo wody, wzbierając tylko w okresie topnienia śniegów i letnich ulew. Cały obszar gór należy do zlewiska Morza Czarnego. Jak już wspomniano, wody z tych gór spływają bezpośrednio do Dunaju albo do jego dopływu Ipoli.
Klimat.
Warunki klimatyczne gór Börzsöny nie odbiegają na ogół od charakterystycznych dla Średniogórza Północnego. Roczne sumy opadów atmosferycznych wynoszą tu od 600 do 800 mm. Maksimum opadów przypada na początek lata i przynoszą je zwykle często występujące w tym okresie gwałtowne burze. Średnia roczna temperatura wynosi 9,3 °C, średnia temperatura lipca 19 °C, a średnia stycznia – 2,4 °C. Opady śniegu są na tyle duże, że niektóre wyżej położone stoki gór w czasie ostrzejszych zim wykorzystywane są jako tereny narciarskie.
Gleby.
Na andezytach gór Börzsöny występują kwaśne, bogate w próchnicę brunatne gleby leśne lub bielice. Te same typy gleb rozwinęły się również na podłożu lessowym oraz na czwartorzędowych glinach, występujących na obrzeżu gór oraz w nielicznych i niewielkich kotlinach śródgórskich.
Przyroda ożywiona i jej ochrona.
Naturalna szata roślinna gór Börzsöny uległa mniejszym zmianom niż w innych regionach Węgier. Prawie cały masyw porastają lasy liściaste, które urozmaicają tylko nieliczne polany. Przeważają lasy bukowe, które rosną na zboczach południowych powyżej 500 m n.p.m., na północnych zaś już od 250 m n.p.m. Na cieplejszych stanowiskach oprócz buczyn występują tu również grądy dębowo-grabowe. Lasy pod pola uprawne zostały wycięte jedynie na grzbietach południowego Börzsöny, w dolinie Dunaju i w niektórych kotlinach. Większą część gór obejmuje utworzony w 1997 r. Park Narodowy „Dunaj-Ipola” (węg. Duna-Ipoly Nemzeti Park).
Turystyka.
Góry Börzsöny są terenem wypoczynkowym popularnym wśród mieszkańców Budapesztu. Dla turystyki górskiej najbardziej atrakcyjny jest rejon głównego grzbietu z najwyższymi szczytami. Jest to część gór Börzsöny dostarczająca turyście najciekawszych widoków, a wędrówka tędy daje wrażenie gór znacznie wyższych.

</doc>
<doc id="1206221" url="https://pl.wikipedia.org/wiki?curid=1206221" title="Adrienne Barbeau">
Adrienne Barbeau

Adrienne Jo Barbeau (ur. 11 czerwca 1945 r. w Sacramento, Kalifornia) – amerykańska aktorka. Żona dramaturga Billy’ego Van Zandta, z którym wzięła ślub w 1992 roku. Była partnerka reżysera Johna Carpentera (1979–1984).

</doc>
<doc id="1206223" url="https://pl.wikipedia.org/wiki?curid=1206223" title="Okręty podwodne typu Katiusza">
Okręty podwodne typu Katiusza



</doc>
<doc id="1206225" url="https://pl.wikipedia.org/wiki?curid=1206225" title="Okręty podwodne serii XIV">
Okręty podwodne serii XIV



</doc>
<doc id="1206226" url="https://pl.wikipedia.org/wiki?curid=1206226" title="Okręty podwodne projektu 41">
Okręty podwodne projektu 41



</doc>
<doc id="1206229" url="https://pl.wikipedia.org/wiki?curid=1206229" title="Nonda Bulka">
Nonda Bulka

Nonda Bulka (ur. w 18 maja 1906 roku we wsi Leusë k. Përmetu, zm. 14 listopada 1972 w Tiranie) – albański pisarz, poeta, publicysta i satyryk.
Życiorys.
Po ukończeniu liceum francuskiego w Korczy, odbył studia prawnicze w Paryżu. Po powrocie do kraju podjął pracę nauczyciela w Korczy, a następnie w Elbasanie i w Tiranie. W tym czasie pisał także artykuły do prasy. W okresie powojennym pracował także na Wydziale Historyczno-Filologicznym Uniwersytetu Tirańskiego.
Był jednym z pionierów zaangażowanej społecznie literatury i inicjatorem nurtu realistycznego w literaturze albańskiej. Pierwsze opowiadania publikował w latach trzydziestych w czasopismach "Bota e Re" (Nowy Świat) oraz "Ilyria". Jako publicysta posługiwał się pseudonimami: Na-na, Sti-sti, a także Chri-Chri. W roku 1934 ukazał się drukiem pierwszy zbiór jego opowiadań "Kur qan e qesh bilbili" (Kiedy słowik śmieje się i płacze).
Oprócz podejmowania problematyki społecznej wziął czynny udział w toczącej się w latach 30. na łamach "Minervy" dyskusji o stanie współczesnej literatury albańskiej. Anna Baranowska określała jego twórczość jako "przenikniętą pesymizmem, która przeradza się często w dekadencki nihilizm". Bulka zajmował się także tłumaczeniem literatury francuskiej na język albański (m.in. dzieła Balzaka). W czasach rządów Envera Hodży stał się jednym z najbardziej zaangażowanych pisarzy albańskiego socrealizmu. Należał do grona założycieli satyrycznego tygodnika "Hosteni".
Imię Nondy Bulki nosi szkoła w Përmecie.

</doc>
<doc id="1206231" url="https://pl.wikipedia.org/wiki?curid=1206231" title="Debra Hill">
Debra Hill

Debra Hill (ur. 10 listopada 1950 w Haddonfield w stanie New Jersey, zm. 7 marca 2005 w Los Angeles w stanie Kalifornia) – amerykańska scenarzystka i producent filmowa.
Wraz ze swoim byłym partnerem Johnem Carpenterem napisała scenariusze do popularnych horrorów: "Mgły" (1980), "Halloween" (1978) i jego kontynuacji – "Halloween 2" (1980). 
Zmarła na raka, który został zdiagnozowany w lutym 2004 roku.

</doc>
<doc id="1206234" url="https://pl.wikipedia.org/wiki?curid=1206234" title="Wawrzyniec Rast">
Wawrzyniec Rast

Wawrzyniec Rast także jako (łac.) Laurentius Rast (ur. 25 listopada 1613 w Pasymiu, zm. 6 kwietnia 1676 w Królewcu) – polski duchowny luterański i pedagog.
Życiorys.
Pracował jako rektor (nauczyciel) w Ządzborku (Mrągowie), następnie w Morągu i Bartoszycach. Od 20 grudnia 1659 pozostawał pastorem polskiej parafii na Steindamm w Królewcu, gdzie jeszcze pod koniec XIX w. jego portret wisiał na płn. ścianie prezbiterium kościoła.

</doc>
<doc id="1206236" url="https://pl.wikipedia.org/wiki?curid=1206236" title="Długi ogon">
Długi ogon

Długi ogon (ang. "The Long Tail") – koncepcja, którą sformułował Chris Anderson w październiku 2004 w artykule dla magazynu Wired, celem opisania pewnych modeli biznesowych oraz ekonomicznych, zaobserwowanych w działalności firm takich jak Amazon.com, czy Netflix. Głosi ona, że posiadanie bardzo szerokiego asortymentu może zaowocować wygenerowaniem na pojedynczych, rzadko poszukiwanych pozycjach, sumarycznie większych obrotów niż te, osiągane na najpopularniejszych, masowo sprzedawanych towarach.
Koncepcja długiego ogona jest niejako zaprzeczeniem zasady Pareta, głoszącej w uproszczeniu, iż przedsiębiorstwa uzyskują ok. 80% przychodów dzięki sprzedaży jedynie 20% swojego asortymentu.
Długi ogon w statystyce.
Termin "długi ogon" jest potocznie używany w statystyce, np. w odniesieniu do rozkładu majątku lub używalności wyrazów. Nazywa się nim właściwość, jaką obserwujemy w niektórych znanych rozkładach statystycznych (tj. rozkład Zipfa, rozkład Pareta, rozkład Lévy’ego). Wszystkie rozkłady przypominają przedstawiony na wykresie.
Są to w przybliżeniu wykresy funkcji potęgowej z wykładnikiem ujemnym. W wielu przypadkach zdarzenia rzadkie – długi ogon, reprezentowany na wykresie przez żółty kolor – zajmują większość obszaru pod krzywą, a więc sumarycznie dominują w populacji.
Długi ogon w SEM.
Specjaliści od SEM (ang. Search Engine Marketing) dopatrzyli się występowania zjawiska także w ich dziedzinie. Analizując statystyki odwiedzin niektórych witryn z wyszukiwarek internetowych można dojść do wniosku, że większość wizyt nie pochodzi z zapytań na hasła, na które prowadzona jest najbardziej intensywna promocja serwisu (keywords; słowa kluczowe).
Występujący tutaj długi ogon, wykorzystuje się poprzez optymalizację strony w taki sposób, aby zaistnieć na wysokich pozycjach w wynikach wyszukiwania SERP, na możliwie dużą liczbę różnych, związanych tematycznie fraz.
Marketingowcy wyliczają szereg zalet pozycjonowania strony na zapytania z długiego ogona, w tym: mniejszą konkurencję na takie frazy, niższy koszt uzyskania wysokiej pozycji, szybszy efekt niż w przypadku fraz ogólnych, wysoką stabilność uzyskanej pozycji, wyższy współczynnik konwersji, dopasowanie pod wyszukiwanie głosowe oraz jasną intencję użytkownika. Pozycjonowanie witryny na frazę typu long tail premiowane jest także przez Google - w tym zakresie najważniejszą zmianę przyniósł algorytm Koliber z 2013 roku.

</doc>
<doc id="1206237" url="https://pl.wikipedia.org/wiki?curid=1206237" title="Stroszek">
Stroszek

Herzoga

</doc>
<doc id="1206238" url="https://pl.wikipedia.org/wiki?curid=1206238" title="Everyday">
Everyday



</doc>
<doc id="1206239" url="https://pl.wikipedia.org/wiki?curid=1206239" title="Borzsony">
Borzsony



</doc>
<doc id="1206241" url="https://pl.wikipedia.org/wiki?curid=1206241" title="Jan Hartknoch">
Jan Hartknoch



</doc>
<doc id="1206242" url="https://pl.wikipedia.org/wiki?curid=1206242" title="Konrad Kapler">
Konrad Kapler

Konrad Kapler (ur. 25 lutego 1925 w Tychach, zm. 23 października 1991 w Rochdale) – polski piłkarz, pierwszy Polak grający w szkockim klubie piłkarskim Celtic FC.
Do Wielkiej Brytanii przyjechał w trakcie II wojny światowej. Przez dwa sezony w latach 1947-1949 był graczem Celticu Glasgow, rozegrał zaledwie 8 meczów, nie strzelając żadnego gola. Później grał w niższych ligach angielskich m.in. w klubach FC Rochdale i FC Morecambe. Następnie od 1951 do 1957 przez sześć sezonów był piłkarzem (w tym samym czasie w Altrincham F.C. grał Adam Wasilewski który strzelił jedną bramkę w 1 meczu.) Przez rok grał w , a od 1958 do 1959 w . W sezonie 1959/1960 był zawodnikiem Ashton United.
Dokładnie 58 lat po debiucie Konrada Kaplera w Celticu (10.09.2005) klub z Glasgow rozgrywał spotkanie na Celtic Park przeciwko Aberdeen. Była to również 20 rocznica śmierci Jocka Steina (trener z którym Celtic zdobył Puchar Europy w 1967 roku) a swoją pierwszą bramkę w Celticu zdobył Maciej Żurawski.

</doc>
<doc id="1206243" url="https://pl.wikipedia.org/wiki?curid=1206243" title="Wyniesienie Kergueleńskie">
Wyniesienie Kergueleńskie

Wyniesienie Kergueleńskie – duża prowincja magmatyczna na południowym Oceanie Indyjskim. Jest to potężne zgrubienie skorupy oceanicznej o objętości ponad 10 milionów km³ zbudowane z zastygłej lawy bazaltowej, której wielkie ilości wylały się na powierzchnię Ziemi w trzech falach aktywności wulkanicznej: w dużym przybliżeniu 110, 85 i 35 milionów lat temu. Skorupa oceaniczna ma tu do 20 kilometrów grubości, podczas gdy typowa grubość nie przekracza 10 km.
Wyniesienie Kergueleńskie jest jedną z największych na Ziemi prowincji magmatycznych, jednak pozostaje relatywnie słabo poznane. Pomimo iż zajmuje powierzchnię 1,54 mln km², zaledwie 7500 km² wystaje ponad powierzchnię wody, tworząc Wyspy Kerguelena w północnej oraz Wyspy Heard i McDonalda w centralnej części wyniesienia. Reszta skał budujących wyniesienie jest skryta pod wodą.
Podjednostki geograficzne.
Północne Wyniesienie Kergueleńskie (N) stanowi wysuniętą na północny zachód "głowę" wyniesienia. Jest częścią najbardziej wyniesioną nad dno oceanu (3-4 km), co sprawia, że woda ma tu zwykle głębokość poniżej 1 km. Od północy i zachodu wyniesienie graniczy z oceanicznym Basenem Crozeta (Cr). Na zachodnim stoku znajduje się Skiff Bank, niewielki grzbiet wulkaniczny wcinający się kilkaset kilometrów w Basen Crozeta. W południowo-wschodniej części PPK nad wodę wystaje licząca 7200 km² Wyspa Kerguelena wulkanicznego pochodzenia wraz z otaczającymi wysepkami.
Centralne Wyniesienie Kergueleńskie (C) stanowi "trzon" wyniesienia; jest to nieco głębiej zanurzona (ponad 1 km głębokości) masa skalna sąsiadująca od wschodu, podobnie jak i całe wyniesienie, z Basenem Australijsko-Antarktycznym (AA). Wrzynająca się w basen "ostroga", oddzielająca odeń Basen Labuański (La), to Grzbiet Williama ("William's Ridge"), posiekany licznymi uskokami; głębokość wody osiąga nad nim miejscami ledwie 500 metrów. Pośrodku CPK leży Wyspa Heard licząca 412 km², będąca stożkiem wygasłego wulkanu o wysokości 2745 m n.p.m. Nieco na zachód od niej leżą Wyspy McDonalda o wspólnej powierzchni 2,5 km², również pochodzenia wulkanicznego, przy czym Wyspa McDonalda jest wulkanem aktywnym. Pomiędzy wyspami Kerguelen i Heard znajduje się obniżenie w powierzchni wyniesienia, stanowiące basen sedymentacyjny: Basen Kerguelen-Heard.
Południowe Wyniesienie Kergueleńskie (S) stanowi część wyniesienia najbliżej dna oceanu; głębokość wody przekracza tu 2 km. Jest to niejednorodna, silnie pocięta uskokami masa skalna. Jej południowy i południowo-zachodni stok opada łagodnie w Basen Enderby (En), zaś część zachodnia przechodzi ostro w oddzielony siecią uskoków wspomniany Basen Labuański (La). Pomiędzy Południowym a Centralnym Wyniesieniem znajduje się Basen Raggatt, obniżenie w powierzchni wyniesienia zdeformowane przez uskoki i rowy tektoniczne, w tym potężny Rów 77 Stopni ("77 Degree Graben").
Elan Bank (E) to grzbiet wulkaniczny rozciągający się od Basenu Raggatt na zachód na długości prawie 1000 kilometrów. Jest on prawdopodobnie fragmentem starszej skorupy kontynentalnej, który został przykryty młodszą warstwą skał bazaltowych w czasie formowania się Wyniesienia Kergueleńskiego.
Historia geologiczna.
Jak każda duża prowincja magmatyczna, Wyniesienie Kergueleńskie narodziło się w czasie spektakularnych – wielkoskalowych, lecz epizodycznych w geologicznej skali czasu – wypływów lawy; Wiercenia w skorupie oceanicznej wyniesienia wskazują na jego złożoną historię: najprawdopodobniej założony jest on na fragmencie skorupy kontynentalnej i dopiero później został przetopiony i przykryty warstwami zastygłej lawy. Na Wyniesieniu Południowym i na Elan Bank odnaleziono gnejsy i fragmenty ("klasty") innych skał metamorficznych sugerujące pochodzenie kontynentalne.
Pierwsza udokumentowana fala wypływów ("ekstruzji") lawy nastąpiła prawdopodobnie we wczesnej kredzie, mniej więcej 110 milionów lat temu i trwała ok. 10 milionów lat. W okresie tym powstała cała południowa część wyniesienia, początkowo znacznie wyniesiona nad dno oceaniczne (prawdopodobnie nawet nad powierzchnię wody), potem stopniowo obniżająca się w miarę stygnięcia skał. Obecnie skorupa oceaniczna ma tu ok. 16,5 km grubości, jest też podściełana przez strefę przejściową grubości 4-6 km, która rozmywa granicę między skorupą a płaszczem.
Druga fala aktywności wulkanicznej nastąpiła mniej więcej 85 milionów lat temu, w późnej kredzie i przyczyniła się najprawdopodobniej do powstania nie tylko centralnej części wyniesienia i Elan Bank, ale również i leżącego na północny wschód od Wyniesienia Kergueleńskiego grzbietu Broken Ridge, który został później odsunięty przez procesy tektoniczne. Tutaj grubość skorupy to aż 19-21 kilometrów; istnieją przekonujące dowody, że po fali wylewów magmowych środkowa oraz południowa część wyniesienia znajdowała się nad wodą. Wydobyte w wierceniach rdzenie zawierały bąbelki powietrza w skałach magmowych, skały osadowe pochodzenia lądowego oraz zachowane w nich sprasowane kawałki drewna. Z czasem skały uległy ochłodzeniu, a więc i również skurczeniu, a trwająca 80 milionów lat erozja przyczyniła się do dalszego zmniejszenia się wysokości wyniesienia; obecnie leży on niemal całkowicie pod wodą z wyjątkiem drobnych wysepek wulkanicznych Heard i McDonald.
Trzecia i ostatnia fala aktywności rozpoczęła się przed 40 milionami lat, a więc w okresie paleogenu. Nastąpiło podówczas wyłonienie się Północnego Wyniesienia; grubość skorupy osiąga w jego obrębie 17-19 kilometrów. Jako najmłodsza część kompleksu skalnego, jest on stosunkowo najmniej zerodowany i wciąż wykazuje ślady aktywności wulkanicznej. Wyspy Kerguelena stanowią najwyżej położony fragment całego wyniesienia; składają się w ponad 85% ze skał magmowych poddanych erozji przez lodowiec; resztę stanowią skały osadowe wykształcone z tejże zastygłej lawy.
Historia geologiczna znajduje wyraz w budowie skalnej Wyniesienia Kergueleńskiego. Jak każda duża prowincja magmatyczna, zbudowany jest on z zastygłych potoków lawy, tworzących strukturę warstwową. Są to w przeważającej części bazalty; w północnej części wyniesienia bazalty alkaliczne, w części centralnej również bazalty toleitowe o wyższej zawartości sodu. Warstwy skał magmowych są w basenach poprzecinane skałami sedymentacyjnymi (np. czertami odnalezionymi w Basenie Kerguelen-Heard), częściowo, co było omówione wyżej, pochodzenia lądowego.

</doc>
<doc id="1206245" url="https://pl.wikipedia.org/wiki?curid=1206245" title="Droga krajowa SS26 (Włochy)">
Droga krajowa SS26 (Włochy)

Droga krajowa SS26 (wł. "Strada Statale 26 della Valle d’Aosta"; fr. "Route nationale 26 de la Vallée d’Aoste") – droga krajowa w północno-zachodnich Włoszech. Należąca do drugiej kategorii dróg krajowych arteria ciągnie się równolegle do autostrady A5 od okolic Turynu przez Dolinę Aosty, aż w rejon tunelu pod Mont Blanc. Droga stanowi alternatywę dla płatnej autostrady. SS26 jest trasą jednojezdniową bez rozwiązań bezkolizyjnych. Tylko w rejonie Ivrey oraz w Aoście trasa posiada dwie jezdnie, a niektóre skrzyżowania są wielopoziomowe. Ostatni odcinek drogi biegnie malowniczymi serpentynami z widokiem na najwyższy szczyt Europy – Mont Blanc.
Odgałęzienie.
W miejscowości Pré-Saint-Didier droga SS26 rozwidla się. Główny szlak prowadzi na Małą Przełęcz Świętego Bernarda (2188 m n.p.m.), a 5 kilometrowej długości odgałęzienie biegnie przez Courmayeur do węzła z autostradą A5.

</doc>
<doc id="1206247" url="https://pl.wikipedia.org/wiki?curid=1206247" title="Droga SS26 (Włochy)">
Droga SS26 (Włochy)



</doc>
<doc id="1206249" url="https://pl.wikipedia.org/wiki?curid=1206249" title="Droga SS23 (Włochy)">
Droga SS23 (Włochy)



</doc>
<doc id="1206250" url="https://pl.wikipedia.org/wiki?curid=1206250" title="Roman Kurnik">
Roman Kurnik

Roman Kurnik (ur. 1 stycznia 1953 w Łańcucie) – kapitan SB, ostatni szef departamentu kadr SB, Zastępca Komendanta Głównego Policji w czasie urzędowania Marka Papały, doradca w MSWiA.
Życiorys.
Syn Aleksandra i Józefy. Rozpoczął pracę w SB po skończeniu studiów w 1976. W drugiej połowie lat 80. był szyfrantem w ambasadzie PRL w Japonii. Po 1989 został dyrektorem Departamentu Kadr w Komendzie Głównej Policji. Z jego polecenia w 1997 Komendantem Głównym Policji został Marek Papała, a on sam – jego zastępcą. Dotarł jako jedna z pierwszych osób na miejsce zabójstwa Marka Papały. 
Po zwycięstwie AWS w wyborach w 1998 Kurnik odszedł do biznesu, został członkiem rady nadzorczej przedsiębiorstwa Megagaz, znanego z budowy opóźnionej trzeciej nitki rurociągu Przyjaźń. W 2001 po powrocie SLD do władzy został doradcą w gabinecie politycznym szefa MSWiA Krzysztofa Janika. Posadę stracił w 2002 po wybuchu tzw. afery starachowickiej.
Zasiadał w radzie nadzorczej spółki S.A.Z. Biuro Podróży First Class.

</doc>
<doc id="1206251" url="https://pl.wikipedia.org/wiki?curid=1206251" title="Droga SS24 (Włochy)">
Droga SS24 (Włochy)



</doc>
<doc id="1206252" url="https://pl.wikipedia.org/wiki?curid=1206252" title="Droga SS25 (Włochy)">
Droga SS25 (Włochy)



</doc>
<doc id="1206253" url="https://pl.wikipedia.org/wiki?curid=1206253" title="Droga SS27 (Włochy)">
Droga SS27 (Włochy)



</doc>
<doc id="1206262" url="https://pl.wikipedia.org/wiki?curid=1206262" title="Droga krajowa B301 (Niemcy)">
Droga krajowa B301 (Niemcy)

Droga krajowa 301 () – niemiecka droga krajowa przebiegająca na osi północ południe od skrzyżowania z drogą B16 na obwodnicy Abensberg do skrzyżowania z drogą B11 we Freising w Bawarii.

</doc>
<doc id="1206263" url="https://pl.wikipedia.org/wiki?curid=1206263" title="1 Pułk Artylerii Polowej">
1 Pułk Artylerii Polowej



</doc>
<doc id="1206264" url="https://pl.wikipedia.org/wiki?curid=1206264" title="Faktura monofoniczna">
Faktura monofoniczna

Faktura monofoniczna – inaczej jednogłosowość. Utwór utrzymany w fakturze monofonicznej pozbawiony jest akompaniamentu, a tym samym elementu harmonicznego. Przeciwieństwem jest polifonia.

</doc>
<doc id="1206269" url="https://pl.wikipedia.org/wiki?curid=1206269" title="ORP Wilja">
ORP Wilja



</doc>
<doc id="1206273" url="https://pl.wikipedia.org/wiki?curid=1206273" title="Jerzy Skrodzki">
Jerzy Skrodzki

Jerzy Skrodzki również jako Jerzy Skrotzki (ur. 6 kwietnia 1635 w Dąbrównie, zm. 28 lutego 1682 w Królewcu) – polski duchowny luterański i pisarz religijny.
Życiorys.
Syn mieszczanina, którego rodzina przybyła z Polski w XVI w. Uczył się w szkole w Dąbrównie. Od 1646 uczęszczał do gimnazjum w Elblągu, w 1653 rozpoczął studia teologiczne na uniwersytecie w Królewcu. W latach 1659-1661 był rektorem szkoły w Frydlądzie, a następnie 1662-1676 diakonem i od 1676 pastorem (tj. proboszczem) polskiego kościoła w Królewcu. W tym czasie pojawiło się nowe wyposażenie wnętrza świątyni. Z niemieckiego przekładał na język polski pieśni religijne i wspólnie z ks. Fryderykiem Mortzfeldem był autorem "Nowo wydanego kancjonału..." z 1684. Wraz z ks. Janem Borzymowskim, seniorem Jednoty Litewskiej z Wilna opracował kalwińskie tłumaczenie Biblii, której druku w Londynie nie dokończono (1660-1663).

</doc>
<doc id="1206275" url="https://pl.wikipedia.org/wiki?curid=1206275" title="Göran Nilzén">
Göran Nilzén

Göran Nilzén (ur. 1941 w Uppsali) – szwedzki historyk.
Po studiach na Uniwersytecie Sztokholmskim Nilzen został doktorem historii w 1971. W 1975 został docentem na tymże uniwersytecie. Pracował też w szwedzkich Archiwach Królewskich ("Riksarkivet"). Od 1976 brał udział w przygotowaniu "Szwedzkiego Leksykonu Biograficznego" – ("Svenskt biografiskt lexikon") na początku jako redaktor, a od 1984 do 2003 jako redaktor naczelny. Projekt zakończył się w 2009 roku.
Jedną z opisanych przezeń postaci jest czołowy polityk Szwecji XVIII wieku Carl Gyllenborg.

</doc>
<doc id="1206277" url="https://pl.wikipedia.org/wiki?curid=1206277" title="Zygmunt Marjenstrass">
Zygmunt Marjenstrass

Zygmunt Marjenstrass (ur. 24 października 1897 w Warszawie, zm. w kwietniu 1943 w Warszawie) – szachista polski, kompozytor szachowy, działacz Polskiego Związku Szachowego.
Życiorys.
W 1913 ukończył gimnazjum realne w Warszawie; dwa lata później rozpoczął studia politechniczne, przerwane następnie działaniami wojennymi. Jako ochotnik służył w Wojsku Polskim w czasie wojny z Rosją sowiecką. Jesienią 1920 powrócił do przerwanej nauki na Wydziale Budowy Maszyn Politechniki Warszawskiej, ale już dwa lata później postanowił zmienić kierunek studiów i przeniósł się na Wydział Filozoficzny Uniwersytetu Warszawskiego. Ostatecznie nie ukończył także tych studiów, zrezygnował w 1926 i podjął pracę w handlu.
Jeszcze jako student Politechniki Warszawskiej należał do Akademickiego Klubu Szachowego tej uczelni i wystąpił w dwóch potyczkach między reprezentacjami Politechniki i Uniwersytetu; w obu meczach lepsi okazali się studenci Uniwersytetu. W 1922 Marjenstrass podzielił IV-VI miejsce w pierwszych akademickich mistrzostwach Warszawy. W późniejszych latach startował w turniejach Warszawskiego Towarzystwa Zwolenników Gry Szachowej i Warszawskiego Klubu Szachistów, przeznaczonych dla zawodników II i III kategorii; w 1926 jeden z takich turniejów wygrał.
W latach międzywojennych Marjenstrass stał się bardziej znany jako problemista. Na tym polu współpracował blisko z Dawidem Przepiórką, który publikował jego zadania w "Tygodniku Ilustrowanym". Kompozycje Marjenstrassa zamieszczał także Karol Piltz w "Czynie". Marjenstrass publikował ponadto w specjalistycznych czasopismach szachowych, m.in. "Świecie Szachowym"; łącznie opracował około 30 zadań. W 1932 został laureatem I nagrody w konkursie Warszawskiego Koła Problemistów.
Od 1935 pełnił funkcję sekretarza generalnego Polskiego Związku Szachowego. Pozostał w Warszawie w latach okupacji i trafił do getta. Kilka zadań szachowych zamieścił w tym okresie na łamach „Gazety Żydowskiej”. 
Zginął w kwietniu 1943 w czasie powstania w getcie.

</doc>
<doc id="1206281" url="https://pl.wikipedia.org/wiki?curid=1206281" title="Action Française">
Action Française



</doc>
<doc id="1206288" url="https://pl.wikipedia.org/wiki?curid=1206288" title="Joanna Helbin">
Joanna Helbin

Joanna Helbin z domu Pawlik (ur. 2 lipca 1960 w Prudniku) – polska łuczniczka, olimpijka z Seulu. 
Życiorys.
Jest córką Józefa i Krystyny (z d. Rożniatowska).
Uczęszczała do II Liceum Ogólnokształcącego im. Stefanii Sempołowskiej w Prudniku, a w 1982 ukończyła Medyczne Studium Zawodowe w Opolu na kierunku laborant analityk.
Kariera sportowa.
Należała do klubu sportowego Obuwnik Prudnik, w którym jej trenerem był Roman Karawan. Była wielobojową mistrzynią Polski w 1984. Wzięła udział w Letnich Igrzyskach Olimpijskich 1988 w Seulu, gdzie indywidualnie zajęła miejsce 40., zaś wraz z drużyną (w składzie Helbin, Joanna Nowicka i Beata Iwanek-Rozwód) miejsce 10. Startowała również w mistrzostwach świata i Europy.
Życie prywatne.
Wyszła za mąż za Ryszarda Helbina, z którym ma troje dzieci: Jakuba, Dominikę i Kaspra. Mieszka w Prudniku. Jakub i Kasper również są łucznikami. 

</doc>
<doc id="1206292" url="https://pl.wikipedia.org/wiki?curid=1206292" title="Krążowniki przeciwlotnicze typu Atlanta">
Krążowniki przeciwlotnicze typu Atlanta



</doc>
<doc id="1206294" url="https://pl.wikipedia.org/wiki?curid=1206294" title="Herman Lindqvist">
Herman Lindqvist

Herman Lindqvist (ur. 1 kwietnia 1943 w Sztokholmie) – szwedzki dziennikarz i historyk. 
Życiorys.
Dorastał w ambasadzie szwedzkiej w Helsinkach, gdzie jego ojciec pracował jako attaché prasowy.
Przez wiele lat pracował jako korespondent szwedzkich mediów m.in. z Pragi, Paryża, Hongkongu, Tokio i Madrytu. W latach 90. XX w. prowadził w telewizji serię popularnaukowych programów o szwedzkiej historii Hermans historia (pol. Historia wg Hermana), wydał również serię książek "Historien om Sverige" (pol. "Historie o Szwecji"), które sprzedały się w dużych nakładach.
Lindqvist pisał również felietony dla szwedzkich dzienników Aftonbladet oraz Expressen.
W latach 2005-2008 był prywatnym nauczycielem historii następczyni szwedzkiego tronu, księżniczki Wiktorii. Był również autorem przemów króla Karola XVI Gustawa.
Życie prywatne.
Trzykrotnie żonaty, ma trójkę dzieci. W 2015 roku ożenił się z Lilianą Komorowską i mieszkają razem w Warszawie.

</doc>
<doc id="1206295" url="https://pl.wikipedia.org/wiki?curid=1206295" title="Ulica Janusza Meissnera w Warszawie">
Ulica Janusza Meissnera w Warszawie

Ulica Janusza Meissnera – ulica w dzielnicy Praga-Południe w Warszawie.
Przebieg.
Ulica jest jednym z czterech łuków (południowo-zachodnim, pozostałe to ul. Umińskiego, ul. Jugosłowiańska i ul. Abrahama) ograniczających cztery osiedla Gocławia – Orlik, Wilgę, Iskrę i Jantar. Rozpoczyna się przy skrzyżowaniu z ul. gen. A.E. Fieldorfa „Nila” i dochodzi do ul. Bora-Komorowskiego. Po drodze stykają się z nią ul. Jantarowy Szlak, ul. 21 Pułku Piechoty Dzieci Warszawy, ul. Dedala, ul. Witoszyńskiego (te dwie ulice tworzą skrzyżowanie), ul. Sosabowskiego oraz ul. Pawlikowskiego.
Historia.
Ulica została wytyczona w drugiej połowie lat 70. XX wieku razem z pozostałymi ulicami na Gocławiu, w związku z likwidacją Lotniska Gocław. Początkowo nosiła nazwę ul. gen. Franciszka Jóźwiaka (nadaną 5 grudnia 1977), wraz z pozostałymi ulicami otaczającymi osiedla Gocławia, krzyżując się od strony Saskiej Kępy z ul. Aleksandra Zawadzkiego (obecnie ul. gen. Bora-Komorowskiego i pomiędzy Wałem Miedzeszyńskim a ul. Ostrobramską z nowo przebitą al. Bolesława Bieruta (obecnie ul. gen. A.E. Fieldorfa „Nila”). 
Pierwszy raz na planie miasta widnieje na przełomie lat 1978 i 1979. Wraz z budową bloków mieszkaniowych powstawały kolejne uliczki osiedlowe, a ulica Franciszka Jóźwiaka została na początku lat 80. podzielona na 4 odcinki: ul. Janusza Meissnera (Osiedle Jantar), ul. Jugosłowiańska (Osiedle Iskra), ul. Władysława Umińskiego (Osiedle Wilga) i ul. Franciszka Jóźwiaka - dzisiejszą ul. gen. Abrahama (Osiedle Orlik).
Nadana w 1990 nazwa upamiętnia Janusza Meissnera, lotnika, pisarza i dziennikarza, autora popularnych książek o tematyce lotniczej i marynistycznej.

</doc>
<doc id="1206298" url="https://pl.wikipedia.org/wiki?curid=1206298" title="Guirane N’Daw">
Guirane N’Daw

Guirane N’Daw (ur. 24 kwietnia 1984 w Rufisque) – senegalski piłkarz grający na pozycji obrońcy lub defensywnego pomocnika.
Kariera klubowa.
N’Daw urodził się w Senegalu, ale jeszcze jako nastolatek wyjechał do Francji. Tam też rozpoczął treningi w klubie FC Sochaux-Montbéliard, a z czasem zaczął występować w czwartoligowych amatorskich rezerwach klubu, a w 2003 roku włączono go do kadry A. 22 marca tamtego roku zadebiutował w Ligue 1 w wygranym 3:1 wyjazdowym meczu z RC Strasbourg, ale na boisku grał tylko przez minutę. W sezonie 2003/2004 wystąpił w 8 spotkaniach Ligue 1. W jednym z nich z AJ Auxerre (1:2) wszedł na boisko w 85. minucie za Johanna Lonfata, a minutę potem dostał czerwoną kartkę za brutalny faul. Z Sochaux zajął 5. miejsce w lidze (najwyższe w dotychczasowej karierze). W tym samym sezonie zdobył Puchar Ligi Francuskiej. W pierwszym składzie Sochaux zaczął grać w sezonie 2005/2006, a w 2007 roku zdobył Puchar Francji (2:2, karne 5:4 w finale z Olympique Marsylia). Latem 2007 był bliski przejścia do Olympique Lyon, ale na kolejny sezon został w Sochaux. W sierpniu 2008 roku podpisał kontrakt z beniaminkiem Ligue 1, zespołem FC Nantes. Na koniec sezonu spadł z Nantes do Ligue 2.
Latem 2009 N’Daw został wypożyczony do AS Saint-Étienne, a w 2010 roku przeszedł na stałe do tego klubu. Był z niego wypożyczany do Realu Saragossa, Birmingham City i Ipswich Town. W sezonie 2013/2014 grał w greckim klubie Asteras Tripolis, a w sezonie 2014/2015 - w FC Metz. Latem 2015 trafił do RC Lens.
Kariera reprezentacyjna.
W reprezentacji Senegalu N’Daw zadebiutował w 2005 roku. W 2006 roku zajął z Senegalem 4. miejsce w Pucharze Narodów Afryki. W 2008 roku został powołany przez Henryka Kasperczaka do kadry na kolejny turniej PNA. W 2012 roku był w kadrze Senegalu na Puchar Narodów Afryki 2012.

</doc>
<doc id="1206299" url="https://pl.wikipedia.org/wiki?curid=1206299" title="Myśl Protestancka">
Myśl Protestancka

Myśl Protestancka – kwartalnik społeczno-kulturalny ukazujący się w latach 1997–2004.
Został założony na przełomie lat 1996/1997 w Katowicach przez grupę działaczy wywodzących się z kilku wyznań protestanckich. Skład redakcji, która wówczas się utworzyła, był następujący: Jan Szturc (redaktor naczelny), Danuta Żwak-Szurman, Tomasz Kalisz, ks. Adam Malina i Tadeusz J. Zieliński. Duży wkład w dorobek pisma wniósł również ks. Tadeusz Szurman – biskup diecezji katowickiej Kościoła Ewangelicko-Augsburskiego w Polsce, choć nie zdecydował się na formalną przynależność do składu redakcji. Przez wiele lat współpracował z redakcją, redagując Dział Literacki, prof. dr hab. Bogdan Zeler. W późniejszym okresie redakcję zasiliła Małgorzata Zielińska. W latach 1997–2001 redaktorem naczelnym pisma był dr Jan Szturc, zaś w latach 2002–2004 dr Tadeusz J. Zieliński. Redakcja korzystała z pomieszczeń udostępnianych przez parafię ewangelicko-augsburską w Katowicach, której proboszczem był ks. bp Tadeusz Szurman.
„Myśl Protestancka” była pismem niezależnym w tym sensie, że nie było to pismo kościelne, choć wszyscy członkowie redakcji byli bardzo związani ze swymi parafiami i środowiskami wyznaniowymi. Formalnym wydawcą była Fundacja Kultury Chrześcijańskiej w Katowicach, która gromadziła fundusze na wydawanie pisma. Pomimo pracy społecznej wszystkich członków redakcji, wydawanie takiego pisma okazało się jednak deficytowe, zatem po wydaniu numeru 1-2/2004 zdecydowano się na rozwiązanie redakcji.
Z pismem współpracowali m.in. profesorowie: teologii Karol Karski, Manfred Uglorz, Bogusław Milerski i Mirosław Cezariusz Patalon, filozofii Karol Toeplitz, historii Janusz Małłek, historii sztuki Ewa Chojecka, filologii germańskiej Grażyna Szewczyk i polskiej Bogdan Zeler, a także publicyści Jan Turnau i Tomasz Terlikowski, oraz pisarz i poeta Erwin Kruk.

</doc>
<doc id="1206300" url="https://pl.wikipedia.org/wiki?curid=1206300" title="Bucranium">
Bucranium

Bucranium – rodzaj pająków z rodziny ukośnikowatych.
Taksonomia.
Rodzaj opisany został po raz pierwszy przez Octaviusa Pickarda-Cambridge'a w 1881 roku. Gatunkiem typowym został "B. taurifrons".
Opis.
Podobnie jak i "Aphantochilus", żywi się mrówkami z rodzaju "Cephalotes", naśladując ich wygląd i ruchy. 
Rozprzestrzenienie.
Pająki z tego rodzaju występują w Ameryce Północnej i Południowej, od Meksyku i Kuby do Wenezueli, Brazylii, Peru i Paragwaju.
Gatunki.
Do rodzaju tego należą 4 opisane gatunki:

</doc>
<doc id="1206301" url="https://pl.wikipedia.org/wiki?curid=1206301" title="Masury">
Masury

Masury - jednostka osadnicza w USA, w stanie Ohio, w hrabstwie Trumbull. Według danych z 2000 roku miejscowość miała 2618 mieszkańców.

</doc>
<doc id="1206306" url="https://pl.wikipedia.org/wiki?curid=1206306" title="Beata Iwanek-Rozwód">
Beata Iwanek-Rozwód

Beata Iwanek-Rozwód (ur. 19 lutego 1964 w Ustroniu Morskim) – polska łuczniczka, olimpijka z Seulu. Córka Jana i Zofii (z d. Susuł).
W latach 1979-1991 należała do klubu sportowego Kotwica Kołobrzeg. Jej trenerami byli: Ryszard Ligarzewski i Stanisław Stuligłowa.
W 1982 ukończyła Liceum Ogólnokształcące w Kołobrzegu. W 1986 wyszła za mąż za Dariusza Rozwoda. Posiada dwie córki: Agnieszkę (ur. 1987), Monikę (ur. 1991). Obecnie mieszka w Ustroniu Morskim, gdzie prowadzi działalność gospodarczą. Pracuje również w sanatorium w Kołobrzegu.

</doc>
<doc id="1206307" url="https://pl.wikipedia.org/wiki?curid=1206307" title="Fryderyk Mortzfeld">
Fryderyk Mortzfeld

Fryderyk Mortzfeld (ur. 23 sierpnia 1643 w Drwęcku k. Olsztynka, zm. 28 lipca 1691 w Królewcu) – polski duchowny luterański, pisarz religijny.
Życiorys.
Pochodził z rodziny chłopskiej. Uczęszczał do szkoły miejskiej w Dąbrównie, w latach 1655–1659 do szkoły katedralnej w Królewcu. W latach 1659 - ok. 1666 podjął studia teologiczne na uniwersytecie, które musiał przerywać wskutek braku środków materialnych. W latach 1668–1672 był rektorem szkoły luterańskiej w Wilnie, gdzie współpracował z Janem Herbiniusem, następnie uczył języka polskiego w Królewcu. Po otrzymaniu ordynacji na duchownego, w latach 1675–1676 był pastorem w Miłkach. Od 1676 diakon polskiej parafii w Królewcu, gdzie dochodziło do nieporozumień z proboszczem, ks. Jerzym Skrodzkim. Tłumaczył z niemieckiego pieśni religijne, które – wraz z utworami opracowanymi przez ks. Skrodzkiego – opublikował w liczącym ponad 800 stron kancjonale w 1684.

</doc>
<doc id="1206312" url="https://pl.wikipedia.org/wiki?curid=1206312" title="Sidonia">
Sidonia



</doc>
<doc id="1206314" url="https://pl.wikipedia.org/wiki?curid=1206314" title="Jan Jakub Gräber">
Jan Jakub Gräber

Jan Jakub Gräber (ur. 10 czerwca 1664 w Gołdapi, zm. 3 marca 1729 w Królewcu) – polski duchowny luterański, wydawca pism religijnych.
Życiorys.
Syn pisarza miejskiego, Walentego Gräbera. Uczęszczał do szkoły parafialnej w Ełku i katedralnej w Królewcu. W latach 1683-1688 studiował teologię na Albertynie. Od 1689 do 1696 diakon i kaznodzieja polski w Giżycku. Od 1696 diakon i 1711-1729 proboszcz polskiej parafii ewangelicko-augsburskiej na Steindamm w Królewcu. Opublikował rozszerzone o własne tłumaczenia z niemieckiego II wydanie polskiego kancjonału Skrodzkiego i Mortzfelda (Królewiec, 1708), krytykowane z powodu licznych błędów drukarskich, co sprostował w erracie 1710. W 1727 opublikował zbiorek przetłumaczonych przez siebie pieśni. Przygotowywał ponadto nową polską edycję Biblii, która ostateczne nie doszła do skutku. Był znany z licznej rodziny (trzykrotnie zawierał małżeństwo i posiadał łącznie 19 dzieci).

</doc>
<doc id="1206317" url="https://pl.wikipedia.org/wiki?curid=1206317" title="Sucha Góra (Beskid Niski)">
Sucha Góra (Beskid Niski)

Sucha Góra (611 m n.p.m.) – wzniesienie w Beskidzie Niskim, na południowy wschód od Iwonicza-Zdroju.

</doc>
<doc id="1206331" url="https://pl.wikipedia.org/wiki?curid=1206331" title="Marcin Zygmunt Zieleński">
Marcin Zygmunt Zieleński

Marcin Zygmunt Zieleński (ur. 1 kwietnia 1694 w Świętajnie koło Olecka, zm. 20 stycznia 1741 w Królewcu) – polski duchowny luterański, pisarz religijny.
Życiorys.
Urodzony w rodzinie pastorskiej, osiadłej w Prusach Książęcych w XVI w. Uczył się w szkole staromiejskiej w Królewcu, w latach 1715-1721 studiował na tamtejszym uniwersytecie teologię i filozofię. W latach 1721-1729 był diakonem (wikariuszem), a następnie proboszczem polskiej parafii ewangelicko-augsburskiej w tym mieście.
Przełożył z niemieckiego na polski szereg pism religijnych, brał też udział w tłumaczeniu Nowego Testamentu i Konfesji Augsburskiej.
Niekiedy określany jako Marcin Zygmunt Zieliński.

</doc>
<doc id="1206334" url="https://pl.wikipedia.org/wiki?curid=1206334" title="Herms Niel">
Herms Niel

Herms Niel (właśc. Ferdinand Friedrich Hermann Nielebock; ur. 17 kwietnia 1888 w Nielebock koło Genthin; zm. 16 lipiec 1954 w Lingen) – niemiecki kompozytor muzyki marszowej.
1895 rodzina Nielebock zamieszkała w gminie Altenplathow koło Genthin. Po ukończeniu szkoły w 1902 Hermes Niel pobierał nauki u miejskiego kapelmistrza w Genthin Adolfa Büchnera. W październiku 1906 wstąpił do 1. pułku gwardii w Poczdamie, gdzie grał jako oboista i puzonista. Podczas I wojny światowej był kierownikiem kapeli 423. pułku piechoty. Po zakończeniu wojny w 1918 wystąpił z wojska i do 1927 pracował jako urzędnik skarbowy. Niel był współzałożycielem utworzonej w 1927 w Poczdamie orkiestry "Ritterschaftsorchester", w której działał jako kompozytor i autor tekstów.
W czasie nazizmu był między innymi kapelmistrzem w organizacji Reichsarbeitsdienst (RAD) i kierował stacjonującą w Golm państwową orkiestrą wojskową. Podczas zjazdów partii NSDAP w Norymberdze Niel dyrygował wszystkimi występami orkiestry RAD. Tworzył we własnym studio muzycznym na Exerzierstraße w Berlinie. Zyskał popularność jako kompozytor szlagierów. Wiele jego marszowych piosenek cieszyło się dużym powodzeniem wśród żołnierzy Wehrmachtu.
Według relacji niemieckiej kroniki filmowej, Herms Niel w ramach tournée po Włoszech z państwową orkiestrą wojskową Rzeszy, dał w 1940 w Rzymie koncert dla rannych żołnierzy włoskich.

</doc>
<doc id="1206336" url="https://pl.wikipedia.org/wiki?curid=1206336" title="Jan Marcin Zieleński">
Jan Marcin Zieleński



</doc>
<doc id="1206337" url="https://pl.wikipedia.org/wiki?curid=1206337" title="Rękawczynek">
Rękawczynek

Rękawczynek – wieś położona województwie wielkopolskim, w powiecie słupeckim, w gminie Orchowo.

</doc>
<doc id="1206339" url="https://pl.wikipedia.org/wiki?curid=1206339" title="Papieska elekcja 1241">
Papieska elekcja 1241

Papieska elekcja 1241 – trwała od 22 sierpnia do 25 października 1241 r., po śmierci Grzegorza IX. Była to pierwsza elekcja trwająca dłużej niż kilka dni od czasu, gdy papieża wybierają wyłącznie kardynałowie.
Śmierć Grzegorza IX.
Sędziwy papież Grzegorz IX zmarł 22 sierpnia 1241 roku w Rzymie. Jego pontyfikat został zdominowany przez silny konflikt z cesarzem Fryderykiem II, który w chwili jego śmierci nie został rozwiązany i, co więcej, nie rozwijał się pomyślnie dla Stolicy Apostolskiej. Latem 1241 cesarz przebywał wraz ze swym wojskiem w Tivoli, bezpośrednio zagrażając Rzymowi. Śmierć Grzegorza IX zahamowała jednak jego marsz, gdyż – jak oświadczył – walczył jedynie z Grzegorzem IX, a nie z Kościołem. Mimo tej deklaracji cesarz zablokował drogi dojazdowe do Rzymu i aresztował ponad stu duchownych zmierzających do miasta na sobór zwołany przez zmarłego papieża. Wśród uwięzionych było dwóch kardynałów: Giacomo Pecoraria z Palestriny i Otto z S. Nicola in Carcere.
Lista uczestników.
W chwili śmierci Grzegorza IX Kolegium Kardynalskie liczyło prawdopodobnie 12 kardynałów. Dwóch z nich zostało uwięzionych przez Fryderyka II, a spośród pozostałych dziesięciu jeden zmarł w trakcie sediswakancji:
Czterech elektorów mianował Innocenty III, pięciu Grzegorz IX, a jednego Honoriusz III.
Nieobecni.
Dwóch kardynałów mianowanych przez Grzegorza IX było nieobecnych, gdyż zostali uwięzieni przez Fryderyka II:
Podziały w Świętym Kolegium.
Kardynałowie byli podzieleni na dwie frakcje. Jedna opowiadała się za kontynuowaniem bezkompromisowej polityki Grzegorza IX wobec Fryderyka II (należeli do niej m.in. kardynał Fieschi, Rainaldo Conti i Annibaldi) i popierała kandydaturę Romano Bonaventura, druga natomiast, dowodzona przez kardynała Colonna di Carbognano, postulowała przyjęcie bardziej ugodowej postawy i poszukiwanie kompromisu z cesarzem. Do frakcji "pokojowej" należeli także Robert Somercote, Rainiero da Viterbo, Stefano Conti i Gil Torres, a jej kandydatem był Goffredo Castiglione.
Przebieg elekcji.
Prawdopodobnie jeszcze w dniu śmierci Grzegorza IX (lub krótko potem) senator Rzymu Matteo Rosso Orsini, sprawujący niemal dyktatorską władzę w mieście, przymusowo zamknął 10 kardynałów w budynku zwanym "Septizonium", chcąc wymusić w ten sposób szybki wybór nowej głowy Kościoła. Początkowo najwięcej głosów dostawał procesarski kandydat Castiglione, nie mógł jednak uzbierać wymaganych dwóch trzecich. Frakcja antycesarska głosowała na Romano Bonaventura, popieranego przez senatora Orsiniego.
Przez cały okres sediswakancji trwały starania o uwolnienie dwóch kardynałów więzionych przez Fryderyka II. Cesarz zaproponował, że zgodzi się na ich uwolnienie, ale pod warunkiem złożenia obietnicy przez nich, że powrócą do niewoli zaraz po wyborze nowego papieża, o ile nie zostanie nim ktoś z nich. Giacomo Pecoraria odmówił zgody na te warunki, natomiast Ottone de Tonengo we wrześniu na krótko opuścił niewolę i dołączył do elektorów w Rzymie, jednak w obawie o los pozostałych zakładników szybko dobrowolnie wrócił do cesarza.
Letnie upały oraz fatalne warunki higieniczne powodowały, że wielu elektorów zaczęło podupadać na zdrowiu. 16 września zmarł jedyny angielski kardynał Robert Somercote, skutkiem czego liczba elektorów spadła do dziewięciu.
Wybór Celestyna IV.
Po dwóch miesiącach sporów, prowadzonych w skrajnie niezdrowych warunkach i pod silnym naciskiem senatora Orsiniego, górę wzięła frakcja "pokojowa". W pisemnym głosowaniu 25 października 1241 jej kandydat Goffredo Castiglione uzyskał wreszcie wymaganą większość. Elekt przybrał imię Celestyn IV. Nowy papież był już jednak bardzo schorowany i zmarł po zaledwie kilkunastu dniach pontyfikatu, prawdopodobnie przed oficjalną intronizacją. Jego następcę obrano dopiero półtora roku później.

</doc>
<doc id="1206340" url="https://pl.wikipedia.org/wiki?curid=1206340" title="Marcin Zygmunt Zieliński">
Marcin Zygmunt Zieliński



</doc>
<doc id="1206341" url="https://pl.wikipedia.org/wiki?curid=1206341" title="Papa Malick Ba">
Papa Malick Ba

Papa Malick Ba (ur. 11 listopada 1980 w Pikine) – senegalski piłkarz grający na pozycji środkowego obrońcy lub defensywnego pomocnika.
Kariera klubowa.
Ba jest wychowankiem klubu AS Pikine, w którym grał jedynie w drużynach młodzieżowych. Następnie trafił do Juventusu Dakar. W 1997 roku wyjechał do Tunezji i został zawodnikiem jednego z tamtejszych klubów, CS Sfaxien. Przez 2 lata terminował w szkółce tego klubu, a w pierwszej lidze tunezyjskiej zadebiutował w 1999 roku. W 2000 roku ze Sfaxien zdobył Arabski Puchar Mistrzów, a w pierwszym składzie zaczął grać już w sezonie 2000/2001. W 2003 roku sięgnął po Puchar Ligi Tunezyjskiej. W 2004 roku znów wygrał Arabską Ligę Mistrzów oraz Puchar Tunezji, a rok później sięgnął po tytuł mistrza Tunezji.
Już w 2004 roku Papą interesowały się kluby francuskie i szwajcarskie, ale dopiero w 2005 roku podpisał on kontrakt z FC Basel. Kosztował 1,5 miliona euro. W Swiss Super League zadebiutował 16 lipca w wygranym 1:0 meczu z FC Schaffhausen. Szybko wywalczył miejsce w podstawowym składzie i już w 2006 roku został wicemistrzem Szwajcarii. W 2007 roku powtórzył to osiągnięcie oraz do sukcesów dołożył zdobyty Puchar Szwajcarii. Po zakończeniu sezonu 2007/2008 Ba rozwiązał swój kontrakt z FC Basel.
Latem 2008 Ba przeszedł do Dinama Bukareszt, w którym przez rok rozegrał 9 meczów w pierwszej lidze rumuńskiej. Po sezonie 2008/2009 przeszedł do spadkowicza z Ligue 1, FC Nantes. W latach 2012-2016 grał w FC Mulhouse.
Kariera reprezentacyjna.
W reprezentacji Senegalu Ba zadebiutował w 2006 roku. W 2008 roku selekcjoner kadry Henryk Kasperczak powołał go na Puchar Narodów Afryki 2008.

</doc>
<doc id="1206347" url="https://pl.wikipedia.org/wiki?curid=1206347" title="Michał Pilchowski">
Michał Pilchowski

Michał Pilchowski (ur. ok. 1695 w Rydzewie k. Giżycka, zm. 14 października 1765 w Królewcu) – polski duchowny luterański, pedagog, tłumacz pism religijnych.
Uczył się w szkole staromiejskiej i 1715 rozpoczął studia na uniwersytecie w Królewcu. Od 1720 rektor tamtejszej polskiej szkoły parafialnej, 1729-1741 diakon (wikariusz), następnie proboszcz polskiego kościoła na Steindamm. Przetłumaczył z niemieckiego i opublikował katechizmy, podręczniki szkolne i literaturę religijną, niektóre wznawiane jeszcze w XIX wieku.

</doc>
<doc id="1206348" url="https://pl.wikipedia.org/wiki?curid=1206348" title="Siewierouralsk">
Siewierouralsk

Siewierouralsk (ros. "Североуральск") – miasto w Rosji w bezpośrednim podporządkowaniu obwodu swierdłowskiego.
Geografia.
Położone nad brzegami Wagranu w odległości 512 km od Jekaterynburga. W 2005 roku liczyło 33,5 tys. mieszkańców. Centrum wydobycia i przerobu boksytu. Prawa miejskie od 1944. W pobliżu miasta znajduje się port lotniczy Siewierouralsk.
Znajduje się tu dyrekcja Rezerwatu przyrody „Dienieżkin Kamien´”.
Historia.
Powstało w 1758 roku jako osiedle budowniczych zakładów metalurgicznych – Pietropawłowskij. W 1944 wraz z nadaniem praw miejskich zmieniono nazwę na Siewierouralsk.

</doc>
<doc id="1206349" url="https://pl.wikipedia.org/wiki?curid=1206349" title="Richard Cohen">
Richard Cohen



</doc>
<doc id="1206352" url="https://pl.wikipedia.org/wiki?curid=1206352" title="Richard A. Cohen">
Richard A. Cohen

Richard A. Cohen (ur. 1952) – amerykański nielicencjonowany terapeuta, proponent określanych jako pseudonaukowe terapii konwersyjnej, terapii przytrzymywania i bioenergetyki mających na celu zmianę orientacji seksualnej, oraz współpracownik zaliczanego do nowych ruchów religijnych Kościoła Zjednoczeniowego. Twierdzi, że jest byłym homoseksualistą; ma żonę i trójkę dzieci. Założyciel i dyrektor "International Healing Foundation" (Międzynarodowej Fundacji Uzdrowienia) z siedzibą w Waszyngtonie. Członek stowarzyszeń chrześcijańskich doradców oraz organizacji zajmujących się badaniami i terapią SSA. Autor autobiograficznych i poświęconych terapii konwersyjnej książek "Wyjść na prostą. Rozumienie i uzdrawianie homoseksualizmu", oraz "Gdy twoje dziecko jest gejem".
Po upublicznieniu szczegółów stosowanych przez niego metod w latach 2000. organizacje naukowe, i część organizacji religijnych kierujących pomoc do osób homoseksualnych, usunęły go ze swoich szeregów oraz zdystansowały się do jego podejścia. Terapia konwersyjna, terapia przytrzymywania i bioenergetyka w środowisku naukowym głównego nurtu uznane są na podstawie badań za zdyskredytowane, nieskuteczne i szkodliwe. 
Życiorys.
Według jego relacji, był w dzieciństwie ofiarą napastowania seksualnego. W latach 1970. związał się z Kościołem Zjednoczeniowym, uznawanym za kontrowersyjny nowy ruch religijny, i herezję od chrześcijaństwa nicejskiego, gdzie zawarł w 1982 zaaranżowane małżeństwo. Jeszcze jako ojciec dwóch synów pozostawał w długoterminowych związkach z mężczyznami. Podaje, że zmienił orientację seksualną w 1987 roku.
W 2002 roku został wydalony z American Counseling Association za wielokrotne naruszenia etyki terapeutycznej. Sam twierdzi, że rzeczywistym powodem jest nienawiść ze strony osób o skłonnościach homoseksualnych niezgadzających się z jego tezami, w tym prezesa ACA, który w celu wydalenia go wykorzystał jednostkowy przypadek pacjenta Cohena, który wniósł przeciw niemu oskarżenie do sądu.
Cohen kilkakrotnie przebywał w Polsce, na zaproszenie Wyższej Szkoły Kultury Społecznej i Medialnej w Toruniu, Telewizji Trwam, Radia Maryja, lubelskiej grupy Odwaga, i Katolickiego Uniwersytetu Lubelskiego.
Poglądy.
Richard Cohen opisał swoje podejście terapeutyczne w następujący sposób: „Homoseksualizm ma wiele różnych przyczyn. Potrzeba miłości i zainteresowania ze strony rodzica tej samej płci, konieczność identyfikacji z tą samą płcią i lęk przed bliskością osoby odmiennej płci są głównymi bodźcami postępowania kobiet i mężczyzn ze skłonnościami homoseksualnymi. Wielu z nich poszukuje zmiany swojej orientacji homoseksualnej na heteroseksualną.” 
Wypowiadał się na terenie Sejmu RP: „Homoseksualizm zawsze jest symptomem niewyleczonych ran z dzieciństwa i niezaspokojonej potrzeby miłości”. Mówił o tym, że sam był dzieckiem nieakceptowanym przez ojca i molestowanym seksualnie przez wujka.
Przyznał, że przez wiele lat spotykał się z mężczyznami. „W ich ramionach szukałem niezaspokojonej miłości ojca”. Oświadczył, że dopiero kiedy zrozumiał istotę homoseksualizmu, zdał sobie sprawę, że można się z niego wyleczyć.
Twierdzi, że opracował metodę leczenia homoseksualizmu, w której najważniejsze jest zrozumienie jego przyczyn i uzyskanie pomocy. Jego zdaniem „konieczne jest doprowadzenie do zmiany, zazwyczaj negatywnego, stosunku społeczeństwa do takich osób. Uprzedzenia wobec homoseksualistów są bardzo niestosowne i szkodliwe”.

</doc>
<doc id="1206353" url="https://pl.wikipedia.org/wiki?curid=1206353" title="Sucha Góra (Pogórze Dynowskie)">
Sucha Góra (Pogórze Dynowskie)

Sucha Góra (585 m n.p.m.) – wzniesienie na Pogórzu Dynowskim, na północ od Krosna. Na szczycie znajduje się wieża radiowo-telewizyjna RTCN Sucha Góra.
Atrakcje turystyczne.
W masywie Suchej Góry znajduje się też m.in. stara sztolnia, obecnie zamknięta metalową kratą i będąca miejscem zimowania nietoperzy.

</doc>
<doc id="1206364" url="https://pl.wikipedia.org/wiki?curid=1206364" title="Pułk Manewrowy">
Pułk Manewrowy

Nazwa dwóch pułków Wojsk Wielkopolskich:

</doc>
<doc id="1206365" url="https://pl.wikipedia.org/wiki?curid=1206365" title="Jerzy Olech">
Jerzy Olech

Jerzy Olech inna forma nazwiska: "Ollech", (ur. 3 listopada 1757 w Szczepankowie, zm. 29 grudnia 1820 w Królewcu) – polski duchowny luterański, pedagog, wydawca pism religijnych, tłumacz, zbieracz pieśni, pierwszy na Mazurach twórca polskiej literatury świeckiej dla ludu.
Życiorys.
Pochodził z rodziny chłopskiej. Uczęszczał do szkoły wiejskiej, następnie w Pasymiu oraz do gimnazjum w Królewcu, gdzie również odbył studia teologiczne w latach 1776–1780. Został nauczycielem królewieckiej szkoły katedralnej, od roku 1786 kapelanem wojskowym (polskim i niemieckim). Przez ćwierć wieku (1795-1820) był proboszczem polskiej parafii ewangelickiej przy kościele Świętego Mikołaja na królewieckim Steindamm. Od roku 1797 (lub 1798) był ponadto kierownikiem (dyrektorem) Seminarium Polskiego na uniwersytecie w Królewcu, od 1803 urzędowym tłumaczem przy władzach prowincji. Tłumaczył z niemieckiego na język polski publikacje religijne i świeckie, w tym podręczniki szkolne, a także własne wiersze pisane dla ludu mazurskiego, wśród którego krzewił czytelnictwo. Utrzymywał kontakty z polskim środowiskiem intelektualnym, m.in. z Samuelem Bogumiłem Lindem, Julianem Ursynem Niemcewiczem (odwiedziny w roku 1817) i Krzysztofem Celestynem Mrongowiuszem. Dbał o używanie polskiego języka literackiego. Na język niemiecki tłumaczył utwory Ignacego Krasickiego.
Przekłady.
Niektóre z utworów Olecha przedrukował "Przyjaciel Ludu Łecki" (1842).

</doc>
<doc id="1206366" url="https://pl.wikipedia.org/wiki?curid=1206366" title="Maximilian Dietrich Freisslich">
Maximilian Dietrich Freisslich

Maximilian Dietrich Freisslich (ur. 6 lutego 1673 w Immelborn k. Bad Salzungen, zm. 10 kwietnia 1731 w Gdańsku) – niemiecki kompozytor okresu baroku.
Życiorys.
Był najstarszym synem Johanna Weigolda (Wigaläus) Fresslicha, pastora w Immelborn (od 1658 do 1689), z jego drugiego małżeństwa z Elisabeth Margarete z domu Reymann. Jego przyrodnim bratem był Johann Balthasar Christian Freisslich, również kompozytor.
W roku 1686 przeprowadził się do Gdańska i w 1699 został kapelmistrzem kościoła Mariackiego. Ożenił się 24 listopada 1707. Z jego utworów zachował się tylko motet "Dixit Dominus" (1726).

</doc>
<doc id="1206367" url="https://pl.wikipedia.org/wiki?curid=1206367" title="Bronisław Antilewski">
Bronisław Antilewski

Bronisław Romanowicz Antilewski, ros. Бронислав Романович Антилевский (ur. w 1916 w wiosce Markowcy na Białorusi, zm. 25 lipca 1946 w Moskwie) – radziecki lotnik wojskowy (starszy lejtnant), następnie lotnik kolaboracyjnej 1 Wschodniej Eskadry Lotniczej i lotnictwa Rosyjskiej Armii Wyzwoleńczej (ROA) podczas II wojny światowej, Bohater Związku Radzieckiego pozbawiony następnie tytułu.
Życiorys.
Jego rodzina była polskiego pochodzenia. Inne źródła wskazują narodowość białoruską. W 1937 r. ukończył technikum rolnicze. Od października tego roku służył w Armii Czerwonej. Do czerwca 1938 r. uczył się w specjalnej szkole lotniczej w Monino, a następnie dostał przydział do 21 Bombowego Pułku Lotniczego Dalekiego Zasięgu jako strzelec-radiotelegrafista. Latał na samolotach DB-3. Uczestniczył na przełomie lat 1939/1940 w wojnie zimowej z Finlandią. 7 kwietnia 1940 roku uzyskał tytuł Bohatera Związku Radzieckiego. Od września tego roku uczył się pilotażu w Kaczyńskiej szkole lotniczej im. Miasnikowa. 5 lutego 1941 r. awansował do stopnia starszego sierżanta, zaś po ukończeniu szkoły 8 kwietnia 1942 r. – młodszego lejtnanta. Skierowany na front w kwietniu 1942, służył w 20. Pułku Myśliwskim 1. Armii Powietrznej na samolotach Jak-9. Jego pułk stał się jedną z najlepszych sowieckich jednostek lotniczych. 17 września 1942 roku Antilewski awansował na lejtnanta (podporucznik). Od 15 kwietnia 1943 roku był zastępcą dowódcy eskadry. 25 lipca tego roku awansował do stopnia starszego lejtnanta (porucznik). 28 sierpnia został zestrzelony i dostał się do niewoli niemieckiej. 
W obozie jenieckim podjął kolaborację z okupantami. W październiku 1943 r. pod wpływem płk. Wiktora Malcewa wstąpił do Rosyjskiej Armii Wyzwoleńczej gen. Andrieja Własowa. Do listopada tego roku przeszedł szkolenie w Suwałkach i na obszarze Niemiec, po czym rozpoczął służbę w 1 Wschodniej Eskadry Lotniczej. Otrzymał stopień porucznika ROA. Jednocześnie na początku 1944 r. w kilku obozach jenieckich agitował za walką z władzą sowiecką. Po rozformowaniu eskadry we wrześniu tego roku, został przeniesiony na obszar Czech, gdzie na przełomie 1944/1945 r. współuczestniczył w formowaniu lotnictwa Sił Zbrojnych Komitetu Wyzwolenia Narodów Rosji. 19 grudnia 1944 został dowódcą 2. Eskadry Szturmowej 1 Pułku Myśliwskiego ROA (samoloty Ju 87D), przekształconej następnie na 8. Eskadrę Nocnych Bombowców. 5 lutego 1945 r. awansował do stopnia kapitana ROA. 
30 kwietnia kpt. Antilewski poddał się Amerykanom, którzy we wrześniu 1945 przekazali go Sowietom. Po procesie został 25 lipca 1946 r. skazany na karę śmierci przez rozstrzelanie, którą wykonano. 12 lipca 1950 r. odebrano mu pośmiertnie tytuł Bohatera Związku Radzieckiego i odznaczenia.
Według niepotwierdzonej wersji, pod koniec kwietnia 1945 roku istniał plan, żeby pilotowanym przez Antilewskiego samolotem Fi 156 uciekł do Hiszpanii lub Portugalii gen. Własow, ale ostatecznie nie zdecydował się porzucić swoich oddziałów w ostatnich dniach wojny. Antilewski rzekomo poleciał sam i ukrył się w Hiszpanii, a wyrok w stosunku do niego miał być zaoczny. Wersji tej sprzyja to, że brak jest dokumentu potwierdzającego wykonanie kary śmierci. 
W 2001 roku Główna Prokuratura Wojskowa ponownie rozpatrzyła sprawę Antilewskiego, lecz nie dopatrzyła się podstaw do rehabilitacji.

</doc>
<doc id="1206370" url="https://pl.wikipedia.org/wiki?curid=1206370" title="Sunny Deol">
Sunny Deol

Sunny Deol (właśc. Ajay Singh Deol, pendżabski: ਅਜੈ ਸਿੰਘ ਦਿਓਲ, hindi: अजय सिंह देओल, urdu: اَجے سِںہ دِیول; ur. 19 października 1961 w Nowym Delhi) – indyjski aktor bollywoodzki pendżabskiego pochodzenia, którego nagrodzono National Film Awards. Jego ojcem jest Dharmendra, gwiazda indyjskiego kina, młodszym bratem aktor Bobby Deol, siostrą (z drugiego małżeństwa z Hema Malini) też aktorka Esha Deol. Żonaty, dwoje dzieci, z wyznania – sikh.

</doc>
<doc id="1206372" url="https://pl.wikipedia.org/wiki?curid=1206372" title="TDRSS">
TDRSS

TDRSS (ang. "Tracking and Data Relay Satellites System") – satelitarny system śledzenia i przekazywania danych. Służy do utrzymywania łączności pomiędzy naziemnym centrum satelitarnym a satelitami niskoorbitowymi, Międzynarodową Stacją Kosmiczną, Kosmicznym Teleskopem Hubble’a oraz w przeszłości z wahadłowcami. Jest głównie wykorzystywany przez NASA oraz rząd Stanów Zjednoczonych. Głównym celem podczas opracowywania tego systemu było zwiększenie czasu oraz ilości przekazywanych danych między stacją naziemną a wahadłowcem.
Historia.
Jako pierwszy system łączności pomiędzy stacjami naziemnymi a urządzeniami w kosmosie NASA stworzyła STADAN ("Spacecraft Tracking and Data Acquisition Network"). Do łączności wykorzystane zostały anteny paraboliczne oraz systemy telefoniczne. STADAN pozwalał na utrzymanie komunikacji pomiędzy Ziemią a urządzeniem w kosmosie przez około piętnaście z trwającego dziewięćdziesiąt minut okrążenia Ziemi.
Kolejną siecią był MSFN ("Manned Space Flight Network"), pozwalał on na komunikację ze statkami oddalonymi o ponad 16 tys. km od Ziemi. Pod koniec programu Apollo NASA stwierdziła, że MSFN i STADAN zaczynają rozwijać się w tym samym kierunku. Z połączenia tych dwóch standardów powstał STDN ("Space flight Tracking and Data Network").
Mimo połączenia dwóch systemów w jeden, miał on wiele wad. NASA zaczęła pracować nad nowszym systemem, który dawałby bardziej niezawodny sposób komunikacji. Nowy system miał się opierać na komunikacji z satelitami umieszczonymi na orbicie geostacjonarnej. Satelity te mogły odbierać i nadawać sygnał do satelitów LEO (Low Earth Orbit) oraz stale pozostawać w zasięgu sygnału ze stacji naziemnych. W pierwszym systemie TDRSS wykorzystano dwa satelity (jeden zachodni, drugi wschodni) oraz jeden zapasowy.
4 kwietnia 1983 roku pierwszy satelita systemu TDRSS, TDRS-1, został umieszczony w kosmosie. Na orbitę został wyniesiony podczas dziewiczego lotu wahadłowca Challenger (lot STS-6). Uszkodzenie rakiety IUS spowodowało wyniesienie go na zbyt niską orbitę. Dopiero po 58 dniach delikatnych manewrów inżynierowie NASA ustawili TDRS-1 na właściwej orbicie. 23 i 24 września 1983 roku uruchomiono sześć dysz korekcyjnych satelity, aby go przesunąć z 67° długości geograficznej zachodniej na 41° długości zachodniej. W dniach 16 i 17 października 1983 ponownie uruchomiono silniki, aby zatrzymać zakończone przesuwanie. TDRS-1 służył aż do 2009 roku, najpierw jako satelita główny, a potem jako zapasowy.
TDRS-2 został zniszczony w czasie katastrofy Challengera w styczniu 1986 roku, w której zginęło siedmioro astronautów. Loty kosmiczne i system TDRSS zostały wtedy zawieszone na okres ponad dwóch lat. TDRS-3 został wyniesiony przez wahadłowiec Discovery 29 września 1988 roku. TDRS-4 został wyniesiony przez Discovery 13 marca 1989. W latach 90. wystrzelono jeszcze trzy satelity TDRSS pierwszej generacji, zaś w latach 2000–2002 kolejne trzy, należące do drugiej generacji. 31 stycznia 2013 o 01:48 UTC wystrzelono pierwszego satelitę trzeciej generacji – TDRS-K.
Łączność pomiędzy stacją naziemną a wahadłowcem.
Wahadłowiec okrążał Ziemię na niskiej orbicie. Na orbicie geostacjonarnej, w polu widzenia stacji naziemnej, umieszczone dwa satelity przekaźnikowe, z których prawie bez przerwy co najmniej jeden mógł nawiązać łączność z poruszającym się względem nich wahadłowcem. Łączność pomiędzy wahadłowcem a stacją naziemną realizowana była droga bezpośrednią, jeśli wahadłowiec znajdował się w „polu widzenia” stacji naziemnej, lub za pośrednictwem jednego z satelitów przekaźnikowych TDRSS.
Łącze satelita TDRSS – wahadłowiec.
W łączu między wahadłowcem a satelitą przekaźnikowym TDRSS zastosowano transmisję z rozpraszaniem widma w paśmie 2 GHz (tzw. pasmo S). Łącze to posiadało niewielką przepustowość: 32 kbit/s lub 72 kbit/s, zależnie od wartości stosunku sygnału do szumu w kanale transmisyjnym wynikającej z odległości wahadłowca od satelity przekaźnikowego.
Łącze satelita TDRSS – satelity LEO.
Do zadań satelitów przekaźnikowych systemu TDRSS należy także, obok utrzymania łączności z wahadłowcem kosmicznym, utrzymanie łączności z satelitami umieszczonymi na orbitach niskich LEO. Do tego celu służy odrębny system łączności, działający także w paśmie 2,1 GHz i wykorzystujący transmisję z rozpraszaniem widma.
W łączu zastosowano kwadraturową modulację fazy QPSK, przy czym na poszczególnych nośnych, synfazowej i kwadraturowej, sposób generacji sygnału i jego parametry są zupełnie inne. Nadrzędnym wymaganiem stawianym projektantom systemu było uzyskanie czasu synchronizacji kanału synfazowego, służącego do przesyłania danych użytkownika, nie przekraczającego 20 sekund. Sygnał przesyłany w kanale ma następującą postać:
s(t) = A[d(t)kc(t)cos2πfct – 0.316kr(t)sin2πfct]
d(t) – ciąg danych
kc(t); kr(t) – ciągi pseudolosowe rozpraszające widmo
fc – częstotliwość nośna w paśmie 2,1 GHz
A – stała

</doc>
<doc id="1206373" url="https://pl.wikipedia.org/wiki?curid=1206373" title="Bogusław Śmigielski">
Bogusław Śmigielski

Bogusław Piotr Śmigielski (ur. 22 czerwca 1958 w Mysłowicach) – polski polityk, samorządowiec, lekarz laryngolog, od 2008 do 2010 marszałek województwa śląskiego, następnie do 2011 przewodniczący Sejmiku Województwa Śląskiego. Senator VIII kadencji.
Życiorys.
Ukończył studia na Wydziale Lekarskim Śląskiej Akademii Medycznej w Katowicach. Pracował w Szpitalu Miejskim w Jaworznie od stażysty do zastępcy ordynatora. Później objął funkcję wiceprezesa w NZOZ Zespole Lecznictwa Otwartego w tym mieście.
W latach 1998–2006 zasiadał w radzie miasta Jaworzno. W 2006 z ramienia Platformy Obywatelskiej uzyskał mandat radnego sejmiku śląskiego. 12 stycznia 2008 został wybrany na urząd marszałka województwa. W 2010 ponownie został radnym. 2 grudnia tego samego roku zakończył urzędowanie jako marszałek, obejmując funkcję przewodniczącego sejmiku IV kadencji. W wyborach w 2011 z powodzeniem ubiegał się o mandat senatora z ramienia PO w okręgu wyborczym nr 77, otrzymując 55 043 głosy. W 2014 ubiegał się o prezydenturę Jaworzna, przegrywając w drugiej turze głosowania z Pawłem Silbertem. W 2015 nie uzyskał senackiej reelekcji. W 2018 ponownie został radnym miejskim Jaworzna, zrezygnował jednak z mandatu w 2020.
Odznaczony Medalem za Zasługi dla Policji (2009).

</doc>
<doc id="1206375" url="https://pl.wikipedia.org/wiki?curid=1206375" title="PPKS">
PPKS



</doc>
<doc id="1206376" url="https://pl.wikipedia.org/wiki?curid=1206376" title="Oddział Wydzielony Jabłonowo">
Oddział Wydzielony Jabłonowo

Oddział Wydzielony „Jabłonowo” (OW „Jabłonowo”) – oddział wydzielony Wojska Polskiego II RP w kampanii wrześniowej 1939 roku.
OW „Jabłonowo” był jedną z trzech grup taktycznych zorganizowanych w sierpniu 1939 roku przez dowódcę Grupy Operacyjnej „Wschód”. Zadaniem oddziału była obrona odcinka ograniczonego na zachodzie linią Świecie nad Osą (włącznie) - Rywałd Szlachecki (wł.) i na wschodzie Osetno - jez. Mieliwo - Konojady. Działał w okresie od 29 sierpnia do 4 września 1939.
Działania bojowe.
Tożsame z działaniami bojowymi opisanymi w artykule 208 pułk piechoty.
Skład.
W skład OW „Jabłonowo” weszło dyspozycyjne dowództwo 208 pułku piechoty, podpułkownika Jana Szewczyka, któremu podporządkowano:
Wsparcie ogniowe dla oddziału zapewniał II dywizjon 4 pal.

</doc>
<doc id="1206379" url="https://pl.wikipedia.org/wiki?curid=1206379" title="Marcin Gregor">
Marcin Gregor

Marcin Gregor (ur. 14 października 1794 w Rozstrzębowie k. Kcyni, zm. 10 listopada 1863 w Królewcu) – polski duchowny luterański, profesor, pedagog i pisarz religijny.
Życiorys.
Studia filozofii i teologii uwieńczone stopniem naukowym doktora ukończył 1820 na uniwersytecie w Królewcu i od 1821 był proboszczem polskiej parafii ewangelickiej. Na uczelni od 1820 został docentem Wydziału Filozoficznego, 1827 profesorem, od 1840 dyrektorem Seminarium Polskiego. W 1829 założył prywatną szkołę przygotowująca do gimnazjum, był członkiem miejskiej deputacji szkolnej, od 1847 był redaktorem pedagogicznego czasopisma '"Der Volksschulfreund". Wydawał polskie podręczniki (współpracując m.in. z Gustawem Gizewiuszem) i literaturę religijną, niektóre mające po kilka edycji. Przeprowadził remont kościoła św. Mikołaja i wydał drukiem jego dzieje (1841).

</doc>
<doc id="1206381" url="https://pl.wikipedia.org/wiki?curid=1206381" title="Antypody (botanika)">
Antypody (botanika)

Antypody – komórki wegetatywne woreczka zalążkowego, ustawione w woreczku zalążkowym od strony osadki (w dolnym, chalazalnym biegunie woreczka); najczęściej trzy, ale może być ich więcej (np. u niektórych gatunków z rodziny wiechlinowatych lub astrowatych) lub mogą nie występować wcale (w rodzinie wiesiołkowatych). Zwykle żyją krótko i uczestniczą w odżywianiu woreczka zalążkowego. Czasem mogą być długotrwałe (np. u tojadu), mają wtedy prawdopodobnie funkcję wydzielniczą. 
Antypody powstają w pocesie makrosporogenezy, czyli kształtowania się gametofitu żeńskiego - woreczka zalążkowego.

</doc>
<doc id="1206383" url="https://pl.wikipedia.org/wiki?curid=1206383" title="Scott Mechlowicz">
Scott Mechlowicz

Scott David Mechlowicz (ur. 17 stycznia 1981 w Nowym Jorku) – amerykański aktor filmowy i telewizyjny pochodzenia żydowskiego.
Życiorys.
Wczesne lata.
Urodził się w Nowym Jorku w rodzinie żydowskiej, jako syn Susan (z domu Lehrman), terapeutki układu oddechowego, i Morrisa Mechlowicza. Jego dziadek ze strony ojca, Chaim Josef Mechlowicz, urodził się w Radomierzu, a babcia Basia pochodziła z Przemyśla. Dorastał w Plano w Teksasie. W 1999 ukończył Plano Senior High School i przez jeden semestr uczęszczał na Uniwersytet Teksański w Austin. Następnie przeprowadził się do Los Angeles w Kalifornii, gdzie w 2003 ukończył z honorami Conservatory Acting Program na Uniwersytecie Kalifornijskim (UCLA).
Kariera.
Zadebiutował na ekranie jako pirat Smee w mrocznym dramacie fantasy "Neverland" (2003) u boku Wila Wheatona i pojawił się jako piłkarz w teledysku Gavina DeGraw do piosenki „I Don't Want to Be” (2003) z Shiri Appleby. W komedii dla nastolatków "Eurotrip" (2004) wystąpił jako Scott „Scotty” Thomas, porzucony przez swoją dziewczynę, który tuż po zakończeniu roku szkolnego wyrusza w szaloną podróż do Niemiec. Film otrzymał mieszane recenzje. W tym samym roku pojawił się w odcinku serialu telewizyjnego "Dr House" (2004) i zagrał postać Marty Blanka w niezależnym filmie "Mean Creek", który wszedł do kin w sierpniu 2004 i spotkał się z pozytywnym przyjęciem ze strony krytyków. Mechlowicz za występ otrzymał także Independent Spirit Awards.
W dramacie sportowym na podstawie scenariusza Kevina Bernhardta "Siła spokoju" ("Peaceful Warrior", 2006) z Nickiem Nolte wcielił się w postać utalentowanego gimnastyka, którego wypadek załamuje karierę i wspaniałe plany na przyszłość.

</doc>
<doc id="1206384" url="https://pl.wikipedia.org/wiki?curid=1206384" title="Jan Mączka">
Jan Mączka

Jan Mączka (ur. 1842 w Rudniku nad Sanem, zm. 19 października 1911 w Zaleszanach), włościanin, powstaniec styczniowy. Po upadku powstania osiadł na gospodarce otrzymanej od ojca. Był radnym w gminie, przewodniczącym w Kółku Rolniczym, członkiem Rady i Wydziału Powiatowego, Rady Szkolnej Okręgowej i miejscowej w Zaleszanach, członkiem Towarzystwa Rolniczego, Towarzystwa Chowu Drobiu.
Był bratem Józefa Mączki, polskiego żołnierza, poety legionowego.

</doc>
<doc id="1206391" url="https://pl.wikipedia.org/wiki?curid=1206391" title="Fregaty rakietowe typu Sachsen">
Fregaty rakietowe typu Sachsen



</doc>
<doc id="1206393" url="https://pl.wikipedia.org/wiki?curid=1206393" title="Fregaty typu Sachsen">
Fregaty typu Sachsen



</doc>
<doc id="1206394" url="https://pl.wikipedia.org/wiki?curid=1206394" title="Niszczyciele rakietowe typu 45">
Niszczyciele rakietowe typu 45

Niszczyciele rakietowe typu 45 – brytyjskie niszczyciele rakietowe obrony powietrznej obszaru działań floty, zaplanowane jako następcy niszczycieli typu "42". Wejście do służby w Royal Navy pierwszego okrętu tego typu (HMS Daring), odbyło się w 2009.
Historia.
Na początku lat 90. Wielka Brytania wraz z 7 innymi europejskimi państwami wchodziła w skład konsorcjum, którego celem było opracowanie wspólnego projektu fregaty rakietowej NFR-90 dla państw NATO. Po fiasku tego projektu w 1992, Wielka Brytania przystąpiła wraz z Francją i Włochami do prac nad fregatami rakietowymi typu "Horizon". W związku jednak ze znacznymi rozbieżnościami co do parametrów technicznych i zastosowania nowych okrętów, ostatecznie wycofała się z tego projektu w 1999 i postanowiła, bazując na doświadczeniach wyniesionych z programu "Horizon", opracować własny typ okrętów rakietowych. Znaczenie miały też naciski przemysłu brytyjskiego na zbudowanie własnych okrętów. Głównym wykonawcą nowych okrętów, klasyfikowanych jako niszczyciele rakietowe, został koncern zbrojeniowy BAE Systems. Okręty zaprojektowano głównie do zapewnienia obrony przeciwlotniczej zgrupowaniom floty i zastąpienia w służbie niszczycieli rakietowych "typu 42". W 2000 zostało złożone zamówienie na budowę 6 okrętów tego typu z możliwością poszerzenia zamówienia o dwie dalsze jednostki. Stępkę pod pierwszy okręt typu HMS „Daring” położono 28 marca 2003, wodowanie nastąpiło 1 lutego 2006, 25 września 2008 r. zakończono morskie próby stoczniowe, a wejście do służby odbyło się w 2009.
W konstrukcji okrętów zastosowano najnowsze rozwiązania w zakresie technologii stealth, które znacznie ograniczyły echo radiolokacyjne okrętu i jego emisję w podczerwieni (według niepotwierdzonych spekulacji, skuteczna powierzchnia odbicia odpowiada łodzi rybackiej). Zdecydowano się na napęd w całości turboelektryczny, który stanowią dwie turbiny gazowe o mocy nominalnej po 21 500 kW (28 800 shp), napędzające agregaty elektryczne produkcji Coverteam, które zasilają dwa silniki elektryczne Coverteam o mocy po 20 000 kW (27 000 shp), napędzające dwie pięciopłatowe śruby o stałym skoku. Napęd pomocniczy stanowią dwa silniki wysokoprężne Wärstilä 12V200D o mocy po 2 000 kW, napędzające agregaty pomocnicze. Dzięki napędowi elektrycznemu znacznie zwiększyły się możliwości w zakresie zwalczania okrętów podwodnych. Okręty budowane są w technologii „blokowej” co w praktyce oznacza, że duże jego segmenty powstają w postaci gotowych sekcji, łączonych ze sobą w stoczni.
Zasadnicze uzbrojenie okrętów stanowi 48 pionowych wyrzutni rakietowych pocisków przeciwlotniczych Aster, zgrupowanych na pokładzie dziobowym (sześć ośmiokomorowych zestawów). Standardowo przenoszą one 16 pocisków dalekiego zasięgu Aster 30 (zasięg 3–100 km, pułap do 20 km) i 32 pociski średniego zasięgu Aster 15 (zasięg 1,7–30 km, pułap do 10 km). Za blokiem wyrzutni rakiet przeciwlotniczych mogą być zamontowane dwie poczwórne wyrzutnie dla 8 pocisków przeciwokrętowych RGM-84 Harpoon (pochodzące z wycofywanych fregat typu 23), aczkolwiek zwykle podczas pokoju nie są one zainstalowane. 
Uzbrojenie artyleryjskie stanowi jedna armata uniwersalna kalibru 113 mm Mk 8 Mod 1 L/55 na pokładzie dziobowym. Nominalnie armata ma kaliber 4,5" (114 mm). Jej donośność wynosi 22 km, a szybkostrzelność maksymalna 26 strz/min. Pociski burzące z zapalnikiem zbliżeniowym (stosowane przeciw celom powietrznym) mają masę 20,9 kg. Okręty mają ponadto dwa zestawy obrony bezpośredniej Vulcan Phalanx Block 1B na śródokręciu, na burtach. Uzbrojenie uzupełniają dwa działka 30 mm DS30M Mark 2.
W opinii specjalistów, niszczyciele typu 45 są jak na swoją wielkość i przeznaczenie niedozbrojone, co wynika z mniejszej liczby pocisków rakietowych, niż amerykańskie odpowiedniki – jednocześnie użyte pociski zajmują dużo miejsca i wysokość ich kontenerów wymagała umieszczenia kryjącej je pokładówki na pokładzie dziobowym. Kontrowersyjna jest też decyzja o braku uzbrojenia torpedowego, w związku z tym jedyne możliwości zwalczania okrętów podwodnych zapewniają śmigłowce pokładowe. Okręty mogą przenosić dwa śmigłowce AgustaWestland AW159 Wildcat, względnie jeden może być zamieniony na większy AW101 Merlin.

</doc>
<doc id="1206401" url="https://pl.wikipedia.org/wiki?curid=1206401" title="Herman Pełka">
Herman Pełka

Herman Pełka (ur. 24 września 1831 w Kurkach k. Olsztynka, zm. 25 maja 1900 w Królewcu) – polski duchowny ewangelicki, profesor uniwersytecki, pedagog, badacz mazurskiego folkloru.
Życiorys.
Był synem wiejskiego karczmarza. Uczył się w miejscowej szkole, następnie 1851 ukończył seminarium nauczycielskie w Węgorzewie i pracował jako nauczyciel w szkole ewangelickiej w Jezioranach. Uzupełniając wykształcenie, ukończył gimnazjum w Olsztynku, gdzie zdał maturę. W latach 1858-1862 studiował teologię na uniwersytecie królewieckim. W latach 1862-1864 nauczał w gimnazjum w Ełku, 1864-1873 był proboszczem parafii polskiej w Królewcu, później II kaznodzieją w kościele zamkowym. Został radcą konsystorza w Królewcu i członkiem Towarzystwa Literackiego "Masovia" w Lecu (Giżycku). 1866 został profesorem i dyrektorem uniwersyteckiego Seminarium Polskiego, którego program zreformował. 1890 otrzymał doktorat honorowy Wydziału Teologicznego na Albertynie. Wydał podręcznik języka polskiego dla szkół ludowych, dbał o polskie duszpasterstwo ewangelickie dla mazurskich wychodźców w Westfalii, gromadził pieśni ludowe. Współpracował z Oskarem Kolbergiem i wydawnictwem Marcina Gerssa. Opublikował historię kościoła zamkowego (1893).
W wersji niem. używał nazwiska Hermann Pelka. Jego żoną była Agata Preuschhoff, córka burmistrza Jezioran, mieli 8 dzieci.

</doc>
<doc id="1206403" url="https://pl.wikipedia.org/wiki?curid=1206403" title="Prawo sinusów">
Prawo sinusów



</doc>
<doc id="1206408" url="https://pl.wikipedia.org/wiki?curid=1206408" title="Joachim Fryderyk Oławski">
Joachim Fryderyk Oławski



</doc>
<doc id="1206409" url="https://pl.wikipedia.org/wiki?curid=1206409" title="Aus der Asche">
Aus der Asche

Aus der Asche – (niem. "z popiołów"), siódmy album niemieckiego zespołu Saltatio Mortis i czwarty, którego gatunek został określony jako rock średniowieczny. Został wydany 31 sierpnia 2007 i dobił do 29 miejsca 100 Najlepszych Niemieckich Albumów MediaControl.
Kompozycja albumu.
Wyglądem CD zajął się Florian "Magister Flux" Lacina, odpowiedzialny również za pirotechnikę na koncertach. Podobnie jak w "Des Königs Henker", obok tekstów piosenek znajduje się zdjęcie członków zespołu. Obrazek jest utrzymany, podobnie jak cały design albumu, w czerwieni i czerni. Symbolizuje to ogień, podobnie jak "powstający z popiołów" feniks na okładce. W środku broszury znajduje się podziękowanie grupy i jej pojedynczych członków. Poza tym opisana została obsada i płyta. 

</doc>
<doc id="1206412" url="https://pl.wikipedia.org/wiki?curid=1206412" title="Stanisław Daskałow">
Stanisław Daskałow

Stanisław Penkow Daskałow (ur. 4 kwietnia 1952 w miejscowości Beżanowo, obwód Łowecz) – bułgarski dyplomata i polityk; w pierwszej połowie lat 90. aktywnie współkreował bułgarską politykę zagraniczną, najpierw jako szef zespołu negocjatorów w sprawie akcesji Bułgarii do GATT, Europejskiego Stowarzyszenia Wolnego Handlu oraz współpracy z Unią Europejską, a następnie jako minister spraw zagranicznych (1993-1994) w rządzie Lubena Berowa. Po upadku gabinetu w październiku 1994 roku znacznie ograniczył swoją aktywność publiczną.
Wykształcenie i kariera zawodowa.
Jest absolwentem Wydziału Handlu Zagranicznego na Moskiewskim Państwowym Instytucie Stosunków Międzynarodowych (1979). Naukę kontynuował na kursie podyplomowym w Genewie. Od 1981 roku był pracownikiem bułgarskiego Ministerstwa Handlu.
Na początku lat 90. był wiceministrem handlu (1991-1992) w rządzie Filipa Dimitrowa oraz głównym negocjatorem, prowadzącym rozmowy w sprawie wprowadzenia Bułgarii do gospodarczych oraz politycznych struktur europejskich i amerykańskich, a także ratyfikacji traktatów międzynarodowych. Jego zespół wynegocjował m.in. podpisanie porozumienia handlowego z USA (1990), akcesję Bułgarii do GATT (1991) i Europejskiego Stowarzyszenia Wolnego Handlu (1993) oraz zainicjował współpracę z krajami Unii Europejskiej (1992).
W czerwcu 1993 roku zastąpił na stanowisku ministra spraw zagranicznych premiera Lubena Berowa. Pełnił tę funkcję przez półtora roku, do momentu dymisji gabinetu Berowa. Daskałow był pierwszym szefem dyplomacji Republiki Bułgarskiej, który złożył wizytę w Polsce (1994).
Po odejściu z rządu, w drugiej połowie lat 90., zaangażował się w działalność menedżerską i doradczą: był zastępcą dyrektora generalnego w sofijskiej firmie Metallurgimpex Trading Ltd (1995-1996) oraz doradcą w prywatnej kancelarii adwokackiej (1997-1999).
W latach 1999-2001 był szefem bułgarskiego Instytutu Europejskiego.

</doc>
<doc id="1206413" url="https://pl.wikipedia.org/wiki?curid=1206413" title="Edyta Korotkin-Adamowska">
Edyta Korotkin-Adamowska

Edyta Anna Korotkin-Adamowska (ur. 18 kwietnia 1972 w Kołobrzegu) – polska łuczniczka, olimpijka z Barcelony. Córka Wacława i Anny (z d. Rzempowska). Wielokrotna medalistka Mistrzostw Polski w Łucznictwie w wieloboju indywidualnym i drużynowym. Rozpoczęła swoją przygodę z łucznictwem w 1984, a już dwa lata później została powołana do kadry olimpijskiej. Przez dziesięć lat była reprezentantką kraju.
W latach 1984-1992 należała do klubu sportowego Kotwica Kołobrzeg, a od 1992 do 1996 do klubu Mewa Kołobrzeg. Jej trenerem był Stanisław Stuligłowa. Odznaczona brązowym medalem PKOL za zasługi dla polskiego ruchu olimpijskiego.
Ukończyła wyższe studia magisterskie o kierunku pedagogika w Gdańskiej Wyższej Szkole Humanistycznej. Instruktor rekreacji ruchowej (specjalność fitness). Zawód wykonywany: nauczyciel w szkole podstawowej. Jest mężatką i ma dwie córki: Agnieszkę (ur. 1999), Annę (ur. 2006). Mąż Adam Adamowski, były lekkoatleta.

</doc>
<doc id="1206419" url="https://pl.wikipedia.org/wiki?curid=1206419" title="208 Pułk Piechoty (1939)">
208 Pułk Piechoty (1939)

208 Pułk Piechoty (208 pp) – dowództwo pułku piechoty Wojska Polskiego dla pomorskich batalionów piechoty typu specjalnego w 1939. Nie istniał w czasie pokoju.
Historia pułku.
W zmianach do planu mobilizacyjnego „W” na rok 1939 ujęto sformowanie na terenie Okręgu Korpusu Nr VIII 208 pułku piechoty dla pomorskich batalionów piechoty typu specjalnego z pododdziałami specjalnymi ale bez plutonu artylerii piechoty. 208 pułk piechoty rezerwowej w Bydgoszczy, zmobilizowany został w okresie zagrożenia, w grupie jednostek oznaczonych kolorem niebieskim sformował go 62 pułk piechoty z 15 DP.
W skład 208 i 209 pułków piechoty wejść miały pomorskie bataliony piechoty typu specjalnego formowane na bazie batalionów Pomorskiej i Chełmińskiej Brygady ON:
Początkowo wszystkie bataliony miały być formowane w „grupie niebieskiej”. Następnie przesunięto do „grupy zielonej” bataliony: tucholski, czerski, starogardzki i kościerski.
Patrząc na miejsce stacjonowania batalionów ON skład 208 pp powinien być następujący:
W planach na rok 1940 przewidywano wystawienie dowództwa 210 pułku piechoty we Włocławku przez 14 pułk piechoty i Kwatery Głównej 48 Dywizji Piechoty (Rezerwowej) oraz włączenie do składu dywizji 31 pułku artylerii lekkiej.
W czerwcu 1939 podjęta została decyzja o przeformowaniu batalionów ON typu II w bataliony piechoty typu specjalnego, w tym batalionów: kościerskiego, czerskiego, nakielskiego, tucholskiego, starogardzkiego i kcyńskiego. Powyższy plan zrealizowano. 
208 pp rez. w kampanii wrześniowej.
W kampanii wrześniowej żaden z pułków nie wystąpił w planowanym składzie. batalion piechoty nr 83 razem ze Żnińskim i Wągrowieckim Batalionem ON podporządkowany zostały dowódcy 26 DP ze składu Armii „Poznań”. Pozostałe pododdziały weszły w skład wielkich jednostek i zgrupowań taktycznych podległych dowódcy Armii „Pomorze”: Zgrupowanie „Chojnice” (81 i 85), Oddział Wydzielony „Kościerzyna” (84) i 15 Wielkopolska Dywizja Piechoty (86). Tylko batalion piechoty nr 82 wszedł w skład 209 pp (rez.).
208 pułk piechoty rezerwy wszedł w skład Grupy Operacyjnej „Wschód” gen. bryg. Mikołaja Bołtucia broniącej północno-wschodniego odcinka Armii „Pomorze”. Pułk tworzył Oddział Wydzielony „Jabłonowo”. Uważany był za dowództwo dyspozycyjne z uwagi na to, że nie weszły w jego skład planowane bataliony piechoty typu specjalnego, mobilizowanych na bazie batalionów ON. Od 29 sierpnia 1939 rozkazem gen. bryg. Mikołaja Bołtucia pułk zajął obronę w rejonie Świecia nad Osą, na odcinku Świecie nad Osą-Buk Pomorski. Utworzyć miał zaporę na szosie Linowo-Zamek, zabezpieczyć przejścia przez rzekę Lutrynę pod Rywałdem Szlacheckim, bronić wzg. 500 i odcinka od jeziora Duże do jeziora Mieliwo. Wsparcie ogniowe zapewniał II dywizjon 4 pułku artylerii lekkiej. Bataliony przydzielone do pułku w okresie bitwy nad Osą i pod Mełnem, w czasie od 1 do 3 września; I/14 pp, IV/67 pp i ON „Jabłonowo”. Następnie skład zmienny batalionów. 208 pp rez. Od 4 do 7 września przydzielony do składu 4 Dywizji Piechoty. Wycofywał się prawym brzegiem Wisły poprzez dwór Tomkowo, Półwiesk, Kikół, Lipno, Szpetel Górny, w Zgrupowaniu płk. T. Lubicz-Niezabitowskiego, a następnie przez most we Włocławku dołączył do zgrupowania głównego 4 DP zajmując obronę na odcinku Kruszyn–dwór Dębice. Na rozkaz dowódcy Armii „Pomorze” 208 pułk piechoty rezerwy został rozwiązany 8 września 1939 roku w miejscowości Kruszyn. 
Dowództwo 208 pp wraz z pododdziałami pułkowymi przekazano dla odtwarzanej 27 Dywizji Piechoty. 6 września do 27 DP odtwarzanej po bardzo ciężkich stratach w „korytarzu pomorskim” włączono jako trzeci - pułk zbiorczy kombinowany dowodzony przez płk. Kazimierza Tadeusza Majewskiego byłego pokojowego dowódcę Pomorskiej Brygady Obrony Narodowej i ostatnio dowódcę Zgrupowania „Chojnice” Grupy Operacyjnej „Czersk”. Pułk został sformowany przez płk. Kazimierza Majewskiego z rozbitków i resztek oddziałów, które zdołały przebić się i przeprawić przez Wisłę oraz zebrały się w Chełmnie i dołączyły do pułku, w trakcie marszu z Chełmna do Torunia. Żołnierze pochodzili głównie z batalionów piechoty typu specjalnego nr 81, 84 i 85 oraz innych jednostek piechoty i ON rozbitych na lewym, zachodnim brzegu Wisły. W Toruniu do pułku włączono jako trzeci, batalion marszowy 64 pułku piechoty pod dowództwem por. Władysława Stolarczyka. Zbiorczy pułk kombinowany był słabo uzbrojony i wyekwipowany. Pułk płk. Majewskiego będący jeszcze w fazie organizacji i zgrywania pododdziałów 6 września został skierowany do odwodu 27 DP na biwak do lasu poligonu toruńskiego. Nocnym marszem 7/8 września pułk płk. Majewskiego poprzez Brzozę, Aleksandrów, doszedł do rejonu Zalesie, Raciążek, tam 8 września zorganizował obronę na odcinku Aleksandrów - rzeka Wisła. Wsparcie dla pułku zbiorczego zapewnił 68 dywizjon artylerii lekkiej. Wieczorem 8 września do zbiorczego pułku włączono dowództwo i pododdziały specjalne pułku(kompanie: zwiadowców, ppanc., gospodarczą, plutony: pionierów, pgaz, łączności oraz organa kwatermistrzowskie) 208 pp. Dowódcą 208 pp został płk Kazimierz Majewski, a zastępcą dowódcy pułku ppłk. Jan Szewczyk. 208 pp nocą 8/9 września podjął marsz w kolumnie północnej dywizji po trasie Aleksandrów, Nieszawa. Rano 9 września pułk znalazł się w odwodzie 27 DP w lesie na południe od Rozinowa. Podczas marszu dwie kompanie 208 pp zmyliły drogę i odeszły w nieznanym kierunku. Po przegrupowaniach w nocy 9/10 września 208 pp zajął obronę od brzegu Wisły w rejonie wsi Korabniki, wzdłuż rzeki Zgłowiączki do wsi Machnacz, ze wsparciem 68 dal na stanowiskach ogniowych na zachód od folwarku Łuby. Przez cały dzień 10 września pułk odpierał z powodzeniem natarcia niemieckiej Brygady „Netze”. W nocy 10/11 września dokonano przegrupowania 27 DP i 208 pp zmienił odcinek obrony. 208 pp wraz z 68 dal bronił linii rzeki Zgłowiączki od Włocławka do Rudy, broniąc Włocławek od zachodu oraz dozorował zachodni brzeg Wisły we Włocławku. 11 września o godz. 2.00 podczas odprawy w dowództwie dywizji, płk Kazimierz Tadeusz Majewski objął dowództwo 23 pułku piechoty, dowództwo 208 pp ponownie przejął ppłk Jan Szewczyk. Rano na swoim odcinku obrony 208 pp został wzmocniony 23 kompanią km i br. tow. i ponownie przez cały dzień, odparł kilka natarć niemieckiej Brygady „Netze”, ze skutecznym wsparciem 68 dal. Wieczorem zgodnie z rozkazem dowódcy Grupy Operacyjnej gen. bryg. Michała Tokarzewskiego-Karaszewicza wysłano z pułku patrol rozpoznawczy po osi Włocławek Kazimierzów. W nocy pułk wraz z 68 dal oderwał się od piechoty niemieckiej na linii rzeki Zgłowiączki i podjął marsz poprzez lasy nadleśnictwa Włocławek, w rejon Dobiegniewo, Telążna Leśna. Rano 14 września 208 pp prowadził działania w składzie oddziałów osłonowych, zgrupowania uderzeniowego atakującego w kierunku Radziwia i Płocka, mającego zlikwidować niemiecki przyczółek na zachodnim brzegu Wisły. Bataliony pułku zajęły pozycje obronne bez styczności z nieprzyjacielem: batalion na odcinku Nagodów, Bielany, Helenowo, batalion na odcinku Helenowo, dwór Lucień, jezioro Białe, batalion jako odwód w rejonie Emilianowa. Nocą 15/16 września 27 DP została przegrupowana na nowe stanowiska obrony. 208 pp wraz z 68 dal maszerował batalionami poprzez Gostynin, Wolę Łącką i we wsi Korzeń dokonał koncentracji całego pułku. Następnie odmaszerował na stanowiska obronne na linii: Zofiówka, Golonka, Koszlew, dwór Staw, dwór Waliszew, Kolonia Szczawin Borowy. Do godzin południowych 16 września pułk zajął obronę, szczególnie miał bronić kierunek dwór Łąck-Gąbin. Od godzin popołudniowych na stanowiska pułku uderzyły oddziały niemieckiej 50 DP przy wsparciu artylerii i lotnictwa. Stanowiska pułku jak i całej dywizji zostały utrzymane pomimo dużych strat osobowych. Na rozkaz dowódcy GO podjęto marsz nocny 16/17 września na nową rubież obrony w rejonie Uderz Nowy, Iłów i Brzozów. 208 pp podjął wycofanie się ze stanowisk obronnych po zmierzchu, o godz. 21.00 zmieniono rozkaz i nakazano powrót na poprzednie stanowiska obronne, ponownie rozkaz zmieniono o odwrocie po godz. 0.30. Łącznicy docierali do oddziałów lub nie, w różnej kolejności wysłania ich z dowództwa 27 DP. Będące w ruchu odwrotowym oddziały ogarnął chaos rozkazodawczy. Chaotyczny marsz oddziałów na ponad 30 kilometrowym odcinku trwał do godzin południowych 17 września. Maszerujące od świtu oddziały atakowało lotnictwo niemieckie. Bataliony 208 pp w trakcie marszu po trasie Gąbin, Sanniki, Brzozów Stary, zostały rozproszone przez silne naloty niemieckiego lotnictwa. Resztki rozbitych i rozproszonych pododdziałów skierowały się w stronę Bzury. Chaos i bałagan rozkazodawczy wprowadzony przez gen. bryg. Michała Tokarzewskiego-Karaszewicza doprowadził do rozbicia i rozproszenia 208 pp i całej 27 DP. Rozproszone grupy żołnierzy pułku próbowały przedrzeć się do Puszczy Kampinoskiej, od 18 do 20 września większość została wyłapywana do niewoli przez oddziały niemieckie lub poległa w walce podczas przebijania się do Warszawy. 
Organizacja i obsada personalna pułku.
Obsada dowódcza pułku we wrześniu 1939 roku
Dowództwo pułku:
Pododdziały przydzielone we wrześniu 1939 
30 VIII - 3 IX 1939
3 - 8 IX 1939
8 - IX 1939

</doc>
<doc id="1206425" url="https://pl.wikipedia.org/wiki?curid=1206425" title="Jan Szewczyk (ur. 1896)">
Jan Szewczyk (ur. 1896)

Jan Szewczyk (ur. 28 stycznia 1896 w Brzeziu, zm. ?) – podpułkownik piechoty Wojska Polskiego, kawaler Orderu Virtuti Militari.
Życiorys.
Urodził się 28 stycznia 1896 we wsi Brzezie, w ówczesnym powiecie bocheńskim Królestwa Galicji i Lodomerii, w rodzinie Jacka. 26 maja 1916 zdał wojenny egzamin dojrzałości z odznaczeniem w c. k. Gimnazjum w Bochni.
1 stycznia 1917 został mianowany podporucznikiem rezerwy piechoty. Jego oddziałem macierzystym był c. i k. 13 pułk piechoty.
3 maja 1922 został zweryfikowany w stopniu kapitana ze starszeństwem z dniem 1 czerwca 1919 w korpusie oficerów piechoty. 10 lipca 1922 został zatwierdzony na stanowisku pełniącego obowiązki dowódcy batalionu w 13 pułku piechoty w Pułtusku. W następnych w dalszym ciągu pełnił obowiązki dowódcy II batalionu. 3 maja 1926 awansował na majora ze starszeństwem z dniem 1 lipca 1925 roku i 92. lokatą w korpusie oficerów piechoty. W 1932 pozostawał w dyspozycji szefa Departamentu Piechoty Ministerstwa Spraw Wojskowych.
W grudniu 1932 został przeniesiony z baonu podchorążych rezerwy piechoty nr 10A do Szkoły Podoficerów Piechoty dla Małoletnich Nr 3 w Nisku na stanowisko komendanta. W styczniu 1934 został przeniesiony do 7 pułku piechoty Legionów w Chełmie na stanowisko dowódcy batalionu. 31 sierpnia 1935 roku ogłoszono jego przeniesienie do 35 pułku piechoty w Brześciu na stanowisko dowódcy batalionu. Do 24 sierpnia 1939 roku był I zastępcą dowódcy 62 pułku piechoty w Bydgoszczy. W czasie mobilizacji alarmowej objął dowództwo rezerwowego 208 pułku piechoty. Na tym stanowisku walczył w kampanii wrześniowej.

</doc>
<doc id="1206426" url="https://pl.wikipedia.org/wiki?curid=1206426" title="Wojewódzkie Przedsiębiorstwo Komunikacyjne w Wałbrzychu">
Wojewódzkie Przedsiębiorstwo Komunikacyjne w Wałbrzychu

Wojewódzkie Przedsiębiorstwo Komunikacyjne w Wałbrzychu (WPK Wałbrzych) – jedno z Wojewódzkich Przedsiębiorstw Komunikacyjnych w Polsce w czasach PRL, działające na terytorium województwa wałbrzyskiego w latach 1976–1991.
WPK utworzone zostało dn. 1 stycznia 1976 r. na bazie dotychczasowych: Miejskiego Przedsiębiorstwa Komunikacyjnego w Wałbrzychu, Powiatowego Przedsiębiorstwa Komunikacji (PPK) w Dzierżoniowie oraz Zakładu Komunikacji Miejskiej w Świdnicy, który wcześniej wchłonął podobny zakład w Świebodzicach. Przedsiębiorstwo świadczyło usługi przewozowe na terenie 10 miast oraz 30 osiedli podmiejskich i wiejskich zamieszkanych przez około 400 tysięcy mieszkańców. W 1979 roku nastąpiło podzielenie firmy i wytworzenie oddziałów w Wałbrzychu, Świdnicy i Dzierżoniowie.
W wyniku powstania WPK Wałbrzych ujednolicono numerację taborową autobusów (tzw. "numery boczne"):
W przeciwieństwie do wielu WPK, nie ujednolicono numeracji linii autobusowych, ani nie połączono poszczególnych miast-siedzib oddziałów województwa liniami autobusowymi. Jedynym wyjątkiem była linia nr 31 z Wałbrzycha do Świdnicy. W czasach Wojewódzkiego Przedsiębiorstwa Komunikacyjnego w Wałbrzychu autobusy komunikacji miejskiej wjechały m.in. do Jaworzyny Śląskiej. 
1 stycznia 1991 roku Wojewódzkie Przedsiębiorstwo Komunikacyjne w Wałbrzychu przestało istnieć. Nastąpił jego podział na trzy samodzielne przedsiębiorstwa:

</doc>
<doc id="1206431" url="https://pl.wikipedia.org/wiki?curid=1206431" title="WPK Wałbrzych">
WPK Wałbrzych



</doc>
<doc id="1206432" url="https://pl.wikipedia.org/wiki?curid=1206432" title="Okno ościeżnicowo-krosnowe">
Okno ościeżnicowo-krosnowe

Okno ościeżnicowo-krosnowe - konstrukcja okienna z pojedynczymi skrzydłami otwieranymi najczęściej do wnętrza i zawieszonymi na krośnie osadzonym w środku ościeżnicy o grubości równej grubości ściany. Ten typ stolarki wykształcił się w budownictwie szkieletowym; najstarszy znany w Polsce przykład pochodzi z XVIII w.

</doc>
<doc id="1206443" url="https://pl.wikipedia.org/wiki?curid=1206443" title="Maria Szeliga">
Maria Szeliga

Maria Szeliga z d. Palczak (ur. 8 listopada 1952 w Rzeszowie) – polska łuczniczka, olimpijka z Letnich Igrzyska Olimpijskie 1980 Moskwy. 
W 1969 r. ukończyła Zasadniczą Szkołę Zawodową o kierunku: handlowiec-sprzedawca. W latach 1962-1987 należała do klubu sportowego Resovia. Jej trenerami byli: Antoni Gromski, Katarzyna Wiśniowska i Józef Tomkiewicz. 
W 1976 r. otrzymała tytuł Mistrzyni Sportu. W 1978 r. została odznaczona srebrnym Medalem za Wybitne Osiągnięcia Sportowe. W 1985 r. otrzymała Srebrny Krzyż Zasługi a w 2005 r. Złoty. W 2003 r. została odznaczona Złotym Medalem PKOl.
Córka Walentego i Katarzyny (z d. Wasilewskiej). Zamężna z Janem Szeligą - nauczycielem i trenerem łucznictwa. Ma troje dzieci: Kingę (ur. 1977), Konrada (ur. 1983) i Katarzynę (ur. 1989). Wszystkie jej dzieci uprawiają łucznictwo. Kinga dwa razy zdobyła srebrny medal na Mistrzostwach Polski oraz była w reprezentacji kraju. Maria Szeliga obecnie mieszka w Rzeszowie.

</doc>
<doc id="1206445" url="https://pl.wikipedia.org/wiki?curid=1206445" title="Wojewódzkie Przedsiębiorstwo Komunikacyjne w Jeleniej Górze">
Wojewódzkie Przedsiębiorstwo Komunikacyjne w Jeleniej Górze

Wojewódzkie Przedsiębiorstwo Komunikacyjne w Jeleniej Górze (WPK Jelenia Góra) - jedno z Wojewódzkich Przedsiębiorstw Komunikacyjnych w Polsce w czasach PRL, działające na terytorium województwa jeleniogórskiego w latach 1982-1991. 
WPK utworzone zostało w 1982 r. na bazie dotychczasowego Miejskiego Przedsiębiorstwa Komunikacyjnego w Jeleniej Górze po powołaniu oddziału obsługującego linie komunikacji miejskiej w Bolesławcu.
Przedsiębiorstwo świadczyło usługi przewozowe na terenie miast: Bolesławiec, Jelenia Góra i Szklarska Poręba oraz gmin położonych na terenie województwa. 
1 stycznia 1992 roku Wojewódzkie Przedsiębiorstwo Komunikacyjne w Jeleniej Górze przestało istnieć. Nastąpił jego podział na dwa samodzielne przedsiębiorstwa:

</doc>
<doc id="1206449" url="https://pl.wikipedia.org/wiki?curid=1206449" title="WPK Jelenia Góra">
WPK Jelenia Góra



</doc>
<doc id="1206452" url="https://pl.wikipedia.org/wiki?curid=1206452" title="Ppłk Jan Szewczyk">
Ppłk Jan Szewczyk



</doc>
<doc id="1206453" url="https://pl.wikipedia.org/wiki?curid=1206453" title="Jan Szewczyk">
Jan Szewczyk



</doc>
<doc id="1206455" url="https://pl.wikipedia.org/wiki?curid=1206455" title="Ciąża przenoszona">
Ciąża przenoszona



</doc>
<doc id="1206456" url="https://pl.wikipedia.org/wiki?curid=1206456" title="Bezwodzie">
Bezwodzie



</doc>
<doc id="1206462" url="https://pl.wikipedia.org/wiki?curid=1206462" title="Gastroschisis">
Gastroschisis



</doc>
<doc id="1206465" url="https://pl.wikipedia.org/wiki?curid=1206465" title="Fryderyk II Heski">
Fryderyk II Heski

Fryderyk II, niem. "Friedrich II von Hessen-Kassel" (ur. 14 sierpnia 1720 w Kassel, zm. 31 października 1785 tamże) – landgraf Hesji-Kassel w latach 1760–1785. Wprowadził Hesję-Kassel do epoki oświecenia. Był jedynym władcą swego kraju, który po reformacji przyjął na powrót wiarę katolicką.
Młodość.
Fryderyk urodził się w Kassel 14 sierpnia 1720. Jego ojcem był poprzedni landgraf Wilhelm VIII, a matką Dorothea Wilhelmine von Sachsen-Zeitz. Jego dziadkiem ze strony ojca był Karol I Heski. Jego stryjem był landgraf Fryderyk I Heski, również król Szwecji.
Nauczycielem młodego Fryderyka był pułkownik August Moritz von Donop, a w latach 1726–1733 szwajcarski teolog i filozof Jean-Pierre de Crousaz. W 1740 Fryderyk ożenił się z Marią Hanowerską (1722–1772) – córką Jerzego II, króla Wielkiej Brytanii, i zapisał jej i jej dzieciom hrabstwo Hanau.
W grudniu 1745 wylądował w Szkocji z sześcioma tysiącami heskich żołnierzy i powiódł ich przeciw jakobitom, którzy organizowali tam powstanie przeciw władzy Hanowerczyków. W lutym 1749 Fryderyk i jego ojciec Wilhelm VIII odwiedzili arcybiskupa-elektora Kolonii Klemensa Augusta, który nawrócił Fryderyka na katolicyzm.
Rządy.
Fryderyk został landgrafem w 1760. Mimo że był katolikiem, Hesja-Kassel pozostała kalwińska, a dzieci Fryderyka były nadal wychowywane na protestantów. W 1760 Fryderyk próbował z powrotem przyłączyć hrabstwo Hanau do Hesji-Kassel, lecz nie zgodziła się na to Wielka Brytania.
W czasie konfederacji barskiej w 1771 roku próbował go zainteresować koroną polską wojewoda mazowiecki Paweł Michał Mostowski.
Gdy końca dobiegła wojna siedmioletnia, Fryderyk starał się wzmocnić Hesję-Kassel gospodarczo. Zakładał manufaktury i magazyny. W 1777 założył Akademię Nauk ("Kunsthochschule Kassel"), a w 1779 – pierwsze publicznie dostępne muzeum – Fridericianum w Kassel.
Po śmierci pierwszej żony w 1773, ożenił się z Filipiną Pruską (1745–1800), z bocznej linii Hohenzollernów Brandenburg-Schwedt. Małżeństwo to było bezdzietne.
Wynajem żołnierzy.
W 1775 król Jerzy III Hanowerski wynajął u landgrafa niemal 20.000 żołnierzy do walki przeciw buntownikom amerykańskim, którym przewodził George Washington. Cała armia ówczesnej Hesji-Kassel liczyła około 40.000 żołnierzy, a więc dorównywała liczebnością stałej armii brytyjskiej (populacja wraz ze Szkocją ok. 9 mln.), szwedzkiej (populacja ok. 2 mln.) czy duńskiej (populacja wraz z Norwegią ok. 2 mln).
Hesja utrzymywała od dawna bardzo dużą, w stosunku do rozmiarów kraju (ok. 300.000 mieszkańców) armię, którą wynajmowała Francji i Anglii, lecz w 1776 spotykało się to z krytyką „oświeconej” warstwy w całych Niemczech. Żołnierzy do armii czasem po prostu brutalnie porywano. Użyczanie najemników było opłacalne. Nie dotyczyło to jedynie armii Hesji-Kassel (również demokratycznej Szwajcarii), ale armii heska była największa z wynajmowanych armii w całej Europy.
Przeciw rekordowo wielkiemu przymusowemu werbunkowi najemników (dla Jerzego III) przez Hesję-Kassel, Księstwo Brunszwiku, Księstwo Ansbach i Księstwo Anhalt-Zerbst (razem 30067 dusz, w tym 16992 z Hesji-Kassel) w latach 1775–1777 wystąpiło wielu niemieckich pisarzy (m.in. Johann Gottfried Seume, Johann Pezzl, Maximilian Klinger i Andreas Gearg Rebmann). W sumie w 1776 Fryderyk wysłał do Ameryki cztery bataliony grenadierów, piętnaści batalionów piechoty, dwie kompanie łowców ("Jäger") i trzy kompanie wojsk artyleryjskich.
Potomstwo.
Z pierwszego małżeństwa z Marią Hanowerską pochodzili: 
Fryderyk zmarł na udar mózgu w 1785 w zamku Weißenstein w Kassel.

</doc>
<doc id="1206470" url="https://pl.wikipedia.org/wiki?curid=1206470" title="Wspólnoty Wieczernikowe">
Wspólnoty Wieczernikowe

Wspólnoty Wieczernikowe (znane powszechnie jako Wieczernik) to ruch charyzmatyczny w polskim Kościele rzymskokatolickim przeznaczony dla młodzieży. Stanowi formację wstępną do Zjednoczenia Apostolstwa Katolickiego. Poszczególne wspólnoty liczą na ogół kilkanaście osób. Formacją zajmują się zazwyczaj siostry pallotynki.
Geneza i historia.
Inspirując się założeniami Soboru Watykańskiego II, zgodnie z ideą swojego założyciela św. Wincentego Pallottiego, w 1966 roku siostry pallotynki, zauważając pilną potrzebę pracy z młodzieżą w zlaicyzowanych środowiskach rozpoczęły tworzenie wspólnot młodzieżowych przy parafiach w których posługiwały. Pod koniec lat sześćdziesiątych Wieczernik działał przy 41 parafiach. Od 1972 grupy apostolskie młodych ludzi funkcjonują pod nazwą Wspólnoty Wieczernikowe. Od 1990 roku ruch Wspólnot Wieczernikowych jest członkiem Ogólnopolskiej Rady Ruchów Katolickich.
Działalność.
Obecnie formacja wieczernikowa polega na systematycznych spotkaniach formacyjnych, rekolekcjach i dniach skupienia.

</doc>
<doc id="1206471" url="https://pl.wikipedia.org/wiki?curid=1206471" title="Iwona Okrzesik-Kotajny">
Iwona Okrzesik-Kotajny

Iwona Maria Okrzesik-Kotajny (ur. 22 czerwca 1972 w Żywcu) – polska łuczniczka, olimpijka z Barcelony. Córka Tadeusza i Anny (z d. Lach). 
W latach 1985-1993 należała do klubu sportowego Łucznik Żywiec. Jej trenerami byli: Krzysztof Pituła i Jan Lach. 
W 1992 r. ukończyła Liceum Rolnicze w Milówce. Wyszła za mąż za Tomasza Kotajnego. Mają syna Tadeusza. Pracuje jako urzędniczka i mieszka w Żywcu.

</doc>
<doc id="1206472" url="https://pl.wikipedia.org/wiki?curid=1206472" title="Wybory parlamentarne w Islandii w 1999 roku">
Wybory parlamentarne w Islandii w 1999 roku

Wybory parlamentarne w Islandii odbyły się 8 maja 1999.
Wybory poprzedziło przegrupowanie sił na lewicy. Cztery partie Partia Socjaldemokratyczna, Związek Ludowy, Lista Kobiet oraz Ruch Ludowy utworzyły Sojusz – centrolewicową koalicję wyborczą mającą przełamać dominację centroprawicy. Program Sojuszu odwoływał się do koncepcji „trzeciej drogi” Tony’ego Blaira. Część polityków tych partii przeciwna temu zwrotowi w kierunku centrum założyła Ruch Zieloni-Lewica. Obie listy zdobyły łącznie 23 mandaty – tyle samo, co cztery partie w wyborach w 1995 roku.
W wyborach 1999 roku po raz pierwszy brała udział także nowo utworzona Partia Liberalna, zdobywając 4,2% głosów i 2 mandaty.

</doc>
<doc id="1206474" url="https://pl.wikipedia.org/wiki?curid=1206474" title="Modlitwa bluesmana w pociągu">
Modlitwa bluesmana w pociągu

Modlitwa bluesmana w pociągu – koncertowy album Jana Skrzeka i zaprzyjaźnionych muzyków (m.in. z zespołu Bezdomne Psy). Płyta poświęcona pamięci Ryszarda Riedla. Nagrania zrealizowano podczas Koncertu Zaduszkowego, który odbył się 1 listopada 1997 roku w DPT „Leśniczówka” w Chorzowie. Płyta wydana w 1997 r. (CD JS CD001), dwa lata później ukazała się edycja Pomaton EMI. W 2003 Śląskie Stowarzyszenie Artystów i Twórców „SAT”, z okazji 30-lecia pracy artystycznej i 50. rocznicy urodzin Jana „Kyksa” Skrzeka, wyprodukowało i wydało CD w limitowanym nakładzie (było to więc jego trzecie wydanie).

</doc>
<doc id="1206475" url="https://pl.wikipedia.org/wiki?curid=1206475" title="Bazylika Eufrazjusza w Poreču">
Bazylika Eufrazjusza w Poreču

Bazylika Eufrazjusza (chorw. "Eufrazijeva bazilika") – bazylika w Poreču w Chorwacji, w 1997 roku wpisana na listę światowego dziedzictwa UNESCO.
Obecny budynek wzniesiono w VI wieku n.e. na miejscu kościoła z V wieku i wcześniejszej, mniejszej bazyliki z IV stulecia. Mozaiki pierwotnych budowli wciąż są widoczne w północnej nawie. Bazylika stanowi jeden z najlepiej zachowanych przykładów sztuki bizantyńskiej w Chorwacji. We wnętrzu, oprócz wczesnobizantyjskich mozaik przedstawiających sceny biblijne, znajdują się także dekoracje z XVI wieku. Cyborium nad głównym ołtarzem pochodzi natomiast z końca XIII wieku.

</doc>
<doc id="1206481" url="https://pl.wikipedia.org/wiki?curid=1206481" title="Bazylika Eufrazjana">
Bazylika Eufrazjana



</doc>
<doc id="1206482" url="https://pl.wikipedia.org/wiki?curid=1206482" title="Bazylika Eufrazjana w Porecu">
Bazylika Eufrazjana w Porecu



</doc>
<doc id="1206491" url="https://pl.wikipedia.org/wiki?curid=1206491" title="Paweł Szymczak">
Paweł Szymczak

Paweł Szymczak (ur. 8 sierpnia 1978 w Bydgoszczy) – polski łucznik, olimpijczyk z Atlanty. Syn Mieczysława i Haliny (z d. Pawlak). Jest rekordzistą świata juniorów na 30 i 50 m.
Należy do klubu sportowego Łączność Bydgoszcz. Jego trenerami są: Henryk Mazur i Wiktor Minienko.
Ukończył Technikum Elektroniczne w Bydgoszczy, a w 2006 Wyższą Szkołę Inżynieryjno-Ekonomiczną w Rzeszowie. Jest żonaty, ma synów Olafa i Adriana. Obecnie mieszka w Rzeszowie.

</doc>
<doc id="1206493" url="https://pl.wikipedia.org/wiki?curid=1206493" title="Wilhelm I (elektor Hesji-Kassel)">
Wilhelm I (elektor Hesji-Kassel)

Wilhelm I, elektor Hesji-Kassel (ur. 3 stycznia 1743 w Kassel, zm. 27 lutego 1821 tamże) – landgraf Hesji-Kassel Wilhelm IX od 1785 do 1803, kiedy to został księciem elektorem. W latach 1807–1813 elektorat Hesja-Kassel nie istniało samodzielne, lecz było włączone do Królestwa Westfalii. W latach 1813–1821 znów istniało jako elektorat.
Dzieciństwo i młodość.
Jego ojcem był landgraf Fryderyk II Heski (zm. 1785), a matką Maria Hanowerska, córka Jerzego III, króla Wielkiej Brytanii. Młodość spędził w mieście Getynga i tamtejszym znakomitym uniwersytecie, a także w Danii.
Gdy Fryderyk Heski, jego ojciec, przeszedł na katolicyzm (1749), dziadek Wilhelma Wilhelm VIII Heski starał się ograniczyć jego wpływ na społeczeństwo heskie. W 1754, zgodnie z dokumentami znanymi jako heskie akty asekuracyjne (niem. "Assekurationsakte"), przekazał wnukowi Wilhelmowi hrabstwo Hanau-Münzenberg, które po śmierci (w 1736) ostatniego rodzimego hrabiego, Johanna Reinharda III von Hanau, należało do landgrafstwa Hesja-Kassel, by było zarządzane niezależnie od landgrafstwa rządzonego przez katolickiego Fryderyka II. 
Gdy Wilhelm VIII zmarł w 1760, Wilhelm (IX) sam rządził Hanau (samodzielnie dopiero od pełnoletniości, w 1764), a jego katolicki ojciec landgrafstwem. Z tych lat pochodzi miejscowość wypoczynkowa Wilhelmsbad.
Polityka.
Wilhelm IX jako landgraf Hesji-Kassel od 1785 był władcą w stylu ancien régime'u, sceptycznym wobec nowych prądów, jakie niosło ze sobą Oświecenie. Krytykowano go za prowadzenie tradycyjnego wynajmu heskich żołnierzy innym państwom i posiadanie metres. 
Posiadał stopień feldmarszałka pruskiej armii. Gdy trwała wojna o sukcesję bawarską (1778–1779), brał udział w kampanii po stronie Prus. W 1792 brał udział w kampanii przeciw Francji rewolucyjnej. W 1795 negocjował pokój.
Wilhelm był jednym z najbogatszych niemieckich książąt swych czasów. Frankfurcki bankier Mayer Amschel Rothschild pomógł mu uratować majątek przed zakusami chciwego Napoleona.
Wilhelm nie przystąpił do pronapoleońskiego Związku Reńskiego, więc w 1806, gdy wybuchła wojna francusko-pruska, ogłosił neutralność. Napoleon i tak obsadził jego kraj swymi wojskami. Wilhelm udał się do Szlezwiku, a potem do Pragi. Terytoria Hesji-Darmstadt przejęło Królestwo Westfalii, hrabstwo Hanau-Münzenberg było w latach 1806–1810 podległe francuskiej administracji wojskowej, a 1810–1813 należało do utworzonego przez Napoleona hrabstwa Frankfurtu.
Po klęsce Napoleona w 1813 Hesja-Kassel znów zaistniała. Wilhelm I starał się odwołać wszystkie bezprawne decyzje najeźdźcy. Między innymi znów nakazał żołnierzom i dworzanom nosić peruki. Niektórzy historycy upatrują w tym przyczyn rewolucji w 1830.
W Kassel kazał on powiększyć kompleks zamkowy Wilhelmshöhe i zbudować posiadłość Löwenburg. Mieszkała tam jego ukochana Karoline von Schlotheim, późniejsza hrabina Hessenstein. Do dziś istniejąca piramida w Stamfordscher Garten przypomina o wizycie landgrafa Wilhelma w klasztorze Haina w 1787.
Potomstwo.
1 września 1764 Wilhelm (IX) poślubił księżniczkę Wilhelminę Karolinę (1747–1820), córkę króla Danii i Norwegii Fryderyka V. Miał z nią czworo dzieci:
Wilhelm miał też metresy:

</doc>
<doc id="1206497" url="https://pl.wikipedia.org/wiki?curid=1206497" title="Wrocławskie tramwaje">
Wrocławskie tramwaje



</doc>
<doc id="1206498" url="https://pl.wikipedia.org/wiki?curid=1206498" title="Everybody Knows This Is Nowhere">
Everybody Knows This Is Nowhere

Everybody Knows This Is Nowhere – drugi album nagrany przez Neila Younga i pierwszy z jego grupą Crazy Horse, wydany przez firmę nagraniową Reprise w 1969 r.
Historia i charakter albumu.
W czasie nagrywania pierwszego swojego albumu Neil Young, Young spotkał zespół z Zachodniego Wybrzeża nazywający się The Rockets. Po zmianie ich nazwy na Crazy Horse Young zatrudnił ich do pomocy przy nagraniu jego drugiego albumu.
Płyta została nagrana w dwa tygodnie. Mimo tylko siedmiu utworów prezentuje szeroki wachlarz stylów, jednak nawzajem się dopełniających; znajdują się tu utwory folkrockowe, rockowe i nawet hardrockowe.
Grupa Crazy Horse, grająca w dość "brudnym" stylu, nadała płycie rockową szorstkość, kontrastującą z charakterystycznym wysokim głosem Younga.
W 2003 album został sklasyfikowany na 208. miejscu listy 500 albumów wszech czasów magazynu Rolling Stone.

</doc>
<doc id="1206506" url="https://pl.wikipedia.org/wiki?curid=1206506" title="Radarowy przekrój czynny">
Radarowy przekrój czynny



</doc>
<doc id="1206507" url="https://pl.wikipedia.org/wiki?curid=1206507" title="Moradabad (miasto)">
Moradabad (miasto)

Moradabad () – miasto w północnych Indiach w stanie Uttar Pradesh, na Nizinie Hindustańskiej.
Morabad założono w 1625. Populacja miasta w 2001 roku wynosiła 641 240 mieszkańców. Dla porównania, w 1970 miasto wraz z przedmieściami liczyło 272,4 tys. mieszkańców.
W Moradabadzie znajduje się meczet Jami Masjid z 1631 roku.
W tym mieście rozwinął się przemysł bawełniany, spożywczy oraz metalowy.

</doc>
<doc id="1206511" url="https://pl.wikipedia.org/wiki?curid=1206511" title="III Liceum Ogólnokształcące im. Adama Mickiewicza w Bydgoszczy">
III Liceum Ogólnokształcące im. Adama Mickiewicza w Bydgoszczy

III Liceum Ogólnokształcące im. Adama Mickiewicza w Bydgoszczy – liceum ogólnokształcące nr 3 w Bydgoszczy. 
Do 2019 wraz z Gimnazjum nr 47 tworzyło zespół szkół nr 3. Obecnie dyrektorem szkoły jest mgr Grażyna Dziedzic. Od 2007 szkoła legitymuje się certyfikatem jakości ISO.
Położone jest przy ul. Nowogrodzkiej 3 na Okolu, w pobliżu Kanału Bydgoskiego.
Historia.
Budynek szkoły został wzniesiony w 1879. 3 lutego 1920 powstała w nim szkoła podstawowa. Po raz pierwszy dzwonek rozległ się w szkolnych murach 20 marca 1920. Funkcję pierwszego kierownika szkoły sprawował Maksymilian Domeracki. Była to szkoła podstawowa o charakterze koedukacyjnym. W roku szkolnym 1926/1927 nastąpiło nadanie placówce imienia – Adama Mickiewicza. W latach 1932/1933 szkoła przeszła reorganizację i została podzielona na:
W czasie okupacji hitlerowskiej, po wkroczeniu hitlerowców do Bydgoszczy (5 września 1939), szkołę zamknięto i przekształcono w koszary wojskowe oraz pomieszczenia dla jeńców wojennych. Z rąk nazistów zginął wówczas, wraz z siedmioma innymi pracownikami, pierwszy kierownik placówki – Maksymilian Domeracki. 1 października 1948 odsłonięto na szkolnym korytarzu tablicę ku ich czci.
Po II wojnie światowej szkołę ponownie zreorganizowano – 19 marca 1945 otwarto Szkołę Podstawową nr 15 z ośmioma klasami żeńskimi i ośmioma klasami męskimi. Pierwszym powojennym kierownikiem placówki był Ksawery Jendryczka.
W październiku 1947 Kuratorium przekształciło szkołę w placówkę z jedenastoletnim cyklem nauczania i zmieniło jej nazwę na "„Piątą Państwową Szkołę Ogólnokształcącą Stopnia Licealnego i Podstawowego im. Adama Mickiewicza”". Pierwsze egzaminy maturalne odbyły się w 1951.
Po 1947 nazwę szkoły zmieniono jeszcze dwukrotnie. W 1954 zmieniono ją na "„Szkołę Podstawową i Liceum Ogólnokształcące nr 2”", natomiast istniejącą do dziś nazwę "„III Liceum Ogólnokształcącego w Bydgoszczy”" placówka otrzymała w roku szkolnym 1961/1962. Od 14 października 1977 hymnem szkolnym jest "„Pieśń filaretów”" Adama Mickiewicza. W roku szkolnym 1991/1992 III Liceum Ogólnokształcące jako jedna z pierwszych szkół w Bydgoszczy wprowadziła autorskie profile klas.
Profile klas.
W szkole funkcjonują następujące klasy (stan na rok szkolny 2014/2015):
A - klasa medyczna (przedmioty realizowane w zakresie rozszerzonym: biologia, chemia; nauczane języki: angielski, niemiecki).
B - klasa humanistyczna z elementami prawa i podstaw dyplomacji (przedmioty realizowane w zakresie rozszerzonym: j. polski, historia, WOS; nauczane języki: angielski, francuski).
C - ekonomiczno-geograficzna (przedmioty realizowane w zakresie rozszerzonym: geografia, matematyka; nauczane języki: angielski, hiszpański).
D - politechniczna (przedmioty realizowane w zakresie rozszerzonym: matematyka, fizyka, informatyka; nauczane języki: angielski, niemiecki).

</doc>
<doc id="1206513" url="https://pl.wikipedia.org/wiki?curid=1206513" title="17 Pułk Artylerii Przeciwlotniczej">
17 Pułk Artylerii Przeciwlotniczej

17 Pułk Artylerii Przeciwlotniczej – oddział artylerii przeciwlotniczej ludowego Wojska Polskiego.
Formowanie i zmiany organizacyjne.
Sformowany we wsi Zamoście (okolice Sum) na podstawie rozkazu dowódcy 1 Armii Polskiej w ZSRR nr 05 z 7 maja 1944 jako pułk przeciwlotniczy małego kalibru.
Przysięgę żołnierze pułku złożyli 8 października 1944 w Radości pod Warszawą.
We wrześniu 1945 1 Dywizja Artylerii Przeciwlotniczej została przeformowana w 84 pułk artylerii przeciwlotniczej. Na podstawie rozkazu 0236/org ND WP z 8 września 1945 17 pułk artylerii przeciwlotniczej rozformowano. W 1967 stacjonujący w garnizonie Wrocław 98 pułk artylerii Obrony Przeciwlotniczej przemianowany został na 17 samodzielny pułk artylerii OPK.
Skład etatowy.
dowództwo i sztab
Razem w pułku:
żołnierzy – 520
sprzęt:
Marsze i działania bojowe.
Pułk wchodził w skład 1 Dywizja Artylerii Przeciwlotniczej z 1 Armii WP.
Na przełomie lipca i sierpnia 1944 osłaniał przeprawy wojsk nad Wisłą pod Wielkolasem, Holendrami, Skurczą, Kępą Skaryszewską.
Na Wale Pomorskim uczestniczył w walkach przy oczyszczaniu Złocieńca, a w operacji berlińskiej zabezpieczał przeprawy na Odrze i Starej Odrze.
Szlak bojowy zakończył pod Rhinow 7 maja 1945.

</doc>
<doc id="1206516" url="https://pl.wikipedia.org/wiki?curid=1206516" title="Dydaktyka specjalna">
Dydaktyka specjalna

Dydaktyka specjalna – dział pedagogiki specjalnej i dydaktyki ogólnej.
Zajmuje się kształceniem osób z różnymi odchyleniami, niezależnie od kierunku odchylenia. Jej synonimem jest ortodydaktyka. Zadaniami jej jest: badanie procesu kształcenia osób odchylonych od normy w szkole i poza nią, gromadzenie i opisywanie doświadczeń dydaktycznych, wzbogacanie nowych teorii naukowych, wypracowywanie metod pomiaru kształcenia specjalnego, oraz porównywanie i ocenianie rozwoju pedagogiki specjalnej na świecie.
Dydaktyka specjalna dzieli się na: oligofrenodydaktykę, surdodydaktykę, tyflodydaktykę dydaktykę terapeutyczną, dydaktykę resocjalizacyjną, dydaktykę uczniów zdolnych i uzdolnionych.
Zobacz też.
oligofrenopedagogika, surdopedagogika, tyflopedagogika, 
pedagogika terapeutyczna, resocjalizacja

</doc>
<doc id="1206517" url="https://pl.wikipedia.org/wiki?curid=1206517" title="Mitsubishi Eclipse">
Mitsubishi Eclipse

Mitsubishi Eclipse – sportowe czteromiejscowe coupé produkowane od 1989 na rynki państw, w których obowiązuje ruch lewostronny (również Stany Zjednoczone, Kanadę, i Tajwan). Nazwa Eclipse pochodzi od żyjącego w XVIII na terenie Anglii konia wyścigowego, który zwyciężył w 26 wyścigach. Model był sprzedawany także pod nazwami Eagle Talon do 1999 roku oraz Plymouth Laser do 1995 roku.
Obecnie Eclipse nie jest już produkowane. Pierwsze dwie generacje (1G i 2G) są bardzo podobne pod względem technicznym, i wiele części może być w nich stosowanych zamiennie, trzecia wersja (3G) jest już oparta na nowej płycie podłogowej i większość części z poprzednich modeli jest niekompatybilna. Czwarte wcielenie (4G) Eclipse zostało wprowadzone w lipcu 2005, a jego produkcję zakończono w 2011 roku.
Mitsubishi Eclipse (1G).
Przegląd.
Pierwsza generacja Mitsubishi Eclipse została wprowadzona jako model wejściowy firmy do klasy kompaktowych samochodów sportowych wyposażonych w silniki czterocylindrowe. Dostępne były cztery warianty wyposażeniowe: podstawowe trzy posiadały napęd na przednie koła, topowa wersja miała napęd przenoszony na obie osie. Najlepsze FWD i AWD posiadały turbodoładowane silniki.
Przez cały okres produkcji wersja doczekała się kilku zmian; roczniki 1992–94 można łatwo odróżnić od poprzednich po innym wyglądzie nadwozia. W 1995 została zaprezentowana druga generacja modelu (2G).
Opcje wyposażenia.
Pierwsza generacja Eclipse dostępna była w czterech wariantach wyposażenia.
Występował również model Eclipse Targa była to wersja limitowana (300sztuk) ze ściąganym dachem oraz bez ramek w drzwiach. Zmodyfikowano nadwozie by było sztywniejsze, silnik 2.0 16V DOHC
Mitsubishi Eclipse (2G).
Przegląd.
Druga generacja skierowana była nadal do potencjalnych nabywców poprzednika (1G), znacząco jednak zmodyfikowano nadwozie oraz zmieniono paletę silników. Wprowadzona została również wersja kabriolet, nazwana Spyder.
Turbodoładowana jednostka znana z poprzedniej generacji została wzmocniona (ze 195 KM do 210 KM). Nowy silnik wolnossący pochodził od Chryslera (montowany między innymi w modelu Neon), produkowany był przez Chryslera, następnie dostarczano go do Diamond-Star Motors i tam montowano.
Produkcji Eclipsa zaprzestano w 1998.
Opcje wyposażenia.
Druga generacja dostępna była w 7 wersjach: Base , RS, GS, GS Spyder, GS-T, GS-T Spyder i GSX.
W roku 1997 model Eclipse przeszedł zmiany kosmetyczne nadwozia. Zmieniono kształt przedniego grilla, tylne klosze lamp, zmniejszono światła drogowe i nadano im bardziej okrągły kształt. Zmodyfikowano również tylny zderzak.
Eagle Talon był natomiast dostępny w czterech wersjach, Base, ESi, TSi i TSi AWD. Produkcja zakończyła się w 1998, gdy firma Eagle zakończyła swoją działalność.
Mitsubishi Eclipse (3G).
Trzecia generacja Eclipse (3G) została zaprezentowana w 1999. Był to pierwszy prototyp wystawiony przez Mitsubishi na pokazach motoryzacyjnych w USA.
Silnik Sirius 4G63 został zastąpiony przez dwie mocniejsze jednostki, 150 konny motor R4 o pojemności 2,4 l wykonany w technice 16-zaworowej SOHC (4G64) oraz 3 litrowy, 24-zaworowy silnik SOHC V6 generujący moc 205 KM (6G72). Niedostępna była opcja AWD. Zawieszenie zostało znacznie zmodyfikowane, przeprojektowano je pod kątem komfortu, było ono więc dość miękkie.
Eclipse dzieliło płytę podłogową oraz napęd z ósmą generacją Galanta. Masa pojazdu wzrosła w porównaniu z poprzednimi generacjami, jednak silnik V6 generował więcej momentu obrotowego przez co wartości przyspieszenia pozostały praktycznie bez zmian. Pod koniec 2001 moc obniżono do 200 KM aby spełnić ostrzejsze wymogi czystości spalin MMNA, dzięki temu wszystkie wersje spełniały kalifornijskie kryteria.
W połowie 2002 wprowadzono pakiet GTS dla rocznika 2003. Samochód z tym pakietem wyposażony był w silnik o stopniu sprężania równym 10:1 oraz ulepszonym systemem Mitsubishi Variable Induction Management (MVIM) wlotu powietrza co zaowocowało mocą większą o 10 KM i lepszą krzywą mocy.
Opcje wyposażenia.
Eclipse trzeciej generacji dostępny był w siedmiu różnych wersjach wyposażenia: RS, GS, GS Spyder, GT, GT Spyder, GTS i GTS Spyder. Wszystkie warianty posiadały napęd na przednie koła. Pakiet GTS wprowadzono w 2003, instalacji wersji RS zaprzestano w 2005.
Trzecia generacja (3G)(2000–2005):
Mitsubishi Eclipse (4G).
Informacje na temat czwartej generacji Eclipse zostały ujawnione w latach 2003-04, samochód został zaprezentowany w 2005 na Detroit Auto Show. Nowe modele mogą być wyposażone w dwa silniki; jeden 3,8 l MiVEC V6 o mocy 263 KM (193.9 kW), drugi 2,4 l R4 generujący 165 KM (123 kW). Podobnie jak Galant z 2004, nowe Eclipse posiada napęd tylko na oś przednią, jednakże prototyp który powstał przy współpracy Mitsubishi i Ralliart wyposażony był w hybrydowe rozwiązania z napędem AWD autorstwa MillenWorks, silnik Sirius 4G63 znany z Lancera Evolution oraz bardziej agresywną stylistyką nadwozia ze wstawkami z włókna węglowego. Silnik V6 generuje moc 263 KM i moment obrotowy równy 353 N•m (260 lb-ft).
Produkcja czwartej generacji Eclipse została zakończona w 2011 i nie jest planowany następca.
Wersja "Spyder" (kabriolet) Eclipse została przedstawiona w 2007 na North American International Auto Show.
Opcje wyposażeniowe.
Czwarta generacja Eclipse dostępna była w czterech wariantach: GS, GS Spyder, GT i GT Spyder.
Wersje dla czwartej generacji (2006 – nadal):

</doc>
<doc id="1206520" url="https://pl.wikipedia.org/wiki?curid=1206520" title="18 Pułk Artylerii Przeciwlotniczej">
18 Pułk Artylerii Przeciwlotniczej

18 Łużycki Pułk Artylerii Przeciwlotniczej (18 paplot) – oddział artylerii przeciwlotniczej ludowego Wojska Polskiego.
Formowanie i udział w walkach.
Pułk został sformowany we wsi Wasylówka (okolice Sum) na podstawie rozkazu Nr 05/OU dowódcy 1 Armii Polskiej w ZSRR z 7 maja 1944, w składzie 1 Dywizji Artylerii Przeciwlotniczej (1 Armia Wojska Polskiego), według etatu nr 08/237 pułku artylerii przeciwlotniczej średniego kalibru.
Na przełomie lipca i sierpnia 1944 osłaniał przeprawy wojsk nad Wisłą pod Wielkolasem, Holendrami i Skurczą. 8 października 1944 w Radości pod Warszawą żołnierze pułku złożyli przysięgę. W walkach o Kołobrzeg pułk wydzielił ze swego składu grupy szturmowe, które walczyły jak piechota zdobywając poszczególne budynki, a w operacji berlińskiej zabezpieczał przeprawy na Odrze i Starej Odrze. Szlak bojowy zakończył pod Rhinow 7 maja 1945.
Na podstawie rozkazu nr 0236/Org. ND WP z 8 września 1945 pułk został rozformowany. Na bazie oddziałów 1 DAPlot. w garnizonie Brzeg utworzony został 84 pułk artylerii przeciwlotniczej.
Struktura i skład etatowy.
1945
Stan etatowy liczył 490 żołnierzy, w tym: 45 oficerów, 139 podoficerów i 306 kanonierów. Na uzbrojeniu i wyposażeniu jednostki znajdowało się:
Okres powojenny.
W 1967 84 pułk artylerii przeciwlotniczej dyslokowany został do garnizonu Jelenia Góra. W 1977 pułk przezbrojony został w zestawy 2K12 Kub. 8 września 1978 oddział przemianowany został na 18 Łużycki pułk artylerii przeciwlotniczej. W 1981 jednostka podporządkowana została dowódcy 10 Sudeckiej Dywizji Pancernej im. Bohaterów Armii Radzieckiej. W 1995 oddział przeformowany został w 18 pułk przeciwlotniczy. W tym samym roku otrzymał sztandar i nazwę wyróżniającą „Karkonoski”, a dzień 30 maja ustanowiony został świętem pułku. W 1998, po rozformowaniu 10 Sudeckiej Dywizji Zmechanizowanej, pułk podporządkowany został dowódcy Korpusu Powietrzno-Zmechanizowanego.
Pułk rozformowano w 2001 r. zasadnicze pododdziały bojowe zostały przeniesione do 8 pułku przeciwlotniczego w Koszalinie, gdzie utworzono z nich dywizjon przeciwlotniczy. Budynki koszarowe pułku przebudowano na osiedle mieszkaniowe.
Struktura i uzbrojenie (1980).
Zasadnicze uzbrojenie: wyrzutnie rakiet przeciwlotniczych typu 2K12 Kub, rozpoznawcze samochody opancerzone BRDM-2, podwójnie sprzężone armaty przeciwlotnicze ZU-23x2, 9K32 Strzała-2, 9K31 Strzała-1.

</doc>
<doc id="1206521" url="https://pl.wikipedia.org/wiki?curid=1206521" title="The King Will Come">
The King Will Come

The King Will Come – dziewiąty album koncertowy Wishbone Ash.
Lista utworów.
Album zawiera utwory:

</doc>
<doc id="1206523" url="https://pl.wikipedia.org/wiki?curid=1206523" title="Alexandru Tyroler">
Alexandru Tyroler

Alexandru Sándor Tyroler (ur. 19 października 1891 w Garamszentkereszt, zm. 3 lutego 1973 w Budapeszcie) – rumuński szachista pochodzenia węgierskiego.
Kariera szachowa.
Pochodził z żydowskiej rodziny. W 1912 r. wystąpił w międzynarodowym turnieju w Timisoarze, zajmując V miejsce (m.in. za Gyula Breyerem i Lajosem Asztalosem). W 1920 r. przyjął obywatelstwo rumuńskie, po podpisaniu traktatu w Trianon. W połowie lat 20. awansował do ścisłej krajowej czołówki, trzykrotnie (1926, 1927, 1929) zdobywając tytuły indywidualnego mistrza Rumunii. W swoim dorobku posiadał jeszcze trzy medale mistrzostw kraju: srebrny (1934) oraz dwa brązowe (1930, 1931). W 1928 r. wystąpił w rozegranych w Hadze II amatorskich mistrzostwach świata, zajmując w stawce 16 zawodników przedostatnie miejsce, ale zdobywając cenne remisy ze zwycięzcami turnieju Maxem Euwe i Dawidem Przepiórką. W 1930 r. reprezentował Rumunię na szachowej olimpiadzie w Hamburgu, zdobywając w 6 pkt w 15 partiach.
Według retrospektywnego systemu Chessmetrics, najwyżej sklasyfikowany był w styczniu 1913 r., zajmował wówczas 37. miejsce na świecie.

</doc>
<doc id="1206524" url="https://pl.wikipedia.org/wiki?curid=1206524" title="Live Dates 3">
Live Dates 3

Live Dates 3 – dziesiąty album koncertowy Wishbone Ash.
Lista utworów.
Album zawiera utwory:
Twórcy.
Twórcami albumu są:

</doc>
<doc id="1206525" url="https://pl.wikipedia.org/wiki?curid=1206525" title="(332446) 2008 AF4">
(332446) 2008 AF4

(332446) 2008 AF4 – planetoida z grupy Apollo należąca do obiektów NEO i PHA.
Odkrycie.
(332446) 2008 AF4 została odkryta 10 stycznia 2008 roku w programie LINEAR, przed nadaniem numeru nosiła tymczasowe oznaczenie 2008 AF4. Po jej odkryciu planetoida otrzymała 1 punkt w skali Torino. W styczniu 2008 był to jeden z dwóch obiektów (nie licząc (29075) 1950 DA) przebywający w pobliżu Ziemi, niosący możliwość potencjalnego zagrożenia katastrofą kosmiczną.
Według 42 obserwacji obiektu wykonanych w ciągu 1,1138 dnia, prawdopodobieństwo, że planetoida uderzy w Ziemię w styczniu 2089 wynosiło ok. 0,0024% (1 do 42 000).
Kolejne informacje opublikowane przez NASA 15 stycznia 2008 zwiększyły prawdopodobieństwo uderzenia w Ziemię do 0,0031% (1 do 32 000). Owe dane zostały uzyskane na podstawie 59 obserwacji prowadzonych przez 4,8 dnia w okresie od 10 do 15 stycznia 2008. Zostały również zaktualizowane dane o rozmiarze asteroidy (z 431 m na 422 m).
20 stycznia na podstawie 197 obserwacji wykluczono możliwość zderzenia planetoidy z Ziemią w ciągu najbliższych 100 lat. W grudniu 2009 planetoida została usunięta z listy obiektów zagrażających Ziemi.

</doc>
<doc id="1206533" url="https://pl.wikipedia.org/wiki?curid=1206533" title="69 Pułk Artylerii Przeciwlotniczej">
69 Pułk Artylerii Przeciwlotniczej

69 Pułk Artylerii Przeciwlotniczej (69 paplot.) – oddział artylerii przeciwlotniczej ludowego Wojska Polskiego.
Formowanie i zmiany organizacyjne.
Pułk sformowany został na podstawie rozkazu Nr 8 Naczelnego Dowódcy Wojska Polskiego z 20 sierpnia 1944. Organizacja jednostki rozpoczęta została 2 września 1944 w Kolonii Wrotków (obecnie dzielnica Lublina), w składzie 3 Dywizji Artylerii Przeciwlotniczej (2 Armii WP) według etatu pułku artylerii przeciwlotniczej małego kalibru. 25 października 1944 w Konstantynowie żołnierze pułku złożyli przysięgę.
Jednostka walczyła pod Lichtenbergiem i Leppersdorfem, gdzie prowadziła ciężkie walki obronne również z nieprzyjacielem naziemnym. 26 i 27 kwietnia wyróżniła się w walkach o przerwanie pierścienia okrążenia 9 Dywizji Piechoty. Szlak bojowy zakończyła 8 maja 1945 w rejonie Neustadt.
Na podstawie rozkazu Nr 0236/Org. ND WP z dnia 8 września 1945 pułk został rozformowany. Na bazie oddziałów 3 DAPlot., w garnizonie Leszno, zorganizowany został 86 Pułk Artylerii Przeciwlotniczej.
Na podstawie rozkazu Nr 0045/Org. Ministra Obrony Narodowej z dnia 17 maja 1951, w terminie do 1 grudnia 1951, w garnizonie Żary, w składzie 11 Dywizji Artylerii Przeciwlotniczej, według etatu Nr 4/68 pułku artylerii przeciwlotniczej małego kalibru został sformowany 80 pułk artylerii przeciwlotniczej. Organizację oddziału przeprowadzono na bazie dywizjonu wydzielonego ze składu 84 pułku artylerii przeciwlotniczej.
Na podstawie rozkazu Nr 001/Org. Ministra Obrony Narodowej z dnia 4 stycznia 1956 jednostka w terminie do 1 lutego 1956 wyłączona została ze składu 11 DAPlot., przeformowana na etat Nr 4/132, podporządkowana bezpośrednio dowódcy Śląskiego Okręgu Wojskowego. Pułk przeniesiono do garnizonu Leszno.
Na przełomie 1962 i 1963 roku pułk zredukowano o dywizjon armat średniego kalibru.
Na podstawie rozkazu Nr 025/MON Ministra Obrony Narodowej z dnia 30 września 1967 80 pułk artylerii przeciwlotniczej przejął tradycje, nazwę i numer 69 pułku artylerii przeciwlotniczej. Tym samym rozkazem dzień 16 kwietnia ustanowiony został dorocznym świętem jednostki.
Z dniem 31 grudnia 2011 69 pułk został rozwiązany, a dwa dywizjony (z pozostawieniem miejsca stacjonowania w garnizonie Leszno), włączone w skład 4 pułku przeciwlotniczego w Czerwieńsku nad Odrą.
Żołnierze pułku.
Dowódcy pułku:
Struktura organizacyjna.
Dowództwo i sztab
Stan etatowy pułku liczył 520 żołnierzy. Na jego uzbrojeniu i wyposażeniu znajdowały się:

</doc>
<doc id="1206536" url="https://pl.wikipedia.org/wiki?curid=1206536" title="Kościół Niepokalanego Poczęcia Najświętszej Maryi Panny w Busku-Zdroju">
Kościół Niepokalanego Poczęcia Najświętszej Maryi Panny w Busku-Zdroju

Kościół Niepokalanego Poczęcia Najświętszej Marii Panny w Busku-Zdroju – najstarszy, po-norbertański kościół parafialny w Busku-Zdroju. Pierwotny kościół został wzniesiony w miejscu dzisiejszego ok. 1166. W latach 1180-1820 był kościołem wchodzącym w skład kompleksu klasztornego dla istniejącego w tym okresie w Busku-Zdroju zakonu norbertanek.
Historia.
Około 1166 ówczesny właściciel części ziem buskich, rycerz Dzierżko, brat biskupa płockiego Wita z Chotla, ufundował pierwszy na tym terenie kościół. Dodatkowo, w latach 1180-1186, Dzierżko ufundował na terenie przylegającym do kościoła zespół klasztorny norbertanek będący filią ich konwentu z Witowa. Około 1190 Dzierżko zamierzający wyruszyć na III wyprawę krzyżową sporządził testament, na mocy którego jego żona po złożeniu ślubów zakonnych miała wstąpić do buskiego zakonu norbertanek i wnieść w wianie konwentowi cały majątek.
W 1470 w miejscu pierwotnego kościoła wzniesiono nowy, który spłonął w 1590.
Odbudowa świątyni rozpoczęła się w 1592 i trwała do 1621. W 1595 odbudowywaną świątynię poświęca kardynał Jerzy Radziwiłł.
Wtedy też została dobudowana od strony południowej kaplica św. Anny, dziś Matki Boskiej Częstochowskiej – zaprojektowana na planie kwadratu, nakryta kopułą z latarnią.
Z pierwotnej gotyckiej budowli zachowana została jedynie zachodnia ściana z zamurowanym dziś ostrołukowym portalem, inne średniowieczne elementy architektoniczne i wystrój kościoła uległy zniszczeniu.
W 1804 dokonuje się przebudowa fasady świątyni, jej wnętrze wzbogaca się o nowy ołtarz główny.
W 1819 z ukazu Cara nastąpiła kasata zakonu norbertanek. W 1820 w Busku miał miejsce wielki pożar, który zniszczył miasto, w tym również kościół i przyległe budynki klasztorne. Wkrótce potem świątynię odbudowano i w związku z tym, że wraz z kasatą zakonu, obiekt zaczął pełnić funkcję ogólnie dostępnego kościoła parafialnego, dodatkowo znacząco przebudowano tak by główne wejście znajdowało się od strony przylegającej ulicy. Dlatego, wbrew średniowiecznym nakazom odwrócono orientację budowli – ołtarz przeniesiono na ścianę zachodnią, nowe prezbiterium zastąpiło dawną nawę, a nawa – prezbiterium (dlatego dzisiejsza nawa jest węższa od prezbiterium). Od strony wschodniej dobudowano też okazałą fasadę w stylu barokowo-klasycystycznym.
We wnętrzu świątyni znajduje się kilka cennych zabytków. W pochodzącym z 1804 ołtarzu głównym umieszczony jest obraz Matki Boskiej, którego autorstwo przypisuje się Franciszkowi Smuglewiczowi. W bocznej kaplicy, w ścianie wschodniej, znajduje się kamienne epitafium starościny sandomierskiej Anny z Korycińskich Kowalkowskiej (zmarłej w 1606), a w ścianie południowej, od 2009 odsłonięta ponownie, wcześniej przez długie lata zakryta ołtarzem, manierystyczna tablica fundacyjna wymieniająca jako fundatora kaplicy Zygmunta Urbańskiego. Po lewej stronie nawy, na rogu kaplicy MBC od strony ołtarza znajduje się obraz "Jezu ufam tobie" pędzla Adolfa Hyły, będący bliźniaczą kopią słynącego łaskami i najbardziej znanego wizerunku Jezusa Miłosiernego wykonanego przez tego artystę w 1944 do kaplicy zakonnej Zgromadzenia Sióstr Matki Bożej Miłosierdzia w Krakowie Łagiewnikach.
Na placu obok kościoła znajdują się dwa ciekawe obiekty – ustawiona na kolumnie datowana na 1738 figura Najświętszej Maryi Panny Niepokalanego Poczęcia i wybudowana pod koniec XIX wieku dzwonnica.

</doc>
<doc id="1206537" url="https://pl.wikipedia.org/wiki?curid=1206537" title="66 Pułk Artylerii Przeciwlotniczej">
66 Pułk Artylerii Przeciwlotniczej

66 Pułk Artylerii Przeciwlotniczej (66 paplot) – oddział artylerii przeciwlotniczej ludowego Wojska Polskiego
Formowanie i walki.
Pułk został sformowany we wsi Konopnica koło Lublina na podstawie rozkazu Nr 8 Naczelnego Dowództwa Wojska Polskiego z dnia 20 sierpnia 1944 roku, jako pułk przeciwlotniczy małego kalibru 3 Dywizji Artylerii Przeciwlotniczej (2 Armia WP). 25 października 1944 roku w Lublinie żołnierze pułku złożyli przysięgę.
Walczył pod Rothenburgiem, Nieder-Neundorf, oraz nad rzeką Schwarzer Schöps. Szlak bojowy zakończył 8 maja 1945 roku pod Krostowitz.
Na podstawie rozkazu Nr 0236/Org. ND WP z dnia 8 września 1945 roku pułk został rozformowany. Na bazie pułku oraz pozostałych oddziałów 3 DAPlot. sformowany został 86 Pułk Artylerii Przeciwlotniczej w Lesznie.
Następcy pułku.
W 1967 roku tradycje i numer 66 Pułku Artylerii Przeciwlotniczej przejął 93 Pułk Artylerii Przeciwlotniczej we Wrocławiu-Leśnicy. W 1971 roku 66 paplot przedyslokowany został do Bolesławca. Trzy lata później jako pierwszy w Wojsku Polskim przezbrojony został w przeciwlotnicze zestawy rakietowe 2K12 Kub. W 1981 roku pułk podporządkowany został dowódcy 11 Drezdeńskiej Dywizji Pancernej.
8 sierpnia 1992 roku 66 Pułk Artylerii Przeciwlotniczej przyjął tradycje 1 Pułku Artylerii Przeciwlotniczej i przemianowany został na 11 Pułk Artylerii Przeciwlotniczej. Z dniem 7 sierpnia 1994 roku oddział otrzymał nazwę wyróżniającą "Bolesławiecki", a w następnym roku przemianowany został na 11 Bolesławiecki Pułk Przeciwlotniczy.
W 1998 roku jednostka została rozformowana, a jej tradycje przejął 4 Zielonogórski Pułk Przeciwlotniczy w Czerwieńsku.
Skład etatowy.
Dowództwo i sztab
Stan etatowy liczył 520 żołnierzy. Pułk był uzbrojony i wyposażony w:

</doc>
<doc id="1206538" url="https://pl.wikipedia.org/wiki?curid=1206538" title="Mosina Pożegowo">
Mosina Pożegowo

Mosina Pożegowo – niedziałający obecnie przystanek osobowy w Mosinie, w dzielnicy Pożegowo, na linii kolejowej z Puszczykówka do Osowej Góry.
Budynek nieczynnej stacji rozebrano w październiku 2012.
W sierpniu 2013 na stacji rozpoczęła działalność Mosińska Kolej Drezynowa. Oczyszczono z zarośli peron i torowisko. Wybudowano także blaszany hangar dla pojazdów szynowych (50 m od peronu w kierunku Osowej Góry).

</doc>
<doc id="1206540" url="https://pl.wikipedia.org/wiki?curid=1206540" title="61 Pułk Artylerii Przeciwlotniczej">
61 Pułk Artylerii Przeciwlotniczej

61 Pułk Artylerii Przeciwlotniczej – oddział artylerii przeciwlotniczej ludowego Wojska Polskiego
Sformowany we wsi Konstantynów koło Lublina na podstawie rozkazu Naczelnego Dowództwa Wojska Polskiego nr 8 z 20 sierpnia 1944 jako pułk przeciwlotniczy małego kalibru.
Przysięgę żołnierze pułku złożyli 25 października 1944 w Lublinie.
We wrześniu 1945 macierzysta 3 DAPlot (w tym 61 paplot) została przekształcona w 86 Pułk Artylerii Przeciwlotniczej.
Na podstawie rozkazu Nr 025/MON Ministra Obrony Narodowej z dnia 30 września 1967 65 Pułk Artylerii Przeciwlotniczej przyjął tradycje i nazwę 61 Pułku Artylerii Przeciwlotniczej.
Skład etatowy.
Dowództwo i sztab
żołnierzy – 520
sprzęt:
Działania bojowe.
Pułk wchodził w skład 3 Dywizji Artylerii Przeciwlotniczej z 2 Armii WP.
Osłaniał forsowanie Nysy Łużyckiej. Walczył pod Górką, gdzie ogniem na wprost torował drogę pododdziałom piechoty. Toczył boje pod Budziszynem i Neudorf.
Szlak bojowy zakończył 9 maja 1945 pod Neustadt.

</doc>
<doc id="1206543" url="https://pl.wikipedia.org/wiki?curid=1206543" title="Władcy Romanii">
Władcy Romanii

Książęta Romanii.
Dynastia Malatesta.
1330-1334 : do Państwa Kościelnego
1503-1509 : do Republiki Weneckiej
1509-1522 : do Państwa Kościelnego
1523 : do Księstwa Urbino

</doc>
<doc id="1206545" url="https://pl.wikipedia.org/wiki?curid=1206545" title="Corona 70">
Corona 70

Corona 70 – amerykański satelita rozpoznawczy. Był dziewiątym statkiem serii KeyHole-5 "ARGON" tajnego programu CORONA. Jego zadaniem było wykonanie wywiadowczych zdjęć Ziemi. Wówczas najbardziej udana misja tej serii. Kapsułę powrotną przechwycono w locie nad Oceanem Spokojnym 1 września 1963. Wyniósł subsatelitę LAMPO.
Udane misje serii KH-5 wykonały łącznie 38 578 zdjęć na prawie 6859 metrach taśmy filmowej.

</doc>
<doc id="1206552" url="https://pl.wikipedia.org/wiki?curid=1206552" title="77 Pułk Artylerii Przeciwlotniczej">
77 Pułk Artylerii Przeciwlotniczej

77 Pułk Artylerii Przeciwlotniczej (77 paplot) – oddział artylerii przeciwlotniczej ludowego Wojska Polskiego.
Historia pułku.
77 Pułk Artylerii Przeciwlotniczej został sformowany na podstawie rozkazu Nr 8 Naczelnego Dowództwa Wojska Polskiego z 20 sierpnia 1944 roku we wsi Wołyńce koło Siedlec.
Pułk został zorganizowany według radzieckiego etatu Nr 08/236 - pułku artylerii przeciwlotniczej małego kalibru i włączony w skład 4 Dywizji Artylerii Przeciwlotniczej. Dowódcą jednostki był oficer Armii Czerwonej, podpułkownik Gabriel Trofimow.
W dniu 5 listopada 1944 roku we wsi Przybory żołnierze pułku złożyli przysięgę.
Jednostka walczyła w rejonie Siedlec, Łodzi i Poznania. Szlak bojowy zakończyła 8 maja 1945 roku w Poznaniu. W czerwcu 1945 roku pułk został dyslokowany do Gniezna i tam w październiku tego roku rozformowany.
Struktura według etatu Nr 08/236.
Dowództwo i sztab
Stan etatowy liczył 520 żołnierzy.
sprzęt:

</doc>
<doc id="1206553" url="https://pl.wikipedia.org/wiki?curid=1206553" title="79 Pułk Artylerii Przeciwlotniczej">
79 Pułk Artylerii Przeciwlotniczej

79 Pułk Artylerii Przeciwlotniczej – oddział artylerii przeciwlotniczej ludowego Wojska Polskiego
Sformowany we wsi Wołyńce koło Siedlec na podstawie rozkazu Naczelnego Dowództwa Wojska Polskiego nr 8 z 20 sierpnia 1944 jako pułk przeciwlotniczy małego kalibru.
Przysięgę żołnierze pułku złożyli 6 listopada 1944 we wsi Przybory.
Działania bojowe.
Pułk wchodził w skład 4 Dywizji Artylerii Przeciwlotniczej z Odwodu Naczelnego Dowództwa WP.
Walczył z nieprzyjacielskim lotnictwem w rejonie Siedlec, Łodzi i Poznania. Szlak bojowy zakończył 8 maja 1945 w Poznaniu.
Skład etatowy.
Dowództwo i sztab
Stan etatowy.
żołnierzy – 520
sprzęt:

</doc>
<doc id="1206558" url="https://pl.wikipedia.org/wiki?curid=1206558" title="81 Pułk Artylerii Przeciwlotniczej">
81 Pułk Artylerii Przeciwlotniczej

81 Pułk Artylerii Przeciwlotniczej (81 paplot) – oddział artylerii przeciwlotniczej ludowego Wojska Polskiego.
Historia pułku.
81 Pułk Artylerii Przeciwlotniczej został sformowany na podstawie rozkazu Nr 8 Naczelnego Dowódcy Wojska Polskiego z dnia 20 sierpnia 1944 roku we wsi Wołyńce koło Siedlec.
Jednostka został zorganizowana według radzieckiego etatu Nr 08/236 pułku artylerii przeciwlotniczej małego kalibru (poczta polowa nr 52205). Dowódcą jednostki był radziecki oficer podpułkownik Aleksander Fiłatow.
W dniu 6 listopada 1944 roku we wsi Przybory żołnierze pułku złożyli przysięgę.
Pułk wchodził w skład 4 Dywizji Artylerii Przeciwlotniczej i walczył z nieprzyjacielskim lotnictwem w rejonie Siedlec, Łodzi i Poznania. Szlak bojowy zakończył 8 maja 1945 roku w Poznaniu. W czerwcu 1945 roku razem z dywizją został dyslokowany do Gniezna.
Na podstawie rozkazu Nr 0236/Org. Naczelnego Dowódcy WP z dnia 8 września 1945 roku pułk został rozformowany w terminie do dnia 1 października 1945 roku. Na bazie 4 DAPlot został utworzony 88 Pułk Artylerii Przeciwlotniczej.
W dniu 30 września 1967 roku Minister Obrony Narodowej przekazał 90 Samodzielnemu Pułkowi Artylerii OPK historyczną nazwę i numer 81 Pułku Artylerii Przeciwlotniczej.
Struktura organizacyjna pułku.
Stan etatowy liczył 520 żołnierzy. Na uzbrojeniu i wyposażeniu jednostki znajdowały się dwadzieścia cztery 37 mm armaty przeciwlotnicze wzór 1939 i szesnaście 12,7 mm przeciwlotniczych karabinów maszynowych oraz 69 samochodów.

</doc>
<doc id="1206564" url="https://pl.wikipedia.org/wiki?curid=1206564" title="Arnold Vinick">
Arnold Vinick

Arnold Vinick (ur. 1940 w Nowym Jorku) – fikcyjna postać powołana do życia przez twórców amerykańskiego serialu "Prezydencki poker" ("The West Wing"). W rolę Vinicka wcielił się Alan Alda.
Wieloletni i wpływowy Senator z Kalifornii, gdzie się wychowywał (zasiadał w izbie wyższej Kongresu przez 24 lata, wybrany po raz pierwszy w 1982 roku), Vinick był kandydatem Partii Republikańskiej w wyborach prezydenckich w 2006 roku. Wiadomo, iż przed Senatem był członkiem stanowej legislatury i rady hrabstwa.
Vinick reprezentował umiarkowane, a miejscami i liberalne skrzydło w większości konserwatywnej partii. Przejawiało to się w jego poparciu dla prawa do przerywania ciąży oraz konfliktem z przedstawicielami religijnych fundamentalistów. Z drugiej strony w kwestiach gospodarczych był zdecydowanie konserwatywny.
Początkowo nie dawano mu większych szans na uzyskanie nominacji, z uwagi na brak zaufania ze strony konserwatywno/religijnego elektoratu. Wśród jego kontrkandydatów znajdowali się m.in. były spiker Izby Reprezentantów i były prezydent Glen Allen Walken oraz teleewangelista Don Butler (postać nawiązująca do Pata Robertsona). Początkowo za fawotyta uchodził Walken. Jednakże Vinickowi udało się zdobyć nominację. Kandydatem na wiceprezydenta, dla „ideologicznego zrównoważenie liberalizmu Vinicka” został konserwatywny gubernator Wirginii Zachodniej Ray Sullivan.
Demokratycznymi kontrkandydatami Vinicka i Sullivana byli kongresmen Matt Santos z Teksasu oraz były szef sztabu Białego Domu Leo Thomas McGarry.
Aczkolwiek Vinick zwyciężył w głosowaniu powszechnym przewagą 7786 głosów, podczas gdy Santon uzyskał tylko dwa głosy elektorskie ponad wymagane minimum. Vinick mimo nalegań sztabu nie podważył wyników. Wiceprezydent elekt McGarry niespodziewanie zmarł w noc wyborczą.
Początkowo Vinick planował kandydować ponownie w 2010, ale zrezygnował po złożonej mu przez Santosa propozycji objęcia stanowiska sekretarza stanu z dużym zakresem swobody działania.
Początkowo twórcy serialu planowali zwycięstwo wyborcze senatora, ale po nagłej śmierci grającego McGarry’ego Johna Spencera uznali, iż strata partnera wraz z jednoczesnym przegraniem wyborów „to będzie dla Santosa za wiele”.
Postać Vinicka, z uwagi na umiarkowane poglądy oraz konflikt z religijną prawicą, a także pewne cechy charakteru, jest uważana za wzorowaną na Johnie McCainie lub Barrym Goldwaterze.

</doc>
<doc id="1206571" url="https://pl.wikipedia.org/wiki?curid=1206571" title="Coffee Heaven">
Coffee Heaven



</doc>
<doc id="1206573" url="https://pl.wikipedia.org/wiki?curid=1206573" title="Wieczernik (ujednoznacznienie)">
Wieczernik (ujednoznacznienie)



</doc>
<doc id="1206580" url="https://pl.wikipedia.org/wiki?curid=1206580" title="Samochody Specjalne">
Samochody Specjalne

Samochody Specjalne – polski kolorowy miesięcznik motoryzacyjny poświęcony głównie pojazdom użytkowym, wydawany przez wrocławską spółkę Oficyna Wydawnicza MAZUR.
Historia.
"Samochody Specjalne" ukazują się od 1997. Przez pierwszy okres (do 1999) jako kwartalnik, potem jako dwumiesięcznik, a od 2007 w cyklu miesięcznym. Pierwszym wydawcą "Samochodów Specjalnych" (do 2001) była wrocławska spółka HEWEA, po czym prawa do wydawania tego tytułu prasowego uzyskała Oficyna Wydawnicza MAZUR. Pomysłodawcą i założycielem pisma był Maciej K. Mazur, który jest właścicielem i prezesem wydawnictwa. Autorką layoutu czasopisma i jego szaty graficznej jest Beata K. Tomczak.
Tematyka.
 Redakcja miesięcznika "Samochody Specjalne" określa jego profil jako motoryzacyjny. Pismo poświęca sporo uwagi bieżącym wydarzeniom rynku motoryzacyjnego i przedstawia jego analizy. Prezentuje zachodzące na nim zmiany oraz kierunki jego rozwoju. Główną tematyką "Samochodów Specjalnych" są pojazdy użytkowe: samochody ciężarowe i dostawcze, autobusy, maszyny samojezdne, pojazdy przeznaczenia specjalnego, wojskowe, pożarnicze, gąsienicowe itd. Czasopismo poświęca jednak również wiele uwagi problemom transportu, infrastruktury drogowej czy ekonomii. W każdym wydaniu publikowane są biogramy postaci z branży oraz kalendarium najważniejszych imprez branżowych w kraju i za granicą.
W 2001 roku pismo zostało umieszczone na liście czasopism specjalistycznych i jest zalecane przez Komitet Badań Naukowych. "Samochody Specjalne" zamieszczają recenzowane teksty poświęcone najnowszym zagadnieniom z dziedziny techniki i technologii.
Pod patronatem "Samochodów Specjalnych" przyznawana jest nagroda „Osobowość Roku” w branży pojazdów użytkowych. Za 2004 jej laureatem został Hans-Gūnther Heitzer (MAN), zaś za 2005 Krzysztof Olszewski (Solaris). Autorem statuetki z brązu stanowiącej nagrodę jest wrocławski artysta rzeźbiarz Stanisław Wysocki.
Rada Programowa.
W 2007 powołana została Rada Programowa "Samochodów Specjalnych", której zadaniem jest kreowanie linii wydawniczej czasopisma. W jej skład weszli reprezentanci świata nauki i techniki - uznani w kraju i za granicą specjaliści związani z szeroko rozumianą branżą motoryzacyjną:

</doc>
<doc id="1206581" url="https://pl.wikipedia.org/wiki?curid=1206581" title="Łukasz Jura">
Łukasz Jura



</doc>
<doc id="1206582" url="https://pl.wikipedia.org/wiki?curid=1206582" title="Wspólnota administracyjna Freudenstadt">
Wspólnota administracyjna Freudenstadt

Wspólnota administracyjna Freudenstadt – wspólnota administracyjna (niem. "Vereinbarte Verwaltungsgemeinschaft") w Niemczech, w kraju związkowym Badenia-Wirtembergia, w rejencji Karlsruhe, w regionie Nordschwarzwald, w powiecie Freudenstadt. Siedziba wspólnoty znajduje się w mieście Freudenstadt, przewodniczącym jej jest Erwin Reichert.
Wspólnota administracyjna zrzesza jedno miasto i dwie gminy wiejskie:

</doc>
<doc id="1206584" url="https://pl.wikipedia.org/wiki?curid=1206584" title="LVDT">
LVDT

LVDT (ang. "Linear Variable Differential Transformer") – transformatorowy czujnik przemieszczeń liniowych o układzie różnicowym, z przesuwanym rdzeniem ferromagnetycznym wykorzystującym dwie cewki jako uzwojenia wtórne, połączone przeciwsobnie. Jest on najpopularniejszą odmianą indukcyjnościowego przetwornika solenoidalnego, ponieważ eliminuje błąd związany z siłą działającą na rdzeń oraz znacząco poprawia liniowość charakterystyki przetwarzania. Czujniki tego typu mogą mierzyć przemieszczenia w granicach od kilku μm do nawet kilku metrów. Parametry tych czujników są silnie uzależnione od ich konstrukcji.
Budowa.
Najprostszy przetwornik LVDT jest zbudowany na zasadzie budowy transformatora różnicowego. Na cylindrycznym karkasie znajdują się trzy uzwojenia: jedno pierwotne oraz dwa wtórne, które muszą być nawinięte w sposób symetryczny względem pierwotnego. Dodatkowo, uzwojenia wtórne muszą być takie same pod względem budowy i parametrów (ich indukcyjność koniecznie musi być taka sama) oraz połączone ze sobą przeciwsobnie. Wewnątrz obudowy znajduje się rdzeń wykonany z materiału ferromagnetycznego, który może być swobodnie poruszany w danym kierunku. Poprzez rurę wykonaną z tworzywa sztucznego łączy się badany obiekt razem z rdzeniem.
Zasada działania.
Uzwojenie pierwotne jest zasilane napięciem przemiennym formula_1 o częstotliwości ok. od 100 Hz do 10 kHz. W uzwojeniach wtórnych (formula_2 i formula_3) indukują się napięcia (formula_4 i formula_5), o wartościach zależnych od położenia rdzenia magnetycznego. W stanie zrównoważonym (rdzeń znajduje się w takiej samej odległości od obu cewek wtórnych) napięcia te są sobie równe. W pozostałych przypadkach, przesunięcie powoduje w jednym uzwojeniu przyrost, a w drugim spadek napięcia o formula_6 Przyrost występuje w cewce, do której rdzeń się zbliża, a spadek w tej, od której się oddala. Dzięki połączeniu przeciwsobnemu na wyjściu przetwornika znajduje się sygnał napięciowy (uwy) będący różnicą napięć na obu uzwojeniach wtórnych:
W zależności od kierunku przesuwania rdzenia, napięcie wyjściowe będzie w fazie lub przeciwfazie w stosunku do napięcia zasilającego układ.
Charakterystykę przetwarzania czujnika LVDT (czyli zależność napięcia wyjściowego (RMS) od przesunięcia rdzenia) opisuje wzór:
gdzie:
Charakterystyka przetwarzania formula_17 ma kształt litery V: lewa i prawa część charakterystyki są symetryczne względem punktu zerowego (stanu zrównoważenia), co uniemożliwia wykorzystanie pełnego zakresu przetwornika. Dodatkowo, napięcie wyjściowe w rzeczywistości nie jest zerowe w stanie równowagi. Wynika to niewielkich różnic pomiędzy dwoma uzwojeniami wtórnymi oraz z występowania indukcyjności rozproszonej. Oba te problemy można jednak ominąć poprzez zastosowanie dodatkowych układów na wyjściu przetwornika.
Zalety i wady.
Przetwornik LVDT zyskał dużą popularność dzięki swoim parametrom. Dodatkowo cechuje się kilkoma bardzo istotnymi zaletami, tj.:
Jednak mimo takie wielu zalet, przetwornik LVDT posiada też kilka wad, które należy wziąć pod uwagę:
Kondycjonowanie sygnału wyjściowego.
Stosowanie samego przetwornika LVDT, uniemożliwia wykorzystanie jego pełnego zakresu. Żeby to osiągnąć należy dokonać odpowiedniego kondycjonowania sygnału, przy pomocy dodatkowych układów na wyjściu czujnika.
Jedną z metod jest zastosowanie kolejno układów prostujących, np. prostowników diodowych, a za nim filtrów dolnoprzepustowych, które odfiltrują składowe zmienne, pozostawiając na wyjściu jedynie składową stałą. Sygnały na końcu układu są od siebie odejmowane. Wskutek zastosowania takiego układu, na wyjściu znajduje się sygnał napięciowy stały ze zmiennym znakiem (np. „–” oznacza, że rdzeń znajduje się po lewej stronie, a „+”, że rdzeń znajduje się po prawej stronie od punktu zrównoważenia). Należy również dodać, że w układzie powinien znaleźć się także wzmacniacz, który wzmocni sygnał na wyjściu układu.
Drugą metodą jest zastosowanie układu elektronicznego, który dokonuje demodulacji sygnału. Częstotliwość nośna jest usuwana z sygnału, poprzez porównanie go z napięciem referencyjnym (np. napięciem zasilającym) odpowiednio przesuniętym w fazie i z dopasowaną amplitudą. Sygnał wynikowy jest następnie, tak jak w poprzedniej metodzie, filtrowany oraz wzmacniany i na wyjściu pojawia się sygnał napięciowy stały ze zmiennym znakiem. Napięcie wyjściowe można określić wtedy następującym wzorem:
gdzie:
Obecnie do kondycjonowania sygnału wyjściowego przetwornika LVDT wykorzystuje się specjalnie dedykowane układy scalone. Przykłady:

</doc>
<doc id="1206585" url="https://pl.wikipedia.org/wiki?curid=1206585" title="Władcy Pesaro">
Władcy Pesaro

Książęta Pesaro
Dynastia Malatesta
Dynastia Sforza

</doc>
<doc id="1206588" url="https://pl.wikipedia.org/wiki?curid=1206588" title="Ortyl">
Ortyl

Ortyl z niemieckiego "Urteil" czyli wyrok. Każde orzeczenie (wyrok, sentencja) sądu prawa niemieckiego.
Sprawę zakładano w sądzie właściwym pozwanemu (wyjątkiem było złapanie na gorącym uczynku, ten wyjątek w stosunku do szlachty zlikwidowano na początku XVI w. ). Poza przypadkami gdy sąd odbywał się między osobami podległymi jednemu panu (na wsi, wobec swoich poddanych sądy sprawował wyłącznie sołtys i jako wyższa instancja pan) sprawy trafiały do miejscowych sądów właściwych, zależnie od stanu skarżonego był to sąd ziemski (dla szlachty) lub sąd grodzki (dla wolnych kmieci i mieszczan). Od wyroków można było składać apelację do sądu wyższej instancji, najprzedniejszego miasta danej prowincji, na przykład dla całej Rusi był to sąd miejski we Lwowie. Jeśli strony były w dalszym ciągu niezadowolone, apelację składano do miasta z którego brano wzór lokacji a od czasów Kazimierza Wielkiego do sądu prawa wyższego magdeburskiego na zamku w Krakowie a dalej do majestatu królewskiego w którego imieniu działali komisarze 6 miast. Znaczenie historyczne mają orzeczenia sądów najwyższych np. Sądu Sześciu Miast które potwierdzane przez króla jako edykty obowiązywały w całej Polsce.
W codziennej praktyce sądowej wyróżniano dwa rodzaje ortyli:

</doc>
<doc id="1206589" url="https://pl.wikipedia.org/wiki?curid=1206589" title="Wspólnota administracyjna Horb am Neckar">
Wspólnota administracyjna Horb am Neckar

Wspólnota administracyjna Horb am Neckar – wspólnota administracyjna (niem. "Vereinbarte Verwaltungsgemeinschaft") w Niemczech, w kraju związkowym Badenia-Wirtembergia, w rejencji Karlsruhe, w regionie Nordschwarzwald, w powiecie Freudenstadt. Siedziba wspólnoty znajduje się w mieście Horb am Neckar, przewodniczącym jej jest Michael Theurer.
Wspólnota administracyjna zrzesza jedno miasto i dwie gminy wiejskie:

</doc>
<doc id="1206590" url="https://pl.wikipedia.org/wiki?curid=1206590" title="83 Pułk Artylerii Przeciwlotniczej">
83 Pułk Artylerii Przeciwlotniczej

83 Pułk Artylerii Przeciwlotniczej – oddział artylerii przeciwlotniczej ludowego Wojska Polskiego
Sformowany we wsi Wólka Wiśniewska koło Siedlec na podstawie rozkazu Naczelnego Dowództwa Wojska Polskiego nr 8 z 20 sierpnia 1944 jako pułk przeciwlotniczy średniego kalibru.
Przysięgę żołnierze pułku złożyli 6 listopada 1944 we wsi Przybory.
Działania bojowe.
Pułk wchodził w skład 4 Dywizji Artylerii Przeciwlotniczej z Odwodu Naczelnego Dowództwa WP.
Uczestniczył w osłonie powietrznej w rejonie Siedlec, Łodzi i Poznania. Szlak bojowy zakończył 8 maja 1945 w Poznaniu.
Skład etatowy.
Dowództwo i sztab
Razem: żołnierzy – 490 (oficerów – 45, podoficerów – 139, kanonierów – 306)
sprzęt:
Okres powojenny.
We wrześniu 1945 4 Dywizja Artylerii Przeciwlotniczej została przekształcona w 88 Pułk Artylerii Przeciwlotniczej, a 83 Pułk Artylerii Przeciwlotniczej rozwiązany.
W 1967 na bazie 88 daplot sformowano 83 Pułk Artylerii Przeciwlotniczej 8 Drezdeńskiej Dywizji Zmechanizowanej, który to w 1994 przeformowano na 8 Pułk Przeciwlotniczy 8 DOW.

</doc>
<doc id="1206591" url="https://pl.wikipedia.org/wiki?curid=1206591" title="Brunner (jezioro)">
Brunner (jezioro)

Brunner – największe jezioro w północno-zachodniej części Wyspy Południowej w Nowej Zelandii. Jezioro obejmuje powierzchnię 40 km².

</doc>
<doc id="1206592" url="https://pl.wikipedia.org/wiki?curid=1206592" title="Wspólnota administracyjna Pfalzgrafenweiler">
Wspólnota administracyjna Pfalzgrafenweiler

Wspólnota administracyjna Pfalzgrafenweiler – wspólnota administracyjna (niem. "Vereinbarte Verwaltungsgemeinschaft") w Niemczech, w kraju związkowym Badenia-Wirtembergia, w rejencji Karlsruhe, w regionie Nordschwarzwald, w powiecie Freudenstadt. Siedziba wspólnoty znajduje się w miejscowości Pfalzgrafenweiler, przewodniczącym jej jest Dieter Bischoff.
Wspólnota administracyjna zrzesza trzy gminy wiejskie:

</doc>
<doc id="1206594" url="https://pl.wikipedia.org/wiki?curid=1206594" title="Wspólnota administracyjna Loßburg">
Wspólnota administracyjna Loßburg

Wspólnota administracyjna Loßburg (niem. "Vereinbarte Verwaltungsgemeinschaft Loßburg") została rozwiązana 31 grudnia 2007, leżała w Badenii-Wirtembergii, w powiecie Freudenstadt. Siedziba znajdowała się w Loßburg.
Rozwiązanie wspólnoty było związane z włączeniem gminy Betzweiler-Wälde do gminy Loßburg.
Wspólnota administracyjna zrzeszała 2 gminy:

</doc>
<doc id="1206595" url="https://pl.wikipedia.org/wiki?curid=1206595" title="Donnie Burns">
Donnie Burns

Donnie Burns – tancerz, kawaler Orderu Imperium Brytyjskiego (1994 r.), ambasador Szkocji, wiceprezes i przewodniczący Komitetu Tańca Towarzyskiego Światowej Rady Tańca i Tańca Sportowego (the Dancesport Committee of the World Dance &amp; Dancesport Council). Potrafi porozumiewać się w czterech językach.
Życiorys.
Donnie Burns urodził się w Hamilton (Szkocja), gdzie uczęszczał do szkoły podstawowej, w której jego matka była członkiem ciała pedagogicznego, zaś ojciec pracował jako nauczyciel w innej szkole.
Przez 2 lata studiował na wydziale prawa Uniwersytetu w Glasgow. W tym czasie rywalizował 
w amatorskich turniejach tanecznych i osiągnął Klasę Światową. Wtedy to jego przyjaciel nakłaniał go do porzucenia studiów i kontynuacji kariery tanecznej w Anglii. Poza tańcem grał w piłkę nożną zarówno w zespole szkoły podstawowej i średniej. Reprezentował szkołę średnią w skoku wzwyż na szczeblu krajowym i grał w krykiet w klubie Montherwell. Redagował również szkolny magazyn. 
Był członkiem koła dyskusyjnego odnoszącego duże sukcesy w kraju.
Słynny dziennikarz tamtych czasów - Charles Graham z Glasgow Herald tak pisał o 15-letnim wówczas Donniem: "Obecność i pewność miejsca tego chłopca na scenie [w życiu publicznym] wzbudza pełny respekt dla takiego młodzieńca". W wieku 17 lat został zatrudniony przez 
the Guardian w Manchesterze jako kierownik wykonawczy do spraw reklamy i marketingu gazety. Miał niesamowite szczęście i dostał samochód firmowy, a zarząd był bardzo wyrozumiały w stosunku do jego kariery tanecznej.
Kariera taneczna.
Razem ze swoją partnerką, Gaynor Fairweather, 15 razy zdobył tytuł mistrza świata w tańcach latynoamerykańskich (14 razy WPC - Profesjonalny Mistrz Świata, 1 raz Mistrz Świata Pokazów Tańców Południowoamerykańskich - World South American Showdance). Karierę taneczną rozpoczął w wieku 6 lat, kiedy jego matka (znana tancerka amatorka) nauczyła go kilku podstawowych zasad tańców latynoamerykańskich. Stał się zagorzałym pasjonatem przywiązanym do jego własnego stylu tańca od pierwszego występu i w dniu swoich dwunastych urodzin zwyciężył na dwóch turniejach: Scottish Open juniorów i Mistrzostwach 
w tańcach latyno-amerykańskich na Uniwersytecie św. Andrzeja.
Mocno wierzy, że jego kariera zaczęła się na dobre, gdy razem ze swoją partnerką został wytypowany 
ze szkoły rodziców, aby reprezentować Wielką Brytanię na pierwszym wyjeździe za granicą dla młodzików zorganizowanym przez "Dance News", który odbywał się w Szwajcarii. Liczył wtedy 10 lat.
Miał zaszczyt bycia w finałach wszystkich stopni Mistrzostw Wielkiej Brytanii (młodzik, junior, amator, zawodowiec).
W 1999 roku prowadził w telewizji Mistrzostwa Świata Zawodowców rozgrywające się wówczas 
w Japonii.
Osiągnięcia.
Jego rekord zawiera wszystkie liczące się tytuły mistrzowskie jako amatora (Mistrzostwo Świata) i Europy w tańcach latynoamerykańskich amatorów, International British and American). Donnie Burns razem ze swoją partnerką – Gaynor Fairweather zdobył 14 razy Mistrzostwo Świata Zawodowców (1984–1996, 1998), Mistrzostwo Świata w Show tanecznym (Showdance) Zawodowców. Zwyciężył 5-krotnie Wielkiego Szlema, 3 razy zdobył nagrodę Karla Alana (prestiżowa nagroda za osiągnięcia indywidualne). Był niepokonany w każdym turnieju, w którym brał udział w przeciągu niemalże dwóch dekad. Jego wyczyn dotyczący wielości wyżej wymienionych zwycięstw został zapisany w Księdze Rekordów Guinnessa. 
Uczniowie mistrza.
Donnie Burns trenował wielu czołowych tancerzy:
Donnie Burns na ekranie.
Poza filmami Donnie Burns wielokrotnie brał udział w nagraniach telewizyjnych jako zawodnik, komentator, prezenter, sędzia i demonstrator.

</doc>
<doc id="1206596" url="https://pl.wikipedia.org/wiki?curid=1206596" title="Wskaźnik płynności bieżącej">
Wskaźnik płynności bieżącej

Wskaźnik płynności bieżącej (CR, z ang. "current ratio", zgodnie z terminologią GUS „wskaźnik płynności III stopnia”) – stosunek aktywów bieżących (obrotowych) do pasywów bieżących (zobowiązań krótkoterminowych). Wskaźnik płynności bieżącej informuje o potencjalnej zdolności do spłaty bieżących zobowiązań za pomocą krótkoterminowych aktywów. Pożądaną wartość tego wskaźnika wywodzi się z reguły odnoszącej się do poziomu kapitału obrotowego netto (aktywa obrotowe minus zobowiązania bieżące), który dla bezpiecznie finansujących się przedsiębiorstw powinien być większy od zera. Konstrukcja tego wskaźnika opiera się na tych samych kategoriach tylko, że przedstawionych nie w różnicy, a w ilorazie. Tym samym oczekuje się, że jego wartość będzie większa od 1.
Pomimo powszechnie występujących norm dla wartości tego wskaźnika, najczęściej jako przedział pomiędzy 1 a 2, zależy on jednak od specyfiki branży.
CR = aktywa obrotowe / zobowiązania krótkoterminowe

</doc>
<doc id="1206598" url="https://pl.wikipedia.org/wiki?curid=1206598" title="Związek gmin Dornstetten">
Związek gmin Dornstetten

Związek gmin Dornstetten – związek gmin (niem. "Gemeindeverwaltungsverband") w Niemczech, w kraju związkowym Badenia-Wirtembergia, w rejencji Karlsruhe, w regionie Nordschwarzwald, w powiecie Enz. Siedziba związku znajduje się w mieście Dornstetten, przewodniczącym jego jest Dieter Flik.
Związek zrzesza jedno miasto i trzy gminy wiejskie:

</doc>
<doc id="1206601" url="https://pl.wikipedia.org/wiki?curid=1206601" title="Władcy Fano">
Władcy Fano

Książęta Fano

</doc>
<doc id="1206603" url="https://pl.wikipedia.org/wiki?curid=1206603" title="MPI">
MPI



</doc>
<doc id="1206605" url="https://pl.wikipedia.org/wiki?curid=1206605" title="Józef Goldberg">
Józef Goldberg



</doc>
<doc id="1206607" url="https://pl.wikipedia.org/wiki?curid=1206607" title="Citrus aurantifolia">
Citrus aurantifolia



</doc>
<doc id="1206609" url="https://pl.wikipedia.org/wiki?curid=1206609" title="Tarawera">
Tarawera

Tarawera to największe jezioro z grupy jezior otaczających wulkan Tarawera na Wyspie Północnej w Nowej Zelandii. Położone jest 18 km na wschód od jeziora Rotorua i 5 km na zachód od góry Tarawera.
Jezioro ma powierzchnię 41 km². Jest jeziorem oligotroficznym, o znacznej czystości i przejrzystości wody. Wypływa z niego rzeka Tarawera.

</doc>
<doc id="1206610" url="https://pl.wikipedia.org/wiki?curid=1206610" title="26 Pułk Artylerii Przeciwlotniczej">
26 Pułk Artylerii Przeciwlotniczej

26 Rothenburski Pułk Artylerii Przeciwlotniczej (26 paplot) – oddział artylerii przeciwlotniczej ludowego Wojska Polskiego.
Historia pułku.
26 Pułk Artylerii Przeciwlotniczej został sformowany na podstawie rozkazu nr 00127 dowódcy Armii Polskiej w ZSRR z dnia 4 lipca 1944 roku we wsi Łysa Góra koło Berdyczowa. Od 28 sierpnia 1944 roku kontynuował formowanie w rejonie Chełma jako pułk artylerii przeciwlotniczej małego kalibru.
Przysięgę żołnierze pułku złożyli 29 października 1944 roku okolicach Chełma.
Pułk wchodził w skład 1 Drezdeńskiego Korpusu Pancernego z Odwodu Naczelnego Dowództwa WP a przydzielonego do 2 Armii WP.
Pierwszym zadaniem bojowym pułku była przeciwlotnicza obrona Chełma i sztabu 1 KPanc. Na początku lutego 1945 r. pułk wykonał przemarsz z Chełma do Rembertowa pod Warszawą i tam skoncentrował się 18 lutego. Następnie został przesunięty do Myśliborza, a dalej do Brzezinki pod Oleśnicą. 9 kwietnia zgrupował się w Bolesławcu z zadaniem osłony przeciwlotniczej jednostek 1 KPanc.
15 kwietnia 1945 pułk przystąpił do operacji berlińskiej. Osłoniał przeprawy przez Nysę Łużycką, a następnie przemarsz głównej kolumny sił 1 KPanc. 18 kwietnia odpierał ataki lotnictwa niemieckiego na przeprawę w rejonie Geheege niszcząc 6 samolotów. W kolejnych dniach osłaniał wojska w rejonie Niesky i Budziszyna, a w dniach 22 – 23 kwietnia ścigał Niemców w kierunku Budziszyn, Drezno. 24 kwietnia przesunięty został do rejonu Grosswelka, gdzie walcząc z lotnictwem nieprzyjaciela strącił 3 samoloty szturmowe. Pozostawiając 1 baterię w dotychczasowym rejonie, pozostałymi siłami przegrupował się w rejon m. Luga zwalczając tam atakujące lotnictwo niemieckie i strącając 2 samoloty. W okresie 26 kwietnia do 5 maja walczył z lotnictwem przeciwnika w rejonie Neudorf, Gross Särchen.
W operacji praskiej 5 maja pułk przybył do Truppen a następnie, osłaniając jednostki 1 KPanc, przemieszczał się w ogólnym kierunku Neustadt, Česká Kamenice, Mielnik.
Szlak bojowy zakończył 10 maja 1945 w Mielniku.
Podczas działań bojowych strącił 14 samolotów nieprzyjaciela.
Po wojnie dyslokowany do Piwonic pod Kaliszem, gdzie we wrześniu 1945 roku został rozformowany.
Obsada personalna pułku.
Obsada personalna 26 paplot:
Dowódcy pułku:
Zastępcy dowódcy pułku do spraw liniowych:
Zastępcy dowódcy pułku do spraw politycznych:
Szef sztabu:
Skład etatowy.
dowództwo i sztab
Pułk liczył 520 żołnierzy. Na jego uzbrojeniu i wyposażeniu znajdowały się między innymi dwadzieścia cztery 37 mm armaty przeciwlotnicze i szesnaście 12,7 mm przeciwlotniczych karabinów maszynowych oraz 69 samochodów.

</doc>
<doc id="1206611" url="https://pl.wikipedia.org/wiki?curid=1206611" title="Yamoussoukro">
Yamoussoukro



</doc>
<doc id="1206612" url="https://pl.wikipedia.org/wiki?curid=1206612" title="Jodocus Damhouder">
Jodocus Damhouder

Jost Damuderiusz (1507 - 1581) bardziej znany pod nazwiskiem w wersji niemieckiej jako Jodocus Damhouder. Prawnik holenderski, znawca praw miast zachodnich (także miast Belgii i Francji) specjalista miejskiego prawa karnego. 
Urodził się w Brugii. Studiował prawo w Leuven i Orleanie. W 1533 r. otrzymał doktorat i wrócił do Brugii gdzie rozpoczął praktykę prawniczą. W 1537 r. został wyznaczony radcą prawnym miejskich władz i sprawował tę funkcję do 1550 r. po czym został urzędnikiem miejskiego sądu karnego. W 1552 r. został mianowany przez Marię Habsburg członkiem Rady Finansowej Zjednoczonych Prowincji Niderlandów. Na stanowisku pozostawał do 1575 r. Zmarł w Antwerpii, o sześć lat przeżył żonę z którą miał 3 córki i syna. 
W 1554 r. ogłosił swoje najsłynniejsze dzieło prawnicze w języku łacińskim pt. "Practica rerum criminalium". Okazało się, że praca która przyniosła mu sławę (właściwie było to już II wydanie a po Europie rozprzestrzeniło się III) w dużym stopniu była plagiatem, pochodzącym głównie, ale nie tylko, z niedrukowanego dzieła Filipa Wielanta. Swój początkowy sukces zawdzięczała licznym ilustracjom drzeworytniczym zbrodni i procedur sądowych a zwłaszcza częściowo zaczerpniętym z Włocha Grillandiego Tractatus de hereticis et sortilegiis (1536), opisom technik przesłuchiwania, torturowania i sądzenia czarownic. Damuderiusz zwraca uwagę swoim czytelnikom, że wokół jest wiele czarownic których z braku czujności się nie rozpoznaje i nie ściga a przecież wróżby, zadawanie ziół na miłość itp. praktyki są ewidentną wskazówką czarnoksięstwa. Czarownice przed przesłuchaniem, zaleca golić do gołej skóry i sprawdzać wszystkie naturalne otwory ciała, gdyż tam mogą być ukryte różne amulety, czyniące ciało nieczułym na ból. Książka miała dużą poczytność. W 1616 r. ukazało się jej siódme wydanie. W 1625 r. praca ta, z bliżej nieokreślonych powodów, znalazła się na kościelnym indeksie ksiąg zakazanych, więc w późniejszych wydaniach zmieniono jej tytuł na "Praxis rerum criminalium" a ostatnie jej wydania nastąpiły w XVIII w. Dzieło zostało przetłumaczone na francuski, flamandzki, niemiecki i w 1620 roku stało się podstawą pruskiego Landrechtu w części karnej. W Polsce w dużej mierze korzystał z niego Bartłomiej Groicki. Groicki również opisuje zalecane przez Damuderiusza sposoby na czarownice lecz wykazuje się dużym sceptycyzmem, zaleca rozsądek i powstrzymanie się od tortur bez ewidentnych dowodów.
Inne dzieło Damuderiusza "Pupillorum patrocinium" (Ochrona sierot) z 1564 roku wykorzystał Groicki przy układaniu swojej "Obrony wdów i sierot" (1605).
W 1567 r. Damuderiusz, również korzystając z pracy Wielanta, opublikował Praxis rerum civilium (Prawo cywilne) - ta praca już nie miała takiego powodzenia.

</doc>
<doc id="1206613" url="https://pl.wikipedia.org/wiki?curid=1206613" title="32 Pułk Artylerii Przeciwlotniczej">
32 Pułk Artylerii Przeciwlotniczej

32 Samodzielny Pułk Artylerii Przeciwlotniczej (32 paplot) – oddział artylerii przeciwlotniczej ludowego Wojska Polskiego
Pułk został sformowany w Zamościu na podstawie rozkazu Naczelnego Dowództwa Wojska Polskiego nr 50 z 10 października 1944 roku. Pułk wchodził w skład Odwodu Naczelnego Dowództwa WP. W 1944 roku osłaniał tyły armii w okolicach Węglina. W lutym 1945 roku przeszedł do Włoch i tu pozostał do końca wojny. W październiku 1945 roku został rozformowany.
Skład etatowy.
dowództwo i sztab
Razem:
żołnierzy – 520
sprzęt:

</doc>
<doc id="1206617" url="https://pl.wikipedia.org/wiki?curid=1206617" title="Konstantin Somow">
Konstantin Somow

Konstantin Andriejewicz Somow (ros. "Константин Андреевич Сомов", ur. w Petersburgu, zm. 6 maja 1939 w Paryżu) — rosyjski malarz i grafik, ilustrator książek, członek stowarzyszenia artystycznego Świat Sztuki i założyciel czasopisma wydawanego pod tym samym tytułem.
Urodził się w rodzinie muzealnika, Andrieja Somowa. W latach 1888-97 studiował w Petersburskiej Akademii Sztuk Pięknych, później wyjechał kształcić się do Paryża w Akademii Colarossiego. W 1899 powrócił do Petersburga. Wcześnie nawiązał kontakty z najważniejszymi przedstawicielami rosyjskiego malarstwa, co doprowadziło do powstania grupy Świat Sztuki.
W 1913 Somow stał się członkiem rzeczywistym Akademii, a w 1918 został profesorem państwowych uczelni artystycznych w Piotrogrodzie. W 1923 wyjechał z Rosji. Od 1925 mieszkał we Francji. Zmarł w Paryżu w 1939. Znany jest przede wszystkim jako autor świetnych portretów (m.in. Kuzmina, Błoka, Rachmaninowa). W grafice po mistrzowsku naśladował style dawnych epok.

</doc>
<doc id="1206618" url="https://pl.wikipedia.org/wiki?curid=1206618" title="Limeta kwaśna">
Limeta kwaśna



</doc>
<doc id="1206627" url="https://pl.wikipedia.org/wiki?curid=1206627" title="Marty Feldman">
Marty Feldman

Marty Feldman, właściwie Martin Alan Feldman (ur. 8 lipca 1934 w Londynie, zm. 2 grudnia 1982 w mieście Meksyk) – brytyjski scenarzysta, komik i aktor charakterystyczny; a także reżyser. Nominowany do nagrody Złotego Globu za drugoplanową rolę w filmie "Nieme kino" (1976).
Życiorys.
Marty Feldman urodził się w roku 1934 (niektóre źródła podają błędnie rok 1933) w East End, ubogiej dzielnicy Londynu, w rodzinie żydowskich imigrantów z Kijowa. Jego ojcem był Myer Feldman, krawiec.
Feldman porzucił szkołę w wieku lat 15, chcąc zostać muzykiem jazzowym. Wkrótce odkrył jednak u siebie zamiłowanie do komedii. W roku 1954 utworzył z Barrym Tookiem spółkę autorską, która pisała scenariusze do udanych telewizyjnych seriali komediowych, m.in. "The Army Game", "Bootsie and Snudge", a także słuchowiska radiowego "Round the Home". W roku 1966 był jednym z autorów serialu telewizyjnego "The Frost Report", uważanego za szczególnie ważny w historii brytyjskiej komedii, gdyż debiutowali w nim członkowie przyszłej grupy Monty Pythona.
Marty Feldman ożenił się w roku 1959 z Laurettą Sullivan (1935−2010). Byli małżeństwem do śmierci aktora w 1982.
W roku 1961 u Feldmana zdiagnozowano silną nadczynność tarczycy (chorobę Gravesa-Basedowa). Choroba ta trwale zmieniła jego wygląd, nadając mu charakterystyczny wytrzeszcz oczu, który stał się potem jego znakiem rozpoznawczym jako aktora.
Na ekranie TV Feldman po raz pierwszy pojawił się w roku 1967, w programie "At Last the 1948 Show", wraz z Johnem Cleese, Grahamem Chapmanem i Timem Brooke-Taylorem. Sukces który osiągnął tym programem sprawił, że BBC zaproponowało mu własny, autorski show "Marty" (później tytuł zmieniono na "It’s Marty"). Dwukrotnie otrzymał za niego nagrodę BAFTA (jako najlepszy aktor komediowy i najlepszy autor). Program zdobył też uznanie międzynarodowe i został nagrodzony „Złotą Różą” festiwalu w Montreux.
Sukcesy te utorowały mu drogę do kariery w Hollywood i na ekrany kinowe. W amerykańskiej telewizji występował w "Dean Martin Show", miał też własny program zatytułowany "The Marty Feldman Comedy Machine". Pierwszą jego znaczącą kreacją na dużym ekranie była rola Igora w filmie Mela Brooksa "Młody Frankenstein" (1974). Film odniósł sukces, a produkcje kinowe stały się od tego czasu głównym zajęciem Marty’ego. W następnych latach wystąpił w kolejnej produkcji Brooksa pt. "Nieme kino" (1976) oraz w reżyserskim debiucie Gene'a Wildera, komedii zatytułowanej "Przygody najsprytniejszego z braci Holmesów" (1975). Sam napisał scenariusze i wyreżyserował dwa filmy: "Ostatni film o Legii Cudzoziemskiej" (1977) i "Trapista w Los Angeles" (1980).
Marty Feldman zmarł nagle 2 grudnia 1982, w pokoju hotelowym w mieście Meksyk, gdzie przebywał w związku ze zdjęciami do filmu "Żółtobrody". Przyczyną śmierci był zawał serca, wywołany przez ostre zatrucie pokarmowe. Mel Brooks, w komentarzu DVD do filmu "Młody Frankenstein", wymienia inne czynniki, które mogły się przyczynić do nagłej śmierci aktora: palił papierosy (5 paczek dziennie) i pił wielkie ilości kawy. Pomimo śmierci aktora film został ukończony, ale grana przez Feldmana postać ginie nagle przed jego końcem.
Został pochowany w Los Angeles na cmentarzu Forest Lawn Memorial Park.

</doc>
<doc id="1206639" url="https://pl.wikipedia.org/wiki?curid=1206639" title="Geografia Czarnogóry">
Geografia Czarnogóry

Czarnogóra jest niewielkim państwem utworzonym w wyniku rozpadu dawnej Jugosławii. Kraj położony na Półwyspie Bałkańskim cechuje się łagodnym klimatem na wybrzeżu i górskim, chłodnym w głębi lądu. Klimat i rzeźba terenu sprawia, że przyroda Czarnogóry jest bardzo zróżnicowana.
Powierzchnia, położenie i granice.
Powierzchnia – 13 812 km²
Współrzędne skrajnych punktów geograficznych Czarnogóry to:
Kraj rozciąga się na długości 78 km (w mierze kątowej 0°42′) w wymiarze północ – południe oraz 155 km (1°55′) w wymiarze wschód – zachód. Latem na północy dzień jest dłuższy o ok. 10 minut niż na południu, zimą – odwrotnie.
Czarnogóra graniczy z następującymi państwami:
Linia brzegowa – 293,5 km.
Budowa geologiczna i rzeźba.
Czarnogóra jest krajem w większości górzystym, którego obszar zajmują Góry Dynarskie wypiętrzone w orogenezie alpejskiej. Obszary górzyste Czarnogóry wznoszą się średnio na 2000 m n.p.m. Góry zbudowane są głównie z wapieni oraz dolomitów, występuje rzeźba krasowa. Najwyższy szczyt Zla Kolata o wysokości 2534 m n.p.m. leży na granicy z Albanią na południu kraju. Drugi co do wielkości szczyt Bobotov Kuk wznosi się na 2522 m n.p.m. i znajduje się w północnej części kraju. Obszary nizinne zajmują niewielki teren i skupiają się w strefie wybrzeża i w kotlinie Jeziora Szkoderskiego.
Występują gleby bielicowe oraz czerwonoziemy zwane "terra rosa". Doliny rzeczne pokrywają aluwia, miejscami występują czarnoziemy. Większość powierzchni kraju zajmują górskie formacje gleb nie nadające się do użytku rolnego. Obszary przydatne rolniczo obejmują zaledwie 5% terytorium.
Klimat.
Cały obszar Czarnogóry leży w strefie klimatu podzwrotnikowego, przy czym w głębi lądu występuje jego górska, chłodniejsza odmiana, a w strefie nadbrzeżnej typ śródziemnomorski. W strefie gór i dolin śródgórskich klimat cechuje się piętrowością.
Temperatury w strefie nadbrzeżnej, a także w stolicy kraju Podgoricy są łagodne. Średnie wartości w styczniu wynoszą , zaś w lipcu . Latem często występują upały w związku z napływem mas powietrza zwrotnikowego. Lata są zazwyczaj suche, a zimy łagodne i deszczowe. W głębi lądu jest chłodniej. Na obszarach przedgórskich latem średnia termiczna to już . Zimą w górach panuje mróz, średnia wartość termiczna .
Opady są bardzo obfite. Najniższe, wynoszące 1000 mm rocznie, występują w górach w głębi lądu, a najwyższe, przekraczające 4000 mm rocznie – na górskich stokach od strony morza. Maksymalne opady dochodzące do 5000–5317 mm są w paśmie Orjen. Największe wartości opadowe przypadają na okres jesienno-zimowy. Pokrywa śnieżna w górach utrzymuje się do 120 dni. Opady śniegu na wybrzeżu należą do rzadkości.
Wody.
Rzeki.
Sieć rzeczna Czarnogóry należy do zlewisk dwóch mórz – Adriatyckiego i Czarnego. Główny dział wodny tworzą wysokie grzbiety Gór Dynarskich. Tara, Piva, Lim oraz ich dopływy spływają do Morza Czarnego. Do Adriatyku wody kierują Morača, Zeta (przez Jezioro Szkoderskie i rzekę Bunë) oraz wiele krótkich i górskich rzek zasilanych przeważnie ze źródeł podziemnych. Najdłuższą przepływającą przez Czarnogórę rzeką jest Tara, która zmierza w kierunku północno-zachodnim, niemal równolegle do brzegu morskiego oraz grzbietów Gór Dynarskich. Płynące głębokimi kanionami Tara i Piva łączą się, dając początek Drinie. Odmienny bieg mają Morača i Zeta, dwie główne rzeki czarnogórskiego zlewiska Adriatyku. Zeta wpadająca do Moračy, w przeciwieństwie do Tary i Pivy, spływa na południowy wschód. Dolina Moračy położona jest prostopadle do linii brzegowej Adriatyku. Wpadająca do Jeziora Szkoderskiego Morača ma w górnym biegu bardzo duży spadek, miejscami na odcinku 1 km wynoszący 19,7%. Do Adriatyku wpływa też wiele potoków, które są końcowymi odcinkami tzw. ponornic – rzek, które na znacznej długości płyną pod ziemią.
Jeziora.
Największym zbiornikiem wodnym w Czarnogórze jest Jezioro Szkoderskie (Skadarsko jezero). Powstałe w wyniku procesów krasowych zajmuje dno wielkiego polja. Wiosną, gdy okalające je niziny ulegają zalewaniu, jezioro osiąga powierzchnię 530 km². Jezioro to jest kryptodepresją, co oznacza, że jego dno znajduje się poniżej poziomu morza. W Durmitorze, Bjelasicy, Prokletijach spotyka się liczne, małe jeziora polodowcowe, z których największe, Plavsko jezero, ma powierzchnię 1,99 km². Dla wykorzystania potencjału energetycznego górskich rzek, utworzono także kilka jezior zaporowych. Największe z nich, Pivsko jezero, ma powierzchnię 12,5 km².
Flora i fauna.
W kraju występują dwie formacje roślinne. W strefie wybrzeża, gdzie panuje ciepły śródziemnomorski klimat, występuje roślinność śródziemnomorska, wśród której dominują zarośla makii. Poza makią rosną gaje oliwne oraz piniowe, a także różne gatunki palm (głównie daktylowce) i cedry libańskie. Na terenach górzystych rosną gatunki roślin charakterystycznych dla klimatu umiarkowanego. W niskich partiach gór przeważają dęby, buki i jesiony, zaś wyżej sosny i świerki, a ponad nimi powyżej 2000 m n.p.m. łąki alpejskie przechodzące w nagie skały.
Świat zwierząt jest typowy dla środkowej i wschodniej Europy. W górach, na obszarach leśnych występują gatunki powszechne dla lasów Europy, jak dziki, jelenie i lisy. Ponadto w górskich lasach nielicznie występują wilki i niedźwiedzie. W strefie wybrzeża, na południu kraju żyją gatunki Regionu Śródziemnomorskiego jak szakale. Liczne są węże i jaszczurki.
Ochrona przyrody.
W Czarnogórze utworzonych zostało pięć parków narodowych:

</doc>
<doc id="1206640" url="https://pl.wikipedia.org/wiki?curid=1206640" title="Dipol pętlowy">
Dipol pętlowy

Dipol pętlowy – antena zbudowana z dwóch równolegle połączonych dipoli prostych zasilanych w połowie jednego z nich.
Charakterystyki promieniowania dipola pętlowego są podobne do odpowiadającego mu dipola prostego. Różnica w płaszczyźnie wertykalnej polega na tym, że zamiast jednakowego promieniowania we wszystkich kierunkach zaobserwować można wzrost wzmocnienia po stronie elementu z zasilaniem. W płaszczyźnie horyzontalnej pojawiają się nieco „płytsze” minima promieniowania. Zniekształcenia charakterystyki są tym większe, im większa jest odległość między elementami dipola. Wynika to z faktu, że boczne łączenia funkcjonują jako dodatkowe krótkie anteny.
Różnice występują też w rozkładzie prądu wzdłuż dipola. Ponieważ obie części dipola są z sobą połączone (obwód zamknięty), na końcach ramion pojawia się niezerowa wartość prądu. Ze względu na rozkład napięcia i prądy w dipolu pętlowym można go uziemić na środku, w celu ochrony podłączonych urządzeń przed ładunkami elektrostatycznymi.
Impedancja wejściowa dipola pętlowego wynosi około 280 Ω, czyli jest czterokrotnie większa od impedancji dipola prostego. Jest to spowodowane występowaniem silnego sprzężenia między dipolami składowymi i transformacją impedancji. Pozwala to na zasilanie go bezpośrednio z linii symetrycznej (kabel o impedancji 300 Ω).
Dipol pętlowy występuje zwykle jako element aktywny w antenach Yagi. Pasmo pracy dipola pętlowego jest szersze niż dipola prostego.
Po zwinięciu dipola pętlowego w otwarty pierścień otrzymuje się dipol pierścieniowy o charakterystyce w przybliżeniu dookólnej. Antena ta ma zysk -3 dB, co można skompensować, umieszczając nad sobą kilka takich dipoli w odległości 0,5 λ od siebie.

</doc>
<doc id="1206649" url="https://pl.wikipedia.org/wiki?curid=1206649" title="Herb Jasienia">
Herb Jasienia

Herb Jasienia – jeden z symboli miasta Jasień i gminy Jasień w postaci herbu.
Wygląd i symbolika.
Herb przedstawia w czerwonej tarczy herbowej złotą głowę lwa, umieszczoną en face, pod nią lilia heraldyczna, także złota.
Historia.
Herb Jasienia wywodzi się z herbu rodziny von Bünau, której przedstawiciel, Rudolf von Bünau, wyjednał u księcia saskiego Christiana I nadanie praw miejskich Jasieniowi. Herb nadany w 1660 roku wraz z prawami miejskimi obowiązywał do 1860, kiedy z okazji 200-lecia miasta zmieniono go, dodając trzy wieże, na środkowej umieszczając koronowanego orła saksońskiego w kartuszu z głową lwa i dodano datę: 1660. W 1945, po przejęciu Jasienia przez Polskę, powrócono do pierwotnego wzoru herbu.

</doc>
<doc id="1206651" url="https://pl.wikipedia.org/wiki?curid=1206651" title="Maksymilian Malinowski">
Maksymilian Malinowski

Maksymilian Malinowski, właśc. Maksymilian Miłguj (ur. 23 czerwca 1860 w Ciechocinie koło Lipna, zm. 18 marca 1948 w Warszawie) – polski działacz ruchu ludowego, propagator spółdzielczości, nauczyciel i publicysta, w II RP poseł I, II i III kadencji oraz senator IV kadencji. Jego syn Edmund Malinowski był znanym botanikiem i genetykiem.
Życiorys.
Maksymilian Malinowski ukończył seminarium nauczycielskie w Wymyślinie w 1879. Był wydawcą i redaktorem czasopism „Zorza” i „Zaranie”. Jako nauczyciel pracował w 1880 w Kamienicy, a w latach 1881–1886 w Dobrzyniu nad Wisłą. Następnie osiedlił się w Warszawie i został publicystą. Od 1887 do 1906 był redaktorem i wydawcą „Zorzy”. W latach 1890–1900 był sekretarzem Towarzystwa Pszczelniczo-Ogrodowego. W latach 1900–1906 był działaczem Ligi Narodowej. W 1906 związał się ze Związkiem Postępowo-Demokratycznym oraz przystąpił do Związku Młodej Polski Ludowej. Współzakładał Towarzystwo Kółek Rolniczych im. S. Staszica. Od 1905 do 1907 współpracował z Polskim Związkiem Ludowym. W 1909 został członkiem Rady Głównej Polskiego Zjednoczenia Postępowego. Był także działaczem Towarzystwa Kultury Polskiej. Był założycielem i redaktorem naczelnym pisma „Zaranie” istniejącego w latach 1907–1915. Od 1913 do 1914 należał do Stronnictwa Narodowo-Radykalnego.
Od 1918 działał w Polskim Stronnictwie Ludowym „Wyzwolenie”, w 1925 został jego prezesem. W latach 1922–1935 był posłem na Sejm, a w latach 1935–1938 – senatorem powołanym przez prezydenta. W latach 1931–1935 był członkiem władz naczelnych Stronnictwa Ludowego, z którego wystąpił w sierpniu 1935, popierając sanację. Bezskutecznie próbował reaktywować PSL „Wyzwolenie”, a w 1937 zgłosił akces do Obozu Zjednoczenia Narodowego. Po drugiej wojnie światowej działał w Stronnictwie Ludowym.
W 1938 został odznaczony Krzyżem Niepodległości.
Pochowany na cmentarzu Powązkowskim w Warszawie (kwatera c-6-6-).
Życie prywatne.
Syn Stanisława i Marii Miłgujów. Miał żonę Teodorę z domu Machczyńską (1860–1931) oraz dzieci: Edmunda, Wiesława, Tadeusza i Sabinę.

</doc>
<doc id="1206653" url="https://pl.wikipedia.org/wiki?curid=1206653" title="Citrus reticulata">
Citrus reticulata



</doc>
<doc id="1206654" url="https://pl.wikipedia.org/wiki?curid=1206654" title="Warszawska Szkoła Wyższa z siedzibą w Otwocku">
Warszawska Szkoła Wyższa z siedzibą w Otwocku

Warszawska Szkoła Wyższa z siedzibą w Otwocku (poprzednio "Wyższa Szkoła Przedsiębiorczości i Nauk Społecznych w Otwocku", WSPiNS) – uczelnia niepubliczna w Otwocku założona w 2001 roku. Prowadzi studia I stopnia oraz studia podyplomowe.
Historia.
Inicjatywa utworzenia uczelni w Otwocku powstała w 1998 roku. Udało się zgromadzić wysoko wykwalifikowana kadrę dydaktyczną, grono profesorów wykonało szereg prac przygotowawczych i organizacyjnych. W dniu 6 grudnia 2001 r. Minister Edukacji Narodowej dokonał wpisu WSPiNS do rejestru uczelni zawodowych pod pozycją 89.
Uczelnia rozpoczęła działalność od semestru letniego roku akademickiego 2001/2002 w pomieszczeniach Zespołu Szkół Nr 1 przy ul. Słowackiego 4/10 w Otwocku. Wspólne wykorzystywanie tych pomieszczeń było znacznym utrudnieniem dla działalności uczelni, zwłaszcza w zakresie funkcjonowania specjalistycznych pracowni i biblioteki. W roku 2003 uczelnia zakupiła nieruchomość przy ul. Armii Krajowej 13 (dawna willa Elżbieta w Otwocku) o powierzchni ponad 1500 m².
Funkcję rektora pełnili kolejno: prof. Jerzy Dębski (w pierwszej, rocznej kadencji), prof. dr Janusz Kowalski, prof. dr hab. Krystyna Twardowska, dr inż. Adam Sowiński, dr inż. Anna Wróblewska, dr Andrzej Pietrych. Od 1 października 2014 r. rektorem uczelni był dr Dariusz Prokopowicz. Od 1 listopada 2015 rektorem uczelni jest prof. dr hab. Józef Szabłowski.
Od 1 lutego 2016 roku uczelnia zmieniła nazwę na Warszawska Szkoła Wyższa z siedzibą w Otwocku.
Oferta edukacyjna.
WSW z siedzibą w Otwocku ma własną bazę dydaktyczną, w której prowadzi studia oraz kursy, m.in. kurs komputerowy, kursy maturalne oraz kurs prawa jazdy.

</doc>
<doc id="1206655" url="https://pl.wikipedia.org/wiki?curid=1206655" title="Instytut Nauk o Człowieku">
Instytut Nauk o Człowieku

Instytut Nauk o Człowieku (niem. "Institut für die Wissenschaften vom Menschen", IWM) – instytut badawczy założony przez Krzysztofa Michalskiego (w latach 1982-2013 rektora), ks. Józefa Tischnera wraz z Hansem Georgiem Gadamerem w Wiedniu w 1982 roku. Wzorem dla Instytutu Nauk o Człowieku był Institute for Advanced Study w Princeton. Wieloletnim prezesem tej instytucji był ks. Józef Tischner. Od 2003 roku Instytut przyznaje polskim młodym naukowcom stypendia jego imienia. 
W 1994 roku IWM powołał do życia Katedrę im. Erazma z Rotterdamu na Uniwersytecie Warszawskim. Katedra ma za zadanie stworzenie oferty programowej z zakresu nauk humanistycznych, która będzie inspirować studentów do pracy naukowej. W ramach Katedry prowadzone są zajęcia dydaktyczne i program stypendialny, umożliwiające kontakt z najwybitniejszymi uczonymi z Europy, m.in. Debaty Tischnerowskie.
Członkami rady naukowej instytutu są m.in. Timothy Garton Ash, Marcin Król, Fritz Stern, Saskia Sassen, Aleksander Smolar, a kuratorami m.in. Giuliano Amato, Ralf Dahrendorf, Joschka Fischer, Karel Schwarzenberg, George Soros.

</doc>
<doc id="1206661" url="https://pl.wikipedia.org/wiki?curid=1206661" title="Ptelea trifoliata">
Ptelea trifoliata



</doc>
<doc id="1206664" url="https://pl.wikipedia.org/wiki?curid=1206664" title="Terminal (Xfce)">
Terminal (Xfce)

Terminal – emulator terminali autorstwa Benedikta Meurera, będący częścią środowiska Xfce. W założeniu lekki, lecz mający duże możliwości; mocno konfigurowalny. Umożliwia zmianę wyglądu (fonty, kolory, tło, obecność pasków menu i narzędzi, skład paska narzędzi) i zachowania (np. możliwość włączenia/wyłączenia automatycznego przewijania w momencie wpisania znaku; skróty klawiaturowe).
Obsługuje pseudoprzezroczystość i prawdziwą przezroczystość (o ile dostępne jest composite).
Ma możliwość otwarcia wewnątrz jednego okna wielu kart.

</doc>
<doc id="1206667" url="https://pl.wikipedia.org/wiki?curid=1206667" title="Bona Fide">
Bona Fide

Bona Fide – dwudziesty pierwszy album studyjny Wishbone Ash.
Lista utworów.
Album zawiera:
Twórcy albumu.
Twórcami albumu są:

</doc>
<doc id="1206681" url="https://pl.wikipedia.org/wiki?curid=1206681" title="Jakub Pontusson de la Gardie">
Jakub Pontusson de la Gardie



</doc>
<doc id="1206686" url="https://pl.wikipedia.org/wiki?curid=1206686" title="Droga krajowa B300 (Niemcy)">
Droga krajowa B300 (Niemcy)

Droga krajowa 300 () – – niemiecka droga krajowa przebiegająca na osi północ południe od skrzyżowania z drogą B16 na obwodnicy Abensberg do skrzyżowania z drogą B11 we Freising w Bawarii.
Miejscowości leżące przy B300.
Münchsmünster, Geisenfeld, Reichertshofen, Pörnbach, Weichenried, Hohenwart, Waidhofen, Schrobenhausen, Peutenhausen, Kühbach, Aichach, Dasing, Friedberg, Augsburg, Diedorf, Gessertshausen, Ustersbach, Ried, Ziemetshausen, Thannhausen, Ursberg, Krumbach, Ebershausen, Kettershausen, Babenhausen, Winterrieden, Boos, Niederrieden, Heimertingen, Memmingen.

</doc>
<doc id="1206687" url="https://pl.wikipedia.org/wiki?curid=1206687" title="Jerzy Utowka">
Jerzy Utowka

Jerzy Utowka (lit. "Jurgis Utovka"; ur. 10 października 1956 w Rakach koło Oran) – litewski polityk, działacz mniejszości narodowych na Litwie – polskiej i rosyjskiej, z pochodzenia Polak, radny Kłajpedy, były poseł na Sejm Republiki Litewskiej. 
Życiorys.
Jerzy Utowka urodził się w 1956 roku w polskiej rodzinie chłopskiej w rejonie orańskim. Kształcił się w szkołach średnich w Oranach oraz Solecznikach. W 1973 roku ukończył szkołę średnią w Jeziorosach, podejmując naukę w szkole morskiej w Kłajpedzie. Wyższe wykształcenie uzyskał oficjalnie w 1976 roku. Pracował w kłajpedzkich spółkach „Sirijus” oraz „Klaipėdos Smeltė”. 
W wyborach samorządowych w 1995 roku uzyskał mandat radnego Kłajpedy z listy Akcji Wyborczej Polaków na Litwie, w ramach której znaleźli się wówczas głównie rosyjskojęzyczni mieszkańcy miasta. W radzie Kłajpedy zasiadał do 2000 roku, sprawując m.in. obowiązki przewodniczącego Komisji Prywatyzacji. 
Jesienią 2000 r. z ramienia „Koalicji Socjaldemokratycznej Algirdasa Brazauskasa” wszedł do Sejmu VIII kadencji jako przedstawiciel Związku Rosjan Litwy, założonego przez rodzeństwo Siergieja Dmitrijewa i Larisę Dmitrijevę. W Sejmie zasiadał do jesieni 2004 roku. W wyborach w 2004 bez powodzenia walczył o reelekcję z ramienia AWPL.
W 2005 roku wycofał się z polityki, podejmując pracę m.in. w przedszkolu „Dobiliukas” w Kłajpedzie. W wyborach samorządowych z marca 2019 roku kandydował ponownie na radnego Kłajpedy z listy „Rosyjskojęzycznej Kłajpedy”, komitetu konkurencyjnego wobec Aliansu Rosjan. W wyborach w 2020 ponownie ubiegał się o mandat poselski z ramienia AWPL-ZChR, wstępując jednocześnie do tej partii. Lista AWPL-ZChR nie przekroczyła wtedy progu wyborczego 5%.
Żonaty ze Snaiguolė, ma dwie córki. 

</doc>
<doc id="1206688" url="https://pl.wikipedia.org/wiki?curid=1206688" title="Bunt na wyspie Texel">
Bunt na wyspie Texel

Bunt 822 Ostbatalionu na wyspie Texel – wystąpienie zbrojne gruzińskich żołnierzy 822 Ostbatalionu przeciwko Niemcom na holenderskiej wyspie Texel w kwietniu i maju 1945 r.
Geneza.
822 Gruziński Batalion Piechoty (Georgische Infanterie Bataillon 822 „Königin Tamara”) powstał w czerwcu 1943 r. w miejscowości Kruszyna w Generalnym Gubernatorstwie. Wchodził w skład Legionu Gruzińskiego. Pod koniec sierpnia tego roku został przeniesiony do Zandvoort w okupowanej Holandii jako część „Unterabschnitt Zandvoort”. Od 6 lutego 1945 r. stacjonował na wyspie Texel, wysuniętej najdalej na zachód w grupie Wysp Zachodniofryzyjskich. Formalnie stanowił część niemieckiego 177 pułku grenadierów 219 Dywizji Piechoty. Składał się z ok. 800 Gruzinów. Kadra oficerska była w większości niemiecka. Dowódcą był mjr Klaus Breitner. Gruzińscy żołnierze byli głównie b. jeńcami wojennymi z Armii Czerwonej. W związku z planami skierowania kilku kompanii do walki z aliantami na kontynencie od końca marca 1945 r. rozpoczęły się przygotowania do wybuchu buntu. Przedstawiciele Gruzinów nawiązali kontakty z holenderskim ruchem oporu.
Przebieg buntu.
W nocy z 5 na 6 kwietnia 1945 r. Gruzini pod przywództwem por. Szalwy Loladze wkroczyli potajemnie do kwater żołnierzy niemieckich i zamordowali ich podczas snu. Zginęło 246 Niemców. Następnie przejęli kontrolę nad większością wyspy. Nie udało im się jedynie zająć baterii artylerii nadbrzeżnej na południowym i północnym wybrzeżu, które od 6 kwietnia rozpoczęły ostrzał wyspy. Buntownicy liczyli na pomoc ze strony aliantów, do czego jednak nie doszło. W odpowiedzi – na Texel wylądował niemiecki 163 Morski Pułk Ochronny (Marine-Schützenregiment 163). Składał się on z personelu Kriegsmarine zorganizowanego w jednostkę piechoty. Pomimo słabego uzbrojenia i wyszkolenia oraz niskiego morale, Niemcy w ciągu 5 tygodni odzyskali panowanie nad wyspą. Ostatnie działania zbrojne trwały jeszcze 20 maja, czyli już po kapitulacji III Rzeszy, kiedy na Texel wylądowały kanadyjskie wojska I Korpusu Armijnego.
Straty obu stron.
Ogółem zginęło 565 Gruzinów; część została zabita podczas walk, a część rozstrzelana. Straty niemieckie wyniosły 812 żołnierzy. Zginęło też 117 holenderskich mieszkańców wyspy. Bardzo duże były zniszczenia farm i zabudowań.
Zakończenie.
Bunt przeżyło 228 Gruzinów, którzy po zakończeniu walk ukrywali się w kopalniach na wybrzeżu lub byli kryci w gospodarstwach przez holenderskich mieszkańców wyspy. Po wyzwoleniu Texel przez Kanadyjczyków i rozbrojeniu Niemców, Gruzini jako obywatele sowieccy zostali repatriowani do ZSRR, gdzie wysłano ich go łagrów wraz z rodzinami. Ci, którzy przeżyli, zostali wypuszczeni i rehabilitowani po "odwilży" 1956 roku.
Zabitych w czasie buntu Gruzinów pochowano na cmentarzu w Hogeberg. Do 1991 r. ambasador ZSRR w Holandii odwiedzał ich groby każdego 4 maja, nazywając ich podczas ostatniej wizyty Bohaterami Związku Radzieckiego. 4 maja 2005 r. na cmentarz w Hogeberg przybył prezydent niepodległej Gruzji Micheil Saakaszwili. Ostatni gruziński uczestnik buntu zmarł w lipcu 2007 r. i został uroczyście pochowany w Zugdidi w Gruzji.

</doc>
<doc id="1206692" url="https://pl.wikipedia.org/wiki?curid=1206692" title="Szuba">
Szuba

Szuba – obszerne okrycie wierzchnie, używane na obszarze Rzeczypospolitej w okresie od XV do XVII wieku.
Szuba była robiona z adamaszku bądź sukna. Miała rękawy i futrzany kołnierz. Ponadto podbita była futrem. Charakterystyczne było, iż szuby nie zapinano.

</doc>
<doc id="1206695" url="https://pl.wikipedia.org/wiki?curid=1206695" title="Herb powiatu zgierskiego">
Herb powiatu zgierskiego

Herb powiatu zgierskiego to tarcza herbowa dwudzielna w pas z pięcioma cieniami. W polu pierwszym (górnym) złotym (żółtym) umieszczone jest od prawej strony godło herbu ziemi łęczyckiej (połulew czerwony i połuorzeł srebrny pod koroną) i godło ziemi rawskiej (orzeł czarny z majuskułową złotą literą R na piersi). W polu drugim (dolnym) czerwonym zgierski orzeł srebrny koronowany.
Herb został ustanowiony "Uchwałą Nr XVII/121/03 Rady Powiatu Zgierskiego z dnia 28 listopada 2003 r."

</doc>
<doc id="1206697" url="https://pl.wikipedia.org/wiki?curid=1206697" title="Wakacje z Madonną">
Wakacje z Madonną

Wakacje z Madonną – polski telewizyjny film fabularny (obyczajowy) w reżyserii Jerzego Kołodziejczyka. Jest to pierwszy film, do którego scenariusz napisała Ilona Łepkowska. Premiera miała miejsce 10 stycznia 1985.
Akcja zlokalizowana jest w Starym Sączu, gdzie film został także zrealizowany w 1983.
Fabuła.
Rzeźbiarz Robert spotyka na plaży w Dziwnowie Dankę, która po nieudanych egzaminach wstępnych na anglistykę samotnie spędza wakacje. Razem jadą do Starego Sącza, gdzie Robert ma przeprowadzić renowację barokowej rzeźby Madonny. Znajdującej się na dziedzińcu kościoła rzeźbie Robert ma m.in. odtworzyć brakującą głowę. Para zatrzymuje się w zabudowaniach przykościelnych i podaje się za małżeństwo, żeby nie budzić zgorszenia. Tymczasem Robert ma w Warszawie dziewczynę – Krystynę, do której dzwoni regularnie z poczty i która przysyła mu listy na poste restante. Robert przeżywa męki twórcze; nie wie, jakie rysy twarzy nadać rzeźbie. Jurek, miejscowy kilkunastoletni chłopak pada ofiarą zauroczenia Danką. Pewnego dnia pijany Jurek w miejscowej knajpie podcina sobie żyły stłuczoną butelką. Zostaje uratowany przed śmiercią i wraca do domu. Jego matka informuje Dankę, że zrobił to z miłości do niej. Prosi, by dziewczyna odwiedziła go i przekonała, że uczucie do mężatki nie ma sensu. Jednocześnie ostrzega ją, że jako pracownica poczty wielokrotnie słyszała, jak Robert dzwonił do innej kobiety i odbierał listy od kobiety. Danka wyjawia Jurkowi, że w rzeczywistości nie jest zamężna z Robertem. W małym mieście wieści rozchodzą się szybko. Dankę odwiedzają miejscowe kobiety i żądają, by opuściła miasteczko, ponieważ sieje zgorszenie. W końcu dopuszczają się rękoczynów wobec niej. Robert zrywa z Krystyną i kończy rzeźbę. Danka z Robertem opuszczają miasteczko i jadą razem do Warszawy. Okazuje się, że rzeźba otrzymała rysy twarzy Danki i miejscowi będą do takiej rzeźby się modlić.

</doc>
<doc id="1206698" url="https://pl.wikipedia.org/wiki?curid=1206698" title="Złoty Glob za najlepszy film dramatyczny">
Złoty Glob za najlepszy film dramatyczny

Złoty Glob za najlepszy film dramatyczny ("Golden Globe Award for Best Motion Picture – Drama") – nagroda przyznawana corocznie od 1944 roku przez Hollywoodzkie Stowarzyszenie Prasy Zagranicznej (HFPA).
Początkowo nagrodę przyznawano w kategorii najlepszy film. Począwszy od 9. ceremonii wręczenia Złotych Globów kategoria ta została podzielona na dwie: najlepszy film dramatyczny i najlepszy film komediowy lub musical. Wyjątkiem był rok 1953, kiedy ponownie przyznano nagrodę dla najlepszego filmu ("Szata"). Nagroda jest wręczana producentom filmu.
Poniższa tabela zawiera również filmy, które otrzymały nagrodę w kategorii najlepszy film.
Laureaci i nominowani.
Laureaci są wyróżnieni błękitnym kolorem tła i pogrubieniem pisma (laureaci w kategorii "Najlepszy film" są wyróżnieni jasnobłękitym kolorem tła; nagrody były przyznawane w latach 1943–1950 oraz w roku 1953).

</doc>
<doc id="1206699" url="https://pl.wikipedia.org/wiki?curid=1206699" title="Zbieralnik pary">
Zbieralnik pary

Zbieralnik pary – pojemnik zlokalizowany na szczycie kotła w lokomotywach parowych zbierający parę nasyconą. Jego funkcją jest uniemożliwienie zalania wodą silnika parowego, zwłaszcza podczas jazdy po pochyłościach, co mogłoby spowodować awarię. W starszych parowozach na parę nasyconą z niego prowadził główny przewód zasilający do cylindrów. W parowozach od końca XIX wieku napędzanych parą przegrzaną ze zbieraka pary poprzez przepustnicę para płynęła do przegrzewacza i za nim na rozrząd silnika parowego. Regulacja dopływu ilości pary do silnika za pomocą przepustnicy zlokalizowanej najczęściej w zbieraku, choć były rozwiązania (np. w Ty246) gdzie przepustnica wielozaworowa była na parę przegrzaną (poza zbierakiem pary). 
Na szczycie kotła parowozów są zazwyczaj trzy podobne skrzynki - są to, poza zbieralnikiem pary, piasecznica oraz zawór bezpieczeństwa.

</doc>
<doc id="1206705" url="https://pl.wikipedia.org/wiki?curid=1206705" title="Camaricus">
Camaricus

Camaricus – rodzaj pająka z rodziny ukośnikowatych, opisany po raz pierwszy przez Thorella w 1887 roku. Obejmuje 13 gatunków, które występują głównie w Azji, ale także i w Afryce ("C. cimex", "C. mimus" i "C. nigrotesselatus", a także jego podgatunek "C. n. lineitarsus"). Większość z nich jest bardzo kolorowo ubarwiona, na przykład "C. nigrotesselatus" posiada czerwone głowotułowie i żółty odwłok z czarno-białymi wzorami.

</doc>
<doc id="1206706" url="https://pl.wikipedia.org/wiki?curid=1206706" title="Carcinarachne">
Carcinarachne

Carcinarachne – południowoamerykański rodzaj pająka z rodziny ukośnikowatych, opisany po raz pierwszy przez Schmidta w 1956 roku. Jedyny i zarazem typowy gatunek to "C. brocki", występuje jedynie w Ekwadorze.

</doc>
<doc id="1206707" url="https://pl.wikipedia.org/wiki?curid=1206707" title="Mikrotik">
Mikrotik

SIA Mikrotīkls, znany jako MikroTik – łotewski producent sprzętu komputerowego do zastosowań sieciowych i bezprzewodowych. Sprzedaje oprogramowanie, urządzenia łączności radiowej w standardzie 802.11a/b/g/n/ac/ax oraz routery.
Firma została założona w 1996 roku. W chwili obecnej zatrudnia ponad 85 pracowników. Głównym produktem jest bazujący na Linuksie system operacyjny, znany pod nazwą MikroTik RouterOS. Pozwala on zmienić dowolny komputer klasy PC (także maszyny w architekturze MIPS i PowerPC) w pełni funkcjonalny router posiadający możliwości takie jak: 
System jest licencjonowany na zasadzie schodkowej. Ze wzrostem poziomu licencji, rośnie cena i możliwości oprogramowania. Reguły licencjonowania są przejrzyste, a oprócz początkowego kosztu licencji nie ma żadnych kosztów ukrytych (np. za „pakiety funkcjonalności” itd.)
RouterOS MikroTik, w powiązaniu z linią produktów sprzętowych pod nazwą MikroTik RouterBOARD, przeznaczony jest dla małych i średnich firm świadczących usługi dostępu do internetu i transmisji danych.
Firma wydała również własne oprogramowanie The Dude, udostępnione nieodpłatnie, pozwalające na łatwe zarządzanie siecią złożoną z wielu urządzeń Mikrotik, a także innych zgodnych z SNMP.
Licencja GPL.
W związku z tym, że system operacyjny MikroTik RouterOS bazuje na Linuksie, udostępnionym na licencji GPL, firma jest zobowiązana do upublicznienia jego kodu źródłowego wraz z naniesionymi przez siebie zmianami. Producent udostępnia możliwość zamówienia płyty z kodem źródłowym elementów, które powstały na bazie oprogramowania z licencją GPL. Informację na temat zamówienia płyty znajdują się w dokumencie licencyjnym systemu RouterOS.

</doc>
<doc id="1206709" url="https://pl.wikipedia.org/wiki?curid=1206709" title="Cebrenninus">
Cebrenninus

Cebrenninus – rodzaj pająka z rodziny ukośnikowatych, opisany po raz pierwszy przez Simona w 1887 roku. Obejmuje 4 gatunki występujące jedynie na południowoazjatyckich wyspach: Borneo, Sumatrze i Jawie.

</doc>
<doc id="1206712" url="https://pl.wikipedia.org/wiki?curid=1206712" title="Droga krajowa B30 (Niemcy)">
Droga krajowa B30 (Niemcy)

Droga krajowa 30 () – niemiecka droga krajowa przebiegająca na osi północ południe od skrzyżowania z drogą B10 w Ulm do skrzyżowania z drogą B31 we Friedrichshafen w Badenii Wirtembergii.
Miejscowości leżące przy B30.
Ulm, Neu-Ulm, Wiblingen, Donaustetten, Achstetten, Laupheim, Baustetten, Warthausen, Biberach an der Riß, Schweinhausen, Hochdorf, Unteressendorf, Oberessendorf, Bad Waldsee, Gaisbeuren, Enzisreute, Baindt, Weingarten, Ravensburg, Eschach, Untereschach, Meckenbeuren, Lochbrücke, Friedrichshafen.
Historia.
Droga była wirtemberską drogą krajową nr 49 a od 1932 r. "Reichsstrasse 30".
W 1964 podjęto decyzje o rozbudowie drogi do autostrady A89. Rozbudowę rozpoczęto w 1978 r. W 1980 porzucono jednak plany budowy A 89.

</doc>
<doc id="1206713" url="https://pl.wikipedia.org/wiki?curid=1206713" title="Ceraarachne">
Ceraarachne

Ceraarachne – rodzaj pająka z rodziny ukośnikowatych, opisany po raz pierwszy przez Keyserlinga w 1880 roku. Obejmuje tylko 3 gatunki występujące jedynie w Ameryce Południowej (Brazylii i Kolumbii). Gatunek typowy to "C. varia".

</doc>
<doc id="1206715" url="https://pl.wikipedia.org/wiki?curid=1206715" title="Could You">
Could You



</doc>
<doc id="1206719" url="https://pl.wikipedia.org/wiki?curid=1206719" title="Shine It On">
Shine It On



</doc>
<doc id="1206720" url="https://pl.wikipedia.org/wiki?curid=1206720" title="QR">
QR

QR (ang. "quick ratio") – wskaźnik płynności szybkiej lub wskaźnik płynności II stopnia.
QR to stosunek aktywów bieżących (obrotowych) pomniejszonych o zapasy i rozliczenia międzyokresowe czynne (jeśli występują) do pasywów bieżących (zobowiązań krótkoterminowych).
Wskaźnik płynności szybkiej to zdolność przedsiębiorstwa do regulacji bieżących zobowiązań za pomocą gotówki i jej ekwiwalentów oraz „przyszłej gotówki”.
Definiuje się go następującym wzorem:
Przyjmuje się, że QR powinno przyjmować wartość większą od 1.

</doc>
<doc id="1206721" url="https://pl.wikipedia.org/wiki?curid=1206721" title="Cetratus">
Cetratus

Cetratus – rodzaj pająka z rodziny ukośnikowatych, opisany po raz pierwszy przez Władysława Kulczyńskiego, polskiego zoologa, specjalistę w dziedzinie pajęczaków w 1911 roku. Jedyny i zarazem typowy gatunek to "C. annulatus", występujący w Nowej Gwinei. Pająk ten naśladuje ruchy i wygląd os z rodzaju "Crossocerus" (prawdopodobnie "C. cetratus"), by się do nich bezpiecznie zbliżyć i zaatakować. Nie buduje sieci.

</doc>
<doc id="1206722" url="https://pl.wikipedia.org/wiki?curid=1206722" title="Pasek zębaty">
Pasek zębaty

Pasek zębaty – element przekładni pasowej.
Zęby ukształtowane na wewnętrznej powierzchni pasa i odpowiednie zęby koła pasowego umożliwiają pracę przekładni bez poślizgu.
Ten rodzaj przekładni pasowej stosowany jest w urządzeniach, w których niedopuszczalny jest poślizg, na przykład w układach rozrządu silników spalinowych.

</doc>
<doc id="1206724" url="https://pl.wikipedia.org/wiki?curid=1206724" title="Maciej Frankiewicz">
Maciej Frankiewicz

Maciej Krzysztof Frankiewicz (ur. 14 grudnia 1958 w Poznaniu, zm. 16 czerwca 2009 w Śremie) – polski działacz polityczny, samorządowy i sportowy; w latach 1999–2002 wiceprezydent, od 2002 do śmierci – zastępca prezydenta Poznania. W Zarządzie Miasta odpowiadał za oświatę, sport oraz kulturę.
Życiorys.
Studiował na Politechnice Poznańskiej, gdzie był inicjatorem powołania uczelnianej komórki NZS we wrześniu 1980, a następnie jej członkiem. W latach 1980–1989 zajmował się kolportażem wydawnictw niezależnych. Od 1980 do 1981 był autorem i redaktorem pisma "Wolna Polska", którego był współzałożycielem.
Działał w Konfederacji Polski Niepodległej (od grudnia 1980 do 13 grudnia 1981), Solidarności Walczącej (1983–1989), Partii Wolności (był jej wiceprzewodniczącym) oraz Ruchu Odbudowy Polski.
W stanie wojennym dwukrotnie internowany, później aresztowany wielokrotnie uciekał z więzienia. Za zdewastowanie konsulatu ZSRR w Poznaniu stanął przed sądem. W sumie był dwukrotnie internowany (od 28 stycznia 1982 do 2 marca 1982 oraz od 15 czerwca 1982 do 17 lipca 1982), trzykrotnie aresztowany i wielokrotnie zatrzymywany za działalność polityczną. 10 listopada 1988 został zatrzymany i dotkliwie pobity w poznańskiej siedzibie SB na ul. Kochanowskiego.
W latach 1990–1998 prowadził niezależne Wydawnictwo WIS, którego był właścicielem. Był wówczas również fundatorem i organizatorem bezpłatnych wakacji dla dzieci z ubogich rodzin.
W wyborach parlamentarnych w 2001 kandydował z poparciem Ruchu Społecznego AWS do Sejmu z listy Akcji Wyborczej Solidarność Prawicy, która nie uzyskała mandatów.
Będąc wiceprezydentem angażował się w sprawy oświaty, kultury i sportu. Od 2007 był przewodniczącym zespołu "Poznań EURO 2012", który zajmował się przygotowaniem miasta do organizacji Mistrzostw Europy w Piłce Nożnej. Uważa się, że przyczynił się do przyznania Poznaniowi organizacji EURO 2012.
15 czerwca 2007 otrzymał z rąk prezydenta Lecha Kaczyńskiego Krzyż Oficerski Orderu Odrodzenia Polski za zasługi w walce o niepodległość Polski i demokrację. Pośmiertnie został odznaczony Krzyżem Komandorskim Orderu Odrodzenia Polski.
Jako kawalerzysta uczestniczył w inscenizacjach upamiętniających kolejne rocznice wybuchu Powstania Wielkopolskiego. Uprawiał pływanie, nurkowanie i spadochroniarstwo, był miłośnikiem koni i tradycji polskiej jazdy, a także wspinaczki górskiej: był zdobywcą najwyższych szczytów Europy, Afryki i Ameryki Południowej. Współtworzył coroczny Poznański Maraton, czynnie w nim uczestnicząc. Był aktywnym kibicem Lecha Poznań – członkiem stowarzyszenia i wiceprezesem WKP Lech Poznań.
Laureat tytułu Ambasadora Dobra Fundacji "Świat na TAK", otrzymanego podczas XV Jubileuszowej Gali Samorządowego Konkursu Nastolatków Ośmiu Wspaniałych, która odbyła się w dniach 5–7 czerwca 2009 w Poznaniu.
19 maja 2009 uległ w Bolesławcu wypadkowi podczas jazdy konnej. Zmarł w szpitalu w Śremie. Bezpośrednią przyczyną śmierci był rozległy zator tętnicy płucnej. Był żonaty, miał dwójkę dzieci.
Maciej Frankiewicz został pochowany 19 czerwca 2009 w Alei Zasłużonych na Cmentarzu Junikowskim w Poznaniu (AZ-2-P2-126). W pogrzebie uczestniczyli przedstawiciele władz państwowych i samorządowych, przedstawiciele szwadronu reprezentacyjnego 15. Pułku Ułanów Poznańskich, kibice, a także dziesiątki delegacji poznańskich szkół i tysiące mieszkańców miasta. Ceremonię pogrzebową poprowadził biskup Zdzisław Fortuniak.
Jest patronem największego w Polsce poznańskiego Maratonu.
Upamiętnienie.
W dniu 5 listopada 2010 Maciej Frankiewicz został patronem 31. Gimnazjum w Poznaniu. Wmurowano z tej okazji stosowną tablicę pamiątkową w obecności córek, Kornela Morawieckiego i Ryszarda Grobelnego.

</doc>
<doc id="1206726" url="https://pl.wikipedia.org/wiki?curid=1206726" title="Coenypha">
Coenypha

Coenypha - południowoamerykański rodzaj pająka z rodziny ukośnikowatych, opisany po raz pierwszy przez Simona w 1895 roku. Obejmuje 4 gatunki, występujące wyłącznie w Chile. 

</doc>
<doc id="1206727" url="https://pl.wikipedia.org/wiki?curid=1206727" title="Camus">
Camus



</doc>
<doc id="1206728" url="https://pl.wikipedia.org/wiki?curid=1206728" title="MikroTik">
MikroTik



</doc>
<doc id="1206729" url="https://pl.wikipedia.org/wiki?curid=1206729" title="Béla Kiss">
Béla Kiss

Béla Kiss (ur. 28 lipca 1877 w Izsák, zm. ?) – węgierski seryjny morderca zwany Potworem z Cinkoty. Zamordował 32 kobiety.
W 1900 roku Kiss wynajął w Cinkocie (dziś część Budapesztu) dom. Miał 23 lata i podobał się okolicznym pannom, ale Kiss od zawsze twierdził, że odpowiednia dla niego kobieta musi pochodzić z Budapesztu. Często zamieszczał ogłoszenia matrymonialne w stołecznej prasie. Kobiety chętnie odpowiadały na ogłoszenia i przyjeżdżały do jego domu. 
W 1914 roku został powołany do wojska i wyjechał na serbski front. 2 lata później do Cinkoty przyjechał właściciel domu, którego najemcą był Kiss. Na tyłach domu znalazł on kilka metalowych beczek. Gdy otworzył jedną z nich, poczuł silny fetor rozkładającego się ciała. Natychmiast zatelegrafował na policję do Budapesztu. Po przeszukaniu posesji okazało się, że zwłoki są dosłownie wszędzie – w ogrodzie, w piwnicy i innych zakamarkach domu. Każda ofiara, nawet ta już pogrzebana, została zakonserwowana w alkoholu drzewnym. W sumie znaleziono 32 ciała – wszystkie wciąż były do rozpoznania. W tajnym pokoju Kissa znaleziono wiele paczek z ofertami matrymonialnymi od kobiet. Znaleziono też wiele książek z opisami trucizn i metodami ich przygotowywania. Przerażające było to, że nikt nie zorientował się, że coś się dzieje. Gospodyni Kissa mówiła, że kobiety przyjeżdżały do niego z Budapesztu i niekiedy zostawały z nim na kilka dni, ale nie obchodziło jej, co on robił z nimi całymi nocami.
Na front posłano nakaz aresztowania Kissa. W 1916 roku detektywi otrzymali wiadomość, że Kiss zmarł rok wcześniej na tyfus gdzieś w Serbii. Niedługo potem ktoś stwierdził, że Kissa widziano w centrum Budapesztu. Przez najbliższe lata węgierska policja otrzymywała wiele wiadomości o Kissie. Wielu nigdy nie potwierdzono. Jedni mówili, że zmarł w Turcji, inni, że siedzi w rumuńskim więzieniu za włamanie. W 1936 ktoś widział go podobno w Nowym Jorku, gdzie rzekomo pracował jako budowlaniec. Gdy policja zjawiła się tam, by to sprawdzić, okazało się, że ten właśnie mężczyzna został zwolniony. Bela Kiss nigdy nie został schwytany i nie odpowiedział za swe zbrodnie.

</doc>
<doc id="1206731" url="https://pl.wikipedia.org/wiki?curid=1206731" title="Legion USS">
Legion USS



</doc>
<doc id="1206732" url="https://pl.wikipedia.org/wiki?curid=1206732" title="Stain">
Stain



</doc>
<doc id="1206733" url="https://pl.wikipedia.org/wiki?curid=1206733" title="Usususy">
Usususy



</doc>
<doc id="1206734" url="https://pl.wikipedia.org/wiki?curid=1206734" title="Steel Panthers">
Steel Panthers

Steel Panthers – seria komputerowych strategicznych gier turowych rozgrywających się w realiach II wojny światowej oraz czasach współczesnych. Oryginalna trzyczęściowa seria "Steel Panthers" została stworzona i wydana przez firmę Strategic Simulations, Inc. od 1995 do 1997 roku według projektu programistów Gary Grigsby'ego i Keitha Brorsa. Później na jej podstawie powstały darmowe przeróbki autorstwa firm Matrix Games i The Camo Workshop.
Rozgrywka.
Wszystkie gry z serii są do siebie bardzo podobne w sposobie rozgrywki. Dostępne są cztery tryby rozgrywki: gracz kontra AI, AI kontra AI oraz gracz kontra gracz (na jednym komputerze bądź w trybie PBeM). Grający po wybraniu kierowanej strony (już pierwsza część pozwalała na wybór spośród 18 armii państwowych, w tym 2 amerykańskich; kolejne oferowały ich coraz więcej) może wybierać spośród 4 rodzajów historycznych dla danej nacji jednostek: piechoty, artylerii, pojazdów opancerzonych i różności.
Piechota to głównie oddziały zwykłych strzelców, saperów (wykrywają miny oraz potrafią je usunąć wraz z zaporami przeciwczołgowymi), karabinów maszynowych oraz snajpera (są też jednostki specjalne dla niektórych nacji). Artyleria składa się z moździerzy, lekkich dział przeciwpiechotnych bądź przeciwpancernych, ciężkich dział, baterii przeciwlotniczych oraz haubic i bombowców (służących do bombardowania wskazanych celów). Pojazdy opancerzone to w głównej mierze wozy pancerne, czołgi i działa samobieżne. Do różności należą m.in. ciężarówki (mogą przenosić piechotę, a także naprawiać jednostki pancerne bądź dostarczać amunicję), pojazdy z oficerami kontrolujące zachowanie żołnierzy, morski sprzęt desantowy (do misji szturmowych) oraz bunkry i miny (do misji obronnych).
Każda jednostka ma określoną liczbę punktów ruchu do poruszania się po heksogenalnej planszy, właściwości dotyczące używanego sprzętu oraz liczbę strzałów możliwych do wykonania. Punkty strzałów można rozdzielić pomiędzy fazę ruchu gracza i fazę ruchu jego przeciwnika. Broniący się oddział lub pojazd, jeżeli zostanie zaatakowany, ma prawo się bronić pozostałymi punktami strzału. System strzelania do wroga bazuje na skomplikowanym systemie obliczania skutków trafienia. O tym może decydować kierunek strzelającego w stosunku do ostrzeliwanego, odległość od siebie, wysokość aktualnie okupowanego terenu oraz jego typ (często te warunki uniemożliwiają nawet dojrzenie wroga). Jeżeli strzał z podstawowej broni jest celny i pojawia się możliwość strzelania z następnej (o tym decyduje odległość między przeciwnikami), komputer darmowo, automatycznie ostrzeliwuje przeciwnika. Ostrzelany wraży oddział, jeżeli zostaje uszkodzony, nie może kontratakować. Często to prowadzi do ucieczki jednostki w panice (nie można jej kontrolować), a w sporadycznych warunkach nawet do opuszczenia pola bitwy lub poddania się. Poza walką bezpośrednią gracz może też planować bombardowanie wybranych heksów bądź utworzenie zasłony dymnej na nich (oczywiście zasłonę może wystrzelić także zwykła jednostka, jednak zasięg dymu jest mniejszy).
Celem każdej ze stron jest najczęściej zdobycie i utrzymanie zaznaczonych na mapie punktów strategicznych do czasu zakończenia czasu bitwy (może się ona zakończyć przedwcześnie, jeżeli wróg ucieknie z pola bitwy). Wyeliminowanie wszystkich przeciwników nie jest konieczne do wygranej.
Historia serii.
Mechanika serii bazuje na systemie trzech wcześniejszych serii gier Grigsby'ego z lat 80. dla komputerów Commodore 64 i Apple II: "Panzer Strike", "Typhoon of Steel" oraz "Overrun!". Oryginalna seria składa się z następujących tytułów:
Prawa do gry oraz kod oprogramowania zostały zdobyte przez Matrix Games, które wyprodukowało w 2001 roku darmową, rozbudowaną przeróbkę bazującą na "Steel Panthers III" (skróconą do lat 1930-1949):
Istnieją także cały czas się rozwijające dwie wersje "Steel Panthers" stworzone przez The Camo Workshop, bazujące na "Steel Panthers II":
Dystrybucją tej ostatniej zajęła się w 2005 roku firma Shrapnel Games, umożliwiając użytkownikowi wybór darmowej wersji ściąganej z Internetu bądź komercyjnej, zamawianej na CD ze specjalnymi dodatkami.

</doc>
<doc id="1206742" url="https://pl.wikipedia.org/wiki?curid=1206742" title="Wskaźnik płynności gotówkowej">
Wskaźnik płynności gotówkowej

Wskaźnik płynności gotówkowej (wskaźnik płynności I stopnia, CSHR, z ang. "cash ratio") – stosunek inwestycji krótkoterminowych do pasywów bieżących (zobowiązań krótkoterminowych). Wskazuje na zdolność firmy do regulacji bieżących zobowiązań za pomocą gotówki i jej ekwiwalentów.
Przyjmuje się, że powinien zawierać się w przedziale 0,1–0,3.

</doc>
<doc id="1206745" url="https://pl.wikipedia.org/wiki?curid=1206745" title="Pedalboard">
Pedalboard

Pedalboard – skrzynia, w której gitarzyści przechowują efekty gitarowe. Zazwyczaj jest on skonstruowany w ten sposób, aby przed graniem nie trzeba było wyciągać z niego efektów – wystarczy jedynie zdjąć górną pokrywę.

</doc>
<doc id="1206746" url="https://pl.wikipedia.org/wiki?curid=1206746" title="Ptiloris magnificus">
Ptiloris magnificus



</doc>
<doc id="1206749" url="https://pl.wikipedia.org/wiki?curid=1206749" title="Rerewhakaaitu">
Rerewhakaaitu

Rerewhakaaitu to małe jezioro, położone 29 km na południowy wschód od miasta Rotorua.

</doc>
<doc id="1206755" url="https://pl.wikipedia.org/wiki?curid=1206755" title="Zespół klasztorny kamedułów na Bielanach">
Zespół klasztorny kamedułów na Bielanach

Zespół klasztorny kamedułów na Bielanach – zespół obiektów pokamedulskich, w skład którego wchodzą kościół pw. Niepokalanego Poczęcia Najświętszej Marii Panny, św. Józefa i św. Ambrożego i zabudowania klasztorne. Znajduje się w parafii błogosławionego "Edwarda Detkensa spośród 108 męczenników" w Warszawie, przy ul. Dewajtis w Lesie Bielańskim, w dzielnicy Bielany.
Opis.
Kościół, pierwotnie drewniany, został wzniesiony w latach 1669–1710 dla zakonu kamedułów przybyłych tu z Bielan krakowskich. Prace wykończeniowe ciągnęły się jednak przez następne pół wieku. Kościół wzniesiony został w stylu późnobarokowym na planie wydłużonego ośmioboku z dwiema dużymi kaplicami. Wnętrze kościoła zdobi stiukowa dekoracja rokokowa oraz cenne obrazy. W zakrystii na sklepieniu znajdują się malowidła M. A. Palloniego z drugiej połowy XVII wieku. W kościele znajduje się serce Michała Korybuta Wiśniowieckiego oraz jego matki, a przy świątyni grób Stanisława Staszica. W pobliżu świątyni wzniesiono 13 eremów; w jednym z nich rekolekcje odprawiał król Jan Kazimierz.
Oprócz kościoła zachowały się inne zabudowania klasztorne: refektarz, infirmeria, dom gościnny i 13 eremów. Kameduli zostali wypędzeni z Warszawy przez zaborców i nie wrócili już nigdy na warszawskie Bielany.
Siedziba Kampinosko-Bielańskiej Kapituły Kolegiackiej. Z zespołem klasztornym sąsiaduje dawna Akademia Teologii Katolickiej, obecnie Uniwersytet Kardynała Stefana Wyszyńskiego.
Zabytki.
Zespół został wpisany do rejestru zabytków jako zespół klasztorny kamedułów na Bielanach, ul. Dewajtis 3, nr rej: 18/1 z 1.07.1965 i z 10.05.2008:

</doc>
<doc id="1206756" url="https://pl.wikipedia.org/wiki?curid=1206756" title="Zanim spadnie deszcz">
Zanim spadnie deszcz



</doc>
<doc id="1206760" url="https://pl.wikipedia.org/wiki?curid=1206760" title="Tele Program">
Tele Program

Tele Program – cotygodniowy magazyn telewizyjny występujący w gazetach lokalnych.
Magazyn istnieje od jesieni 1993 roku. Pierwszy numer był o objętości 16 stron jako dodatek do dziennika "Czas". Wkrótce dołączyły inne gazety, m.in. "Gazeta Pomorska", "Wieczór Wrocławia".
W Tele Programie są też różne informacje o serialach, filmach i aktorach.
10 grudnia 2010 r. ukazał się odnowiony "Tele Program", który ma 40 stron i ramówki 33 stacji telewizyjne, a teraz ma 32 strony i 54 stacje.

</doc>
<doc id="1206769" url="https://pl.wikipedia.org/wiki?curid=1206769" title="Viktor Troicki">
Viktor Troicki

Viktor Troicki (ur. 10 lutego 1986 w Belgradzie) – serbski tenisista, zdobywca Pucharu Davisa z 2010 roku, olimpijczyk z Londynu (2012) i Rio de Janeiro (2016).
Kariera tenisowa.
Karierę tenisową Troicki rozpoczął w 2006 roku. Początkowo grywał w turniejach z serii "ITF Futures" oraz ATP Challenger Tour.
Pierwszy znaczący wynik szczebla ATP World Tour zanotował w roku 2007, podczas rywalizacji w Umagu dochodząc do półfinału. Po drodze Troicki pokonał Novaka Đokovicia, jednak pojedynek o finał rozgrywek przegrał z Andreim Pavelem. Pierwszy finał zawodów ATP World Tour Troicki rozegrał w połowie sierpnia 2008 roku w Waszyngtonie, eliminując po drodze m.in. Andy’ego Roddicka. Mecz o tytuł przegrał z Juanem Martínem del Potro.
W maju 2009 roku Troicki wraz z Janko Tipsareviciem i Nenadem Zimonjiciem zdobył Drużynowy puchar świata na ziemnych kortach w Düsseldorfie. W finale Serbowie wygrali 2:1 z Niemcami, a Troicki zdobył punkt wygrywając mecz z Rainerem Schüttlerem. Drugi finał rozgrywek ATP World Tour z udziałem Serba miał miejsce we wrześniu 2009 roku w Bangkoku. Troicki wyeliminował po drodze m.in. Jo-Wilfrieda Tsongę; przegrał z Gilles’em Simonem.
W październiku 2010 roku Troicki wygrał zawody w grze podwójnej w Bangkoku. Partnerem deblowym Serba był Christopher Kas, a w finale wynikiem 6:4, 6:4 pokonali debel Jonatan Erlich-Jürgen Melzer. Tegoż samego miesiąca Serb wygrał swój pierwszy singlowy turniej rangi ATP World Tour, na kortach twardych w Moskwie. W drodze po tytuł pokonał m.in. Jo-Wilfrieda Tsongę, a w finale Markosa Pagdatisa. Również podczas zawodów w Moskwie Serb osiągnął finał w grze podwójnej, partnerując Janko Tipsareviciowi. W finale Serbska para przegrała z Igorem Kunicynem i Dmitrijem Tursunowem.
W styczniu 2011 roku Troicki osiągnął finał zawodów w Sydney. Po drodze wyeliminował m.in. Richarda Gasqueta, jednak pojedynek finałowy przegrał z Gilles’em Simonem. W połowie października Serb dotarł do finału w Moskwie, jednak w meczu o tytuł uległ Janko Tipsareviciowi.
W 2012 roku zagrał na igrzyskach olimpijskich w Londynie. Zarówno z zawodów singlowych i deblowych odpadł w I rundzie, w deblu startując z Novakiem Đokoviciem.
Drugi singlowy tytuł Serb wywalczył w styczniu 2015 roku podczas turnieju w Sydney, startując z eliminacji. W spotkaniu finałowym pokonał Michaiła Kukuszkina. W czerwcu Troicki został finalistą zawodów w Stuttgarcie jedynie ulegając Rafaelowi Nadalowi.
Trzecie zwycięstwo w grze pojedynczej Troicki osiągnął ponownie w Sydney, a finałowym rywalem Serba był Grigor Dimitrow. W lutym 2016 roku grał w finale zawodów w Sofii, ale cały turniej wygrał Roberto Bautista-Agut. Latem zagrał na igrzyskach olimpijskich w Rio de Janeiro odpadając z turnieju singlowego w 1 rundzie.
W lutym 2017 Troicki został zwycięzcą turnieju gry podwójnej w Sofii partnerując Nenadowi Zimonjiciowi.
Od lutego 2008 Troicki reprezentował Serbię w Pucharze Davisa. W 2010 roku zdobył wraz z drużyną końcowy tytuł. Zespół serbski po drodze pokonał USA, Chorwację, Czechy, a w finale Francję. W rundzie z Francuzami Troicki zdobył decydujący punkt na 3:2 w rywalizacji, pokonując 6:2, 6:2, 6:3 Michaëla Llodrę.
25 lipca 2013 roku Victor Troicki został zdyskwalifikowany przez Komisję Antydopingową ITF na okres półtora roku za odmowę poddania się badaniu krwi podczas turnieju ATP World Tour Masters 1000 w Monte Carlo w 2013 roku.
W 2021 roku zakończył karierę zawodową.

</doc>
<doc id="1206772" url="https://pl.wikipedia.org/wiki?curid=1206772" title="Teddy">
Teddy

"Teddy" to ostatnie z opowiadań J.D. Salingera w zbiorze "Dziewięć opowiadań" wydanych w 1953 (wyd. polskie 1964). Opowiadanie miało swoją premierę w styczniu 1953 roku w amerykańskim magazynie The New Yorker.
Fabuła.
Teddy (Theodore Mc Ardle) jest dziesięcioletnim geniuszem, dzieckiem przeciętnych intelektualnie rodziców. Wraz z rodziną, w tym młodszą siostrą, przemierza statkiem ocean, wracając z podróży do Europy, gdzie udzielał wielu wywiadów. Opowiadanie koncentruje się na rozmowie chłopca z młodym mężczyzną Nicholsonem na temat istoty istnienia i reinkarnacji. Salinger nadał chłopcu swoją cechę duchowej dociekliwości i żądzę poszukiwań. Za pośrednictwem chłopca dzieli się swoim podejściem do świata. Nicholson, biorąc pod uwagę wiek chłopca, jest zaskoczony jego wiedzą i sposobem rozumowania. Rozmowa jest jednak krótka, bowiem Teddy śpieszy się na lekcję pływania. Co więcej, wykorzystuje ten fakt w rozmowie, tłumacząc na przykładzie, jakby mógł umrzeć w ciągu kilku chwil, chociażby wrzucony przez siostrę do basenu i, ku ogólnemu zaskoczeniu, pustego. W ostatniej scenie Nicholson idzie pośpiesznie za Teddym na basen, jednak w połowie schodów słyszy przeraźliwy wrzask małej dziewczynki. 

</doc>
<doc id="1206774" url="https://pl.wikipedia.org/wiki?curid=1206774" title="Miały (stacja kolejowa)">
Miały (stacja kolejowa)

Miały – stacja kolejowa w Miałach, w województwie wielkopolskim, w Polsce. Według klasyfikacji PKP ma kategorię dworca lokalnego. Można stąd dojechać do Poznania lub Krzyża Wlkp.
W roku 2017 stacja obsługiwała 200–299 pasażerów na dobę
W budynek dworcowy wmurowana jest tablica pamiątkowa z lutego 1994, ku czci powstańców wielkopolskich, zdobywców stacji (75. rocznica). Umieszczono na niej cytat z Urszuli Ledóchowskiej – "Jeszcze Polska nie zginęła, kiedy ją kochamy".

</doc>
<doc id="1206775" url="https://pl.wikipedia.org/wiki?curid=1206775" title="Mistagogia">
Mistagogia

Mistagogia (gr. "μυσταγογέω, μυσταγογία" od "μύστης" 'wtajemniczony' i "άγω" 'prowadzić') – pojęcie religijne oznaczające wprowadzanie w "misterium" – duchową tajemniczą rzeczywistość. W chrześcijaństwie jest ona określana jako wtajemniczenie chrześcijańskie.
Mistagogia a katechumenat.
Termin „mistagogia” był początkowo w użytku greckich religii misteryjnych. W świeckim znaczeniu, mówiono o przewodniku oprowadzającym po mieście, że jest "mistagogiem". Nie występował w literaturze chrześcijańskiej przed IV w., choć traktowała ona o rzeczywistości określanej później przez to pojęcie. Na przełomie IV/V w. mistagogią nazwano wprowadzanie katechumena w misterium wiary i zbawienia.
W Kościele starożytnym cały proces inicjacji kandydatów do chrztu w chrześcijaństwo zwany katechumenatem miał charakter mistagogii. Jednak szczególnym, właściwym etapem poświęconym mistagogii były katechezy pochrzcielne dla neofitów, zwane katechezami mistagogicznymi. 
Mistagogia prowadzi niewierzących do wiary w tajemnicę Chrystusa i Jego Misterium paschalne, przechodząc od tego, co widzialne, do tego, co niewidzialne, od znaku do tego, co on oznacza, od "sakramentów" do "misteriów". Nie można wprowadzić w to misterium samym nauczaniem. Nie jest ono bowiem zbiorem prawd. Chrześcijańskim misterium jest Osoba Jezusa Chrystusa, a zadaniem mistagogii jest pomóc w poznaniu tej Osoby i oddaniu Jej swego życia. Ten proces wzrostu dokonuje się we wspólnocie Kościoła. W Kościele katolickim mistagogia na nowo znajduje swe należne jej miejsce od czasu reformy Soboru watykańskiego II.
Sakramenty wtajemniczenia chrześcijańskiego.
Powracając do tradycyjnej mistagogii chrześcijańskiej, "Ogólne wprowadzenie" do odnowionych po Soborze watykańskim II obrzędów chrztu dzieci, ponownie, jak w pierwszych wiekach, a także podobnie jak w praktyce Kościołów prawosławnych łączy trzy sakramenty: Chrzest, Bierzmowanie i Eucharystię, nazywając je sakramentami „wtajemniczenia chrześcijańskiego”. Przyjmowanie ich w tej właśnie kolejności ma prowadzić przez wiarę do wtajemniczenia w misterium paschalne: „doprowadzają do pełnej dojrzałości wyznawców Chrystusa, którzy w Kościele i w świecie pełnią posłannictwo właściwe całemu ludowi chrześcijańskiemu”. Neofici najpierw we chrzcie „zostają odrodzeni z wody i Ducha Świętego (por. J 3,5) i stają się nowym stworzeniem”. Następnie „dokładniej upodobniają się do Chrystusa i napełniają Duchem Świętym”, następnie „uczestnicząc w zgromadzeniu eucharystycznym, przyjmują Ciało Syna Człowieczego i piją Jego Krew, aby otrzymać życie wieczne (por. J 6,55) i wyrażać jedność ludu Bożego”.
W posynodalnej adhortacji "Sacramentum Caritatis" 64 papież Benedykt XVI mówił o konieczności prowadzenia w parafiach drogi mistagogicznej, która skupiałaby się na trzech elementach: wprowadzaniu wiernych w historię zbawienia, objaśnianiu znaków zawartych w obrzędach liturgicznych i sakramentach, oraz uczeniu wiązania tych obrzędów z codziennym życiem chrześcijańskim.

</doc>
<doc id="1206776" url="https://pl.wikipedia.org/wiki?curid=1206776" title="Edige Kyrymał">
Edige Kyrymał

Edige Mustafa Kyrymał (Szynkiewicz) (kr-tat. "Mustafa Edige Qırımal", ros. Эдиге Мустафа Кырымал (Шинкевич); ur. w 1911 r. w Bakczysaraju w Rosji, zm. w 1980 r. w RFN) – tatarski emigracyjny działacz i publicysta narodowy i antykomunistyczny, przewodniczący narodowego przedstawicielstwa Tatarów krymskich podczas II wojny światowej
Życiorys.
Był z pochodzenia litewskim Tatarem. Jego rodzina przed wybuchem I wojny światowej przyjechała z Litwy na Krym. Edige Kyrymał uczęszczał do rosyjskiego gimnazjum w Jałcie. Studiował w instytucie pedagogicznym w Symferopolu. Po zajęciu Krymu przez wojska bolszewickie i rozpoczęciu represji przeciw tatarskiej inteligencji wyjechał z ojczyzny. Brał udział w wystąpieniach antysowieckich na Kaukazie i na obszarze Azerbejdżanu. Od 1932 r. zamieszkał w Turcji. W 1934 r. przyjechał do swojego dziadka do Wilna, gdzie podjął działalność polityczną. Po ataku Niemiec, a następnie ZSRR na Polskę we wrześniu 1939 r., wyjechał ponownie do Turcji. W grudniu 1941 r. przybył do Berlina. Podjął kolaborację z Niemcami. Był współorganizatorem narodowego przedstawicielstwa Tatarów krymskich. Na przełomie listopada i grudnia 1942 r. przyjechał do okupowanego Krymu, gdzie wszedł w skład Symferopolskiego Komitetu Muzułmańskiego. Od stycznia 1943 r. objął funkcję przewodniczącego narodowego przedstawicielstwa Tatarów krymskich. W listopadzie tego roku został członkiem krymsko-tatarskiego biura przy Ministerstwie ds. Okupowanych Terytoriów Wschodnich. Za pośrednictwem przedstawicieli Turcji prowadził nieudane rozmowy z Reichsführerem SS Heinrichem Himmlerem w sprawie utworzenia na Krymie tatarskiego państwa. Po zakończeniu wojny przebywał na emigracji w zachodnich Niemczech. W latach 1954-1972 pracował w Instytucie Badań nad Historią i Kulturą ZSRR w Monachium. Opublikował książkę pt. "Der nationale Kampf der Krimtürken. Mit besonderer Berücksichtigung der Jahre 1917—1918" (1952). Zajmował się genealogią i heraldyką litewskich i krymskich Tatarów, opracowywał również biografie tatarskich i tureckich działaczy. Występował też w Radiu Wolna Europa. zmarł w RFN w 1980 r.
Publikacje.
Der nationale Kampf der Krimturken, Emsdetten/Westfalen, 1952

</doc>
<doc id="1206777" url="https://pl.wikipedia.org/wiki?curid=1206777" title="Porozów">
Porozów

Porozów () – osiedle typu miejskiego na Białorusi, w obwodzie grodzieńskim, w rejonie świsłockim. Położone nad rzeką Rosią, 22 km od Świsłoczy i 122 km od Grodna; 1,1 tys. mieszkańców (2010).
Siedziba parafii prawosławnej (pw. Świętej Trójcy) i rzymskokatolickiej (pw. św. Michała Archanioła).
Miasto królewskie położone było w końcu XVIII wieku w powiecie wołkowyskim województwa nowogródzkiego.
Historia.
Pierwsza wzmianka źródłowa o miejscowości pochodzi z 1460 roku, w którym określono Porozów jako wieś należącą do króla. W tym samym roku erygowano parafię wraz z kościołem, który wzniósł starosta sądowy (namiestnik) lidzki i brzeski Jan Rymwid Jagintowicz. W XV wieku w województwie trockim, od 1507 roku w województwie nowogrodzkim. Przed 1506 rokiem z nadania Aleksandra Jagiellończyka Porozów otrzymał prawa miejskie, a w 1511 roku został nazwany miastem królewskim, jednak formalnie król Polski Zygmunt I Stary przeniósł Porozów na prawa magdeburskie w dniu 27 marca 1523 roku na prośbę wójta Jana Podolanina, burmistrza i rajców, jednocześnie miasto otrzymało przywileje na 3 jarmarki. W 1616 roku miasto nadano herb z Matką Boską z Dzieciątkiem stojącą na półksiężycu. Prawa miejskie kolejno potwierdzali królowie: Władysław IV Waza, Jan Kazimierz, Michał Korybut Wiśniowiecki, Jan III Sobieski i August II Mocny. W 1751 roku założono przy kościele Bractwo Różańcowe. W 1767 roku miasteczko spłonęło wraz z drewnianym kościołem. Po III rozbiorze w 1795 roku, Porozów został włączony do Imperium Rosyjskiego i jego guberni grodzieńskiej.
Od 1921 roku leżał w granicach II Rzeczypospolitej, w województwie białostockim, w powiecie wołkowyskim, siedziba wiejskiej gminy Porozów. W 1921 miejscowość liczyła 1793 mieszkańców, zamieszkałych w 319 budynkach, w tym 1519 Polaków, 267 Żydów, 6 Białorusinów i 1 Rusina. 1186 mieszkańców było wyznania rzymskokatolickiego, 567 mojżeszowego i 40 prawosławnego.
Od września 1939, na mocy paktu Ribbentrop-Mołotow, pod okupacją ZSRR. Między czerwcem 1941 a lipcem 1944 roku pozostawał pod okupacją niemiecką, po czym zajęty przez Armię Czerwoną, został włączony do Białoruskiej SRR. Do II wojny światowej istniała duża społeczność żydowska, która została w większości wymordowana w czasie okupacji niemieckiej. W 1945 roku w obręb Porozowa włączono dawny majątek Bogudzięki, z neobarokowym drewnianym dworem Buttowtów Andrzeykowiczów, w którym obecnie mieści się szpital.
Kościoły w Porozowie.
Pierwszy drewniany kościół pw. Narodzenia Najświętszej Marii Panny oraz śś. Piotra i Pawła Apostołów i śś. Wojciecha i Jerzego męczenników ufundowany został w 1460 roku przez starostę Jana Rymwida. Około 1633 roku na koszt Elżbiety Massalskiej dobudowano do niego kaplicę Matki Bożej. Kościół ten przetrwał do 1668 roku, gdy zastąpiony został nowym wzniesionym na koszt kustosza wileńskiego ks. Benedykta Żuchorskiego. Następny drewniany kościół pw. Wniebowzięcia Marii Panny wystawił w 1715 roku dziedzic różański Jan Jankowski i pleban porozowski Kazimierz Krupowicz. Miał on długość 30 metrów i dwie wieże na fasadzie. Kościół ten spłonął w 1767 roku. Odbudowany w 1769 roku przez generała Antoniego Kazimierza hr. Tyszkiewicza spłonął powtórnie 12 maja 1797 roku. Murowany kościół pw. św. Michała Archanioła, zbudowany dopiero w 1828 roku przetrwał do dzisiaj.

</doc>
<doc id="1206781" url="https://pl.wikipedia.org/wiki?curid=1206781" title="Inserat">
Inserat

Inserat (łac. "insero", wkładam, włączam, wstawiam) – kopia sporządzona dla odbiorcy dokumentu, będąca nie tylko potwierdzeniem zgodności kopii z oryginałem, ale również treści oryginału przez jej powtórzenie wyłącznie dla odbiorcy. Wpisywano je często do ksiąg zwanych kopiariuszami, będących zbiorem kopii dokumentów, które otrzymał odbiorca z różnych źródeł. Kopiariusze takie pojawiły się w Polsce pod koniec XIII w. W takiej formie miasta przechowywały przywileje królewskie; na ich podstawie mogły zabiegać o potwierdzenie przez nowego króla praw udzielonych im przez jego poprzedników.

</doc>
<doc id="1206782" url="https://pl.wikipedia.org/wiki?curid=1206782" title="Brico Dépôt">
Brico Dépôt

Brico Dépôt – sieć składów remontowo-budowlanych należących do grupy Castorama. Nazwa sieci nawiązuje do idei zrób to sam (fr. "bricolage").
Pierwsze dwa sklepy otwarto w Warszawie w 2006 roku. Kolejne składy zostały ulokowane w Poznaniu, Toruniu, Stargardzie, Skarżysku-Kamiennej oraz Puławach.
W 2012 roku dokonano rebrandingu sklepów w Stargardzie oraz Poznaniu, a w 2013 w Skarżysku-Kamiennej, które funkcjonują obecnie jako Castorama.

</doc>
<doc id="1206784" url="https://pl.wikipedia.org/wiki?curid=1206784" title="Saga o ludziach lodu">
Saga o ludziach lodu



</doc>
<doc id="1206785" url="https://pl.wikipedia.org/wiki?curid=1206785" title="Szydłowieckie Centrum Kultury &quot;Zamek&quot;">
Szydłowieckie Centrum Kultury &quot;Zamek&quot;



</doc>
<doc id="1206786" url="https://pl.wikipedia.org/wiki?curid=1206786" title="Port lotniczy Oran As-Sanija">
Port lotniczy Oran As-Sanija

Port lotniczy Oran As-Sanija – międzynarodowy port lotniczy położony około 9 km na południe od centrum Oranu, w pobliżu As-Saniji. Jest jednym z największych portów lotniczych w Algierii.

</doc>
<doc id="1206789" url="https://pl.wikipedia.org/wiki?curid=1206789" title="Fort Stewart">
Fort Stewart

Fort Stewart – baza armii amerykańskiej w południowo-wschodniej części stanu Georgia, nieopodal miasta Savannah. Powierzchnia bazy wynosi około 1100 km². Stacjonuje tam 3 Dywizja Piechoty.

</doc>
<doc id="1206791" url="https://pl.wikipedia.org/wiki?curid=1206791" title="Malformacje macicy">
Malformacje macicy

Malformacje macicy – grupa wad wrodzonych macicy, powstałych wskutek zaburzenia rozwoju przewodów Müllera w embriogenezie. Występują u około 1% kobiecej populacji, są jednak niedodiagnozowane z powodu często bezobjawowego przebiegu. Część z nich objawia się zaburzeniami miesiączkowania, bólem, pierwotną niepłodnością lub niemożnością utrzymania ciąży. Wady budowy macicy stwierdza się u około 12% pacjentek z poronieniami nawykowymi. U 30% ciężarnych z wadami rozwojowymi narządu rodnego występuje niewydolność cieśniowo-szyjkowa.
Objawy.
Obraz kliniczny jest zróżnicowany i zależy od rodzaju posiadanej wady. Najczęstszymi objawami są:
Rozpoznanie.
W diagnostyce wad macicy stosuje się:

</doc>
<doc id="1206795" url="https://pl.wikipedia.org/wiki?curid=1206795" title="Blu-express">
Blu-express

Blu-express - włoska tania linia lotnicza z siedzibą w Rzymie. Firma jest oddziałem linii Blue Panorama Airlines.

</doc>
<doc id="1206801" url="https://pl.wikipedia.org/wiki?curid=1206801" title="Ion Balanel">
Ion Balanel



</doc>
<doc id="1206802" url="https://pl.wikipedia.org/wiki?curid=1206802" title="Sant mat">
Sant mat

Sant mat – tzw. tradycja santów. Jeden z ruchów religijnych w Indiach, zbliżony do bhakti. Ruch santów powstał w XIII w., istnieje po dziś dzień, organizacyjnie jest raczej luźny. Odznacza się egalitaryzmem, nie przywiązując wagi do różnic kastowych. Koncentruje się na postaci guru (santa).
Współczesne kontynuacje.
Współcześnie w Indiach działają ruchy wywodzące się od "tradycji santów". Wymienić można:

</doc>
<doc id="1206808" url="https://pl.wikipedia.org/wiki?curid=1206808" title="Geografia Macedonii Północnej">
Geografia Macedonii Północnej

Republika Macedonii Północnej jest niewielkim krajem leżącym w południowo-wschodniej Europie (Bałkany), a dokładniej w środkowej części Półwyspu Bałkańskiego, w geograficzno-historycznym regionie Macedonii. Państwo nie ma dostępu do morza. Kraj cechuje się wyżynno-górzystym krajobrazem.
Powierzchnia i granice.
Powierzchnia – 25 713 km2, co odpowiada wielkością przeciętnego polskiego województwa.
Skrajne punkty: północny 42°22'N, południowy 40°51'N, zachodni 20°27'E, wschodni 23°18'E. Kraj o owalnym konturze, rozciągłość południkowa wynosi 160 km, a równoleżnikowa 215 km
Macedonia Północna graniczy z następującymi państwami:
Budowa geologiczna i rzeźba.
Wpływ na strukturę obecnej rzeźby krajobrazu Macedonii Północnej miały trzeciorzędowe ruchy tektoniczne, w wyniku których powstał szereg pasm górskich. Podłoże macedońskich gór jest zbudowane ze starych skał krystalicznych, w skład których wchodzą granitty i łupki. Większą część powierzchni Macedonii Północnej stanowią młode, położone w strefie aktywnej sejsmicznie, góry fałdowe. Na wschodzie i południu kraju znajdują się pasma górskie zbudowane z archaicznych skał krystalicznych i łupków pochodzących z paleozoiku.
Obszar kraju jest wyżynno-górzysty. Rzeźba kraju jest zrębowa, a między górami powstały zapadliskowe kotliny takie jak: Owcze Pole, Kumanowe Pole i Skopsko Polje. Zachodnia część kraju jest wybitnie górzysta. Znajdują się tam wysokie pasma górskie: Szar Płanina i Korab, gdzie wznosi się najwyższy szczyt kraju Golem Korab o wysokości 2764 m n.p.m. W centralnej części kraju znajdują się liczne masywy górskie o dość łagodnych zboczach. Obszary gór w Macedonii Północnej rozdzielają wyżynne kotliny zapadliskowe. Terytorium Macedonii Północnej jest obszarem aktywnym sejsmicznie. Katastrofalne trzęsienie ziemi w 1963 roku spowodowało zniszczenie Skopje.
Klimat.
Macedonia Północna znajduje się w strefie klimatu podzwrotnikowego. Dolina Wardaru i Strumicy umożliwia masom powietrza śródziemnomorskiego docieranie w głąb kraju. Tereny górskie cechują się klimatem umiarkowanym, zaś obszary gdzie występują wysokie góry to region występowania pięter klimatycznych. Warto zaznaczyć fakt, że w Macedonii Północnej zaznacza się wyraźny wpływ suchych, kontynentalnych mas powietrza. Pogoda w kraju cechuje się długimi i stosunkowo suchymi latami oraz chłodnymi i mroźnymi na terenach górskich zimami.
Roczna średnia temperatura to 24 °C. Temperatury latem na terenach nisko położonych są wysokie i średnie wartości wynoszą 31 °C. Występuje duża liczba dni z upałami. Maksymalne wartości dochodzą latem do 40 °C w okolicach miasta Demir Kapija. W górach temperatury są niższe. Zimy są dość chłodne, gdzie średnie wartości wynoszą około -1 °C na terenach nisko położonych, zaś na terenach górskich występują mrozy do, a nawet poniżej -20 °C. Temperatura ta zależy od wysokości nad poziomem morza.
Pomimo pewnych cech kontynentalnych opady w kraju są stosunkowo wysokie, co wiąże się z obecnością gór. Na terenach górskich średnia roczna opadowa przekracza 1200 mm. W zachodniej Macedonii Północnej opady wynoszą od 700 do 800 mm rocznie. Jedynie w dolinach na południu i na wschodzie wartości te wynoszą średnio od 500 do 600 mm rocznie. Minimum opadowe to 400 mm. Zima opady występują głównie pod postacią śniegu, zwłaszcza na terenach górskich.
Wody.
Większość powierzchni kraju należy do zlewiska Morza Egejskiego, jedynie zachodnie tereny to zlewisko Morza Adriatyckiego. Sieć rzeczna jest gęsta, czego główną przyczyną jest rzeźba terenu. Największą rzeką jest Wardar, należący do zlewiska Morza Egejskiego, w granicach kraju liczy 301 km. Dopływami Wardaru są: Bregałnica, Crna Reka i Treska. Drugą ważną rzeką jest Strumica, która także należy do zlewiska Morza Egejskiego. W granicach kraju liczy 81 km. Do Morza Adriatyckiego uchodzą zaś Czarny Drin i Radika. Rzeki zasilane są głównie w zimie i wczesną wiosną, przez śnieg i deszcz. Latem z powodu chronicznych braków opadów, rzeki mają niskie wodostany. Niektóre zwłaszcza mniejsze dopływy wysychają.
Macedonia Północna wraz z Grecją i Albanią dzieli trzy duże jeziora. Jezioro Ochrydzkie – powierzchnia: 347 km², przebiega przez nie granica Macedonii Północnej i Albanii. Prespa – powierzchnia: 288 km², przebiega przez nie granica Macedonii Północnej, Albanii i Grecji. Dojran – powierzchnia: 43 km², przebiega przez nie granica Macedonii Północnej i Grecji. Do większych zbiorników należą Mawrowo i Debarsko.
Gleby.
Pokrywa glebowa jest zróżnicowana. W górach występują gleby bielicowe, zaś zbocza i wierzchowiny pokrywają płytkie gleby szkieletowe. W kotlinach, na rzecznych i w jeziornych osadach, występują żyzne smolnice, które dawniej miały postać czarnych gleb bagiennych. W dolinach rzek występują aluwia. Niektóre kotliny Macedonii Północnej jak np. Owcze Pole są pokryte glebami o dużej zawartości soli.
Flora.
Występuje piętrowość roślinna. Tereny nisko położone pokryte są roślinnością o cechach stepowych. Od wysokości 700–800 m n.p.m. rosną niewielkie formacje leśne złożone z dębów, grabów i kasztanów. Zwarte i duże formacje leśne rosną na wysokością przekraczających 1000 m n.p.m. czyli na terenach o większych opadach. Tereny gór średnie zawierają gatunki liściaste jak brzozy i buki, zaś wyżej obszar przechodzi w strefę iglastą. Lasy iglaste wyższych partii gór reprezentują jodły, a poza nimi rosną pozostałości borów sosnowych i karłowate sosny. Wyżej lasy przechodzą w łąki górskie. W zachodniej części kraju lasy składają się głównie z buków i dębów, ze względu na wyższe opady. Na wschodzie, gdzie jest bardziej sucho, rosną lasy sosnowe z domieszką dęba. Ogólnie obszary leśne zajmują 1/3 powierzchni kraju.
Fauna.
Świat zwierząt jest dość dobrze zachowany, fauna typowa dla obszarów lasów Europy. Z ssaków Macedonii Północnej występują: wilki, lisy, niedźwiedzie, jelenie i kozice, żyjące wysoko w górach. Rysie występują w niewielkiej ilości, jedynie na terenach górskich zachodniej Macedonii Północnej. Do ptaków należą bociany, orły, jastrzębie, a także sowy i cietrzewie. W jeziorach i w rzekach żyją pstrągi, płocie i węgorze.
Do parków narodowych należą: Galičica (między jez.: Ochrydzkim i Prespa), Mawrowo (na południe od Gostivaru) oraz Pelister (na południowy zachód od Bitoli). Całkowita powierzchnia terenów chronionych wynosi 212 tys. ha (w tym 3 parki nar.).

</doc>
<doc id="1206819" url="https://pl.wikipedia.org/wiki?curid=1206819" title="Köln West">
Köln West

Köln West – stacja kolejowa w Kolonii, w kraju związkowym Nadrenia Północna-Westfalia, w Niemczech. Stacja posiada 1 peron.

</doc>
<doc id="1206820" url="https://pl.wikipedia.org/wiki?curid=1206820" title="Efekt skali">
Efekt skali

Efekt skali – miara, określająca zmiany produkcji relatywne do obniżenia kosztów produkcji i zwiększonego wykorzystania środków. Opisuje co się stanie ze skalą produkcji (wielkością produkcji przedsiębiorstwa), kiedy powiększone zostaną nakłady wszystkich czynników.
Występuje ścisły związek między efektami skali i zachowaniem funkcji długookresowych przeciętnych kosztów całkowitych. W przedsiębiorstwach, które mają do czynienia z efektami skali w produkcji, długookresowy koszt przeciętny znacznie się zmienia w zależności od produkowanej ilości.
Rozróżniamy 3 rodzaje efektów skali:
Technologie kapitałochłonne mają rosnące przychody ze skali, a technologie pracochłonne mają stałe lub malejące efekty skali. A więc dla rosnących efektów ze skali na rynku powinniśmy zaobserwować mniejszą liczbę dużych przedsiębiorstw (gdyż charakteryzują się one większą kapitałochłonnością), dla malejących efektów – większą liczbę małych przedsiębiorstw (gdyż wymagają one większych nakładów pracy). Jeśli oba rodzaje przedsiębiorstw mogą istnieć na tym samym rynku, można wywnioskować, że na tym rynku są stałe przychody ze skali.
Korzyści skali.
Są to korzyści płynące z produkcji masowej. Korzyści skali określane są jako rosnące przychody ze skali. Występują, gdy w przedsiębiorstwie nakłady kapitału i pracy zostaną np. powiększone formula_1 razy, a otrzymamy więcej niż formula_1 razy efektu (dla formula_3):
W efekcie tego każde kolejne zwiększenia skali produkcji skutkują obniżeniem położenia krzywej kosztu przeciętnego:
Spadek kosztów może wynikać np. z większej specjalizacji przedsiębiorstwa.
Korzyści skali dzielą się na wewnętrzne (ich źródło jest wynikiem zmian wewnątrz przedsiębiorstwa) i zewnętrzne (odnoszące się do gospodarki jako całości lub jej gałęzi).
Wewnętrzne źródła korzyści skali:
Korzyści skali są częstą przyczyną łączenia się przedsiębiorstw i tworzenia oligopoli (dzięki integracji zwiększają swoje oszczędności).
Zewnętrzne korzyści skali związane są ze skalą gałęzi lub gospodarki jako całości. Gdy powstanie wiele dużych przedsiębiorstw spowoduje to w przyszłości zmniejszenie kosztu przeciętnego, co sprzyja tworzeniu lub rozwojowi przedsiębiorstw małej i średniej wielkości.
Koszty skali (niekorzyści skali).
Koszty skali to malejące przychody ze skali występujące przy realizowaniu produkcji większych rozmiarów. Oznaczają one, że przy powiększeniu nakładów o tę samą ilość formula_1 (dla formula_3), otrzymamy mniej niż formula_1 razy efektu:
Pojawiają się przy wzroście kosztu przeciętnego:
Zwykle są efektem nadmiernego rozrostu przedsiębiorstwa, w wyniku którego powstają menadżerskie niekorzyści skali, czyli wszelkie trudności związane z zarządzaniem dużym przedsiębiorstwem. Chodzi tu np.: o utrudnioną komunikację między pracownikami, problemy z koordynacją poszczególnych działów, a także biurokrację. Na skutek tego dochodzi do wzrostu kosztów przeciętnych i obniżenia efektów produkcyjnych przedsiębiorstwa.
Zdarza się jednak też, że powstają, gdy zapomnimy wziąć pod uwagę jakiś nakład. Jeśli mamy dwa razy więcej każdego nakładu z wyjątkiem jednego, nie będziemy w stanie dokładnie powtórzyć tego, co robiliśmy przedtem, tak że nie ma podstaw do oczekiwania dwukrotnie większego produktu.
Ich obecność może też wynikać z niemożności dokładnego odtworzenia pierwotnego procesu produkcyjnego, ze względu na ograniczoną dostępność określonego czynnika produkcji (np.: brak złóż o wymaganej zawartości surowca) lub zmienność warunków produkcji (np.: wpływ pogody na uprawy). Zależność kosztów skali od lokalizacji jest bardzo duża, gdyż tylko jedno przedsiębiorstwo może mieć najdogodniejszy dostęp do czynnika produkcji, więc pozostałe przedsiębiorstwa muszą się liczyć z większymi kosztami.
Stałe przychody ze skali.
Stałe korzyści skali – występują wtedy, gdy w tym samym stopniu wzrastają wszystkie czynniki produkcji oraz produkt całkowity:
Osiągnięcie takiego stanu rzeczy nie wymaga żądnych zmian technicznych ani technologicznych. Wystarczy jedynie powtórzyć dany proces produkcji formula_1 razy.
Przy stałych przychodach skali długookresowy koszt całkowity nie jest zależny od poziomu produkcyjnego, jest on stały bez względu na wielkość produkcji.
Efekty skali dla przykładowych funkcji produkcji.
Funkcja produkcji Leontiefa.
Funkcja produkcji Leontiefa przyjmuje postać (dla formula_17):
Gdy powiększymy nakłady czynników formula_1 razy formula_20 produkcja całkowita również wzrośnie formula_1 razy. Oznacza to, że dla funkcji produkcji Leontiefa występują stałe przychody ze skali:
Liniowa funkcja produkcji.
Wzór tej funkcji (dla formula_23) to:
Gdy powiększymy produkcje t razy (t &gt; 1), to wielkość czynników również wzrośnie t razy, widzimy więc, że funkcja ta przyjmuje stałe efekty skali:
Funkcja produkcji Cobba-Douglasa.
Postać funkcji Cobba-Douglasa (dla formula_23) to:
Gdy powiększymy nakład czynników t razy (t &gt; 1), to nie możemy stwierdzić jednoznacznie jaki to przyniesie efekt dla produkcji:
To jaki efekt ze skali przyniesie ta funkcja zależy od wartości formula_29
Funkcja produkcji CES.
Wzór ogólny funkcji CES (dla formula_33) ma postać:
Funkcja ta jest funkcją szczególną, gdyż w zależności od, funkcja ta przyjmuje różne postaci:
Przyjmując postacie tych funkcji, przyjmuje także ich efekty ze skali (opisane powyżej).

</doc>
<doc id="1206823" url="https://pl.wikipedia.org/wiki?curid=1206823" title="Histerosalpingogram">
Histerosalpingogram



</doc>
<doc id="1206826" url="https://pl.wikipedia.org/wiki?curid=1206826" title="Rotomahana">
Rotomahana

Rotomahana - małe jezioro na Wyspie Północnej w Nowej Zelandii. Położone jest 25 km na wschód od Rotorua i na południowy zachód od wulkanu Tarawera.

</doc>
<doc id="1206837" url="https://pl.wikipedia.org/wiki?curid=1206837" title="Firenze Statuto">
Firenze Statuto

Firenze Statuto (włoski: "Stazione di Firenze Statuto") – przystanek kolejowy we Florencji, w regionie Toskania, we Włoszech. Posiada 2 perony.

</doc>
<doc id="1206843" url="https://pl.wikipedia.org/wiki?curid=1206843" title="Tukaram">
Tukaram

Tukaram (dewanagari तुकाराम), Tuka (तुका), (ur. ok. 1608, zm. ok. 1650) – siedemnastowieczny indyjski mistyk i poeta, tworzący w ojczystym języku marathi. Bywa często wiązany z religijnymi ruchami swej epoki: bhakti, ruchem santów, a zwłaszcza bhagawatów – ruchem zapoczątkowanym przez Namdewa.

</doc>
<doc id="1206849" url="https://pl.wikipedia.org/wiki?curid=1206849" title="Xi’an (stacja kolejowa)">
Xi’an (stacja kolejowa)

Xi’an () – stacja kolejowa w Xi’an, w prowincji Shaanxi, w Chinach. Stacja posiada 5 peronów.

</doc>
<doc id="1206851" url="https://pl.wikipedia.org/wiki?curid=1206851" title="Porozowo">
Porozowo

Zobacz też:

</doc>
<doc id="1206854" url="https://pl.wikipedia.org/wiki?curid=1206854" title="Robert Gembal">
Robert Gembal

Robert Gembal (ur. 1970) - mistrz aikido, posiadacz stopnia 7 dan.
Robert Gembal praktykuje aikido od 1980, jest jednym z pionierów tej sztuki walki w Polsce, reprezentuje "styl Kobayashi", uznany mistrz aikido w Polsce i w innych krajach Europy.
Wykształcił wielu nauczycieli Aikido, prowadzi "Autonomiczną Akademię Aikido" i "Szkołę Nauczycieli Aikido". Jest uczniem André Cognard, 8 dan.
W pierwszych latach praktyki (u Jacka Wysockiego) poznaje aikido, bazujące na nauczaniu Koichi Tohei'a, Morihiro Saito oraz Katsuaki Asai'a. W 1984 spotyka się po raz pierwszy z aikido nurtu "Kobayashi" za pośrednictwem Giovanni Filippini sensei. W 1985 spotyka innych nauczycieli tego nurtu, Giampietro Savegnago, a potem André Cognarda. 
Zainspirowany aikido "Kobayashi", w 1989 opuszcza dojo w Polsce. Zaproszony do Włoch przez Savegnago sensei, przez kilka miesięcy przebywa i uczy się od niego. W 1990 trafia do Francji, gdzie praktykuje w latach 1990-95 na licznych stażach, letnich i zimowych zgrupowaniach oraz uczy aikido w ramach szkoły swojego nauczyciela André Cognarda. 
W tym okresie bardzo dużo asystuje swojemu mistrzowi jako uke. Udział w stażach i zgrupowaniach prowadzonych przez Hirokazu Kobayashiego Soshu (1929-1998), zbliża go do tego mistrza i nawiązuje z nim osobistą relację, jako uczeń Cognarda.
W latach 1990-95 wspomaga rozwój aikido w Polsce, a w 1996, po powrocie z Francji, zakłada szkołę aikido nurtu Kobayashi. 
Robert Gembal wyedukował wielu nauczycieli, jest zapraszany do prowadzenia staży za granicą, jest autorem książki „Aikido. Edukacja ciała i umysłu” i współautorem „Japonia w oczach Polaków”.

</doc>
<doc id="1206855" url="https://pl.wikipedia.org/wiki?curid=1206855" title="Citrus aurantium">
Citrus aurantium



</doc>
<doc id="1206858" url="https://pl.wikipedia.org/wiki?curid=1206858" title="Michał Jastrzębski (duchowny)">
Michał Jastrzębski (duchowny)

Michał Józef Jastrzębski (ur. 29 września 1859 w Izabelinie koło Wołkowyska, zm. 16 czerwca 1938 w Wilnie) – polski duchowny ewangelicko-reformowany, superintendent Jednoty Wileńskiej (1902–1938).
Życiorys.
Urodził się jako syn Stanisława Jastrzębskiego – pastora sprawującego posługę na terenie izabelińskiej parafii reformowanej, i Zofii z Chudzyńskich.
Po ukończeniu gimnazjum w Słucku, naukę kontynuował na Wydziale Teologicznym Uniwersytetu w Dorpacie. W czasie studiów został przyjęty w poczet korporacji akademickiej "Konwent Polonia".
W 1888 roku ordynowano go na diakona, po kilku miesiącach objął funkcję proboszcza w Wilnie, którą sprawował do śmierci. Troszczył się o terytorialny rozrost parafii wileńskiej, sprawował opiekę nad kalwińskimi ośrodkami w Ostaszynie, Datnowie, Brześciu nad Bugiem, Mińsku i Kojdanowie. W 1893 ożenił się z Felicją Aleksandrą Kmita.
Angażował się w życie religijne Czechów wołyńskich, sprawując posługę duchową w Michałówce i Boratynie na Wołyniu.
W 1905 roku to m.in. dzięki jego twardej postawie ponownie wprowadzono język polski do urzędowych czynności kościelnych na terenie Litwy.
Od 1907 roku sprawował urząd superintendenta generalnego Kościoła Ewangelicko-Reformowanego Synodu Wileńskiego. W 1919 roku został superintendentem Jednoty wileńskiej, przyczynił się do powrotu do przedrozbiorowego ustroju kościoła reformowanego, sprzeciwiając się połączeniu Jednoty wileńskiej z Kościołem Ewangelicko-Reformowanym w Warszawie.
W dwudziestoleciu międzywojennym był obiektem krytyki prasy oraz warszawskiego środowiska kalwinów ze względu na praktyki rozwodowe Jednoty wileńskiej.
Udzielał się społecznie na terenie Wileńszczyzny: od 1906 roku był członkiem Towarzystwa Przyjaciół Nauk w Wilnie, działał również w Polskiej Macierzy Szkolnej.
Od 1920 roku należał do zarządu Towarzystwa Miłośników Historii Reformacji im. Jana Łaskiego, sprawował funkcję redaktora naczelnego dwumiesięcznika "Szlakiem Reformacji", od 1898 roku publikował też w „Zwiastunie Ewangelickim”.
Zmarł w nocy 15/16 czerwca 1938. Został pochowany na wileńskim cmentarzu ewangelickim na Pohulance.

</doc>
<doc id="1206861" url="https://pl.wikipedia.org/wiki?curid=1206861" title="Programowanie deklaratywne">
Programowanie deklaratywne

Programowanie deklaratywne — rodzina paradygmatów programowania, które nie są z natury imperatywne. W przeciwieństwie do programów napisanych imperatywnie, programista opisuje warunki, jakie musi spełniać końcowe rozwiązanie ("co chcemy osiągnąć"), a nie szczegółową sekwencję kroków, które do niego prowadzą ("jak to zrobić"). Programowanie deklaratywne często traktuje programy jako pewne hipotezy wyrażone w logice formalnej, a wykonywanie obliczeń jako ich dowodzenie. Programowanie deklaratywne jest szczególnym przedmiotem zainteresowania naukowców, gdyż dzięki minimalizacji lub eliminacji skutków ubocznych może znacząco uprościć tworzenie programów współbieżnych. Paradygmat programowania deklaratywnego obejmuje szeroką gamę języków programowania i bardziej szczegółowych paradygmatów podrzędnych.
Definicja.
Peter Van Roy oraz Serif Haridi podają następujące warunki, jakie musi spełniać program, aby mógł być uznany za deklaratywny:
Istnieje kilka szczegółowych paradygmatów, które spełniają te warunki, różniących się sposobami ich osiągnięcia: programowanie funkcyjne, programowanie logiczne, programowanie ograniczeń.
Siła wyrazu.
Wyróżniamy dwa rodzaje języków deklaratywnych:
Przykłady języków.
Przykładami programowalnych języków deklaratywnych są języki funkcyjne i logiczne takie, jak Ocaml, XSLT czy Prolog. Przykładem języka opisowego jest SQL służący do komunikacji z bazą danych, który sam w sobie nie jest zupełny w sensie Turinga.

</doc>
<doc id="1206862" url="https://pl.wikipedia.org/wiki?curid=1206862" title="Rotoma">
Rotoma

Rotoma to najbardziej na wschód położone jezioro w łańcuchu jezior, rozciągającym się do jeziora Rotorua na Wyspie Północnej w Nowej Zelandii.

</doc>
<doc id="1206863" url="https://pl.wikipedia.org/wiki?curid=1206863" title="Praha-Vršovice">
Praha-Vršovice

Praha Vršovice – stacja kolejowa w Pradze, w Czechach przy ulicy Ukrajinská 304/2b. Stacja posiada 3 perony. Znajduje się w dzielnicy Vršovice, w pobliżu Nusli.
W latach 2007 – 2008 odbyła się rozległa rekonstrukcja dworca.
Nazwa

</doc>
<doc id="1206867" url="https://pl.wikipedia.org/wiki?curid=1206867" title="Namdew">
Namdew

Namdew, (marathiसंत नामदेव, trl. "sant nāmdev", ang. Namdev) – średniowieczny mistyk hinduistyczny i poeta indyjski, jeden z klasyków poezji bhakti. Żył i tworzył w Maharasztrze pisząc jako jeden z pierwszych w miejscowym języku, marathi. Wyznawca lokalnego kultu Withoby z Pandharpuru (jedna z rozlicznych manifestacji Kryszny).
Namdew jest również bardzo ważną postacią dla sikhizmu, gdyż niektóre z jego utworów znalazły miejsce w Guru Granth Sahib – świętej księdze sikhów.

</doc>
<doc id="1206868" url="https://pl.wikipedia.org/wiki?curid=1206868" title="Macica dwurożna">
Macica dwurożna



</doc>
<doc id="1206869" url="https://pl.wikipedia.org/wiki?curid=1206869" title="Citrus maxima">
Citrus maxima



</doc>
<doc id="1206874" url="https://pl.wikipedia.org/wiki?curid=1206874" title="Czujnik zbliżeniowy">
Czujnik zbliżeniowy

Czujnik zbliżeniowy – typ czujnika, który reaguje na zbliżanie się określonego obiektu w momencie, gdy odległość między nimi jest mniejsza od pewnej granicznej odległości, która zależy od konstrukcji i technologii wykonania. Czujniki te na wyjściu wystawiają sygnał binarny, a więc przyjmujący dwie możliwe wartości: zero lub jeden. Zmiana stanu wyjścia spowodowana jest wpływem przemieszczającego się obiektu, który modyfikuje parametry obwodów elektrycznych czujnika. W szczególności zależy to również od tego czy obiekt jest wykonany z przewodnika, czy też dielektryka. 

</doc>
<doc id="1206876" url="https://pl.wikipedia.org/wiki?curid=1206876" title="Ciekły tlen">
Ciekły tlen

Ciekły tlen (LOX, LOx, Lox z ) – pierwiastkowy tlen w stanie ciekłym. Ma bladoniebieski kolor i silne właściwości paramagnetyczne. Ciekły tlen ma gęstość 1,141 g/cm³, a jego temperatura wrzenia wynosi −183 °C (90 K) pod normalnym ciśnieniem. Zwykle jest przechowywany w naczyniach kriogenicznych pod ciśnieniem atmosferycznym lub niewielkim nadciśnieniem. Ciekły tlen ma wiele zastosowań przemysłowych i medycznych. Ciekły tlen jest otrzymywany (obok ciekłego azotu) przez destylację frakcyjną skroplonego powietrza.
Tlen w postaci ciekłej jest w wielu przypadkach wygodną formą przechowywania i transportu tlenu, jest powszechnie stosowany jako utleniacz paliwa rakietowego na statkach kosmicznych, zazwyczaj w połączeniu z ciekłym wodorem lub naftą. Był używany w pierwszych rakietach V2, Redstone, R-7, Atlas, a także w rakietach Saturn IB i Saturn V. Zastosowanie ciekłego tlenu pozwala na uzyskanie jednej z najmniejszych mas utleniacza przez co silnik rakietowy uzyskuje duży impuls właściwy. Ponadto LOx jest często stosowany w przemyśle petrochemicznym, a w przeszłości także do produkcji materiałów wybuchowych (obecnie wycofany ze względu na dużą liczbę wypadków).
Ciekły azot ma niższą temperaturę wrzenia (−196 °C, 77 K) od ciekłego tlenu, w wyniku czego na naczyniu z ciekłym azotem może skraplać się tlen z powietrza, prowadząc do ryzyka gwałtownej reakcji tlenu z substancjami organicznymi. Wysokie stężenie ciekłego tlenu może także występować pod koniec odparowania ciekłego azotu z otwartego naczynia.
Budowa.
Silny paramagnetyzm tlenu wskazuje, że jego dwuatomowe cząsteczki mają moment magnetyczny, w stanie stałym substancja taka może zmieniać się z paramagnetyka na ferromagnetyk, ale tlen nie ulega tej przemianie. W 1924 r. Gilbert N. Lewis zaproponował wyjaśnienie braku tego przejścia a co za tym idzie temperatury Curie w prawie Curie-Weissa dla tlenu czteroatomową strukturą jego cząsteczek w stanie ciekłym. Obecnie wydaje się, że Lewis miał częściowo rację. Symulacje komputerowe wykazują brak obecności stabilnej cząsteczki w ciekłym tlenie, jednak cząsteczki dwuatomowe mają skłonność do asocjacji w pary o przeciwnych spinach, które tylko na chwilę stają się czteroatomowymi molekułami.
Historia.
Ciekły tlen po raz pierwszy otrzymali profesorowie Uniwersytetu Jagiellońskiego, Zygmunt Wróblewski i Karol Olszewski, 5 kwietnia 1883 roku. Wcześniej, w 1877, mgłę skroplonego tlenu zaobserwowali niezależnie Szwajcar Raoul Pictet i Francuz Louis-Paul Cailletet.

</doc>
<doc id="1206880" url="https://pl.wikipedia.org/wiki?curid=1206880" title="Bohemian Dublin">
Bohemian Dublin



</doc>
<doc id="1206883" url="https://pl.wikipedia.org/wiki?curid=1206883" title="Withoba">
Withoba

Withoba (dewanagari विठोबा, trl. "viṭhobā", Witthala marathi विठ्ठल, trl. "viṭṭhala", kannada ವಿಟ್ಟಲ trl. "viṭṭala", Panduranga marathi पांडुरंग, kannada ಪಾಂಡುರಂಗ trl. w obydwu przypadkach "paṇḍuraṇga") – męskie bóstwo hinduistyczne, uznawane za jedną z manifestacji Kryszny (według zwolenników Madhwy) lub Wisznu, niekiedy również Śiwy.
Withoba jest ważną postacią w panteonie lokalnego ruchu bhakti i warkari w indyjskich stanach Maharashtra, Karnataka i Andhra Pradesh.
Ikonografia.
Witobhę przedstawia się jako młodzieńca, który stojąc dłonie wspiera na biodrach.
Geneza.
Jest prawdopodobnym, że imię bóstwa pochodzi od postaci mitologicznej z obszaru południowoindyjskiego języka kannada.
Kult zainspirowała tradycja śriwajsznawa Ramanudźy (1017–1137).
Kult.
Pielgrzymki.
Wyznawcy odwiedzają Pandharpur jednokrotnie, dwukrotnie lub trzykrotnie w ciągu roku.
Najważniejsza pielgrzymka ma miejsce w miesiącu aszadha, gromadząc jednocześnie prawie sześć tysięcy wiernych.
Wpływ.
Literatura.
Bóstwu temu poświęcona jest znaczna część literatury religijnej w językach marathi i kannada.
Withabai.
Dla części wyznawców, szczególnie dla kobiet, Withobha uosabiał bóstwo żeńskie i był postrzegany jako matka. Niektóre utwory Muktabai (siostry Dźńaneśwary) i Dźanabai (służącej Namdewy) określają Withobhę jako kobietę, równocześnie przydając mu imię Withabai.

</doc>
<doc id="1206887" url="https://pl.wikipedia.org/wiki?curid=1206887" title="Citrus sinensis">
Citrus sinensis



</doc>
<doc id="1206890" url="https://pl.wikipedia.org/wiki?curid=1206890" title="Niszczyciele rakietowe typu D">
Niszczyciele rakietowe typu D



</doc>
<doc id="1206891" url="https://pl.wikipedia.org/wiki?curid=1206891" title="Niszczyciele rakietowe typu Daring">
Niszczyciele rakietowe typu Daring



</doc>
<doc id="1206892" url="https://pl.wikipedia.org/wiki?curid=1206892" title="2,5-Dimetoksy-4-chloroamfetamina">
2,5-Dimetoksy-4-chloroamfetamina

2,5-Dimetoksy-4-chloroamfetamina ("DOC") – organiczny związek chemiczny z grupy fenyloetyolamin; psychodeliczna substancja psychoaktywna.
DOC po raz pierwszy zostało otrzymane przez Alexandra Shulgina. Zgodnie z PIHKAL dawkowanie 2,5-dimetoksy-4-chloroamfetaminy waha się w przedziale 1,5 do 3 mg. Działanie DOC po zażyciu doustnym utrzymuje się przez około 12–24 h, zależnie od przyjętej dawki. Jest agonistą receptorów serotoninowych. 
W Polsce w 2018 r. została sklasyfikowana w grupie I-P (tj. jako substancja o braku zastosowań medycznych i o dużym potencjale nadużywania, która jest wyłączona z obrotu farmaceutycznego i może być używana jedynie w celu prowadzenia badań naukowych).

</doc>
<doc id="1206895" url="https://pl.wikipedia.org/wiki?curid=1206895" title="Tłoka">
Tłoka

Tłoka (ukr. "толока") – słowiański obyczaj pomocy sąsiedzkiej na wsi. Przetrwał do drugiej połowy XX wieku.
W razie konieczności wykonania pilnej pracy, która przerastała możliwości zainteresowanego, zapraszano do pomocy całą wieś. Pracę wykonywano nieodpłatnie. Tłoka rozpoczynała się od poczęstunku, często z muzyką i tańcami. Kończyła się również obfitym poczęstunkiem z jadłem i napojem.
Kościół zezwalał na tę pracę nawet w dni świąteczne.
Pojęcie „tłoka” występuje już w Krótkiej rozprawie... Mikołaja Reja z 1543 roku.
Tłoka współcześnie.
Współczesne znaczenie słowa tłoka odchodzi od pierwotnego. Zbliża się do wspólnej aktywności mieszkańców wsi nie w zakresie pracy, a wspólnej zabawy. 
Rolę tłoki, jako obyczaju pomocy sąsiedzkiej przejmuje współcześnie bank czasu. Jako forma samopomocy jest on bardziej popularny w miastach niż na wsiach choć i tam występuje. Nie ma też charakteru pomocy zbiorowej.

</doc>
<doc id="1206896" url="https://pl.wikipedia.org/wiki?curid=1206896" title="Werner Voss">
Werner Voss

Werner Voss (Voß) (ur. 13 kwietnia 1897 w Krefeld, zm. 23 września 1917) – niemiecki lotnik, jeden z czołowych asów myśliwskich z czasów I wojny światowej. Odniósł 48 zwycięstw powietrznych.
Życiorys.
Voss urodził się w Nadrenii w mieście Krefeld i był najmłodszym z trzech synów Maxa Vossa, właściciela fabryki farb. Od najmłodszych lat wykazywał zainteresowania techniczne, interesował się szczególnie motocyklami. W kwietniu 1914 roku, w wieku 17 lat, wbrew woli ojca wstąpił ochotniczo do armii jako kawalerzysta. Swą karierę wojskową zaczął w 11 Westfalskim Pułku Huzarów. Z chwilą wybuchu I wojny światowej walczył na froncie wschodnim przeciwko Rosji, gdzie wykazał się walecznością, odwagą i brawurą. W styczniu 1915 roku został awansowany do stopnia kaprala i został odznaczony Krzyżem Żelaznym II klasy. W maju 1915 otrzymuje stopień plutonowego.
W połowie 1915 złożył wniosek o przeniesienie z kawalerii do służby w lotnictwie. W sierpniu 1915 roku został przyjęty do szkoły lotniczej w Kolonii, która podlegała pod "Fliegerersatz Abteilung Nr 7". W jednostce szkoleniowej okazało się, że Voss był niezwykle pojętnym uczniem. Bardzo szybko nauczył się szkoły pilotażu, a przełożeni widząc jego wrodzony talent, skierowali go na instruktora i wkrótce rozpoczął szkolenie nowych pilotów. W lutym 1916 roku otrzymał skierowanie na front zachodni i 2 marca 1916, jako sierżant sztabowy, rozpoczął służbę w "Kampfstaffel 4" (Eskadra Bojowa 4), a w maju 1916 został przeniesiony do "Kampfstaffel 20" (Eskadra Bojowa 20). Doświadczenie lotnicze zyskał jako obserwator na maszynach dwumiejscowych w misjach rozpoznawczych i bombowych nad terytorium wroga. W maju 1916 otrzymał odznakę pilota, a we wrześniu 1916 został podporucznikiem. W listopadzie 1916 Voss dostał przydział do jednostki myśliwskiej Jagdstaffel 2, którą dowodził Oswald Boelcke, as myśliwski.
27 listopada 1916 roku, zaledwie w sześć dni od przybycia do jednostki, Werner Voss odniósł swoje dwa pierwsze zwycięstwa powietrzne. W uznaniu tego sukcesu został 2 grudnia 1916 roku odznaczony Krzyżem Żelaznym I klasy. Uchodził za niezwykle utalentowanego pilota i często nazywano go "„szybkostrzelnym”", gdyż miał prawdziwy dar do odnoszenia w bardzo krótkim czasie wielu zwycięstw. W marcu 1917 osiągnął 15. zwycięstwo, za co został odznaczony Orderem Rodu Hohenzollernów z Mieczami. W kwietniu 1916 uzyskał kolejnych 7 zwycięstw, co dało mu 24 odniesione zwycięstwa powietrzne i kolejne odznaczenie – order Pour le Mérite. 
W maju 1917 roku Voss osiągnął swoje pierwsze potrójne zwycięstwo. Po tym sukcesie 20 maja 1917 został przeniesiony i otrzymał dowództwo jednostki Jagdstaffel 5, gdzie osiągnął kolejne 6 zwycięstw, a następnie Jagdstaffel 29 i Jagdstaffel 14. W lipcu 1917 Voss jako jeden z najlepszych pilotów trafił do słynnej jednostki lotniczej, której dowódcą był Manfred von Richthofen. Był to "Jagdgeschwader Nr. I" (1 Dywizjon Myśliwski), który składał się z następujących eskadr Jagdstaffel 4, Jagdstaffel 6, Jagdstaffel 10 i Jagdstaffel 11. Richthofen powierzył mu końcem lipca 1917 roku dowództwo nad Jagdstaffel 10. Miał wtedy uzyskane 34 zwycięstwa powietrzne. Voss nie najlepiej czuł się na stanowisku dowódczym i szybko z niego zrezygnował. Latał wówczas Albatrosem D.III, z charakterystycznymi dwoma sercami na bokach kadłuba, do czego w późniejszym okresie dodał swastykę otoczoną wieńcem. W sierpniu 1917 roku przesiadł się na słynnego trójpłata – Fokkera Dr.I (nr seryjny 103/17). Miał wówczas na swoim koncie 38 zestrzeleń. Fokker Dr I Vossa został przemalowany całkowicie na jednolity, zielony kolor i to na nim osiągnął ostatnie 10 zwycięstw bojowych.
Z reguły Werner Voss odbywał samotne loty, albowiem lubił odbywać je w pojedynkę. Ostatnią swoją walkę powietrzną stoczył z 7 brytyjskimi samolotami, należącymi do 56 Dywizjonu, dowodzonego przez Jamesa McCuddena, do którego należeli najlepsi piloci brytyjscy. Zginął 23 września 1917 w walce powietrznej nad Zachodnią Flandrią, rozbijając się o ziemię.
W czasie wojny latał na takich dwupłatach myśliwskich jak: Albatros D.I, Albatros D.III i Albatros C.III, Pfalz D.III oraz trójpłacie Fokker Dr.I Podczas swojej bogatej kariery lotniczej osiągnął godną podziwu liczbę dziewięciu podwójnych zwycięstw powietrznych i jedno potrójne zwycięstwo. Przez wielu uważany za najlepszego pilota I wojny światowej z uwagi na fakt, że spośród 48 samolotów, które zestrzelił, 46 to myśliwce i lekkie samoloty wielozadaniowe, używane często jako myśliwce.

</doc>
<doc id="1206904" url="https://pl.wikipedia.org/wiki?curid=1206904" title="Parafia Przemienienia Pańskiego w Radoczy">
Parafia Przemienienia Pańskiego w Radoczy

Parafia Przemienienia Pańskiego w Radoczy – parafia archidiecezji krakowskiej Kościoła katolickiego obrządku łacińskiego wchodząca w skład dekanatu Wadowice-Północ.
Kościołem parafialnym parafii jest Kościół pw. Przemienienia Pańskiego znajdujący się w centrum Radoczy.
Historia.
Za datę erygowania parafii uznaje się rok 1350, kiedy to nastąpiła pierwsza wzmianka o tutejszej parafii pw. św. Klemensa. Kroniki wspominają husyckie oddziały, które miały się tu pojawić ok. 1430 roku i zniszczyć miejscową świątynię.
Nowy drewniany kościół w konstrukcji zrębowej i z wieżą na słup ukończono w 1535. Pod koniec XVI wieku został zajęty przez ewangelików kalwińskich. Kościół był wielokrotnie remontowany, m.in. w latach 1770-1804, a w latach 1981-1985 zdemontowany i odtworzony od nowa.
Współcześnie.
W 2012 proboszczem parafii został ksiądz Janusz Sołtys. Jego poprzednikiem był ks. kanonik Henryk Młynarczyk, który pracował w parafii od 1990 roku.

</doc>
<doc id="1206915" url="https://pl.wikipedia.org/wiki?curid=1206915" title="Jaguar S-Type">
Jaguar S-Type

Jaguar S-Type – samochód osobowy klasy średniej-wyższej produkowany przez brytyjską markę Jaguar w latach 1999 – 2007.
Historia i opis modelu.
Pojazd został zaprezentowany podczas targów motoryzacyjnych w Birmingham, a swoją nazwę odziedziczył po poprzedniku z 1963 roku. Historia modelu S-Type sięga lat 60. XX wieku. Z fabryk marki wyjechały wtedy pierwsze egzemplarze S-Type oparte na modelu Mark II. Była to luksusowa limuzyna o charakterystycznym designie. 
Pojazd z 1999 roku został zbudowany na płycie podłogowej koncernu Ford o nazwie DEW i posiada okrągłe reflektory, charakterystyczne przetłoczenia na masce oraz płaską pokrywę bagażnika. W 2002 roku auto przeszło modyfikację przedniego zawieszenia poprawiając jego trwałość oraz trakcję. Zmieniono także atrapę chłodnicy oraz zestaw wskaźników. W tym samym roku do oferty wprowadzono 395-konny silnik w usportowionej wersji R.
W 2004 roku auto przeszło delikatny lifting. Nowy kształt otrzymała atrapa chłodnicy, pokrywę silnika wykonano z aluminium. Z tyłu pojazdu zmieniono pokrywę bagażnika, reflektory oraz zderzak. 
W latach 2006 i 2008 zmieniano m.in. wzory i rozmiary felg, kolorystykę wnętrza oraz standard wyposażenia.
Wersje wyposażeniowe.
Standardowe wyposażenie pojazdu obejmuje m.in. komplet poduszek powietrznych, system audio, klimatyzację automatyczną, kierownicę wielofunkcyjną, elektrycznie regulowaną kolumnę kierownicy, elektryczne sterowanie szyb, Elektryczne sterowanie lusterek, komputer pokładowy.
Opcjonalnie pojazd wyposażyć można było w m.in. aktywne zawieszenie CATS, nagłośnienie firmy Alpine, system multimedialny z dotykowym ekranem, nawigacją oraz tunerem telewizyjnym.

</doc>
<doc id="1206944" url="https://pl.wikipedia.org/wiki?curid=1206944" title="Octavio Troianescu">
Octavio Troianescu

Octavio (Octav) Troianescu (ur. 4 lutego 1916 w Czerniowcach [dzisiejsza Ukraina], zm. 8 listopada 1980 w Bukareszcie) – rumuński szachista, mistrz międzynarodowy od 1950 roku.
Kariera szachowa.
Od połowy lat 40. do końca 70. należał do ścisłej czołówki rumuńskich szachistów, dziewięciokrotnie zdobywając medale indywidualnych mistrzostw kraju (w tym pięć złotych, w latach 1946, 1954, 1956, 1957 i 1968). W 1956 i 1960 reprezentował narodowe barwy na szachowych olimpiadach, natomiast w 1957 zajął IX miejsce w turnieju strefowym (eliminacji mistrzostw świata) w Wageningen.
Do indywidualnych sukcesów Octavio Troianescu na arenie międzynarodowej należały m.in. dz. III m. w Bukareszcie (1951, za Zdrawko Milewem i Stefanem Szabo, wspólnie z Tiborem Florianem), II m. w Sopocie (1951, za Erno Geberenem) oraz III m. w Erfurcie (1955, za Wolfgangiem Uhlmannem i Atanasem Kolewem), jak również dz. V m. w Balatonfured (1958, memoriał Lajosa Asztalosa, za Lajosem Portischem, Aleksandrem Tołuszem, Laszlo Szabo i Istvanem Bilkiem, wspólnie z Gedeonem Barczą).
Według retrospektywnego systemu rankingowego Chessmetrics, najwyżej notowany był w styczniu 1953 r., zajmował wówczas 99. miejsce na świecie.

</doc>
<doc id="1206949" url="https://pl.wikipedia.org/wiki?curid=1206949" title="FAI Premier Division">
FAI Premier Division



</doc>
<doc id="1206950" url="https://pl.wikipedia.org/wiki?curid=1206950" title="Droga krajowa B31a (Niemcy)">
Droga krajowa B31a (Niemcy)



</doc>
<doc id="1206955" url="https://pl.wikipedia.org/wiki?curid=1206955" title="Droga krajowa B31 (Niemcy)">
Droga krajowa B31 (Niemcy)

Droga krajowa 31 () – niemiecka droga krajowa przebiegająca na osi wschód zachód od granicy z Francją koło Breisach am Rhein do skrzyżowania z autostradą A96 na węźle "Sigmarszell" koło Lindau (Bodensee) w Bawarii.
Droga krajowa 31a () przebiega w całości po terenie miasta Fryburg Bryzgowijski i stanowi przedłużenie drogi "B31" przez centrum miasta do autostrady A5 na węźle "Freiburg-Mitte". Droga ma ok. 6 km długości.
Trasy europejskie.
Droga pomiędzy węzłem "Engen" na autostradzie A81 a węzłem "Sigmarszell" na autostradzie A96 jest częścią trasy europejskiej E54 (ok. 68 km).
Miejscowości leżące przy B31.
Breisach am Rhein, Oberrimsingen, Munzingen, Fryburg Bryzgowijski, Kirchzarten, Buchenbach, Falkensteig, Hinterzarten, Titisee, Neustadt, Friedenweiler, Rötenbach, Löffingen, Unadingen, Döggingen, Hüfingen, Geisingen, Aach, Eigeltingen, Nenzingen, Stockach, Ludwigshafen am Rhein, Sipplingen, Überlingen, Oberuhldingen, Meersburg, Hangau am Bodensee, Immenstaad am Bodensee, Friedrichshafen, Eriskirch, Kressbronn am Bodensee, Lindau (Bodensee).

</doc>
<doc id="1206961" url="https://pl.wikipedia.org/wiki?curid=1206961" title="RWD Molenbeek">
RWD Molenbeek

Racing White Daring Molenbeek – belgijski klub piłkarski, mający siedzibę w mieście Bruksela, w stolicy kraju.
Historia.
Chronologia nazw:
Piłkarski klub White Star Club został założony w gminie Ixelles stolicy Bruksela w 1909 roku przez grupę studentów Instytutu Saint-Boniface. W tym samym roku stał się członkiem Belgijskiego Związku Piłki Nożnej, zwanym wtedy jako Union belge des sociétés de sports athlétiques (UBSSA), ale pod nazwą White Star Athletic Club.
W sezonie 1922-23 zespół debiutował w Promotion, a w następnym zwyciężył w série B Promotion i zdobył awans do Division d'Honneur. Klub rozegrał kilkanaście sezonów w pierwszej lidze (1924/25 oraz od 1934/35 do 1946/47), początkowo pod nazwą White Star Woluwé AC. 1935 roku klub został uznany przez „Royal Society” i został przemianowany na Royal White Star AC. Obecny klub White Star Woluwé FC poza nazwą nie ma nic wspólnego z dawnym RWD Molenbeek.
23 czerwca 1963 roku klub połączył się z klubem Racing Bruksela i przyjął nazwę Royal Racing White. Po dwóch sezonach w drugiej lidze klub w latach 1965-1973 grał w pierwszej lidze. Stadionem klubu do momentu kolejnej fuzji był Stade Fallon położony w Sint-Lambrechts-Woluwe w Regionie Stołecznym Brukseli. W lipcu 1973 roku klub połączył się ze słynnym Daring Bruksela, przyjmując obecną nazwę - RWD Molenbeek. Główną przyczyną fuzji była niska frekwencja na meczach ligowych.
Po ostatniej fuzji klub rozegrał w pierwszej lidze belgijskiej 10 sezonów, zdobywając w tym okresie tytuł mistrza kraju w sezonie 1974/75 i regularnie występując w europejskich pucharach. Swoje mecze domowe klub rozgrywał w gminie Sint-Jans-Molenbeek leżącym w stołecznym regionie Brukseli.
Od roku 1984 klub napotkał wiele trudności, prowadzących do bankructwa w roku 2002. Choć w sezonie 2001/02 klub zajął 10 miejsce, z powodów finansowych nie odnowiono licencji zawodowej, przez co zdegradowano RWD Molenbeek do trzeciej ligi (Derde klasse). Klub w sezonie 2002/03 nie wziął udziału w trzecioligowych rozgrywkach, a 22 sierpnia 2002 doszło do fuzji klubu z mającym swą siedzibę w pobliżu Brukseli klubem KFC Strombeek. Połączony klub o nazwie Football Club Molenbeek Brussels Strombeek rozgrywał swoje mecze na stadionie klubu Molenbeek. Grający w drugiej lidze klub w 2004 roku awansował do pierwszej ligi.
W tym samym okresie grupa kibiców, która nie pogodziła się z likwidacją klubu, w roku 2003 odtworzyła klub zwany RWD Molenbeek. Nowy klub rozpoczął od najniższej ligi, czyli czwartej ligi brabanckiej (a więc ósmej belgijskiej). W 2006 roku klub ten awansował do pierwszej ligi brabanckiej (piąta belgijska).
Reaktywowany w 2003 RWD Molenbeek oficjalnie nie jest uznawany za kontynuatora osiągnięć dotychczasowego klubu.
W 2015 roku grupa inwestorów Brukseli zdecydowała się reaktywować nazwę RWDM. Oni kupili nr seryjny 5479 od Standaard Wetteren, który zjednoczył się z sąsiadem Racing Wetteren i zdobył prawo do gry w Promotion. Celem projektu było występy na Stade Edmond Machtens. Ale poważny spór z White Star Bruksela (D2) zmusiło inwestorów do zamknięcia projektu.
Stadion.
Klub rozgrywał swoje mecze domowe na stadionie Stade Edmond Machtens w Brukseli, który może pomieścić 15 000 widzów. Najpierw do 1918 grał na boisku w Parc de Tervuren w Tervuren (poza terytorium Brukseli). Po pierwszej wojnie światowej grał na boisku przy rue du duc w gminie Woluwe-Saint-Pierre. W latach 1922-1960 domowy stadion znajdował się przy ulicy Kelle, między gminami Woluwe-Saint-Pierre i Woluwe-Saint-Lambert. W 1960 w następstwie sporu z gminą Woluwe-Saint-Pierre przeniósł się na Stade Fallon w gminie Woluwe-Saint-Lambert. W 1963 zdecydował się opuścić niezbyt często „odwiedzany” Stade Fallon, dlatego połączył się z Daring Club de Bruxelles i otrzymał jego stadion Stade Oscar Bossaert, który przemianował na "Stade Edmond Machtens".

</doc>
<doc id="1206963" url="https://pl.wikipedia.org/wiki?curid=1206963" title="Główny księgowy">
Główny księgowy

Główny księgowy – osoba odpowiedzialna za prowadzenie rachunkowości w organizacji. Zazwyczaj główny księgowy jest zwierzchnikiem pozostałych księgowych, a w szczególności księgowych prowadzących rachunkowość finansową (statutową).
W prawie polskim nie występuje wymóg posiadania głównego księgowego przez przedsiębiorstwo. Funkcja ta, historycznie bardzo wysoko umiejscowiona w strukturze zarządzania, traci coraz bardziej na znaczeniu, zastępowana przez funkcję kontrolera, skoncentrowaną znacznie bardziej na kontroli kosztów i wykonaniu budżetów. W wielu przedsiębiorstwach funkcja głównego księgowego zdegradowana została do prowadzenia jedynie rachunkowości statutowej, wynikającej z przepisów prawa, podczas gdy rachunkowość zarządcza oraz raportowanie konsolidacyjne spółki, będącej częścią grupy kapitałowej, prowadzone są przez kontrolera oraz w krajach nierozwiniętych przez dyrektora finansowego.
Stanowisko głównego księgowego istnieje również w jednostkach sektora finansów publicznych.

</doc>
<doc id="1206969" url="https://pl.wikipedia.org/wiki?curid=1206969" title="Karl Wendlinger">
Karl Wendlinger

Karl Wendlinger (ur. 20 grudnia 1968 w Kufstein) – austriacki kierowca Formuły 3 oraz Formuły 1.
Kariera.
W 1990 roku wygrał cykl wyścigów. W 1991 roku zadebiutował w Grand Prix Japonii na torze Suzuka International Racing Course w barwach teamu Leyton House. Wystartował z 22 pozycji. Spowodował kolizję w której udział brali JJ Lehto, Andrea de Cesaris i Emanuele Pirro. W kolejnym swoim wyścigu na torze Adelaide zajął 20 miejsce (2 okrążenia za zwycięzcą, Ayrtonem Senną). W 1993 roku trafił do zespołu Sauber Mercedes. W 1994 roku podczas treningu przed Grand Prix Monako miał wypadek na skutek którego zapadł w śpiączkę na 19 dni. Zastąpił go Jean-Christophe Boullion. W całej swojej karierze w Formule 1 zdobył 14 punktów w 41 startach.

</doc>
<doc id="1206971" url="https://pl.wikipedia.org/wiki?curid=1206971" title="Scottsdale">
Scottsdale

Scottsdale – miasto w hrabstwie Maricopa w stanie Arizona w Stanach Zjednoczonych, w zespole miejskim miasta Phoenix. 
Zdjęcia.
 

</doc>
<doc id="1206974" url="https://pl.wikipedia.org/wiki?curid=1206974" title="Izaak Komnenos">
Izaak Komnenos



</doc>
<doc id="1206975" url="https://pl.wikipedia.org/wiki?curid=1206975" title="Racing White Daring Molenbeek">
Racing White Daring Molenbeek



</doc>
<doc id="1206978" url="https://pl.wikipedia.org/wiki?curid=1206978" title="R.W.D. Molenbeek">
R.W.D. Molenbeek



</doc>
<doc id="1206980" url="https://pl.wikipedia.org/wiki?curid=1206980" title="RWDM Bruksela">
RWDM Bruksela



</doc>
<doc id="1206981" url="https://pl.wikipedia.org/wiki?curid=1206981" title="RWDM">
RWDM



</doc>
<doc id="1206982" url="https://pl.wikipedia.org/wiki?curid=1206982" title="Radosław Pyffel">
Radosław Pyffel

Radosław Zbigniew Pyffel (ur. 7 września 1976 w Warszawie) – polski analityk, konsultant, komentator, socjolog, znawca Chin.
Życiorys.
Absolwent socjologii na Uniwersytecie Warszawskim. Wykładał bądź wykłada w Wyższej Szkole Biznesu w Nowym Sączu oraz Wyższej Szkole Europejskiej im. ks. Tischnera w Krakowie, Akademii Leona Koźmińskiego w Warszawie, Collegium Civitas w Warszawie.
Znawca kultury Chin. Włada chińskim, rosyjskim i angielskim. Konsultant i autor szkoleń do spraw rynku chińskiego. Przebywał wiele lat w Chinach i na Tajwanie (studiował m.in. na w Kantonie i Uniwersytecie Pekińskim). Ekspert do spraw Azji w Instytucie Sobieskiego. Był prezesem think tanku Centrum Studiów Polska-Azja. Od 18 lipca 2016 do końca lipca 2018 przedstawiciel Polski i "alternate director" w Azjatyckim Banku Inwestycji Strukturalnych (AIIB). W latach 2018–2020 Pełnomocnik Zarządu PKP Cargo ds. rynków wschodnich i rozwoju spółki w krajach tzw. Nowego Jedwabnego Szlaku. 
Występował na pozycji napastnika w kadrze Reprezentacji Dziennikarzy w piłce nożnej.
Publikacje.
Autor kilkudziesięciu artykułów dotyczących Azji w polskiej prasie (m.in. Najwyższy Czas!, Newsweek Polska, Gazeta Wyborcza). Opublikował także książki:

</doc>
<doc id="1206989" url="https://pl.wikipedia.org/wiki?curid=1206989" title="Hejnał warszawski">
Hejnał warszawski

Hejnał warszawski – hejnał grany każdego dnia o godzinie 11:15 z Wieży Zegarowej (Zygmuntowskiej) Zamku Królewskiego w Warszawie.
Opis.
Melodia powstała w 1995 roku na podstawie motywów „Warszawianki” i „Marszu Mokotowa”, a jej autorem jest kompozytor Zbigniew Bagiński z Uniwersytetu Muzycznego. Pomysłodawcą powstania hejnału był powstaniec warszawski Henryk Łagodzki. O możliwość grania hejnału w stolicy zabiegało środowisko powstańców ze zgrupowania Chrobry II.
Hejnał grany jest na trzy strony świata (oprócz wschodu), gdyż Wieża Zegarowa ma tylko trzy okna. Godzina grania hejnału to godzina, o której podczas obrony Warszawy we wrześniu 1939 wskazówki zegara w zbombardowanym przez Niemców zamku zatrzymały się.

</doc>
<doc id="1206993" url="https://pl.wikipedia.org/wiki?curid=1206993" title="Magonidzi">
Magonidzi

Magonidzi – wpływowy ród punicki w starożytnej Kartaginie.
Pierwszym znanym przedstawicielem rodu był żyjący w VI wieku p.n.e. Magon I. W kolejnych pokoleniach potomkowie Magona sprawowali rządy jako królowie Kartaginy. Kolejnymi z Magonidów byli:
Po śmierci Himilkona w 396 p.n.e. kartagińscy możni wykorzystali okazję do odebrania królom dotychczasowych uprawnień – odtąd władza nie była już dziedziczona przez Magonidów, zaś dowództwo nad armią przeszło w kompetencje wybieralnych strategów. Wtedy też powstał Trybunał Stu Czterech mający cementować w państwie kartagińskim rządy arystokracji.

</doc>
<doc id="1206994" url="https://pl.wikipedia.org/wiki?curid=1206994" title="Ferrari 342 America">
Ferrari 342 America

Ferrari 342 America – sportowy samochód z początku lat 50. XX wieku. Produkcja trwała tylko jeden rok, zbudowano tylko 6 egzemplarzy auta. America w nazwie oznacza, iż samochód był przeznaczony także na rynek amerykański. Ferrari 342 America było dużo większe i bardziej ekskluzywne od swoich poprzedników. Także silnik zastosowany w tym modelu wyznaczał inne standardy. Był to Lampredi 60° V12 o pojemności ponad 4 litrów, zasilanie stanowiły 3 gaźniki Weber 40 DCF. Moc Auta wahała się od 200 do 220 KM w zależności od życzenia odbiorcy. Jednym z klientów był król Belgii Leopold II, jego auto prawdopodobnie poddano tuningowi fabrycznemu co zwiększyło moc do około 300 KM. Ferrari 342 America był jednym z najbardziej pożądanych samochodów tamtych czasów.
Wartość obecna.
Cena rynkowa za model w I stanie zachowania (stan idealny, 100% oryginalnych części) 420 000 € (w roku 2005).

</doc>
<doc id="1206995" url="https://pl.wikipedia.org/wiki?curid=1206995" title="1 Brygada Pancerna im. Bohaterów Westerplatte">
1 Brygada Pancerna im. Bohaterów Westerplatte



</doc>
<doc id="1206997" url="https://pl.wikipedia.org/wiki?curid=1206997" title="Jezioro Pokrzywnickie">
Jezioro Pokrzywnickie

Jezioro Pokrzywnickie (także: "Zbiornik Szałe") – jezioro zaporowe na Trojanówce na Wysoczyźnie Kaliskiej o powierzchni 167 ha. Położone w województwie wielkopolskim, powiecie kaliskim, gminie Opatówek. 
Historia.
Zbiornik powstał w latach 1976–1978 na gruntach wsi Szałe i Trojanów na granicy m. Kalisza; plaża strzeżona, tor wioślarski, marina, motel.
Charakterystyka.
Jezioro Pokrzywnickie leży 3,5 km na południowy zachód od Opatówka i 5 km na południowy wschód od Śródmieścia Kalisza; pełni funkcje retencyjne dla Kaliskiego Węzła Wodnego oraz rekreacyjne. Na północ od jeziora leży Las Winiarski, na południe wieś letniskowa Szałe. Komunikację miejską obsługują Kaliskie Linie Autobusowe.
W latach 2007-2021 na zbiorniku obowiązywał zakaz użytkowania silników spalinowych. W 2021 dopuszczono użytkowanie silników o mocy do 300 koni mechanicznych. 
Użytkownikiem akwenu jest Polski Związek Wędkarski Koło Kalisz-Miasto.

</doc>
<doc id="1206998" url="https://pl.wikipedia.org/wiki?curid=1206998" title="Geografia w szkole">
Geografia w szkole



</doc>
<doc id="1207000" url="https://pl.wikipedia.org/wiki?curid=1207000" title="Hub USB">
Hub USB

Hub USB (rozdzielacz USB) – urządzenie komputerowe umożliwiające podłączenie do jednego portu USB więcej urządzeń. Najczęściej są one urządzeniami zewnętrznymi, choć czasem mogą być wbudowane w klawiaturę lub (rzadziej) w monitor lub drukarkę. Urządzenia te w większości mają sterownik podpisany cyfrowo.
Wszystkie huby na rynku są kompatybilne ze wszystkimi standardami USB. Jednak tańsze modele oferują transmisję danych jedynie z szybkością 12Mb/s właściwą standardowi USB 1.1, co może być zauważalne przy szybszych pendrive'ach, a już na pewno spowalnia pracę z dyskami zewnętrznymi. Warto więc zwrócić uwagę, czy HUB wspiera transmisję danych w standardzie USB 2.0 z szybkością co najmniej 100 Mb/s.
Huby zawierają standardowo od 4 do 8 portów (najczęściej 4 lub 7). Oferują także możliwość mostkowania kolejnych rozgałęźników, czyli dołączania następnych hubów szeregowo. Można w ten sposób połączyć do 127 urządzeń (wliczając w to wszystkie podłączone huby).
Istnieją dwa typy hubów USB:
Oprócz hubów istnieją także karty na PCI z wbudowanymi portami USB. Takie karty czerpią energię z magistrali PCI, jednak wymagają podłączenia do głównego koncentratora USB.
Innym sposobem rozszerzenia złącz USB jest zakup panelu do komputera z portami USB.

</doc>
<doc id="1207004" url="https://pl.wikipedia.org/wiki?curid=1207004" title="Aleksy Romanow (1654–1670)">
Aleksy Romanow (1654–1670)

Aleksy Aleksiejewicz Romanow (ros. "Алексей Алексеевич"; ur. , zm. ) – carewicz rosyjski, następca tronu, czwarte dziecko, drugi syn cara Aleksego I Romanowa i Marii Miłosławskiej. 
Odebrał gruntowne wykształcenie, interesował się filozofią, językami obcymi, do nauki wykazywał wielkie zdolności. Pretendował do tronu polskiego po abdykacji Jana Kazimierza. Przybyłe polskie poselstwo 13-latek podjął przemową wygłoszoną częściowo w języku łacińskim, częściowo zaś w polskim.
Aleksy podobnie jak jego młodszy brat późniejszy car Fiodor III, był jednak słabego zdrowia. Zmarł niespodziewanie w wieku 16 lat. Nagły zgon carewicza sprzyjał pojawieniu się samozwańców. Stieńka Razin próbował wykorzystać tę sytuację i rozpuszczając pogłoski o rzekomej ucieczce carewicza do swego obozu, liczył na poparcie chłopstwa.

</doc>
<doc id="1207007" url="https://pl.wikipedia.org/wiki?curid=1207007" title="Łukasz Szywała">
Łukasz Szywała

Łukasz Szywała (ur. 1981) – polski bilardzista, Mistrz i Rekordzista Świata w bilardzie artystycznym.

</doc>
<doc id="1207010" url="https://pl.wikipedia.org/wiki?curid=1207010" title="Droga krajowa B31n (Niemcy)">
Droga krajowa B31n (Niemcy)

Droga krajowa 31n () – niemiecka droga krajowa przebiegająca na osi wschód zachód równolegle do drogi B31 pomiędzy Stockach i Überlingen w Badenii Wirtembergii.

</doc>
<doc id="1207014" url="https://pl.wikipedia.org/wiki?curid=1207014" title="Silba">
Silba

Silba – wyspa w północnej Dalmacji na południowy wschód od Lošinja, pomiędzy wyspami Premuda i Olib. Wyspa ma powierzchnię 14,27 km² a długość linii brzegowej wynosi 26,24 km.
Silba należy do miasta Zadar w żupanii zadarskiej. W 2011 roku liczyła 292 mieszkańców, lecz w zależności od pory roku populacja wyspy rośnie nawet do kilku tysięcy w lecie. W sezonie letnim turystyka dostarcza wielu miejsc pracy i jest jednym z głównych źródeł utrzymania dla mieszkańców.
Geografia.
Na wyspie panuje klimat śródziemnomorski z 2 570 słonecznymi godzinami w roku. Lata są ciepłe, ale letni wiatr znad morza chłodzi powietrze powodując, że odczucie upału nie jest aż tak dokuczliwe dla mieszkańców i turystów.
Wyspa ma niewiele plaż, jednak są na niej zarówno plaże piaszczyste, jak i kamieniste. Główna plaża wyspy to miejska plaża "Sotorišće" położona niedaleko portu w Mul. W pobliżu Zalić znajdują się plaże kamieniste.
Najwyższym wzniesieniem wyspy jest "Varh" (80 m n.p.m.). Na wyspie znajduje się: kilkanaście kawiarni, cztery restauracje, kilka sklepów oraz lokalna przychodnia zdrowia. Z każdego punktu wyspy na najbliższą plażę jest około 10 min. drogi.
Historia.
Dawna nazwa wyspy to "Selbo" lub z włoskiego "Selve".
Wyspa Silba pojawia się w kronikach historycznych w IX wieku. Po śmierci króla Chorwacji Petara Krešimira wyspa została odziedziczona przez jego siostrę Cike. Następnie Silba trafiła w ręce weneckie. Wenecjanie sprzedali ją kapitanowi Fanni Soppi za 12 500 dukatów. W późniejszych wiekach była sprzedawana odpowiednio: weneckiej rodzinie Morosoni i Chorwatowi z wyspy Lošinj. Po jego emigracji do USA wyspa stała się własnością jej mieszkańców.

</doc>
<doc id="1207015" url="https://pl.wikipedia.org/wiki?curid=1207015" title="Odruch cofania">
Odruch cofania

Odruch cofania (retrakcyjny), odruch ucieczki – odruch wywoływany przez bodźce awersyjne - bólowe ("nocyceptywne") . 
W reakcji biorą udział trzy neurony: czuciowy, pośredniczący interneuron (neuron kojarzeniowy) i ruchowy. Informacja jest przesyłana od receptora i neuronu czuciowego do interneuronu w rdzeniu kręgowym i za jego pośrednictwem do neuronu ruchowego, który uruchamia grupę mięśni, powodując odsunięcie części ciała (dłoni, nogi) od niebezpiecznego bodźca. Informacja przekazywana jest też do mózgu wzdłuż rdzenia kręgowego, dociera jednak do świadomości po wystąpieniu reakcji cofnięcia oraz zapisywana jest w pamięci, co pozwala na unikanie danego bodźca w przyszłości.

</doc>
<doc id="1207018" url="https://pl.wikipedia.org/wiki?curid=1207018" title="Coriarachne">
Coriarachne

Coriarachne – rodzaj pająków z rodziny ukośnikowatych.
Pająki te mają bardzo silnie spłaszczone ciało. Karapaks ma część głowową szeroką i płaską, a jego górna krawędź jest w widoku od przodu prosta do lekko wklęśniętej. Oczy bocznych par są duże i umieszczone na wzgórkach. Oczy par środkowych są drobnych rozmiarów, rozmieszczone na planie czworokąta tylko nieco szerszego z tyłu.
Należą tu 4 opisane gatunki:
Pierwszy występuje w Ameryce Północnej, a pozostałe w Palearktyce. W Polsce występuje tylko "C. depressa" (zobacz: ).

</doc>
<doc id="1207021" url="https://pl.wikipedia.org/wiki?curid=1207021" title="Odruch repulsyjny">
Odruch repulsyjny

Odruch repulsyjny (odpychający) - odruch wywołany w wyniku działania stosunkowo słabych bodźców mechanicznych na powierzchnię skóry lub błon śluzowych. Odruchy te przebiegają z udziałem mięśni poprzecznie prążkowanych ("wypluwanie, kichanie, kaszel") bądź z udziałem mięśni gładkich ("żołądka i przełyku w odruchu wymiotnym")

</doc>
<doc id="1207024" url="https://pl.wikipedia.org/wiki?curid=1207024" title="Jerzy Skrotzki">
Jerzy Skrotzki



</doc>
<doc id="1207026" url="https://pl.wikipedia.org/wiki?curid=1207026" title="Corynethrix">
Corynethrix

Corynethrix - rodzaj pająka z rodziny ukośnikowatych, opisany po raz pierwszy przez Kocha w 1876 roku. Obejmuje tylko jeden, typowy gatunek, "C. obscura", występujący w Queenslandzie w Australii. 

</doc>
<doc id="1207034" url="https://pl.wikipedia.org/wiki?curid=1207034" title="Cozyptila">
Cozyptila

Cozyptila – rodzaj pająków z rodziny ukośnikowatych, obejmujący 3 gatunki.
Pająki te osiągają od 2,5 do 4 mm długości ciała, przy czym karapaks osiąga od 1,5 do 1,8 mm długości, od 1,3 do 1,7 mm szerokości i jest niewiele dłuższy niż szerszy. Na ciele rosną maczugowate włoski. Ubarwienie karapaksu jest brązowe z szeroką przepaską środkową, często z jasnym znakiem V-kształtnym w tylnej ⅓, a niekiedy z jasnymi pasami lub rzędami kropek wzdłuż boków. Szczękoczułki nie mają ząbków. Odnóża cechują brązowe uda oraz, często, białawe obrączkowanie członów odsiebnych. Odnóża dwóch początkowych par mają golenie z dwiema parami kolców brzusznych (wentralnych), a nadstopia z trzema parami kolców wentralnych i po jednym kolcu na każdym boku (prolateralnym i retrolateralnym). Opistosomę (odwłok) zdobi wzór złożony z okrągłych plam i ciemnych pasów podłużnych.
Nogogłaszczki samca mają goleń z co najmniej trzema makrochetami i dwiema apofizami: prosto zbudowanej lub spłaszczonej i wtórnie na szczycie podzielonej apofizie retrowentralnej oraz sterczącej na zewnątrz bulbusa, długiej, zakrzywionej w hak lub pazur apofizie lateralnej (bocznej). Bulbus pozbawiony jest apofiz, ma różnie wykształcone zgrubienie tegularne i długi, niezmodyfikowany embolus spoczywający na tutaculum lub w jego pobliżu. Samica ma płytkę płciową z prostokątny, jajowatym lub listewkowatym wyrostkiem i pozbawioną kapturka. Zbiorniki nasienne są dłuższe niż szersze.
Przedstawiciele rodzaju występują w Palearktyce od Europy po Azję Środkową. Zasiedlają ściółkę w lasach i na ich skrajach. Często spotyka się ich pod kamieniami. W Polsce stwierdzono tylko "C. blackwalli" (zobacz: ).
Takson ten wprowadzony został w 2005 roku przez Pekkę T. Lehtinena i Jurija Marusika. Gatunek typowy został wydzielony z rodzaju "Ozyptila", a pozostałe dwa opisane w tej samej publikacji przez Marusika i Mikolę Kowbljuka. Nazwa rodzajowa to połączenie pierwszej litery z łacińskiej nazwy Krymu () z nazwą "Ozyptila". 
Należą tu 3 opisane gatunki:

</doc>
<doc id="1207040" url="https://pl.wikipedia.org/wiki?curid=1207040" title="Aleksandr Tołusz">
Aleksandr Tołusz

Aleksandr Kazimirowicz Tołusz (ros. Александр Казимирович Толуш; ur. 1 maja 1910 w Petersburgu, zm. 3 marca 1969 w Leningradzie) – radziecki szachista i trener szachowy, arcymistrz od 1953 roku.
Kariera szachowa.
Pierwszy znaczący sukces odniósł w 1935, zdobywając w Gorki tytuł mistrza RFSRR. W 1937 podzielił I miejsce w mistrzostwach Leningradu (w których triumfował jeszcze czterokrotnie, zajmując lub dzieląc pierwsze lokaty w latach 1938, 1946, 1947, 1954) natomiast w 1939 zadebiutował w finale indywidualnych mistrzostw Związku Radzieckiego. Do 1958 w finałowych turniejach brał udział łącznie 10 razy, najlepsze wyniki osiągając w latach 1950 (IV miejsce) oraz 1947, 1948, 1952 i 1957 (V miejsca).
Największy indywidualny sukces w karierze odniósł w 1953, samodzielnie zwyciężając w silnie obsadzonym turnieju w Bukareszcie (przed Tigranem Petrosjanem, Wasilijem Smysłowem, Isaakiem Bolesławskim, Borisem Spasskim i László Szabó). Poza tym znaczące rezultaty osiągnął m.in. w Balatonfüred (1958, memoriał Lajosa Asztalosa, II m. za Lajosem Portischem), Rydze (1959, III m. za Borisem Spasskim i Vladasem Mikenasem, przed Michaiłem Talem)i w Warszawie (1961, I m.). Był również trzykrotnym złotym medalistą drużynowych mistrzostw Europy: dwukrotnie wraz z zespołem ZSRR (1957, 1961) oraz indywidualnie (1957, za wynik na IX szachownicy).
Znaczne sukcesy osiągnął jako szachowy trener. Do jego wychowanków należeli mistrzowie świata Ludmiła Rudenko i Boris Spasski, jak również Paul Keres. Posiadał również osiągnięcia jako gracz korespondencyjny (w 1965 otrzymał tytuł mistrza międzynarodowego w tej odmianie szachów).
Według retrospektywnego systemu Chessmetrics najwyżej sklasyfikowany był w styczniu 1945; zajmował wówczas 10. miejsce na świecie.

</doc>
<doc id="1207045" url="https://pl.wikipedia.org/wiki?curid=1207045" title="Jožin z Bažin">
Jožin z Bažin



</doc>
<doc id="1207046" url="https://pl.wikipedia.org/wiki?curid=1207046" title="Leopold Rene Nowak">
Leopold Rene Nowak



</doc>
<doc id="1207047" url="https://pl.wikipedia.org/wiki?curid=1207047" title="Lost Pearls">
Lost Pearls

Lost Pearls – album kompilacyjny brytyjskiego zespołu Wishbone Ash.
Lista utworów.
Na albumie znajdują się następujące utwory:
Twórcy albumu.
Autorami albumu są:

</doc>
<doc id="1207057" url="https://pl.wikipedia.org/wiki?curid=1207057" title="Gmina Bazetta">
Gmina Bazetta

Gmina Bazetta (ang. "Bazetta Township") - gmina w USA, w stanie Ohio, w hrabstwie Trumbull. Według danych z 2000 roku gmina miała 6306 mieszkańców.

</doc>
<doc id="1207059" url="https://pl.wikipedia.org/wiki?curid=1207059" title="Mysmenidae">
Mysmenidae

Mysmenidae – rodzina pająków zawierająca ok. 130 gatunków zgrupowanych w 23 rodzajach. Występują na obu Amerykach, w Europie, Azji, Afryce i Nowej Gwinei. W Polsce występują 2 gatunki: "Mysmenella jobi" i "Trogloneta granulum".
Rodzaje.
Należą tu następujące rodzaje:

</doc>
<doc id="1207063" url="https://pl.wikipedia.org/wiki?curid=1207063" title="Povilas Jakubėnas">
Povilas Jakubėnas

Povilas Jakubėnas, w polskich źródłach Paweł Jakubenas (ur. 11 kwietnia 1871 w Wojtkunach k. Birż, zm. 30 maja 1953 w Szwajcarii) – litewski ksiądz ewangelicko-reformowany, superintendent generalny litewskiego odłamu Jednoty Wileńskiej w okresie międzywojennym (1920–1940).
Życiorys.
Po ukończeniu gimnazjum w 1893 podjął studia teologiczne na Uniwersytecie w Dorpacie, gdzie współorganizował litewską społeczność studencką. Tytuł doktora nauk teologicznych otrzymał w 1898 za pracę "Husytyzm w Polsce i Litwie". Po powrocie na Litwę Synod Wileński skierował go do pracy w Birżach, gdzie objął zarząd nad lokalną parafią reformowaną. W 1908 był założycielem miejskiego progimnazjum. Pracował jako sekretarz Synodów Ewangelicko-Reformowanych (1901–1915).
Po faktycznym podziale Jednoty Wileńskiej między Polskę a Litwę w 1922, stanął na czele Kościoła Ewangelicko-Reformowanego w Republice Litewskiej z siedzibą w Birżach. Od 1926 do 1940 pełnił obowiązki redaktora naczelnego kalwińskiego czasopisma "Sėjėjas" (Siewca).
W latach 1927–1937 wykładał teologię na Uniwersytecie Witolda Wielkiego w Kownie. Był dyrektorem Katedry Historii Kościoła Reformowanego oraz dziekanem Wydziału Teologii Ewangelickiej.
W 1938 przebywał w Wilnie, gdzie wygłosił mowę towarzyszącą wprowadzeniu Konstantego Kurnatowskiego na urząd superintendenta generalnego Jednoty Wileńskiej w Polsce.
Po aneksji Litwy przez Związek Sowiecki w 1940 przeniósł się przez Niemcy do Szwajcarii, gdzie zmarł.
W 1928 został odznaczony przez prezydenta Smetonę Orderem Wielkiego Księcia Giedymina II stopnia. W 1931 został doktorem honoris causa Uniwersytetu Karola w Pradze.
Jego żoną była Polka i ewangeliczka reformowana Helena z Lipińskich, która jednak szanowała przekonania narodowe męża i w domu mówiono po litewsku, choć ich dzieci znały też język polski. Ich córka była żoną pastora ewangelicko-reformowanego w Wilnie Pawła Dilisa, zaś synem był Vladas Jakubėnas, litewski kompozytor.

</doc>
<doc id="1207068" url="https://pl.wikipedia.org/wiki?curid=1207068" title="Gabriela Balicka-Iwanowska">
Gabriela Balicka-Iwanowska

Gabriela Aniela Balicka-Iwanowska (ur. 16 maja 1867 w Warszawie, zm. 19 lutego 1962 w Krakowie) – polska doktor botaniki, polityk, posłanka na Sejm Ustawodawczy I, II i III kadencji w II RP z ramienia Związku Ludowo-Narodowego oraz Stronnictwa Narodowego, członkini Narodowej Organizacji Kobiet.
Balicka mimo iż urodziła się w 1867, oficjalnie podawała rok 1871 jako datę swojego urodzenia. Katarzyna Luksa, badaczka życia Balickiej, uważa, że zmieniona data spowodowana była chęcią jak najdłuższego otrzymywania świadczeń po zmarłym w 1884 ojcu, Antonim Iwanowskim.
Życiorys.
Pochodziła z rodziny ziemiańskiej z Podlasia, była córką Antoniego i Sybilli z Rosenwerthów Iwanowskich. Szkołę średnią ukończyła w Warszawie w 1889. Następnie w latach 1889–1893 studiowała na Wydziale Przyrodniczym Uniwersytetu w Genewie. Na tej uczelni pod kierunkiem botanika Roberta Chodata uzyskała stopień naukowy doktora w 1893 na podstawie pracy "Contribution a l’étude anatomique et systématique du genre Iris et des genres voisins". Od 1893 roku była członkiem Ligi Narodowej.
W latach 90. XIX wieku prowadziła badania naukowe w Monachium. W okresie pracy zagranicą prowadziła różne badania z zakresu anatomii i cytologii roślin, publikując m.in. rozprawę o rozwoju woreczka zalążkowego u zrostopłatkowych (Flora 1899). Wyniki swych badań publikowała w wydawnictwach PAU w latach 1903–1906.
Po tym okresie przeniosła się do Krakowa, gdzie w latach 1902–1906 współpracowała z Emilem Godlewskim (seniorem). W latach 1906–1911 prowadziła na Wydziale Rolniczym TKN (późniejsza SGGW) w Warszawie początkowo kursy, później wykłady z fizjologii roślin.
Podczas I wojny światowej kierowała seminarium dla nauczycielek ludowych Towarzystwa Ochrony Kobiet. W 1919 jako jedna z pierwszych posłanek zasiadła w Sejmie Ustawodawczym. Mandat poselski sprawowała w latach 1919–1935, pracowała w Komisjach Konstytucyjnej i Oświatowej.
Ostatnie lata swojego życia spędziła w Krakowie. Była żoną pisarza i działacza politycznego Zygmunta Balickiego. Spoczywa na Cmentarzu Rakowickim (kw. LXXII, rząd 25, grób 11).

</doc>
<doc id="1207069" url="https://pl.wikipedia.org/wiki?curid=1207069" title="Ewa Adamska">
Ewa Adamska

Ewa Barbara Adamska, zamężna Morycińska (ur. 12 grudnia 1949 w Łodzi, zm. 27 sierpnia 1980 tamże) – polska aktorka teatralna, filmowa i telewizyjna, także aktorka dubbingowa. 
Absolwentka liceum ogólnokształcącego (1967) i Wydziału Aktorskiego PWSFTviT w Łodzi (1971).
Teatr.
W teatrze zadebiutowała jeszcze przed ukończeniem studiów aktorskich. 
Była to rola Isi w "Weselu" Stanisława Wyspiańskiego w Teatrze im. Stefana Jaracza w Łodzi. Nastąpiło to 1 lutego 1969 roku.
Po ukończeniu studiów w łódzkiej filmówce pracowała kolejno w następujących teatrach:
Pochowana została na Cmentarzu Komunalnym Doły w Łodzi.

</doc>
<doc id="1207071" url="https://pl.wikipedia.org/wiki?curid=1207071" title="Music Music">
Music Music

Music Music – album muzyczny zespołu Hey wydany w 2003 roku nakładem Warner Music. Płyta nagrodzona Fryderykiem za 2003 rok w kategorii "rockowy album roku".

</doc>
<doc id="1207073" url="https://pl.wikipedia.org/wiki?curid=1207073" title="John Young (osadnik)">
John Young (osadnik)

John Young (ur. 1763, zm. 1825) – amerykański osadnik i geodeta. Założyciel wsi Youngstown, która z czasem rozrosła się do rozmiarów miasta.

</doc>
<doc id="1207077" url="https://pl.wikipedia.org/wiki?curid=1207077" title="Malarz Gorgony">
Malarz Gorgony

Malarz Gorgony – jeden z najsłynniejszych twórców greckiej ceramiki czarnofigurowej, kontynuator osiągnięć Malarza Nessosa. Działał w latach ok. 600–580 p.n.e.
Swój pseudonim zawdzięcza przedstawieniu gorgon na słynnym dinosie. Naczynie to, o wysokości prawie metra, z osobno wykonaną podstawą, zachowało się w bardzo dobrym stanie. Na szczycie wazy artysta przedstawił pozbawioną głowy Meduzę i jej dwie siostry ścigające Perseusza, obok zaś żołnierzy walczących z rydwanami. Pozostała część naczynia podzielona jest na pasy wypełnione wizerunkami zwierząt i motywami roślinnymi, utrzymanymi w stylistyce orientalizującej. Styl malarza Gorgony jest bardzo staranny, z charakterystycznym wykończeniem detali np. poprzez kreskowanie.

</doc>
<doc id="1207081" url="https://pl.wikipedia.org/wiki?curid=1207081" title="1 Pułk Jazdy Augustowskiej">
1 Pułk Jazdy Augustowskiej

1 Pułk Jazdy Augustowskiej – oddział jazdy Wojska Polskiego Królestwa Kongresowego.
Pułk został sformowany z jazdy 50-dymowej. 20 stycznia 1831 został przeniesiony na etat wojska. W 1831 oddział walczył na wojnie polsko-rosyjskiej. Żołnierze pułku otrzymali 19 złotych i 19 srebrnych Krzyży Orderu Wojskowego Polskiego.
Żołnierze Jazdy Augustowskiej.
Dowódcy pułku:
Kawalerowie Złotego Krzyża Orderu Wojskowego Polskiego:
Kawalerowie Srebrnego Krzyża Orderu Wojskowego Polskiego:
Walki pułku.
Pułk brał udział w walkach w czasie powstania listopadowego.
Bitwy i potyczki:

</doc>
<doc id="1207083" url="https://pl.wikipedia.org/wiki?curid=1207083" title="Ayanamsa">
Ayanamsa



</doc>
<doc id="1207085" url="https://pl.wikipedia.org/wiki?curid=1207085" title="Sutherland-Hodgeman">
Sutherland-Hodgeman



</doc>
<doc id="1207087" url="https://pl.wikipedia.org/wiki?curid=1207087" title="Opowieść etiopska o Theagenesie i Chariklei">
Opowieść etiopska o Theagenesie i Chariklei

Opowieść etiopska o Theagenesie i Chariklei napisana przez Heliodora jest ostatnim zachowanym romansem starożytnym. 
Jest to najdłuższy i najbardziej skomplikowany romans grecki. Bohaterowie Heliodora są doskonalsi fizycznie i moralnie niż postaci stworzone przez poprzedników. Dzieje się to wbrew prawdopodobieństwu psychologicznemu, które do romansu już wcześniej wprowadził Longos i Achilles Tatios. 
Heliodor wykorzystuje szereg konwencjonalnych cech gatunku, takich jak miłość od pierwszego wejrzenia, obecność piratów, rozbicie okrętu,
pozorna śmierć itp., ale uczynił to po mistrzowsku. Struktura powieści jest wzorowana w dużym stopniu na Odysei. Autor wprowadza czytelnika w sam środek wydarzeń, czyli "in medias res", a to, co dzieje się wcześniej, jest wprowadzone metodą retrospekcji.
W porządku chronologicznym wspólny los Theagenesa i Chariklei przedstawia się następująco: dziewczyna i młodzieniec zakochują się wzajemnie od pierwszego wejrzenia podczas Igrzysk Pytyjskich w Delfach.Stało się to za sprawą bogów, którzy od tego momentu kierują ich losem. Posłuszni ich woli i radom opiekuna uciekają z Delf, wsiadają na statek, przeżywają napad piratów, burzę morską, rozbicie statku, uprowadzenie przez bandę zbójców, poddani są pokusom zdrady, torturom, doznają cudownego lub graniczącego z cudem ocalenia. Szereg niezwykłych przygód i niebezpieczeństw przeżywają jeszcze wtedy, gdy już znaleźli się w Etiopii, celu ich podróży. Pełna napięcia akcja trwa do ostatniej sceny romansu, zakończonego wreszcie ślubem Theagenesa i Chariklei.

</doc>
<doc id="1207088" url="https://pl.wikipedia.org/wiki?curid=1207088" title="Shravanabelagola">
Shravanabelagola

Shravanabelagola (kannada:ಶ್ರವಣಬೆಳಗೊಳ) – miasto w indyjskim stanie Karnataka, w okręgu Hassan, 145 km na zachód od Bengaluru, znane szczególnie jako ważny ośrodek kultowy dźinizmu. Znajduje się między granitowymi wzgórzami, Indragiri (930 m n.p.m.) i Ćandragiri (600 m n.p.m.).
Słynie ze wzniesionego w X wieku n.e. na szczycie wzgórza Indragiri (ponad 600 kamiennych stopni, po których wierni powinni wejść boso w strojach bez szwów – sari w przypadku kobiet, dhoti dla mężczyzn) 18-metrowego posągu Gomateśwary – dżinijskiego świętego, zwanego też Bahubali. Przedstawiono go nagiego na znak rezygnacji z dóbr tego świata i obrośniętego pnączami, co symbolizuje głębię pogrążania się w medytacji i rozwój duchowy. Gomateśwara ma twarz zwróconą ku północy, stoi w pozycji kajutsargi (medytacyjnej pozycji wyrzeczenia się ciała, obojętności na ból, cierpienie czy przyjemność). Posąg wyciosano w miejscu znanym z odosobnienia wyznawców dźinizmu (w tym mnichów) zdecydowanych na podjęcie się postu aż po śmierć (rytualne samobójstwo – sallekhana). W ten sposób zmarł tu w 980 r. doradca inwestującej w to miejsce dynastii Gangów Narasinga, a w 982 roku ostatni wielki władca z dynastii Gangów Indra IV. U stóp posągu – napisy w językach kannada, marathi i tamilskim, wyrażające w 981 r. n.e. uznanie tym, dzięki którym postawiono posąg – królowi Radźamalli IV i jego ministrowi Ćamundaraji. Zgodnie z tradycją przedstawiony tu Gomateśwara był synem Adinathy, pierwszego tirthankary. Po śmierci ojca walczył on o władzę nad królestwem, a pokonawszy w tej walce brata Bharata, uświadomił sobie bezsens tego zwycięstwa, oddał mu władzę i wyrzekł się udziału w świecie, by oddać się dążeniu do duchowego oświecenia. W 2007 roku Indusi za pośrednictwem głosowania zorganizowanego przez "Times of India" uznali posąg Gomateśwary za pierwszy z siedmiu cudów Indii. Co dwanaście lat w ramach dżinijskiego święta upamiętniającego namaszczenie głowy Gomateśwary (Mahamastakabhiszeka) w obecności tysięcy pielgrzymów dokonuje się tu obrzędowych ablucji. Posąg przez kilka godzin polewany jest mlekiem zmieszanym z miodem, zmieszaną z kadzidłami wodą ze świętych rzek, klarowanym masłem ghi, mleczkiem kokosowym, sokiem z trzciny cukrowej, namaszczany szafranem, pastą sandałową, cynobrem, obsypywany migdałami, daktylami, makiem, srebrnymi monetami, płatkami kwiatów. Zanim do tego dojdzie przygotowania trwają miesiąc. Odprawia się codziennie pudźę u stóp (obmywa się stopy posągu). Za posągiem buduje się rusztowanie umożliwiające ceremonię. Sama ceremonia zaczyna się przed wschodem słońca. Przed posąg przynosi się wielkie naczynia z wodą z różnych stron Indii. Naczynia wykonane są ze złota, srebra, brązu, wysadzane kamieniami. Wierni recytują modlitwy. O godz. 11:00 dźwięk konch ogłasza, że należy zacząć wnosić naczynia na rusztowanie i stamtąd dokonać obmywania posągu. W ostatnich latach użyto nawet helikoptera, z którego posag obsypano girlandami kwiatów i kolorowymi proszkami. Obmywanie figur tirthankarów należy do starożytnych tradycji. W inskrypcjach pierwszy raz wspomniano o ceremonii obmywania głowy posągu Gomateśwary w 1398 roku. Odprawiania jej zakazano dwukrotnie. W czasach, gdy Sharavanabelagola znalazła się pod władzą hinduskiego imperium Widźajanagaru i potem, gdy zdobyli ją muzułmanie. Stąd w latach 1677 do 1800 nie dochodziło do ceremonii namaszczenia głowy. Jej istotą nie jest deifikacja tirthankary, przebłaganie go, ale przypomnienie ideału wyzwolenia, oświecenia, który on urzeczywistnił, a który wierni mają do spełnienia.
W mieście między wzgórzami znajduje się sztuczne jezioro i wiele dżinijskich świątyń, m.in. w pobliżu schodów na wzgórze Indragiri świątynia, której dziedziniec otaczają mury ozdobione XVIII-wiecznymi malowidłami z życia 23. tirthankary. Na wzgórzu Ćandragiri królowie z dynastii Gangów zbudowali w VIII–XII wieku pięć świątyń dźinijskich (basti. W Neminatha Basti znajduje się posąg Neminathy, 22. tirthankary. Obok w Ćandragupta Basti, świątyni wzniesionej w III w. p.n.e. przez cesarza z dynastii Maurjów, Aśokę – reliefy w kamieniu ze scenami z życia wielkiego dżinisty z rodziny królewskiej Ćandragupty. Sharavanabelagola związana jest z osobą ascety dżinijskiego Bhadrabahu. Na szczycie Ćandragiri znajduje się świątynia, w której można zobaczyć odcisk jego stóp. W tej świątynnej grocie Bhadrabahu w 289 r. p.n.e. osiągnął szczyt ascezy zagłodziwszy się na śmierć (zgodnie z dżinijskim rytuałem sallekhany). Tradycja mówi, że IV w. p.n.e. w Śravanabelagoli protoplasta dynastii Maurjów, uczeń Bhadrabahu, Czandragupta Maurja przeszedł na dżinizm. Po abdykacji i oddaniu władzy poszedł w ślady mistrza tu też wypełniając ascezę aż po dobrowolną śmierć z głodu.
W kolejnym basti znajduje się posąg Parwaśwanathy, 23. tirthankary.
Obok niektórych jaskiń świątynnych w Elurze (Maharasztra) i Badami (Karnataka), świątyń na górze Abu (Radżastan), kompleksu świątyń w Ranakpur i Jaisalmer (Radżastan), czy w Śatrundźaja (Gudżarat), Śravanabelagola zalicza się w Indiach do najbardziej świętych miejsc dźinizmu.
Koło 80 km od Shanavanabelagoli jest miasto Majsur, w podobnej odległości w miejscowościach Belur i Halebidu znajdują się sławne hinduskie świątynie z dynastii Hojsala.

</doc>
<doc id="1207097" url="https://pl.wikipedia.org/wiki?curid=1207097" title="Rezerwat przyrody Śrubita">
Rezerwat przyrody Śrubita

Rezerwat przyrody Śrubita – ścisły rezerwat przyrody w Beskidzie Żywieckim. Leży na terenie miejscowości Rycerka Górna w gminie Rajcza, w powiecie żywieckim. Rezerwat ma charakter leśny, ale jego rodzaj nie został jednoznacznie określony w akcie prawnym. Leży w granicach Żywieckiego Parku Krajobrazowego.
Rezerwat utworzony został zarządzeniem Ministra Leśnictwa i Przemysłu Drzewnego z dnia 28 grudnia 1957 roku (). Celem ochrony w rezerwacie jest zachowanie ze względów naukowych i dydaktycznych fragmentu pierwotnego lasu jodłowo-bukowego, właściwego dla regla dolnego w Beskidach. Obejmuje powierzchnię 24,99 ha.
Rezerwat obejmuje przyszczytowe partie zachodnich stoków góry Bugaj w grupie Wielkiej Raczy na wysokości od 780 do 960 m n.p.m. Dużą część rezerwatu obejmuje osuwisko i prawdopodobnie dzięki temu, że jego powierzchnia jest silnie zaburzona, a koluwium (jęzor osuwiska) zbudowane jest z glin, silnie nasiąkniętych wodą, teren ten nie został objęty gospodarką leśną polegającą na wycince lasu mieszanego i zasianiu plantacji świerkowych.
Ochronie podlega starodrzew stanowiący fragment dawnej Puszczy Karpackiej, który tworzy typowa dla tutejszego regla dolnego przejściowa postać śląsko-żywiecka żyznej buczyny karpackiej. Potokom towarzyszą olszyny górskie. W rezerwacie oprócz dorodnych buków rosną liczne stare jodły sięgające 50 m wysokości, których pnie mają często i po 100 cm średnicy w pierśnicy. W 2011 r. odkryto tu okaz świerka pospolitego o wysokości 51,8 m, uznanego wówczas za najwyższe drzewo rosnące w Polsce. Obecnie (2018 r.) utracił on tę pozycję na rzecz daglezji, rosnących w Bystrej Krakowskiej w Beskidzie Śląskim (53-57 m wysokości).
Pod okapem starych drzew dobrze odnawia się buk. W runie, co jest charakterystyczne dla wspomnianej postaci śląsko-żywieckiej buczyny, występują wszystkie trzy rodzime gatunki żywców: żywiec gruczołowaty, żywiec cebulkowy i żywiec dziewięciolistny. Obok nich rosną tu inne typowe gatunki dla tego zespołu leśnego: gwiazdnica gajowa, przytulia wonna, paprotnik kolczysty i nerecznica szerokolistna. Z rzadkich w Polsce gatunków roślin stwierdzono występowanie tocji karpackiej.
Na terenie rezerwatu występują też zbiorowiska ziołoroślowe, w których duży udział mają: świerząbek orzęsiony, omieg górski oraz parzydło leśne.
Fauna rezerwatu charakteryzuje się występowaniem takich ssaków jak: jeleń, borsuk, lis, kuna leśna, przejściowo wilk. Rezerwat stanowi również ostoję rysia i jarząbka. Interesującą grupę stanowią także liczne chrząszcze, których ulubionym miejscem występowania są stare, obumierające drzewa.
Teren rezerwatu został udostępniony do zwiedzania, ale zły stan ścieżki dydaktycznej doprowadził do nadmiernej penetracji obszaru chronionego. Zadania ochronne rezerwatu obejmują udrożnienie i konserwację ścieżki pieszej w rezerwacie przez Nadleśnictwo Ujsoły.

</doc>
<doc id="1207105" url="https://pl.wikipedia.org/wiki?curid=1207105" title="2 Pułk Czołgów (1 BPanc)">
2 Pułk Czołgów (1 BPanc)

2 Pułk Czołgów – oddział wojsk pancernych ludowego Wojska Polskiego.
Formowanie jednostki i szkolenie czołgistów prowadzono do 2 stycznia 1944 w obozie biełoomuckim. Następnie pułk został przewieziony na Smoleńszczyznę, a na przełomie marca i kwietnia do rejonu Berdyczowa.
W maju wraz z brygadą przewieziono go do rejonu Kiwerc i dalej do Lublina.
Przysięgę żołnierze pułku złożyli 11 listopada 1943 w Sielcach.
Skład etatowy.
Razem:
żołnierzy – 572 ("oficerów – 112, podoficerów – 241, szeregowców – 219")
sprzęt:
Marsze i działania bojowe.
Po włączeniu pułku w skład wojsk pierwszego rzutu armii, przemaszerował przez Lublin, Kurów, Żyrzyn do rejonu Łaskarzewa. 9 sierpnia przeprawił się przez Wisłę na przyczółek warecko – magnuszewski i do 17 sierpnia toczył walki w rejonie leśniczówki Basinów, pozycji ryglowej Celinów, Wygoda oraz folwarku Studzianki. 16 sierpnia pułk został ponownie podporządkowany 1 Armii WP i ześrodkował się na południe od Magnuszewa.
Rozformowany w myśl rozkazu Naczelnego Dowódcy WP nr 1 z 7 września 1944 r. w związku ze zmianą struktury 1 BPanc z pułkowej na batalionową.

</doc>
<doc id="1207112" url="https://pl.wikipedia.org/wiki?curid=1207112" title="Test Guthriego">
Test Guthriego

Test Guthriego – badanie stosowane do wykrywania wrodzonego, genetycznie uwarunkowanego defektu metabolicznego aminokwasu fenyloalaniny, który powoduje chorobę fenyloketonurię. Badanie zostało wprowadzone na szeroką skalę w Europie i Ameryce Północnej w latach 60. XX wieku. Później zostało zastąpione przez metody bardziej wiarygodne i dokładne. Nazwa badania wywodzi się do nazwiska amerykańskiego lekarza i bakteriologa Roberta Guthriego, który wprowadził do praktyki medycznej w 1962 roku.
Metoda.
Test Guthriego jest półilościową metodą wykrywania podwyższonego stężenia aminokwasu fenyloalaniny we krwi. Podstawą badania jest zdolność fenyloalaniny do ułatwiania wzrostu bakteryjnego w pożywce z inhibitorem wzrostu.
Kropla krwi jest pobierana zazwyczaj z pięty noworodka w szpitalu w 2 lub 3 dniu po urodzeniu. Krew pobierana jest na krążek bibuły i przekazywana do laboratorium. W pożywce z inhibitorem (β-2-tienylalanina) i kulturą "Bacillus subtilis" (laseczka sienna) umieszczane są krążki z badaną krwią. W wypadku gdy we krwi znajduje się zwiększone stężenie fenyloalaniny (&gt;4mg/dl) przechodzi ona do pożywki, znosi inhibicję kompetycyjną i powoduje wzrost bakterii. Średnica powstałej w ten sposób kolonii jest mierzona i koreluje ze stężeniem fenyloalaniny w badanej próbce krwi.
Zaletą metody jest jej prostota i niski koszt, a wadami występowanie wyników fałszywie dodatnich (wcześniaki) i (rzadziej) fałszywie ujemnych (stosowanie antybiotyków) oraz jej półilościowy charakter i konieczność skrupulatnej standaryzacji.
Znaczenie.
Ze względu na poważne następstwa fenyloketonurii i możliwości zapobieżenia im poprzez stosowania prostej diety eliminacyjnej zastosowanie na szeroką skalę badania screeningowego ma olbrzymie znaczenie. Umożliwił to wprowadzony w 1962 roku w USA (a potem innych krajach) test Guthriego.

</doc>
<doc id="1207117" url="https://pl.wikipedia.org/wiki?curid=1207117" title="Kościół Dworski w Dreźnie">
Kościół Dworski w Dreźnie



</doc>
<doc id="1207120" url="https://pl.wikipedia.org/wiki?curid=1207120" title="Tama podsadzkowa">
Tama podsadzkowa

Tama podsadzkowa – jeden z rodzajów tam, występujących w podziemnych zakładach górniczych, stała lub czasowa bariera, odgradzająca przestrzeń roboczą od podsadzanej części poeksploatacyjnej.
Rodzaje tam podsadzkowych ze względu na usytuowanie:
Rodzaje tam podsadzkowych ze względu na rodzaj podsadzki:

</doc>
<doc id="1207121" url="https://pl.wikipedia.org/wiki?curid=1207121" title="Uciec przed koszmarem">
Uciec przed koszmarem

Uciec przed koszmarem lub Strach ma wiele twarzy jest to zbiór ośmiu opowiadań Grahama Mastertona powstałych w latach 1995/1996. Każde z nich ukazuje inną historię, jednak łączą je reakcje ludzi w postaci różnych obliczy strachu:
Opowiadania.
Obecność aniołów.
Bohaterowie:
Akcja tego opowiadania toczy się w Edynburgu podczas zimy. Matka Gillie została zabrana do szpitala, gdyż odeszły jej wody. Dziewczynka została pod opieką pani McPhail, która tego właśnie dnia była dla niej bardzo miła. Gillie wyobrażała sobie dzień, w którym będzie mogła wygłupiać się ze swoją siostrą, na którą liczyła. Starsza pani powiedziała jej wtedy, że każdy ma swojego anioła stróża. Po powrocie matki ze szpitala okazało się, że urodził się zdrowy i duży chłopczyk, Toby. Gillie nie dopuszczała do siebie takiej możliwości, dlatego była zdania, iż rodzice zabili jej wyimaginowaną siostrzyczkę, Alice. Nienawidziła za to brata, dała mu miano wyrzutka i bachora, kłóciła się ze swoimi opiekunami. Pewnego dnia przyjęła śluby we własnej sypialni, przysięgła sobie zostać zakonnicą i powierzyć swoje życie w ręce Boga i Maryi. Następnego dnia, po ostrej kłótni z rodzicami, obudził ją oślepiający blask, który wydostawał się z pokoju Toby'ego. Chcąc go ratować z płomieni, zobaczyła wysoką postać, która była źródłem światła. Stała przed nią wielka na 7 metrów postać i bawiła się z małym chłopcem. Gillie oszołomiona wyszła na głupią, kiedy zawołała rodziców, gdyż ich synek słodko spał w kołysce. Opiekunowie wysłali córkę do psychiatry, który z kolei odesłał ją do pastora Callandera. Duchowny przyznał rację dziewczynce, jednak potem przed jej rodzicami stwierdził, że Gillie miała po prostu omamy. Znów wyszła na chorą. Uciekła z domu. Kiedy przechadzała się ulicą, napadł na nią naćpany zbir, który zażądał od niej pieniędzy. Wtedy to rozległ się odgłos grzmotu i ich oczom ukazał się anioł. Wyzwolił Gillie z sideł bandyty – zabił go, po czym zniknął, pozostawiając po sobie opalone pióra. Dziewczynka poszła z bratem do kościoła, by pokazać dowód słuszności swych słów. Pastor zamknął się w świątyni.
Żarłoczny księżyc.
Bohaterowie:
Zdarzenie odbywa się w Lewes. Marcus podczas śniadania zauważa na pudełku płatków śniadaniowych, że widnieje tam postać małego chłopca bez dłoni, który krzyczy w kąciku ust żarłocznego księżyca. Od tej pory obrazek staje się jego obsesją. Kiedy odwiedza po kilkunastu latach swojego kolegę z lat szkolnych, Rogera, uświadamia sobie, że cała scena z płatków przedstawia krajobraz miejsca, w którym się znajdował – Lewes. Stary znajomy naprowadza Marcusa na autora płatkowego dzieła, Greenleafa. Kiedy mężczyzna spotyka się z Duncanem, ten opowiada mu historię chłopca z dzieła. Mianowicie był to jego brat, który rzekomo zginął wykrwawiając się na terenie złowrogiego lasku posiadłości rodziny Vane'ów. Opowiedział mu również o wiedźmie, która pożerała bezbronne psy złapane w pułapki szalonej rodziny. Marcus postanowił sprawdzić na własnej skórze czy Duncan mówi prawdę. W lasku słysząc odgłosy niezidentyfikowanej osoby, zaczął uciekać. Wtedy to potknął się i jego dłoń znalazła się w zatrzasku. Kiedy postać była coraz bliżej, odciął sobie rękę. W szpitalu, gdy dochodził do siebie, spotkał Milesa, który rzekomo nie żył. Greenleaf opowiedział mu swoją historię, tymczasem w lasku Vane'ów zaginął pies Rogera...
Żal.
Bohaterowie:
Akcja tego opowiadania toczy się w okolicach wysepki Mont Saint Michel. Pewnego deszczowego dnia Gerry potrącił młodą dziewczynę, po czym odjechał zostawiając ją na pastwę losu. Kilka dni później poznał w kawiarni piękną dziewczynę, Marianne, z którą kochał się w sadzie. Po tym jak poznał jej rodziców, nie zgodzili się oni na dalszą znajomość. Kobieta przyjechała jednak do Gerry'ego, by się z nim pokochać. Nad ranem zginęła w wypadku samochodowym – ciężarówka przejechała jej po głowie. Gerry czuł się rozdarty. Jednak potem spotyka kilka kobiet podobnych do swojej ukochanej, po czym zaczyna się z jedną spotykać. Chloe niczym nie różnie się od poprzedniej. Wkrótce pobierają się, a kobieta zachodzi w ciążę, jednak jak poprzedniczka ginie pod kołami samochodu. Gerry przybity usiłuje opuścić Francję i udać się do Ameryki. Na lotnisku spotyka Bernice, która wygląda jak Chloe. Wyznaje jej swoją miłość i ginie pod kołami autobusu.
Sekretna księga Shih Tan.
Bohaterowie:
Craig założył restaurację z Los Angeles. Zdolności gotowania przejął po rodzicach, którzy także byli kucharzami. Klienci zachwycali się jego potrawami – łączył kuchnię orientalną z normalną, codzienną. Pewnego dnia do jego lokalu przyszedł dziwny typ, Hugo i zaproponował mu obejrzenie księgi Tan. Postawił mu jednak warunek – iż Craig zrealizuje jeden z przepisów. Problem polegał na tym, iż w każdym z nich głównym składnikiem jest ludzkie ciało. Kucharz wybrał przepis "kobieta w całości", w którym to na stół wędruje zakonserwowane ciało płci pięknej. Jednym z zadań przed jego wykonaniem był stosunek z ową kobietą. PO upojnej nocy Craig i Xanthippa przygotowali ciało Hugo, którego ze smakiem jedli zaproszeni goście.
Mężczyźni z Maes.
Bohaterowie:
Pewnego dnia dochodzi do potężnej katastrofy w kopalni, w której ginie kilkunastu górników. David widzi jednego ze zmarłych, kiedy ten przechadza się po ulicach. Oczywiście nikt mu nie wierzy. Dopiero Glyn Bachelor opowiedział Davidowi historię o królu walijskim Owenie Glynie Dwr, który to sprawił, że zmarli zabici przez Anglików mogą pożegnać się z rodzinami po śmierci. Kiedy chłopak odwiedza rodzinę Morganów, spotyka Ellisa siedzącego na fotelu. Po całonocnej zabawie, śmiechach i plotkach, Ellis znika wraz z pojawieniem się słońca. Nauczyciel historii na spacerze z Davidem odnajduje dziurę, przez którą wydostały się ciała zmarłych.
Nieprawdopodobna historia.
Bohaterowie:
Kiedy Raymond jedzie na spotkanie antykwariuszy, spotyka kobietę z innego świata i zabija jej psa. Okazało się, że była to Sarah wraz ze swoim mężem, która uciekała przed miłością z przymusu – Seathem. To on pojawił się pewnego dnia, by spełnić każdą jej zachciankę, jednak zażyczył sobie w zamian jej wierność. Spotkała się ze swym zmarłym ojcem, otrzymała dwa cudowne krzesła, które tak chciała mieć. Zorientowała się, że za wszystkimi niespodziankami, np. zniknięciem jej nauczyciela stoi Seath. Kiedy spotkała swego byłego męża w hotelu, postanowiła wrócić z nim do Londynu. W złości Rider zamienił go we włochatego psiaka, a ją samą porwał do świata, w którym nie wiadomo było, co jest prawdą, a co fałszem.
Dusząca Kate.
Bohaterowie:
Historia rozgrywa się w Sacramento. Jamie i Garry, narrator przyjaźnili się już od czasów szkolnych. Wtedy Garry zawsze pilnował Forda, gdyż ten już od dziecka posiadał fascynację duszenia się – zawsze miał przy tym erekcję. Garry bał się o jego życie. Kolega potrafił iść do męskiego kibla czy przebieralni i wieszać się na szkolnym wieszaku, tak by pętla ręcznika zaciskała się, pozostawiając ślad. Po zakończeniu szkoły Garry znów spotkał się z Jamiem zupełnie przypadkiem- realizował artykuł, którego tematem był klub, w którym występował Ford wraz z Laurelem. Na ludziach owo przedstawienie robiło piorunujące wrażenie. Niestety oddanie Jamiego w ręce psychiatry nie powiodło się – kolega nie pozbywał się nawyku duszenia. Pewnego dnia udusił się na oczach Garry'ego.
Wnikający duch.
Bohaterowie:
Pewnego dnia, kiedy Harry przyjeżdża po córkę do przedszkola, dyrektorka placówki informuje go o przykrym wypadku, przez który Lucy została odizolowana od dzieci. Okazało się, że czteroletnia dziewczynka dysponuje niesamowitą siłą. Rodzice przeczuwają powrót złego indiańskiego ducha szamana, Misquamacusa. Wizyta u psychiatry także okazała się fiaskiem – spłonęło biurko lekarza, a sam wyszedł z ciężkimi poparzeniami twarzy. Harry, by uwolnić córkę od kreatury, postanawia sam ją przejąć. Do spotkania z czarownikiem dochodzi w tunelu metra. Dzieją się tam nadprzyrodzone rzeczy – Harry staje się przez moment częścią pociągu i rozprawia się z Szamanem.

</doc>
<doc id="1207125" url="https://pl.wikipedia.org/wiki?curid=1207125" title="Kazuaryna">
Kazuaryna



</doc>
<doc id="1207137" url="https://pl.wikipedia.org/wiki?curid=1207137" title="3 Szkolny Pułk Czołgów">
3 Szkolny Pułk Czołgów

3 Szkolny Pułk Czołgów – szkolny oddział wojsk pancernych ludowego Wojska Polskiego.
Pułk sformowany został 7 maja 1944 na mocy rozkazu nr 05 dowódcy Armii Polskiej w ZSRR. Jego zalążkiem były kursy specjalistów czołgowych organizowane przy 1 pułku czołgów. Zajęcia na kursach rozpoczęto 15 czerwca 1943. Pierwsza promocja oficerów miała miejsce we wrześniu 1943. Następnie kursy przesunięto w rejon Sum. W związku z rozpoczęciem formowania 1 Korpusu Pancernego dotychczasowe kursy specjalistów czołgowych zostały przekształcone zostały w szkolny pułk czołgów z siedzibą w Berdyczowie. We wrześniu 1944 pułk przybył do kraju, gdzie szkolił około 20 specjalności: dowódców i załogi czołgów oraz dział pancernych wszystkich typów będących na uzbrojeniu ludowego WP.
W dniu zakończenia wojny pułk liczył 2177 ludzi. W 1945 pułk przedyslokowano do Modlina, gdzie po zakończeniu wojny nadal szkolił czołgistów w systemie pokojowym. W 1947 jednostka otrzymała sztandar ufundowany przez społeczeństwo ziemi płońskiej.
Skład etatowy.
inne jednostki szkolne:
Zgodnie z etatem stan stały pułku liczyć miał 550 żołnierzy, w tym 214 oficerów, 287 podoficerów i 49 szeregowców oraz 49 pracowników kontraktowych, natomiast stan zmienny – 1.850 kursantów.
Na uzbrojeniu pułku znajdowały się wozy bojowe i inne pojazdy mechaniczne:
oraz sprzęt artyleryjski:

</doc>
<doc id="1207157" url="https://pl.wikipedia.org/wiki?curid=1207157" title="Falco mexicanus">
Falco mexicanus



</doc>
<doc id="1207159" url="https://pl.wikipedia.org/wiki?curid=1207159" title="Marian Wójcik">
Marian Wójcik

Marian Wójcik (ur. 1908 w Jarosławiu, zm. 28 kwietnia 1945 pod Rothenburgiem) – polski szachista, kompozytor szachowy, czołowy szachista Lwowa w latach 20. XX wieku.
Życiorys.
Wójcik uczęszczał we Lwowie do gimnazjum i podjął następnie studia na tamtejszym Uniwersytecie, których jednak prawdopodobnie nie ukończył. Pracował później w szkolnictwie, początkowo na poziomie podstawowym, później średnim, prowadząc zajęcia z wychowania fizycznego.
Od dzieciństwa grał w szachy, wcześnie też zajął się kompozycją szachową. Jako kompozytor debiutował w kwietniu 1923 na łamach lwowskiego „Sportu”, ale o tyle niefortunnie, że pomylono go z innym młodym lwowskim problemistą Marianem Wróblem. W kolejnych latach zamieszczał swoje zadania również w „Miesięczniku Szachowym” (także ukazującym się we Lwowie), a ponadto uczestniczył w konkursach dla rozwiązujących zadania szachowe w prasie lwowskiej, w jednym z nich w 1923 wyprzedzając tak znanych szachistów, jak Henryk Friedman czy Saturnin Limbach.
Jako członek Hetmana Lwów od 1925 pełnił funkcję gospodarza lokalu klubowego, a od 1924 występował w potyczkach towarzyskich ze Lwowskim Klubem Szachistów. Po podjęciu studiów na Uniwersytecie Lwowskim uczestniczył też w meczach między reprezentacjami jego uczelni i Politechniki Lwowskiej. W 1925 zanotował remis w meczu złożonym z dziesięciu partii z mistrzem Politechniki, Kamilem Wendekerem.
W latach 20. młody szachista kilkakrotnie wziął udział w mistrzostwach Lwowa. Rywalizując z takimi graczami, jak Oskar Piotrowski, Ignacy Popiel czy Kalikst Morawski, w 1925 uplasował się na dzielonym V-VI miejscu, a rok później na miejscu IV. W 1926 wspólnie z Marianem Wróblem zdobył mistrzostwo Uniwersytetu Lwowskiego (obaj rywale zdobyli po tyle samo punktów, a bezpośrednia potyczka nie wyłoniła zwycięzcy). Uczestniczył też w turniejach o mistrzostwo Hetmana Lwów.
U schyłku lat 20. zrezygnował z udziału w turniejach, koncentrując się na pracy zawodowej z jednej strony, i na kompozycji szachowej z drugiej. Miał w dorobku około 60 zadań - dwuchodówek, trzychodówek, wielochodówek. Wiele z jego zadań zdobywało wyróżnienia. Należał do Lwowskiej Grupy Problemistów, a w 1927 po utworzeniu we Lwowie Polskiego Związku Zadaniowego wszedł w skład jego zarządu (jako wiceprezes). Zadania publikował w „Kurierze Polskim” i „Słowie Polskim”. Czeski kompozytor Emil Palkoska określił go mianem „nowej gwiazdy polskiej kompozycji”. 
W chwili wybuchu II wojny światowej pracował w szkole w Radziechowie. Tam też spędził część okresu wojennego, potem przebywał we Lwowie, zajętym przez wojska radzieckie. Nadal udzielał się jako szachowy kompozytor. Na przełomie 1944 i 1945, wspólnie z Saturninem Limbachem, wstąpił do 2. Armii Wojska Polskiego. Jako kapral poległ pod Rothenburgiem w ostatnich dniach wojny, pochowany został na cmentarzu wojskowym w Zgorzelcu.

</doc>
<doc id="1207160" url="https://pl.wikipedia.org/wiki?curid=1207160" title="Colinus virginianus">
Colinus virginianus



</doc>
<doc id="1207161" url="https://pl.wikipedia.org/wiki?curid=1207161" title="Aisling">
Aisling

Aisling – irlandzkie imię żeńskie, oznaczające "sen" lub "wizję".
Inne formy:

</doc>
<doc id="1207171" url="https://pl.wikipedia.org/wiki?curid=1207171" title="Seweryn Bialer">
Seweryn Bialer

Seweryn Bialer (ur. 3 listopada 1926 w Berlinie, zm. 8 lutego 2019 w Nowym Jorku) – polski sowietolog, profesor ("profesor imienny") nauk politycznych na Columbia University. Był dyrektorem stworzonego przez Zbigniewa Brzezińskiego Instytutu Badań nad Przemianami Międzynarodowymi.
Życiorys.
Syn Wiktora i Marii. W 1942 dołączył do podziemnego ruchu antyfaszystowskiego w Łodzi. Od lutego 1944 do maja 1945 więzień obozu koncentracyjnego Auschwitz i Friedland/Niederschlesien (Dolny Śląsk).
W 1945 wstąpił do Milicji Obywatelskiej. Był m.in. słuchaczem Centrum Wyszkolenia MO w Słupsku (1945) oraz Centrum Szkolenia Oficerów Polityczno-Wychowawczych MO w Łodzi (1945–1946), szefem wydziału politycznego CW MO w Słupsku (1946–1947), p.o. szefa sekcji wyszkolenia w Zarządzie Polityczno-Wychowawczym Komendy Głównej MO (1947–1949), zastępcą naczelnika wydziału szkolenia zawodowego w Oddziale Szkoleniowo-Politycznym KG MO (1949–1951).
Od czerwca 1951 do 31 stycznia 1956 funkcjonariusz w Wydziale Propagandy Komitetu Centralnego PZPR, lektor KC PZPR, wykładowca Instytutu Nauk Społecznych przy KC PZPR, Szkoły Głównej Planowania i Statystyki, pracownik naukowy Zakładu Nauk Ekonomicznych Polskiej Akademii Nauk i publicysta Trybuny Ludu.
W 1956 uciekł do Berlina Zachodniego i udzielił wywiadu Radiu Wolna Europa, ujawniając kulisy władzy w PRL. Wywiad ten został spisany i wydany przez wydawnictwo RWE pod tytułem „Wybrałem prawdę”. W 1957 był świadkiem komisji Kongresu USA, która badała infiltrację USA przez agentów i informatorów radzieckich. Jego relacje przed komisją tłumaczył Jan Karski.
W 1983 otrzymał MacArthur Fellowship (nagroda jest potocznie nazywana „grantem dla geniuszy”).
Dwukrotnie obronił pracę doktorską – w Instytucie Nauk Społecznych przy KC PZPR (1955) oraz na Columbia University (1966).
Zmarł 8 lutego 2019 w swoim domu na Manhattanie.

</doc>
<doc id="1207185" url="https://pl.wikipedia.org/wiki?curid=1207185" title="Geografia Andory">
Geografia Andory

Andora jest jednym z najmniejszych państw Europy, leżącym w górzystym regionie Pirenejów na styku Europy Zachodniej i Południowej. Kraj cechuje się górzystym krajobrazem i chłodnym klimatem i należy do wysoko rozwiniętych państw Europy. 
Powierzchnia, położenie i granice.
Powierzchnia - 453 km2 - co odpowiada wielkości dużej polskiej gminy, lub niewielkiego powiatu.
Położenie - Andora leży w południowo-zachodniej części Europy, pomiędzy Francją i Hiszpanią, na styku Półwyspu Iberyjskiego ze zwartą częścią Europy. 
Centralny punkt kraju znajduje się na: 42°32'N, 1°35'E. Rozciągłość południkowa wynosi 24 km, a równoleżnikowa 25 km.
Andora graniczy z następującymi państwami:
Andora jest krajem śródlądowym, a do najbliższego morza (Morze Śródziemne) ma 120 km. 
Budowa geologiczna i rzeźba.
Andora jest krajem wybitnie górzystym, gdzie obszary górskie, z wyjątkiem licznych dolin śródgórskich zajmują całą powierzchnię kraju. Masywy górskie kraju zbudowane są ze skał krystalicznych, pochodzenia kambryjskiego i z ordowiku (paleozoik), na które składają się głównie wapienie, a także kwarcyty, łupki i fyllity. Starsze skały pokrywają w większości młodsze osady, głównie skały wapienne. W południowo-wschodniej części kraju góry zbudowane są głównie z granitu. Krajobraz Andory charakteryzuje się rzeźbą glacjalną, a co za tym idzie, ostateczny kształt dolin i gór został nadany w czasie ostatnich czwartorzędowych zlodowaceń. Występują tam min. cyrki lodowcowe, niewielkie jeziora pochodzenia glacjalnego i malownicze przełomy rzek. 
Andora jest wysokopołożonym krajem, gdzie średnia wysokość wynosi 1 996 m n.p.m. a zdecydowana większość szczytów górskich ma ponad 2 400 m n.p.m. Najwyższy szczyt kraju Pic Alt de la Coma Pedrosa wznosi się na 2 946 m n.p.m. i znajduje się na granicy z Hiszpanią w zachodnim krańcu Andory. Najniższe tereny Andory znajdują się na wysokościach rzędu 850–900 m n.p.m. Najniższy punkt Riu Runer kraju leży na wysokości 840 m n.p.m. i znajduje się w pobliżu granicy z Hiszpanią. Główną pokrywą glebową w kraju są górskie litosole, a dolinach rzecznych występują aluwialne fluwisole. 
Klimat.
Andora leży w strefie klimatu podzwrotnikowego, jednak ze względu na rzeźbę terenu w kraju panuje klimat górski. Pogoda w Andorze charakteryzuje się chłodną i śnieżną zimą, mroźną na terenach wysokogórskich, i łagodnym latem. 
Temperatury nie są zbyt wysokie. Średnia roczna temperatura wynosi od 6 °C do 9 °C. Zimą w dolinach średnia wartości utrzymują się na poziomie 0 °C, natomiast na terenach górskich utrzymuje się ujemna temperatura. Zima trwa 6 miesięcy. Lata są stosunkowo ciepłe, ale upalne dni nie występują w ogóle. Średnie wartości letnie wynoszą około 19 °C. Maksymalne wartości osiągają latem 25 °C, rzadko zdarza się, by w dolinach średnia termiczna osiągała 30 °C. Wysoko w górach jest latem chłodno, temperatura rzadko przekracza 15 °C.
Opady są wysokie, ale większość dni w Andorze jest sucha i słoneczna. Największe opady notuje się wiosną, a zwłaszcza latem, gdzie mają one postać często silnych ulew. Do częstych letnich i wiosennych zjawisk pogodowych należą burze. Średnie wartości opadów wahają się od 1 200 do 1 400 mm rocznie. Najniższe opady atmosferyczne notuje się w okresie zimy. Zimą opady mają postać śniegu, a sam śnieg w górach utrzymuje się średnio 200 dni w roku. 
Wody.
Prawie cała Andora należy do zlewiska Morza Śródziemnego, jako że główna rzeka kraju - Valira uchodzi do hiszpańskiej rzeki Segre, a z nią do Ebro, wpadającej do tego morza. Valira płynie przez stolicę Andory i przekracza granicę hiszpańską na południu kraju. Jedynie na wschodzie kraju granica Andory przekracza główny pirenejski dział wodny i niewielki skrawek państwa obejmuje źródłowe tereny rzeki Ariège, której wody należą do dorzecza Garonny, z którą płyną do Atlantyku.
Pozostałe rzeki Andory są na ogół krótkie i obfite w wodę. Wszystkie rzeki zasilane są głównie przez śniegi, zalegające przez większą część roku w górach. Rzeki Andory cechują się wysokim poziomem zmian wodostanów. Największy poziom osiągają wczesnym latem, a najniższy zimą. 
W Andorze znajdują się liczne, niewielkie jeziora górskie, których łącznie jest 172. Największym jest Estanys de Juclar o powierzchni zaledwie 21,3 ha, które znajduje się w północno-wschodniej części Andory. Rzeki Andory są w znaczący sposób wykorzystywane dla potrzeb hydroenergetyki.
Flora i fauna.
Terytorium Andory pokrywa roślinność górska, alpejska, a co za tym idzie występuje piętrowość roślinna. Roślinności typowej dla obszarów podzwrotnikowych jest niewiele, reprezentują ją m.in. wiecznie zielone dęby. Dominuje roślinność górska, a lasy zajmują 23% powierzchni kraju. Powszechne są lasy sosnowo-jodłowe oraz brzozowe. Nielicznie rosną także kasztanowce i orzechowce. Ponad strefą lasów rozciągają się łąki alpejskie, gdzie rosną mchy i jeżyny, a z kwiatów goździki i stokrotki. 
Faunę reprezentują typowe dla europy leśne i górskie gatunki zwierząt. W lasach żyją takie drapieżniki jak wilki, lisy oraz kuny, a z roślinożerców - króliki i zające. Z gatunków typowo górskich zaliczyć należy kozicę, a także endemicznego koziorożca pirenejskiego. Z ptaków w górach bytują orły i sępy. Liczne są także w lasach gatunki ptaków śpiewających, a poza nimi występują sowy, dzięcioły i inne ptaki charakterystyczne dla obszarów leśnych. Rzeki Andory zamieszkują pstrągi i szczupaki. 

</doc>
<doc id="1207186" url="https://pl.wikipedia.org/wiki?curid=1207186" title="Polonia Środa Wielkopolska">
Polonia Środa Wielkopolska

 KS "Polonia" Środa Wielkopolska – polski klub sportowy założony 1 października 1919 roku w miejscowości Środa Wielkopolska.
Działające sekcje.
Piłka nożna.
Pierwsza piłkarska drużyna seniorów gra w III lidze, grupa: II, natomiast drugi zespół występuje w V liga Red Box , grupa: wielkopolska II. Działają także drużyny juniorów młodszych, trampkarzy, młodzików, orlików i żaków. Istnieje również drużyna kobiet, która w sezonie 2009/2010 zadebiutowała w II lidze. Kobiety awansowały do 1 ligi w sezonie 2017/2018. Sporadycznie organizowane są też mecze oldboyów.
Hokej na trawie.
Drużyna seniorów w hokeju na trawie występuje w I lidze, istnieją drużyny młodzieżowe: juniorzy starsi, młodziki i dzieci oraz juniorki młodsze.
Piłka ręczna.
Sekcja piłki ręcznej posiada trzy drużyny młodzieżowe (juniorzy, młodziki, dzieci) oraz drużynę seniorską, która występuje w II lidze.
Dart.
Sekcja darta formalnie istnieje, ale drużyna nie występuje w żadnej lidze.
Historia.
Początki Klubu Sportowego „Polonia” Środa Wielkopolska sięgają roku 1919. 8 września Antoni Wróblewski wraz z kolegami wybrali się do Poznania na mecz ówczesnego mistrza wielkopolski – „Unii” Poznań i czołowej Polskiej drużyny – „Pogoni” Lwów. Widowisko to najprawdopodobniej tak zafascynowało Wróblewskiego, że po powrocie do domu postanowił w Środzie założyć drużynę piłkarską. Tak więc 1 października zorganizowano zebranie organizacyjne, w którym wzięły udział 33 osoby. Powołano klub, któremu nadano nazwę „Polonia”. Pierwszym prezesem został Adam Pankowski. Początkowo w „Polonii” uprawiano tylko piłkę nożną, ale już pod koniec października powstała druga sekcja – tenisa ziemnego. 20 sierpnia 1920 roku klub dokonał rejestracji, a funkcję prezesa objął Józef Szymkowiak. Wkrótce powstały dwie kolejne sekcje: gimnastyczna i lekkoatletyczna.
Piłkarze do rozgrywek klasy „C” przystąpili dopiero w 1921 roku. Po dwóch sezonach gry drużyna wywalczyła awans do klasy „B”. W drugiej połowie 1923 roku klub dopadły problemy finansowe. Najpierw likwidacji uległy dwie sekcje: lekkoatletyczna i gimnastyczna, a następnie „Polonii” zagroziła upadłość. Próbie ratowania klubu podjął się bogaty mieszkaniec Gniezna – Tadeusz Mikołajczak. Zmienił on jednak nazwę „Polonii” na „Tabromik” (TA – Tadeusz, BRO – Bronisław, MIK – Mikołajczak). Największym błędem było jednak połączenie klubu z gimnazjalnym klubem „Venetia”. Większość piłkarzy z dotychczasowej „Polonii” nie wyraziła chęci gry w powstającym „Tabromiku”. Zespół został więc oparty na młodzieży średzkiego gimnazjum, a ponieważ młodzieży szkolnej nie było wolno uczęszczać do klubów pozaszkolnych, więc „Tabromik” przekształcił się w szkolny.
„Tabromik” przetrwał do roku 1930, ale już 28 listopada 1926 roku grupa byłych działaczy „Polonii” zwołała zebranie, by reaktywować klub. Na prezesa nowej „Pogoni” – tak właśnie nazwano nowy klub, wybrano Stefana Kujawińskiego. K.S. „Pogoń” prowadził sześć sekcji (piłka nożna, tenis ziemny, lekkoatletyka, boks, kręgle i strzelectwo). Rok później powstały dwie kolejne sekcje: siatkówki i koszykówki. Od roku 1932 w rozgrywkach klasy „C” występowały aż trzy drużyny z miasta („Pogoń”, „Legia” i „Strzelec”).
W latach trzydziestych XX wieku „Pogoń” mogła się szczycić znakomitym lekkoatletą – Kazimierzem Jasiewiczem. Po jakimś czasie K. Jasiewicz przeniósł się do „Warty Poznań”. Dwa razy był brany pod uwagę na wyjazd na Igrzyska Olimpijskie (1932 w Los Angeles i 1936 w Berlinie). W 1934 roku uzyskał czas 10,7 s w biegu na 100 metrów, co uplasowało go na 3. miejscu najlepszych sprinterów Polski.
W 1939 roku „Pogoń” występowała nadal w klasie „B”. 15 sierpnia piłkarze rozegrali ostatni mecz przed wybuchem II wojny światowej. Rywalem drużyny był „Grom” Poznań, który przegrał spotkanie 2-4. Po raz ostatni zawodnicy także wystąpili pod nazwą „Pogoń”. W tym samym roku 18 sierpnia rozegrano ostatnią imprezę sportową w Środzie, były to mistrzostwa miasta w bilardzie. Zwyciężył pogonista – Januszkiewicz.
1 września 1939 roku z powodu wybuchu II wojny światowej wszystkie kluby sportowe zawiesiły działalność. Istniał jedynie tzw. „podziemny” sport. Boksowano się w chlewach, biegano w lasku źrenickim, w piłkę grano pod Jarosławcem i Janowem. Najczęściej zawody odbywały się wcześnie rano, aby ukryć się przed Niemcami. Z ustaleń wynika, że jedna z drużyn piłkarskich w tamtym okresie nazywała się „Polonia”, nie wiadomo jednak, czy to przypadek, czy też ruch patriotyczny, czy może jakiś działacz przedwojennego klubu. Należy pamiętać, że wiele osób związanych z „Polonią” zginęło w walkach.
Już 14 kwietnia 1945 roku odbyło się zebranie, na którym powołano Średzki Klub Sportowy, a 9 czerwca przywrócono nazwę „Polonia”. Pierwszym powojennym prezesem został Józef Pomykaj. „Polonia” miała w tym czasie sekcje: piłki nożnej, lekkoatletyki, gier sportowych, pływacką, wioślarską, kręglarską i tenisa ziemnego. Jeszcze tego samego roku zlikwidowana została sekcja gier sportowych, a utworzono motorową, piłki ręcznej, siatkówki i koszykówki.
W lipcu 1945 roku powstał Klub Sportowy „Cukrownia” Środa z sekcją hokeja na trawie. Założony został przez legendarnego Józefa Wojtysiaka. W 1949 roku „Cukrownia” dokonała fuzji z „Polonią” i powstało Związkowe Koło Sportowe „Związkowiec” Środa liczący 11 sekcji.
Jednym z najbardziej utytułowanych sportowców w „Polonii” był Józef Sujkowski, który w 1949 roku zdobył Mistrzostwo Polski w turystyce motorowej. Kilkakrotnie zostawał Mistrzem Wielkopolski w rajdach motocyklowych. Jego kariera została przerwana w 1954 z powodu ciężkiej kontuzji odniesionej podczas jednego z treningów.
Na początku lipca 1950 „Związkowiec” Środa przeniósł się do stowarzyszenia „Unia”, co zaowocowało kolejną zmianą nazwy na „Unia”, a w 1952 stał się członkiem stowarzyszenia „Kolejarz” (zmiana nazwy na „Kolejarz”).
W sezonie 1952 średzcy piłkarze byli bardzo bliscy awansu do III ligi. Trzy kolejki przed końcem sezonu „Unia” spotkała się w meczu z „Spójnią” Gniezno. Zwycięstwo dawało drużynie ze Środy awans. Zawodnicy chyba za bardzo pamiętali wygraną w Gnieźnie 2-1 i wysoko przegrali 0-5. Aby wywalczyć promocję do wyższej ligi, trzeba było wygrać dwa ostatnie spotkania. Pierwsze średzianie wygrali, ale w drugim zremisowali z ostatnią drużyną w tabeli – „Spójnią” Konin 1-1 nie wykorzystując 3. minuty przed końcem rzutu karnego. W takiej sytuacji „Unia” zrównała się liczbą punktów z „Spójnią” Gniezno, ale miała gorszy bilans bramkowy i w ostateczności zajęła drugie miejsce.
W 1956 roku po kilku latach przerwy do nazwy powróciło słowo „Polonia”, a koło zaczęło nosić nazwę „Kolejarz-Polonia”. Rok później funkcjonowała już samodzielna nazwa „Polonia”.
Jeszcze w 1956 roku sporym sukcesem mogli się poszczycić piłkarze drużyny juniorów, którzy wywalczyli awans do finału mistrzostw wielkopolski, gdzie znaleźli się w trójce najlepszych drużyn w województwie. Z powodu konfliktu Koła Sportowego „Kolejarz-Polonia” z nauczycielem wychowania fizycznego w średzkim Liceum Ogólnokształcącym zespół został zdekompletowany i w ostateczności wycofał się z rozgrywek. W tym samym roku szachistka – Teresa Szatkowska została wicemistrzynią Wielkopolski.
W 1972 roku odżyła sekcja piłki ręcznej. Drużyna „Polonii” szybko awansowała z klasy „A” poprzez klasę okręgową do ligi międzywojewódzkiej, w której grała do 1995 roku, gdyż z powodów finansowych i kadrowych została wycofana. Po roku przerwy zespół znów został zgłoszony do rozgrywek. Po kilku sezonach „Polonia” znów nie wystartowała w III lidze, gdyż rozgrywki na tym szczeblu zostały zlikwidowane i drużyna musiałaby występować w II lidze, a na grę nie było pieniędzy.
W 1973 roku powstała drużyna hokeja na trawie kobiet, która trzy lata później zdobyła złoty medal w mistrzostwach Polski na boiskach otwartych, pokonując w finale rozegranym w Skoroszycach Polonię Wrocław 1-0. Zwycięskiego gola strzeliła Maria Buszko. Do osiągnięć drużyny można dołożyć także drugie i trzecie miejsce w Mistrzostwach Polski na hali. Zespół został rozwiązany już w 1978 roku.
Najbardziej utytułowaną sekcją w „Polonii” jest hokej na trawie. Seniorzy pięciokrotnie zajmowali trzecie miejsce w Mistrzostwach Polski na boiskach otwartych. Jednak największym osiągnięciem było wicemistrzostwo Polski w 2000 roku. Średzcy laskarze niespodziewanie w półfinale rozgrywek wyeliminowali po rzutach karnych Poczciwiec Poznań i awansowali do finału, w którym ulegli Grunwaldowi Poznań 0-5. Trenerem drużyny w tamtym okresie był Leszek Andrzejczak. Kilkadziesiąt medali w Mistrzostw Polski wywalczyły także drużyny młodzieżowe.
W sezonie 1989/1990 piłkarze awansowali do Klasy Okręgowej, a dwa lata później do Klasy Makroregionalnej. Celem drużyny był awans do III ligi, ale czwarte miejsce na koniec sezonu nie zadowoliło nikogo. Jednak nie wszystko było stracone. „Kotwica” Kórnik grająca w III lidze borykała się z problemami finansowymi. Dzięki porozumieniu działaczy z Środy i Kórnika piłkarze „Polonii” w kolejnym sezonie wystartowali już w III lidze. Drużyna w sezonie 1993/1994 wstępowała pod nazwą „Kotwica-Polonia” Środa. Średzianie zadebiutowali w rozgrywkach 8 sierpnia 1993 roku na własnym boisku przeciwko zespołowi Darzbór Szczecinek. Po bramkach Marcina Lecieja i Dariusz Dukarskiego spotkanie zakończyło się wygraną gospodarzy 2-0. Pobyt „Polonii” w III lidze trwał cztery sezony. Po spadku do IV ligi drużyna zajmowała czołowe miejsca, ale dopiero w 2002 roku udało się wywalczyć pierwszą lokatę w tabeli, która dawała prawo gry w barażach. Przeciwnikiem średzian była drużyna Tura Turek. Pierwszy mecz rozegrany w Środzie zakończył się remisem 1-1, a drugi porażką 0-2. W sezonie 1999/2000 poloniści zdobyli Okręgowy Puchar Polski. W finale, który odbył się 31 maja 2000 roku w Luboniu, „Polonia” pokonała po golach Marcina Lecieja i Krzysztofa Nowaczyka rezerwy Lecha Poznań 2-1. Sukces ten piłkarze powtórzyli w sezonie 2008/2009, w finale pokonując Remes Promień Opalenica 3-0. W 2006 piłkarze spadli do Klasy Okręgowej.
14 kwietnia 1999 roku klub „Parys” Środa przyłączył się do „Polonii”, tworząc sekcję darta. Drużyna kilkakrotnie zdobyła wicemistrzostwo Wielkopolski. W 2001 roku na Mistrzostwach Polski w Szczecinku zajęła 5. miejsce. Lider zespołu – Marek Standera w 1999 roku zdobył Mistrzostwo Polski Löwena.
Oprócz wyżej wymienionych sukcesów nie sposób wymienić wszystkie mniejsze. Zawodnicy od początku istnienia klubu startowali w turniejach okolicznościowych, mistrzostwach miasta czy powiatu, na których zajmowali czołowe miejsca. Przez 90 lat średzianie rozegrali setki meczów z drużynami z Polski, jak i z zagranicy. Wielu zawodników „Polonii” występowało w reprezentacji Polski. Dwóch hokeistów – Dariusz Małecki i Dariusz Marcinkowski uczestniczyło w 2000 roku na Igrzyskach Olimpijskich w Sydney. Obecnie piłkarze grają w IV lidze. Hokeiści w tym sezonie spadli do II ligi. Piłkarze ręczni nie uczestniczą w żadnych rozgrywkach, grają tylko młodzicy. Natomiast sekcja darta zawiesiła swoją działalność.
źródło: poloniasroda.ayz.pl

</doc>
<doc id="1207187" url="https://pl.wikipedia.org/wiki?curid=1207187" title="Na wszystkich frontach świata">
Na wszystkich frontach świata

Na wszystkich frontach świata – kompilacja nagrań polskiego zespołu rockowego Siekiera wydana 26 stycznia 2008 roku, nakładem wydawnictwa Manufaktura Legenda.
Na płycie znajdują się nagrania z dema i koncertów. Jest to jedyne oficjalne wydawnictwo tzw. starej Siekiery. Kompozytorem i autorem utworów jest Tomasz Adamski. Jako uzupełnienie wydawnictwa wydany został winyl "1984" zawierający zapis jednej z ostatnich prób w pierwotnym składzie. Wkładka do płyty zaznacza, iż Tomasz Adamski uznaje jedynie utwory 1–11 za prawowite nagrania zespołu. Autorem okładki jest malarz Wilhelm Sasnal.
Nagrania 1–16 nagrane w Domu Chemika w Puławach (sierpień 1984).
Nagrania 17–24 nagrane podczas festiwalu w Jarocinie (1/4.08.1984).
Nagrania 25–30 nagrane podczas Rocka Na Wyspie we Wrocławiu (25.08.1984).
Lista utworów.
źródło:.
Twórcy.
źródło:.

</doc>
<doc id="1207190" url="https://pl.wikipedia.org/wiki?curid=1207190" title="Buina">
Buina



</doc>
<doc id="1207198" url="https://pl.wikipedia.org/wiki?curid=1207198" title="Live on XM Satellite Radio">
Live on XM Satellite Radio

Live on XM Satellite Radio – dwunasty album koncertowy Wishbone Ash.
Lista utworów.
Album zawiera utwory:

</doc>
<doc id="1207201" url="https://pl.wikipedia.org/wiki?curid=1207201" title="Haversin">
Haversin



</doc>
<doc id="1207211" url="https://pl.wikipedia.org/wiki?curid=1207211" title="Ciekły hel">
Ciekły hel

Ciekły hel – hel pierwiastkowy w stanie ciekłym.
Hel występuje w stanie ciekłym tylko w ekstremalnie niskich temperaturach. Temperatura wrzenia i punkt krytyczny zależą od składu izotopowego (patrz tabela poniżej). Gęstość ciekłego helu przy ciśnieniu 1 atm wynosi w przybliżeniu 0,125 g/cm3.
Izotop helu 4He po raz pierwszy skroplił Kamerlingh Onnes 10 lipca 1908 roku. Ciekły 4He jest stosowany w kriogenice; jest używany do chłodzenia nadprzewodzących magnesów stosowanych w spektroskopii MRI i NMR, a także w akceleratorach cząstek naładowanych.
Temperatura skraplania helu jest bardzo niska ze względu na małą masę atomową tego pierwiastka oraz słabe oddziaływania międzycząsteczkowe, wynikające z pełnego obsadzenia powłoki walencyjnej elektronami, podobnie jak w przypadku innych gazów szlachetnych. Mała masa atomowa powoduje, że energia kwantowych drgań zerowych wokół położenia równowagi ma relatywnie znaczną wartość. Energia ta wzrasta wraz z upakowaniem przestrzennym atomów helu, zatem faza stała jest nietrwała w stosunku do cieczy.
Pod ciśnieniem atmosferycznym hel pozostałby ciekły nawet w temperaturze zera bezwzględnego. W wystarczająco niskiej temperaturze, zarówno 3He jak i 4He przechodzą w stan nadciekły (zobacz tabelę poniżej).
Wyraźne efekty kwantowe powodują również bardzo niewielką różnicę między temperaturą wrzenia a temperaturą krytyczną.
Ciekły 3He i 4He w temperaturze powyżej 0,9 K (−272 °C) pod ciśnieniem pary nasyconej mieszają się częściowo. Poniżej tej temperatury mieszanina ulega rozdzieleniu na dwa izotopy, w której 3He jest w stanie ciekłym, a 4He w stanie nadciekłym (dzieje się tak, ponieważ może zajść spadek entalpii powodujący rozdział). W niskiej temperaturze, faza nadciekła bogata w 4He może zawierać do 6% 3He, umożliwia to otrzymywanie temperatur rzędu kilku mK powyżej zera bezwzględnego.

</doc>
<doc id="1207212" url="https://pl.wikipedia.org/wiki?curid=1207212" title="Xaver Strauss">
Xaver Strauss

Xaver Strauss (ur. 29 maja 1910 w Velburg, zm. 8 grudnia 1998 w Weiden) – zbrodniarz hitlerowski, kierownik administracji obozu koncentracyjnego Mauthausen-Gusen i SS-Hauptsturmführer.
Z zawodu kupiec. Członek SS od 1933 (nr identyfikacyjny 161264) i NSDAP od 1937. Do Waffen-SS Strauss wstąpił w 1934. Służbę w obozach koncentracyjnych rozpoczął w Dachau w 1938. Następnie w latach 1938–1940 należał do personelu Flossenbürga. W maju 1940 przeniesiono go do Mauthausen, gdzie przebywał do sierpnia 1942. Wówczas skierowany został do walk na froncie wschodnim w ramach 1 Brygady Piechoty SS. Strauss powrócił do Mauthausen pod koniec lutego 1943 i pozostał tam do 7 maja 1945, sprawując wysoką funkcję kierownika obozowej administracji. Współodpowiadał za fatalne warunki pobytu i wyżywienia więźniów obozu. Brał również udział w egzekucjach i wielokrotnie znęcał się nad więźniami.
W dwunastym procesie załogi Mauthausen-Gusen przed amerykańskim Trybunałem Wojskowym w Dachau Xaver Strauss skazany został za swoje zbrodnie na dożywotnie pozbawienie wolności. Zwolniony w 1954.

</doc>
<doc id="1207213" url="https://pl.wikipedia.org/wiki?curid=1207213" title="Tone Pavček">
Tone Pavček

Tone Pavček (ur. 29 września 1928 w Šentjuriju, zm. 21 października 2011 tamże) – słoweński poeta, tłumacz i eseista okresu powojennego.
Życiorys.
Pierwszą klasę szkoły podstawowej skończył w Mirnej Peči, później natomiast przeniesiono go do Lublany. W Lublanie ukończył gimnazjum i studia prawnicze. W czasie wojny dwa lata przebywał rodzinnym domu. Maturę zdał w 1948 roku. Po maturze napisał swój pierwszy wiersz. Studia ukończył w 1954 roku na Wydziale Prawa w Lublanie.
Do roku 1972 Pavček pracował jako redaktor i dziennikarz w słoweńskiej telewizji RTV Slovenija. W latach 1963–1967 był dyrektorem Młodzieńczego Teatru w Lublanie, w latach 1972–1990 – redaktorem odpowiedzialnym Wydawnictwa Cankara, a w latach 1979–1983 pełnił funkcję przewodniczącego Organizacji Słoweńskich Pisarzy (Društvo slovenskih pisateljev).
W 1996 roku został ambasadorem dobrej woli UNICEF.
Nadal często bywa gościem licznych literackich wieczorów i różnych spotkań.
W roku 1953 wspólnie z Kajetanem Kovičem, Janezem Menartem i Cyrilem Zlobcem wydał "Wiersze Czterech" ("Pesmi Štirih"). W tomiku tym wyraża tęsknotę za prostym wiejskim światem, z którego sam pochodził.
Napisał ponad 20 dzieł da dzieci, wśród których największym zainteresowaniem cieszy się Juri "Muri v Afriki (Juri Muri w Afryce)"
Twórczość.
Pavček należał do tzw. intymistow rozpoczynających epokę postmodernizmu. Większość jego wierszy ma budowę rymowaną albo połączoną z asonancą, ale jednocześnie jest wewnętrznie rytmicznie rozchwiana. Taki kształt jego poezji dopomógł mu w większym zainteresowaniu jego twórczością wśród dzieci i młodzieży co nadaje jej taką samą wartość co twórczość Frana Levstika czy Otona Župančiča. Jego wiersze dla dzieci są proste, naiwne, pełne fantazji i humoru.
Jako eseista wydał w trzech częściach książkę "Czas duszy, czas ciała"("Čas duše, čas telesa")w latach 1994, 1997 i 2004. Jest to autobiograficzne dzieło, w którym poeta opowiada o swoich korzeniach, o dzieciństwie i dorastaniu, o szkole i swoim życiu w ogóle.
Dzieła.
Dorobek tłumacza.
Pavček pracował także jako tłumacz. Zajmował się przekładem rosyjskiej poezji XX w. Ważne w jego dorobku są także przekłady z języków: serbsko-chorwackiego, białoruskiego gruzińskiego i albańskiego. Tłumaczył także z innych języków słowiańskich, oprócz poezji dla dorosłych, także dla młodzieży.
Jego poezja jest również tłumaczona na liczne języki, m.in.: język rosyjski serbski, czeski, chorwacki, gruziński i azerski.

</doc>
<doc id="1207216" url="https://pl.wikipedia.org/wiki?curid=1207216" title="3 Deewarein">
3 Deewarein

3 Deewarein (inny tytuł "Teen Deewarein", angielski "Three Walls", tłumaczenie: "Trzy mury") to dramat więzienny produkcji indyjskiej wyreżyserowany w 2003 roku przez Nagesh Kukunoora. W rolach głównych występują Jackie Shroff, Juhi Chawla, Naseeruddin Shah oraz reżyser filmu Nagesh Kukunoor. Akcja filmu umieszczona jest w Hajdarabadzie w Andhra Pradesh, większość scen rozgrywa się w więzieniu. Tematem filmu są przeżycia ludzi, którzy zabili i oczekują na śmierć. W centrum fabuły są relacje między czwórką bohaterów: trójką skazanych na śmierć więźniów i realizującą dokumentalny film kobietą, która próbuje zrozumieć ich uczucia.
Fabuła.
Więzienie w Hajdarabadzie. Trzech mężczyzn oczekuje na powieszenie. Jaggu (Jackie Shroff), prawnik i poeta obsesyjnie kochający swoją żonę. Zabił ją, gdy dowiedział się, że chce go opuścić z kochankiem. Teraz czeka na śmierć jak na wyzwolenie. Nagya (Nagesh Kukunoor), wściekły na cały świat. Tylko Jaggu wierzy mu, że nie jest winny śmierci swojej znienawidzonej żony, że przypadkiem podczas ich kłótni wpadła pod samochód. Nagya wciąż łudzi się, że prawda zwycięży i nie umrze on jako niewinnie skazany. Ishaan (Naseeruddin Shah), czarujący włamywacz, któremu udaje się uciec z każdego więzienia. Niezwiązany z nikim, wolny ptak, który fachu złodziejskiego uczył się od matki. Poślizgnąwszy się podczas włamania do banku, postrzelił na śmierć brzemienną kobietę.
Za zgodą dążącego do reform i spragnionego reklamy swoich metod szefa więzienia Mohana Kumara (Gulshan Grover) więźniom wolno opowiedzieć swoje historie Chandrice (Juhi Chawla). Kręcąc film próbuje ona zrozumieć, co czują ludzie, którzy zabili i wkrótce sami zostaną zabici.
W zakończeniu filmu okazuje się, że losy wszystkich bohaterów splecione są ze sobą w nieoczekiwany sposób, a kluczowe wydarzenia w życiu głównych postaci uzyskują nowe, niespodziewane wytłumaczenie.

</doc>
<doc id="1207233" url="https://pl.wikipedia.org/wiki?curid=1207233" title="Kodowanie CMI">
Kodowanie CMI

CMI (ang. "Coded Mark Inversion") – kod dwuwartościowy, zalecany do kodowania sygnałów o przepływności 140 Mbit/s, będący modyfikacją kodu Manchester. Jak widać na wykresie, zawiera tylko wartości +1 i −1. Cechuje je brak składowej stałej oraz zajmowanie szerokiego pasma formula_1 przy zachowaniu większości energii w pierwszej jego części.
W kodzie tym wartość binarnej jedynki jest przedstawiona naprzemiennie w postaci stanu +1 lub −1, natomiast wartość binarnego zera w postaci stanu −1 w pierwszej połowie tego bitu i w postaci stanu +1 w drugiej połowie bitu.
Przeróbki bitów.
Wykonywane są bez udziału sygnału zegarowego
Możliwe jest wówczas podwyższenie częstotliwości zegarowej.
Zastosowanie.
W polskich liniach przesyłowych kod CMI stosuje się głównie przy przesyle sygnałów PDH przy przepływnościach 140 Mbit/s oraz w [SDH] elektrycznym sygnale STM-1 o przepływności 155 Mbit/s. Przy niższych przepływnościach (2, 8 i 34 Mbit/s) wykorzystywany jest kod HDB3, a w optycznych [SDH] kod NRZ.

</doc>
<doc id="1207234" url="https://pl.wikipedia.org/wiki?curid=1207234" title="Walter Laird">
Walter Laird

Walter Laird (ur. 26 lipca 1920, zm. 30 maja 2002) – brytyjski tancerz, trener wielu innych tancerzy światowej klasy takich, jak Alan Tornsberg, Vibeke Toft, Sirpa Suutari czy też Espen Salberg.
Był mistrzem świata w tańcach latynoamerykańskich zawodowców.
Napisał kilka książek dotyczących techniki i samego tańca:

</doc>
<doc id="1207235" url="https://pl.wikipedia.org/wiki?curid=1207235" title="Vladas Mikėnas">
Vladas Mikėnas

Vladas Mikėnas (ur. 17 kwietnia 1910 w Tallinnie, zm. 3 listopada 1992 w Wilnie) – litewski szachista i sędzia szachowy, arcymistrz od 1987 roku.
Kariera szachowa.
Urodził się w Estonii. Jednym z jego pierwszych szachowych sukcesów było zdobycie mistrzostwa tego kraju w roku 1930. Wkrótce awansował do ścisłej czołówki litewskich szachistów, do której należał przez kolejnych 40 lat. W 1933 zdobył swój pierwszy tytuł mistrza Litwy, łącznie (do roku 1968) dwunastokrotnie zwyciężając w mistrzostwach kraju. Pomiędzy 1931 a 1939 rokiem pięciokrotnie reprezentował narodowe barwy na szachowych olimpiadach (za każdym razem na I szachownicy), zdobywając 48 pkt w 87 partiach.
W latach 1940–1970 dziesięciokrotnie uczestniczył w finałach indywidualnych mistrzostw Związku Radzieckiego, najlepszy wynik osiągając w roku 1944 w Moskwie, gdzie zajął VI lokatę. Odniósł szereg sukcesów w turniejach międzynarodowych, m.in. dwukrotnie zdobył tytuły mistrza krajów bałtyckich (1945, 1965). Inne sukcesy: Kujbyszew 1942 – dz. III m. (za Izaakiem Bolesławskim i Wasilijem Smysłowem, wspólnie z Aleksiejem Sokolskim i Andorem Lilienthalem), Ryga 1959 – II m. (za Borysem Spasskim), Lublin 1971 (I m.).
W roku 1950 Międzynarodowa Federacja Szachowa nadała mu tytuł mistrza międzynarodowego, natomiast w 1987 – honorowy tytuł arcymistrza (w uznaniu osiągnięć z przeszłości). Posiadał także (od roku 1978) tytuł mistrza międzynarodowego w szachach korespondencyjnych. Był znanym i cenionym sędzią szachowym, np. w roku 1985 sędziował w Moskwie mecz o mistrzostwo świata pomiędzy Anatolijem Karpowem i Garri Kasparowem.
Według systemu Chessmetrics najwyższy ranking osiągnął w grudniu 1945 roku, posiadał wówczas 2669 i zajmował 14. miejsce na świecie, natomiast najwyższe miejsce na liście światowej to pozycja 12. (w lipcu 1945 r.). Mikenas był również szachowym teoretykiem, jego nazwisko noszą warianty w obronie Benoni i obronie Nimzowitscha oraz system w partii angielskiej (tzw. system Flohra-Mikenasa, powstający po posunięciach 1.c4 Sf6 2.Sc3 e6 3.e4).

</doc>
<doc id="1207237" url="https://pl.wikipedia.org/wiki?curid=1207237" title="Vladas Mikenas">
Vladas Mikenas



</doc>
<doc id="1207239" url="https://pl.wikipedia.org/wiki?curid=1207239" title="Agnieszka Leonowicz">
Agnieszka Leonowicz

Agnieszka Leonowicz (ur. 24 listopada 1975) – polska piłkarka, wielokrotna reprezentantka kraju.
Występowała w szczecińskich klubach Rekord i Roma, następnie w Medyku Konin skąd przeszła do niemieckiego zespołu 1. FFC Turbine Potsdam. Powróciła do
drużyny Medyka, z którym dotarła do finału Pucharu Polski 2002/2003. W sezonie 2003/2004 zasiliła szwedzki klub Karlslunds IF.
W reprezentacji Polski debiutowała 20 czerwca 1993. Występowała w eliminacjach do Mistrzostw Europy 1995 (równocześnie kwalifikacje Mistrzostw Świata 1995), eME 1997, eMŚ 1999 (w klasie B), eMŚ 2003 (klasa B) i eME 2005. W reprezentacji rozegrała 63 mecze, strzeliła 15 bramek.

</doc>
<doc id="1207245" url="https://pl.wikipedia.org/wiki?curid=1207245" title="Zasady filozofii">
Zasady filozofii

Zasady filozofii (łac. "Principa philosophiae", fr. "Les Principes de la Philosophie") – pismo filozoficzne Kartezjusza wydane przez Elzeviera w Amsterdamie w 1644. Stanowi ono ostatnie z najważniejszych pism Kartezjusza wydanych za jego życia. W wielu aspektach ustępuje pismom wcześniejszym, jest jednak od nich bardziej systematyczne, przekazuje ustalone zagadnienia i ich rozwiązania w formie w pełni wyklarowanego systemu zasad. Stanowi też jedyny pełny wykład fizyki Kartezjusza, mimo wielu teoretycznych niedoskonałości będący najważniejszą popularyzacją nowej fizyki XVII wieku, która w znaczący sposób przyczyniła się do przełamania schematów fizyki arystotelesowskiej w świadomości XVII-wiecznych uczonych. Polski przekład Izydory Dąmbskiej ukazał się w 1960.
Powstanie tekstu.
Dzieło dedykowane jest księżniczce Elżbiecie czeskiej, córce elektora Palatynatu Reńskiego i niedoszłego króla Czech Fryderyka, przyjaciółce i uczennicy Kartezjusza. "Zasady filozofii" zostały napisane po łacinie, w języku nauki XVII wieku, gdyż zostały zamierzone jako podręcznik szkolny. Język łaciński znała także księżniczka Elżbieta, którą Kartezjusz poznał dzięki Pollotowi, pośrednikowi między nią a filozofem, gdy przebywała w Hadze. Owocem znajomości filozofa z księżniczką jest także bogata korespondencja filozoficzna i dzieło "Namiętności duszy". O różnych etapach powstawania tekstu i o toku druku Kartezjusz pisze w liście do Colviusa z 23 kwietnia 1643 i w liście do Pollota z 1 stycznia 1644.
Kartezjusz zamierzył "Zasady" jako podręcznik, przeznaczony nie tylko dla księżniczki Elżbiety, ale dla szerokiego grona uczniów, podręcznik mający zastąpić "Fizykę" Arystotelesa. Zamierzenie to tłumaczy suchą formę dzieła i to, że podzielone jest na dużą liczbę drobnych, łatwych do opanowania pamięciowego zasad. Zachęcał o. Pierre'a Bourdina, by propagował dzieło wśród jezuitów i rozdawał im jego egzemplarze, co miało doprowadzić do zastąpienia fizyki arystotelesowskiej kartezjańską w dominującym we wszystkich krajach katolickiej Europy systemie edukacji jezuickiej. Brak szerszego oddźwięku wśród uczonych jezuickich i jednocześnie o wiele cieplejsze przyjęcie "Zasad" wśród szerokiej publiczności skłonił Kartezjusza do przyjęcia propozycji przełożenia "Zasad" i "Medytacji" na francuski, co uczyniło je dostępnymi szerokiemu gronu czytelników.
Przekład francuski "Zasad", sporządzony przez przyjaciela Kartezjusza, księdza Claude'a Picot, ukazał się już w 1647 w Paryżu nakładem Henriego Le Grasa, wkrótce po edycji francuskiej wersji "Medytacji o pierwszej filozofii", został jednak sporządzony w 1644. Oba przekłady wiązały się z podróżami Kartezjusza do Francji w 1644 i 1647, pierwszymi od 1628. Rok 1644 był dla Kartezjusza trudny, stanowił apogeum konfliktu z Uniwersytetem w Utrechcie – mimo tej trudnej sytuacji musiał jednak opuścić Holandię i wyjechać w maju do Francji ze względu na sytuację rodzinną. Otrzymał przy tym przyrzeczenie, że łacińskie "Zasady" zostaną wysłane do Francji natychmiast po wydrukowaniu, ostatecznie jednak wydana w czerwcu 1644 książka przybyła tam nieco później. Zabrał ze sobą jednak przeznaczoną dla drukarza kopię pozbawioną ilustracji, z której to właśnie rozpoczął swój przekład ksiądz Picot, w którego domu w Paryżu zatrzymał się (według biografii Adriena Bailleta) na krótko w maju lub na początku czerwca od razu po przybyciu do Francji.
To właśnie podróż do Francji w 1644 przyniosła Kartezjuszowi pojednanie z jezuitami. Jedynie Bourdin wciąż był mu wrogi, zmienił jednak radykalnie stanowisko po interwencji Kartezjusza u prowincjała o. Dineta. Ze względów dyplomatycznych to właśnie o. Bourdin miał przekazać Dinetowi i francuskim uczonym jezuickim przygotowane specjalnie dla nich egzemplarze "Zasad". Miało to na celu wskazanie uczonym i teologom Towarzystwa, że pojednanie jest szczere i całkowite. Mimo przyjaznych opinii o. Dineta i o. Charlesa o "Zasadach" główny cel Kartezjusza, uczynienie ich podręcznikiem w jezuickim szkolnictwie, nie został jednak zrealizowany, a ich odpowiedzi na ponaglenia ze strony Kartezjusza były wymijające i skąpe.
Wracając z Francji w listopadzie 1644, Kartezjusz musiał spędzić dwa tygodnie w Calais ze względu na uniemożliwiające dalszą podróż burze morskie – właśnie ten czas wykorzystał na przejrzenie i uzupełnienie powstałego już przekładu Picota. Podobnie jak w przypadku "Medytacji o pierwszej filozofii", przekład został dokładnie przejrzany i poprawiony przez autora – teksty łaciński i francuski "Zasad" różnią się jednak od siebie o wiele bardziej niż teksty łaciński i francuski "Medytacji". Tekst francuski "Zasad filozofii" zawiera liczne modyfikacje i dodatki, których autorem jest niewątpliwie sam Kartezjusz. Oba teksty muszą więc być ze sobą często konfrontowane i porównywane przez badaczy. Ostatnich poprawek tekstu francuskiego "Zasad", poprzedzających jego wydanie w tym samym roku, dokonał Kartezjusz w czasie podróży do Francji rozpoczętej w czerwcu 1647. W czasie tej podróży do francuskiego tekstu "Zasad" został w charakterze wstępu dołączony list do tłumacza. Od jesieni 1648 i na początku 1649 Kartezjusz zajmował się intensywnie prowadzeniem eksperymentów potrzebnych do napisania piątej i szóstej części "Zasad", mających traktować o człowieku i zwierzętach, części tej jednak ostatecznie nie powstały.
Ilustracje.
II, III i IV część "Zasad" ilustrują ryciny. W pierwszym wydaniu umieszczono 90 ilustracji, ale tylko 25 z nich nie powtarzało się. Pozostałe powtarzają się od dwóch do jedenastu razy. Łącznie figur jest 46. Według przedmowy Charlesa Adama do "Zasad" 45 – co prawdopodobnie jest wynikiem potraktowania którychś rycin łącznie. W wydaniu francuskim i przekładach niemieckich jest 47, ale dwie z nich – rycina 5 i 10, które w wydaniu łacińskim są identyczne, są do siebie bardzo podobne. W niemieckim wydaniu Buchenaua rycina 5 i 10 są identyczne, ale osobno numerowane, w niemieckim wydaniu J. H. Kirchmana nieco się różnią.
W różnych wydaniach tekstu różnie rozwiązywano kwestię ich układu i powiązania z tekstem – czasem figury umieszczano przy tekście, ilekroć tekst się do nich odwołuje, czasem umieszczani je po tekście. W wydaniu polskim każda rycina pojawia się tylko raz w dodatku załączonym do tekstu, a w samym tekście umieszczono odpowiednie 90 odsyłaczy.
Treść i znaczenie.
Dzieło poprzedzone jest dwoma listami – listem do księżniczki Elżbiety i listem do tłumacza. Właściwy tekst składa się z czterech części – pierwsza, traktująca o zasadach poznania ludzkiego i obejmująca 76 zasad, jest ogólnym wprowadzeniem do filozofii kartezjańskiej – porusza kwestie natury prawdy, wątpienia, myślenia, istnienia Boga, zawierając przy tym wszystkie istotne elementy kartezjańskiej filozofii. Druga, traktująca o zasadach rzeczy materialnych i obejmująca 64 zasady, omawia najogólniejsze zagadnienia fizyki kartezjańskiej, dotyczące kosmosu, ciał fizycznych, materii, czasu i ruchu. Trzecia, traktująca o świecie widzialnym i obejmująca 157 tez, omawia bardziej szczegółowe zagadnienia fizyczne – zjawiska związane z niebem i ruchem planet, budowę wszechświata, gwiazdy, komety, słońce i światło. Czwarta, traktująca o Ziemi i zjawiskach ziemskich, obejmująca 207 tez, omawia pochodzenie Ziemi, jej podział, naturę czterech żywiołów i naturę zmysłów i introspekcji. Do tekstu dołącza się także obszerny spis zasad. Nigdy nie powstały zamierzone przez Kartezjusza część piąta i szósta, mające traktować o człowieku i zwierzętach.
Duże znaczenie dla filozofii mają jedynie oba listy, część pierwsza i początek części drugiej. Część pierwsza i druga stanowi bardziej systematyczny i szczegółowy wykład zagadnień omówionych w "Rozprawie o metodzie" i w "Medytacjach o pierwszej filozofii", mimo większej dojrzałości nie ma w nich jednak niemal żadnych nowych idei. Także pod względem stylu, wartości literackiej i świeżości "Zasady" ustępują wcześniejszym pismom Kartezjusza. Tok wykładu jest suchy, nie ma w "Zasadach" charakterystycznej dla "Rozprawy" atmosfery wewnętrznego napięcia, walki i zwycięstwa ze zwątpieniem, jednocześnie powściągliwego i namiętnego monologu wewnętrznego.
Partie dzieła omawiające zagadnienia fizyczne nie należą natomiast do największych osiągnięć Kartezjusza w dziedzinie fizyki, a często mają jedynie charakter ciekawostek historycznych. W znacznej mierze nie odpowiadają założeniom metodologicznym samego Kartezjusza, a jako twory czystej fantazji spotkały się ze szczególnie ostrą krytyką fizyków newtonistów. Oryginalne i nowatorskie w zakresie fizyki jest w "Zasadach" kartezjańskie prawo zachowania ruchu stanowiące – bardzo jeszcze niejasną, odległą od sformułowania właściwego i zmieszaną z błędnymi wyobrażeniami – pierwotną postać prawa zachowania energii. W swoim prawie zachowania ruchu Kartezjusz głosi, że skoro Bóg włożył w materię przy stworzeniu świata pewną określoną ilość ruchu, byłoby absurdem sądzić, że ilość ta może ulegać zmianie, bo wtedy trzeba by przyjąć, że zmianie może podlegać sposób działania ruchu. W drugiej części "Zasad" Kartezjusz dowodzi więc, że Bóg stale troszczy się o zachowanie we wszechświecie tej samej ilości ruchu, jaką włożył w niego na początku. Ilość ruchu może ulegać zmianie w różnych częściach wszechświata, ale jego suma pozostaje stała, dzięki czemu ciało wprawiające w ruch drugie ciało może tracić dokładnie tyle samo ruchu, ile mu udziela.
"Zasady" były też głównym punktem odniesienia interpretacji filozofii Kartezjusza przez Spinozę i Leibniza, jako że obaj filozofowie napisali do tego dzieła komentarze.
Spis zasad.
Część I – O zasadach poznania ludzkiego.
1. Trzeba, aby ten, kto poszukuje prawdy, raz w życiu zwątpił o wszystkim, ile tylko zdoła. 2. Rzeczy wątpliwe uważać za fałszywe. 3. Tego wątpienia nie należy jednak stosować w praktyce życiowej. 4. Dlaczego możemy wątpić o rzeczach zmysłowych? 5. Dlaczego też [wątpić możemy] o dowodach matematycznych? 6. Przysługuje nam wolny wybór, który nam pozwala wstrzymywać się od sądzenia w sprawach wątpliwych i w ten sposób unikać błędu. 7. Nie możemy wątpić, że istniejemy, skoro wątpimy; a to jest rzecz pierwsza, którą poznajemy, filozofując jak należy. 8. Stąd poznaje się różnice między duszą a ciałem, czyli między rzeczą myślącą a cielesną. 9. Czym jest myślenie? 10. [Rzeczy] najprostsze i same przez się znane stają się mniej jasne na skutek definicji logików i nie należy wyliczać ich wśród poznań uzyskanych przez badanie. 11. Jakim sposobem lepiej znamy nasz umysł aniżeli ciało? 12. Dlaczego nie wszyscy jednakowo [o tym] sądzą? 13. W jakim znaczeniu poznanie pozostałych rzeczy zawisło od poznania Boga? 14. Z tego, że w naszym pojęciu Boga zawarta jest konieczność istnienia, słusznie można wnosić, że Bóg istnieje. 15. Odmiennie natomiast w pojęciach innych rzeczy zawarte jest niekonieczne, lecz tylko przypadkowe istnienie. 16. Przesądy przeszkadzają, by każdy jasno poznał ową konieczność istnienia Boga. 17. Im większa jest obiektywna doskonałość którejś z naszych idei, tym doskonalsza powinna być jej przyczyna. 18. Stąd znowu wniosek, że Bóg istnieje. 19. Jeśli nawet nie pojmujemy natury Boga, to jednak jaśniej niż cokolwiek innego pojmujemy Jego doskonałości. 20. Nie przez nas samych tylko przez Boga jesteśmy stworzeni, a zatem On istnieje. 21. Trwanie naszego istnienia jest wystarczającym dowodem istnienia Boga. 22. Ten, kto naszym sposobem poznaje istnienie Boga, poznaje zarazem, że wszystkie Jego atrybuty poznawalne są siłą przyrodzonego umysłu. 22. Bóg jest bezcielesny i nie czuje tak jak my ani też nie chce złośliwości grzechu. 24. Przechodzić od poznania Boga do poznania istot stworzonych, pamiętając, że On jest nieskończony, a my skończeni. 25. Należy wierzyć we wszystko, co Bóg objawił, choćby to przekraczało nasze pojmowanie. 26. Nie powinno się nigdy dysputować o tym, co nieskończone, a tylko te rzeczy, w których nie dostrzegamy żadnych granic, jakimi są rozciągłość świata, podzielność części materii, liczba gwiazd etc., uważać za nieograniczone. 27. Jakie zachodzą różnice między tym, co nieskończone, a tym, co nieograniczone? 28. Należy badać nie celowe, tylko sprawcze przyczyny rzeczy. 29. Bóg nie jest przyczyną błędów. 30. Stąd wynika, że wszystko, co ujmujemy jasno, jest prawdziwe i odpadają rozważane wpierw wątpliwości. 31. Błędy nasze, jeśli odnosić je do Boga, są tylko negacjami; jeśli do nas – brakami. 32. Dwie są w nas tylko doprawdy modyfikacje myślenia: ujmowanie przez umysł i akt woli. 33. Błądzimy tylko wtedy, gdy o rzeczy niedostatecznie ujętej wydajemy sądy. 34. Nie tylko intelekt, ale i wola potrzebna jest do wydawania sądów. 35. Ponieważ [wola] dalej sięga, dlatego jest przyczyną błędów. 36. Nie można o nasze błędy winić Boga. 37. Najwyższą doskonałością człowieka jest to, że działa swobodnie, czyli przez wolę i wskutek tego staje się godny pochwały lub nagany. 38. To, że błądzimy, jest niedoskonałością naszego działania, a nie naszej natury. I często winy poddanych można przypisać innym panom, nigdy natomiast Bogu. 39. Wolność wyboru sama przez się jest znana. 40. Pewną jest też rzeczą, że wszystko z góry już zostało przez Boga zarządzone. 41. W jaki sposób godzą się ze sobą równocześnie wolność naszego wyboru i boskie z góry zrządzenie? 42. W jaki sposób, mimo że nie chcemy się mylić, jednak własnowolnie się mylimy? 43. Nigdy nie błądzimy, gdy zgadzamy się jedynie na to tylko, co jasno i wyraźnie ujmujemy. 44. Zawsze źle sądzimy, gdy zgadzamy się na to, czego jasno nie ujmujemy, choćbyśmy przypadkiem natrafili wtedy na prawdę; zdarza się to dlatego, że przyjmujemy, jakoby te rzeczy dostatecznie wpierw były przez nas zbadane. 45. Czym jest jasne, czym wyraźne ujęcie? 46. Na przykładzie bólu pokazuje się, że ujęcie jakieś może być jasne, choć nie jest wyraźne. 47. Aby uleczyć przesądy dziecinnego wieku, trzeba rozpatrzyć proste pojęcia, i to, co w każdym z nich jest jasne. 48. Wszystko, co podpada pod nasze ujęcie, można uważać za rzeczy lub stany rzeczy albo też za prawdy wieczne; wyliczenie rzeczy. 49. Nie można w ten sposób wyliczyć prawd wiecznych, ale i nie jest to potrzebne. 50. Te [prawdy] jasno są ujmowane, ale z powodu przesądów nie wszystkie przez wszystkich. 51. Czym jest substancja i że ta nazwa nie przysługuje w tym samym znaczeniu Bogu i bytom stworzonym. 52. O tym, że przysługuje ona jednoznacznie umysłowi i ciału, i w jaki sposób je się poznaje. 53. Każdej substancji przysługuje jeden główny atrybut, a mianowicie umysłowi myślenie, ciału rozciągłość. 54. W jaki sposób możemy mieć jasne i wyraźne pojęcia substancji myślącej i cielesnej, jak również i Boga? 55. W jaki sposób pojmuje się też wyraźnie trwanie, porządek i liczbę? 56. Czym są modyfikacje, jakości i atrybuty? 57. Niektóre atrybuty są w rzeczach samych, inne w myśleniu. I czym jest trwanie i czas? 58. Liczba i wszystkie przedmioty ogólne (universalia) nie są niczym innym jak tylko modyfikacjami myślenia. 59. W jaki sposób powstają przedmioty ogólne; i czym jest pięć powszechnie przyjmowanych: rodzaj, gatunek, różnica, własność, akcydens? 60. O różnościach, a przede wszystkim o różności realnej. 61. O różności modalnej. 62. O różności logicznej. 63. W jaki sposób można poznać wyraźnie myślenie i rozciągłość jako konstytuujące naturę umysłu i naturę ciała? 64. W jaki sposób także jako modyfikacje substancji? 65. W jaki sposób poznaje się też modyfikacje ich samych? 66. W jaki sposób poznajemy jasno: wrażenia zmysłowe, uczucia i pożądania, chociaż często błędnie o nich sądzimy? 67. Często błądzimy nawet w sądzie o bólu. 68. W jaki sposób to, co w nich jasno poznajemy, odróżnić można od tego, w czym możemy się mylić? 69. Zupełnie inaczej aniżeli barwy, bóle etc. poznaje się wielkość, kształt etc. 70. Możemy w dwa sposoby wydawać sąd o rzeczach zmysłowych; jeden z nich pozwala nam ustrzec się od błędu, drugi sprawia, że w błąd popadamy. 71. Główna przyczyna błędów bierze się z przesądów dzieciństwa. 72. Drugą przyczyną błędów jest to, że przesądów nie możemy wyzbyć się z pamięci. 73. Trzecia przyczyna jest ta, że nuży nas skupianie uwagi na rzeczach, które nie są obecne dla zmysłów. Dlatego przywykliśmy sądzić o nich nie na podstawie aktualnego ujęcia, tylko na podstawie z góry powziętego mniemania. 74. Czwartą przyczyną jest to, że pojęcia nasze wiążemy ze słowami nieodpowiadającymi dokładnie rzeczom. 75. Streszczenie tego, czego przestrzegać należy, aby móc poprawnie filozofować. 76. Nad nasze ujęcie rzeczy przenosić trzeba autorytet boski, ale abstrahując od tego, nie przystoi filozofowi uznawać innych rzeczy prócz tych, które zostały ujęte.
Część II – O zasadach rzeczy materialnych.
1. Na podstawie jakich racji poznaje się w sposób pewny istnienie rzeczy materialnych? 2. Na podstawie jakich racji poznajemy także, że ciało ludzkie ściśle złączone jest z umysłem? 3. Spostrzeżenia zmysłowe nie uczą o tym, co jest naprawdę w rzeczach, lecz o tym, co dla złożonej ludzkiej istoty (humano composito) jest pożyteczne lub szkodliwe. 4. Natura ciała nie polega na ciężarze, twardości, barwie lub tym podobnych rzeczach, lecz jedynie na samej rozciągłości. 5. Przesądy na temat rozrzedzenia i próżni czynią niejasną ową naturę ciała. 6. Jak powstaje rozrzedzanie? 7. Nie można zrozumiale wyjaśnić [rozrzedzania] w inny sposób. 8. Wielkość i liczba różnią się tylko logicznie od rzeczy wielkiej i policzonej. 9. Odróżniając substancję cielesną od jej wielkości, pojmuje się ją niewyraźnie niby niecielesną. 10. Czym jest przestrzeń, czyli miejsce wewnętrzne? 11. Jakim sposobem w rzeczywistości nie różni się [rozciągłość] od substancji cielesnej? 12. Jak rozróżni się od tejże [substancji cielesnej] sposobem, w który się ją pojmuje? 13. Czym jest miejsce zewnętrzne? 14. Czym różnią się miejsce i przestrzeń? 15. W jaki sposób miejsce zewnętrzne uważa się słusznie za powierzchnię ciała otaczającego? 16. Zbija się pogląd, że istnieje próżnia, czyli [przestrzeń], w której wcale nie ma rzeczy. 17. Próżnia w potocznym rozumieniu nie wyklucza wszelkiego ciała. 18. W jaki sposób należy poprawić błędny sąd, dotyczący próżni pojmowanej bezwzględnie? 19. Na tej podstawie potwierdza się to, co się mówiło o rozrzedzaniu. 20. To dowodzi również, że nie mogą być dane żadne atomy. 21. Podobnie i świat jest rozciągły nieograniczenie. 22. Jedna i ta sama jest też materia nieba i ziemi. I nie może być wiele światów. 23. Wszelka odmiana materii, czyli różnorodność wszelka jej postaci, zależy od ruchu. 24. Czym jest ruch według potocznego mniemania? 25. Czym jest ruch w znaczeniu właściwym? 26. Nie trzeba więcej działania dla ruchu niż dla spoczynku. 27. Ruch i spoczynek są tylko różnymi modyfikacjami poruszanego ciała. 28. Ruch we właściwym zrozumieniu do niczego innego się nie odnosi, jak tylko do ciał przylegających do tego, które się porusza. 29. I odnosi się tylko do tych ciał przyległych, które uważamy za będące w spoczynku. 30. Dlaczego z dwóch ciał przyległych, które nawzajem się od siebie oddzielają, raczej o jednym niż o drugim mówimy, że się porusza? 31. W jaki sposób w tym samym ciele mogą być różne niezliczone ruchy? 32. W jaki sposób można też zamiast wielu ruchów brać pod uwagę tylko ruch właściwy, jedyny dla każdego ciała? 33. W jaki sposób przy każdym ruchu równocześnie porusza się cały krąg ciał? 34. Wynika stąd podział materii na cząstki w istocie nieograniczone, choć są one dla nas niepojęte. 35. W jaki sposób dokonuje się ów podział: i że nie należy wątpić o tym, że się dokonuje, choćby to było niezrozumiałe. 36. Bóg jest pierwotną przyczyną ruchu i zawsze tę samą ilość ruchu zachowuje we wszechświecie. 37. Pierwsze prawo natury: że każda rzecz, o ile sama jest w sobie, zawsze pozostaje w tym samym stanie; a także to, co raz zostało w ruch wprawione, zawsze dąży do ruchu. 38. O ruchu przedmiotów rzucanych. 39. Drugie prawo natury: że każdy ruch sam w sobie jest ruchem po prostej i dlatego te ciała, które poruszają się ruchem obrotowym, zawsze dążą do oddalania się od środka koła, które opisują. 40. Trzecie prawo: jedno ciało zderzając się z drugim, silniejszym nie traci nic ze swego ruchu; zderzając się jednak ze słabszym, tyle traci, ile na tamto przenosi. 41. Uzasadnienie pierwszej części tej reguły. 42. Uzasadnienie drugiej części. 43. Na czym polega siła każdego ciała do działania lub stawiania oporu? 44. Ruch nie jest przeciwieństwem [innego] ruchu, tylko spoczynku; a determinacja ruchu w jednym kierunku [jest przeciwieństwem] determinacji w kierunku przeciwległym. 45. W jaki sposób można określić, ile w każdym ciele zmienia się ruchu na skutek zderzenia się z innymi ciałami; a to zaś zgodnie z następującymi regułami? 46. Pierwsza. 47 Druga. 48. Trzecia. 49. Czwarta. 50. Piąta. 51. Szósta. 52. Siódma. 53. Stosowanie tych reguł jest trudne, ponieważ każde ciało równocześnie styka się z wieloma innymi. 54. Które ciała są stałe, a które ciekłe? 55. Części ciał stałych nie są ze sobą złączone żadną inną więzią prócz swego spoczynku. 56. Cząstki cieczy poruszają się z jednakową siłą we wszystkich kierunkach; a ciało stałe, istniejące w cieczy, przez najmniejszą nawet siłę może być zdeterminowane do ruchu. 57. Udowodnienie tej rzeczy. 58. Jeżeli jakieś cząstki cieczy poruszają się wolniej, aniżeli znajdujące się w niej ciało stałe, nie ma ona w tej swojej części charakteru cieczy. 59. Ciało stałe, pchnięte przez inne ciało stałe, niecały swój ruch od niego przejmuje, lecz częściowo także od otaczającej go cieczy. 60. Nie może jednak [ciało B] otrzymać od tej cieczy większej prędkości aniżeli ta, którą ma od ciała stałego, nadającego mu impuls. 61. Gdy ciało ciekłe całe naraz porusza się w jakimś kierunku, z koniecznością niesie z sobą [zanurzone w nim] ciało stałe. 62. Ciało stałe nie porusza się jeszcze, gdy w ten sposób niesie je z sobą inne ciekłe. 63. Dlaczego niektórym ciałom przysługuje tak wielka stałość, że choć są małe, nie możemy ich łatwo naszymi rękoma rozłączyć? 64. Nie inne zasady dopuszczam i obieram w fizyce, jak w geometrii i matematyce czystej, bo w ten sposób wyjaśnia się wszystkie zjawiska przyrody i można odnośnie do nich dać jakieś pewne dowody.
Część III – O świecie widzialnym.
1. Nie można sobie pomyśleć dzieł bożych zbyt wspaniałymi. 2. Strzec się należy, byśmy zbyt dumne żywiąc o sobie mniemanie, nie zakładali, że pojąć możemy cele, które Bóg, stwarzając świat, sobie zakreślił. 3. W jakim znaczeniu można mówić, że wszystko zrobione zostało ze względu na człowieka? 4. O zjawiskach, tj. doświadczeniach i o ich znaczeniu dla filozofowania. 5. Jaki jest stosunek odległości i wielkości między Słońcem, Ziemią i Księżycem? 6. Jaka jest odległość pozostałych planet od Słońca? 7. O gwiazdach stałych można założyć, że są niezmiernie odległe. 8. Ziemia widziana z nieba nie powinna wyglądać inaczej aniżeli którakolwiek z planet mniejszych od Jowisza i Saturna. 9. Słońce i gwiazdy stałe świecą własnym światłem. 10. Księżyc i inne planety biorą [swoje] światło od Słońca. 11. Ziemia pod względem światła nie różni się od planet. 12. Ziemia oświeca Księżyc, gdy ten jest na nowiu. 13. Słońce zaliczyć można do gwiazd stałych, Ziemię do planet. 14. Gwiazdy stałe zawsze zachowują między sobą stałą odległość, planety natomiast nie zachowują jej. 15. Te zjawiska [ruchu] planet można wyjaśniać za pomocą różnych hipotez. 16. Hipoteza Ptolemeusza nie odpowiada dostatecznie zjawiskom. 17. Hipotezy Kopernika i Tychona rozpatrywane jako hipotezy nie różnią się między sobą. 18. Tycho mniej przypisał Ziemi ruchu w słowach, ale w rzeczywistości więcej niż Kopernik. 19. Ja przeczę ruchowi Ziemi, postępując ściślej aniżeli Kopernik, a w sposób bardziej z prawdą zgodny aniżeli Tycho. 20. Należy przyjąć, że gwiazdy stałe najbardziej oddalone są od Saturna. 21. Słońce, podobnie jak płomień, składa się z materii w istocie wielce ruchliwej, ale nie wędruje z tego powodu z jednego miejsca na drugie. 22. Słońce różni się od płomienia tym, że nie potrzebuje tak być podsycane. 23. Żadne gwiazdy stałe nie pozostają w tej samej sferze, lecz każda z nich ma dokoła siebie rozległą przestrzeń, niezawierającą innych gwiazd stałych. 24. Niebiosa są płynne. 25. Niebiosa unoszą ze sobą wszystkie zawarte w nich ciała. 26. Ziemia spoczywa w stosunku do swego nieba, niemniej przeto ono ją ze sobą unosi. 27. To samo mniemać należy o wszystkich planetach. 28. Ściśle mówiąc, nie poruszają się ani Ziemia, ani żadne planety; chociaż niebo je unosi. 29. Żadnego ruchu nie należy też przypisywać Ziemi, chociaż się bierze [słowo] „ruch” niewłaściwie, [a] zgodnie z potocznym użyciem; lecz słusznie powiedzieć można tylko, że inne planety się ruszają. 30. Niebo unosi wszystkie planety wokół Słońca. 31. W jaki sposób unoszone są poszczególne planety? 32. W jaki sposób [przenoszą się też] plamy na Słońcu? 33. W jaki sposób także Ziemia obraca się dokoła własnego środka, a Księżyc dokoła Ziemi? 34. Ruchy niebios nie są doskonale koliste. 35. O aberracji planet na szerokość. 36. O ruchu na odległość. 37. Na gruncie tej hipotezy najłatwiej zrozumieć można wszystkie zjawiska. 38. Według hipotez Tychona należy powiedzieć, że Ziemia porusza się dokoła własnego środka. 39. A [z hipotezy Tychona wynika] także, że rocznym obiegiem porusza się ona wokół Słońca. 40. Przenoszenie Ziemi nie powoduje żadnej zmiany w wyglądzie gwiazd stałych ze względu na bardzo wielkie ich oddalenie. 41. Ta odległość gwiazd stałych potrzebna jest też dla ruchu komet, co do których już wiadomo, że znajdują się wśród niebios. 42. Wszystko, co tu widzimy na Ziemi, należy również do zjawisk, ale nie ma potrzeby na wstępie wszystkiego brać pod uwagę. 43. Jest prawie rzeczą niemożliwą, aby przyczyny, z których można jasno wywieść wszystkie zjawiska, nie były prawdziwe. 44. Chcę jednakoż te rzeczy, które tu przedstawiam, uważać tylko za hipotezy. 45. A przyjmę tu nawet niektóre inne, o których wiadomo, że są fałszywe. 46. Jakie są więc założenia, które tu przyjmuję dla wyjaśnienia wszystkich zjawisk? 47. Fałszywość tych założeń nie przeszkadza, aby mimo to twierdzenia z nich wywiedzione mogły być prawdziwe i pewne. 48. W jaki sposób wszystkie cząstki materii nieba przybrały postać kulistą? 49. Dokoła tych cząstek kulistych powinna się znajdować inna delikatniejsza materia. Cząstki tej delikatniejszej materii najłatwiej rozdzielają się. 51. Najszybciej się poruszają. 52. Trzy są elementy tego widzialnego świata. 53. Można też wyróżnić w przestrzeni troje niebios. 54. W jaki sposób utworzone zostały Słońce i gwiazdy stałe? 55. Czym jest światło? 56. Jak rozumieć należy dążenie do ruchu w rzeczach nieożywionych? 57. W jaki sposób w tym samym ciele mogą współistnieć dążenia do różnych ruchów? 58. W jaki sposób ciała poruszające się ruchem obrotowym usiłują oddalać się od swego centrum? 59. Jaka jest siła tego dążenia? 60. To dążenie znajduje się w materii niebios. 61. To dążenie sprawia, że ciała Słońca i gwiazd stałych są okrągłe. 62. To samo sprawia, że materia usiłuje oddalać się od wszystkich punktów niebieskich otoczenia którejkolwiek bądź gwiazdy czy Słońca. 63. Kuleczki materii niebieskiej nie przeszkadzają sobie wzajemnie w tym dążeniu. 64. Wszystkie własności światła sprowadzają się do tego dążenia tak, iż można uznać, że za jego sprawą światło spływa z gwiazd, chociażby żadnej na tych gwiazdach nie było siły. 65. Bieguny każdego wiru niebios stykają się z częściami innych wirów, oddalonymi od ich biegunów. 66. Aby ruchy tych wirów były ze sobą zgodne, muszą się w pewien sposób odchylać. 67. Bieguny dwóch wirów nie mogą się stykać ze sobą. 68. Te wiry są co do wielkości równe. 69. Materia pierwszego elementu spływa z biegunów każdego wiru ku środkowi, a ze środka rozchodzi się w kierunku innych części. 70. Nie można tego samego myśleć o materii drugiego elementu. 71. Jaka jest przyczyna tej różnorodności? 72. W jaki sposób porusza się materia, z której składa się Słońce. 73. Rozmaite są nierówności w położeniu ciała Słońca. 74. Rozmaite są też [nierówności] w ruchu materii pierwszego elementu. 75. To jednak nie przeszkadza, aby jego kształt był okrągły. 76. O ruchu pierwszego elementu, w czasie gdy przebywa pomiędzy kuleczkami elementu drugiego, 77. W jaki sposób światło słoneczne rozchodzi się nie tylko w kierunku ekliptyki, ale także w stronę biegunów? 78. W jaki sposób rozchodzi się [światło] w kierunku ekliptyki? 79. Jak łatwo od ruchu jednego drobnego ciała poruszają się inne, nawet najbardziej od niego oddalone? 80. W jaki sposób światło słoneczne zdąża ku biegunom? 81. Czy jednakowa jest siła [światła] na biegunach i w ekliptyce? 82. Kuleczki drugiego elementu bliższe Słońca są mniejsze i szybciej się poruszają od tych, które są bardziej oddalone, aż do pewnej odległości, poza którą wszystkie pod względem wielkości są równe i tym szybciej się poruszają, im są bardziej od Słońca odległe. 83. Dlaczego najbardziej odległe [cząstki] szybciej się poruszają aniżeli te, które znacznie mniej są oddalone? 84. Dlaczego kuleczki najbliższe Słońca poruszają się też szybciej aniżeli nieco bardziej oddalone? 85. Dlaczego kuleczki bliższe Słońca są mniejsze od tych, które bardziej są oddalone? 86. Kuleczki drugiego elementu poruszają się równocześnie w rozmaite sposoby, wskutek czego stają się dokładnie sferyczne. 87. Różne są stopnie prędkości w drobinach pierwszego elementu. 88. Te jej drobiny najmniej mające prędkości, tę, którą posiadają, łatwo przenoszą na inne i nawzajem ze sobą się łączą. 89. Takie przylegające do siebie wzajem drobiny występują zwłaszcza w tej materii pierwszego elementu, która przenosi się od biegunów do centrów wirów. 90. Jaki jest kształt tych drobin, które w dalszym ciągu zwać będziemy cząstkami żłobkowanymi? 91. Cząstki przybywające z przeciwległych biegunów skręcają się w sposób przeciwny. 92. Trzy tylko na nich są rowki. 93. Między cząstkami żłobkowanymi i ze wszystkich najmniejszymi istnieją różnorakie wielkości innych cząstek elementu pierwszego. 94. W jaki sposób tworzą się z nich plamy na powierzchni Słońca czy gwiazd? 95. Stąd poznaje się główne własności tych plam. 96. W jaki sposób te plamy giną, a powstają nowe? 97. Dlaczego na krańcu niektórych z nich pojawiają się kolory tęczy? 98. W jaki sposób plamy zmieniają się w płomienie lub na odwrót? 99. Na jakie cząstki rozpadają się te plamy? 100. W jaki sposób z nich samych powstaje dokoła Słońca i gwiazd eter? Ten eter i owe plamy zaliczyć należy do trzeciego elementu. 101. Tworzenie się i zanikanie plam zależy od przyczyn wielce niepewnych. 102. W jaki sposób ta sama plama zakryć może całe jakieś ciało niebieskie? 103. Dlaczego niekiedy widziano Słońce ciemniejszym i dlaczego zmieniają się pozornie wielkości niektórych gwiazd? 104. Dlaczego niektóre gwiazdy stałe znikają lub niespodziewanie się pojawiają? 105. Wiele jest w plamach przejść, którymi swobodnie przedostają się cząstki żłobkowane. 106. Jakie jest rozmieszczenie tych przejść? 107. Dlaczego też te cząstki, które przychodzą od jednego bieguna, nie przedostają się przez te same przejścia, co te, które przybywają od drugiego? 108. W jaki sposób materia pierwszego elementu przepływa przez te przejścia? 109. O tym, że również inne przejścia przecinają się z tamtymi na krzyż. 110. O tym, że światło gwiazdy zaledwie może przedostawać się przez plamę. 111. Opis gwiazdy pojawiającej się niespodziewanie. 112. Opis gwiazdy powoli znikającej. 113. We wszystkich plamach wiele przesmyków drążą cząstki żłobkowane. 114. Ta sama gwiazda może na przemian zjawiać się i znikać. 115. Niekiedy cały wir, w którego centrum znajduje się gwiazda, może ulec zniszczeniu. 116. W jaki sposób [wir] może ulec zniszczeniu, zanim liczne plamy zgromadzą się koło jego gwiazdy? 117. W jaki sposób bardzo liczne plamy mogą się znajdować wokół jakiejś gwiazdy, zanim jej wir ulegnie zniszczeniu? 118. W jaki sposób powstają te liczne plamy? 119. W jaki sposób gwiazda stała zmienia się w kometę lub planetę? 120. Dokąd przenosi się taka gwiazda, skoro tylko przestaje być gwiazdą stałą? 121. Co rozumiemy przez gęstość ciał, a co przez ich ilość ruchu? 122. Gęstość zależy nie od samej tylko materii, ale także od wielkości i kształtu. 123. W jaki sposób kuleczki materii niebieskiej mogą być bardziej gęste aniżeli całe jakieś ciało niebieskie? 124. W jaki sposób mogą też być mniej gęste? 125. W jaki sposób niektóre są bardziej, a inne mniej gęste od jakiegoś ciała niebieskiego? 126. O zasadzie ruchu komety. 127. O dalszym ruchu komety poprzez różne wiry. 128. Zjawiska komet. 129. Wyjaśnienie tych zjawisk. 130. W jaki sposób światło gwiazd stałych dociera aż do Ziemi? 131. Czy gwiazdy stałe widoczne są w prawdziwych miejscach i czym jest firmament? 132. Dlaczego nie widzimy gwiazd stałych, gdy znajdują się poza naszym niebem; a mimochodem: dlaczego węgiel jest czarny, a popiół biały? 133. O warkoczu komet i różnych jego zjawiskach. 134. O pewnej refrakcji, od której ów warkocz zależy. 135. Wyjaśnienie tej właśnie refrakcji. 136. Wyjaśnienie pojawiania się warkocza [komety]. 137. W jaki sposób ukazują się także pochodnie? 138. Dlaczego nie widać zawsze ogona komet w stronie wprost przeciwnej Słońca i dlaczego nie zawsze wydaje się on prosty? 139. Dlaczego takie warkocze nie zjawiają się dokoła gwiazd stałych lub planet? 140. O zasadzie ruchu planet. 141. Przyczyny, od których zależą zakłócenia ruchu planety. Pierwsza. 142. Druga. 143. Trzecia. 144. Czwarta. 145. Piąta. 146. O pierwszym początku wszystkich planet. 147. Dlaczego niektóre planety są bardziej oddalone od Słońca? Nie zależy to tylko od ich wielkości. 148. Dlaczego planety, znajdujące się bliżej Słońca, poruszają się szybciej od innych; a przecież plamy słoneczne poruszają się najwolniej? 149. Dlaczego Księżyc krąży dokoła Ziemi? 150. Dlaczego Ziemia obraca się dokoła swojej osi? 151. Dlaczego Księżyc przenosi się prędzej od Ziemi? 152. Dlaczego Księżyc zwraca się zawsze tą samą prawie stroną do Ziemi? 153. Dlaczego Księżyc szybciej zdąża i mniej ma zakłóceń w swym ruchu, gdy jest w pełni lub na nowiu aniżeli w kwadrach i dlaczego jego niebo nie jest okrągłe? 154. Dlaczego drugorzędne planety, które są dokoła Jowisza, poruszają się tak szybko, te zaś, które są dokoła Saturna tak wolno lub wcale się nie poruszają? 155. Dlaczego bieguny równika i ekliptyki bardzo są od siebie odległe? 156. Dlaczego stopniowo nawzajem do siebie się zbliżają? 157. Ostatnia i najogólniejsza przyczyna wszelkich dostrzegalnych odchyleń w ruchach ciał niebieskich.
Przekład polski.
Jako pierwszy fragmenty "Zasad" przełożył na język polski Leszek Kołakowski – kilka artykułów części drugiej ukazało się w jego wyborze "Wybrane teksty z historii filozofii: Filozofia XVII wieku. Francja. Holandia. Niemcy." (Warszawa 1959). Cytaty z "Zasad" znajdują się także w przekładzie "Rozmowy z Burmanem". Jedyny pełny przekład, autorstwa Izydory Dąmbskiej, ukazał się nakładem PWN w serii Biblioteka Klasyków Filozofii w 1960. Stanowił on szóste dzieło Kartezjusza wydane w ramach BKF – po "Medytacjach", "Zarzutach i Odpowiedziach" i "Rozmowie z Burmanem" (wydanych łącznie) oraz "Prawidłach kierowania umysłem" i "Namiętnościach duszy". Przekład został oparty na krytycznym wydaniu tekstu łacińskiego zawartym w 8 tomie wydania Adama i Tanneryego, stanowiącym przedruk "editio princeps" noszącego tytuł "Renati Des-Cartes Principa philosophie. Amstelodami, apud Ludovicum Elzevirium. Anno 1644. Cum privilegiis", ze znakiem wydawcy Minerwa. W redakcji książki uczestniczyli Irena Krońska (Sekretarz Komitetu Redakcyjnego), Kazimierz Leśniak (który przejrzał tłumaczenie), Narcyza Szancerowa i Armin Teske (który skontrolował terminologię przyrodniczą). Tłumaczka opierała się na konwencjach terminologicznych przyjętych w BKF przy wydawaniu poprzednich dzieł Kartezjusza.

</doc>
<doc id="1207247" url="https://pl.wikipedia.org/wiki?curid=1207247" title="BMW Concept CS">
BMW Concept CS

BMW Concept CS – skonstruowany w 2007 roku samochód koncepcyjny marki BMW.
Opis modelu.
Concept CS jest czterodrzwiowym samochodem sportowym, w którym zastosowano wiele innowacji. Są to m.in. uchwyty drzwi, które automatycznie wysuwają się, gdy czujnik zauważy ruch w pobliżu zaparkowanego auta. Najprawdopodobniej miał trafić do produkcji jako prekursor nowego modelu serii 8. Jego główną konkurencją po wprowadzeniu na rynek byłyby m.in. Porsche Panamera, Aston Martin Rapide i Mercedes-Benz CLS. 4 września 2008 roku ogłoszono, że w związku z kryzysem finansowym na światowym rynku porzucono prace nad rozwijaniem tego samochodu i pozostanie on w stadium samochodu koncepcyjnego.

</doc>
<doc id="1207249" url="https://pl.wikipedia.org/wiki?curid=1207249" title="4 Pułk Czołgów Ciężkich">
4 Pułk Czołgów Ciężkich

4 Pomorski Pułk Czołgów Ciężkich – oddział wojsk pancernych ludowego Wojska Polskiego.
Formowanie.
Sformowany w Gryszowicach i Dmytriewce pod Berdyczowem na mocy rozkazu dowódcy Armii Polskiej w ZSRR nr 00127 z 5 lipca 1944 według etatu nr 010/460. Wszedł w skład 1 Armii WP. Szkolenie bojowe rozpoczął w rejonie Berdyczowa, a następnie kontynuował je w okolicach Chełma.
Przysięgę żołnierze pułku złożyli w Kumowie Majorackim pod Chełmem 24 września 1944.
Po zakończeniu wojny pułk powrócił do kraju i na mocy rozkazu Naczelnego Dowódcy WP nr 248 z 14 września 1945 został przeformowany na etat pokojowy. Stacjonował wtedy w Jarocinie. W 1947 przeniesiony do Elbląga. Od czerwca 1950 w składzie 1 Korpusu Pancernego. Potem w 1 Korpusie Zmechanizowanym. W 1951 po szkoleniu poligonowym w Drawsku Pomorskim, pułk przeniesiony został do Lęborka. w 1955 roku przeformowany w 32 Pomorski batalion czołgów ciężkich i artylerii pancernej. Rozformowany w 1957 roku.
Zgodnie z rozkaz nr 07/MON z 04.05.1967 w sprawie przekazania jednostkom wojskowym historycznych nazw i numerów oddziałów frontowych oraz ustanowienia dorocznych świąt jednostek, Dz. Roz. Tjn. MON Nr 5, poz. 21, tradycje 4 Pomorskiego pułku czołgów ciężkich kontynuował 4 Pomorski pułk desantowy
Struktura organizacyjna.
Etat 010/460::
Razem:
żołnierzy – 374 ("oficerów – 90, podoficerów – 121, szeregowców – 163")
sprzęt:
Marsze i działania bojowe.
1 listopada 1944 pułk przesunięto pod Warszawę i rozmieszczono w Izabelinie. Następnie przegrupował się do Białołęki Dworskiej.
17 stycznia 1945 uczestniczył w wyzwoleniu Warszawy. W okresie do 26 stycznia pułk wykonał marsz-manewr w kierunku Bydgoszczy. Gdzie do 28 stycznia brał udział w wyzwalaniu miasta. Dalej, 29 stycznia maszerował przez Złotów do Jastrowia, gdzie stacjonował do 7 lutego.
W okresie 10 – 14 lutego wspierał 1 DP w natarciu na Mirosławiec. 19 lutego odpierał kontrataki niemieckie na południowy wschód od Będlina, a 22 lutego walczył wspólnie z 1 SBK oraz 3 i 6 DP.
W walkach ulicznych o Kołobrzeg, wspierał początkowo oddziały 6 DP na lewym brzegu, a następnie oddziały 3 i 4 DP na prawym brzegu Parsęty.
W dniach 20 – 30 kwietnia wspierał natarcie 4 DP i współdziałając z 12 pułkiem piechoty uczestniczył w pościgu za nieprzyjacielem w kierunku: Bredinow, Zemlin, Hohen Neuen, Wolsier. Sforsował Hawelę i przeszedł przez Klletz, Rhinow do Stoipe nad Łabę.
Szlak bojowy pułk zakończył w Zuhlsdorf.
Kamuflaż i oznakowanie wozów.
Wozy bojowe malowano farbą olejną koloru ciemnozielonego. Poszczególne pojazdy mogły różnić się odcieniem, a nawet i kolorem.
Jeśli okoliczności tego wymagały, malowano pojazdy w nieregularne plamy różnej wielkości i kształtu. Obok podstawowego koloru wykorzystywano brąz, czerń lub piaskowy. Taki sposób malowania stosowano jednak sporadycznie.
Zimą wozy bojowe malowano na biało, tzw. bielidłem. Biel nakładano bezpośrednio na ochronną farbę zieloną, przy czym pokrywano nią albo cały pojazd, albo też tylko część jego powierzchni, tworząc nieregularne plamy deformujące kształt. Zamiast farby mogło być używane wapno.
Na wieży malowano orła. Stylizowany, aczkolwiek znacznie uproszczony kształt orła wzorowany był na orle piastowskim. Wysokość orła wahała się od 20 do 40 cm W 4 pczc, znak orła malowano na tle czerwonego rombu obwiedzionego białymi liniami.
Oznakowanie taktyczne
Numery taktyczne czołgów pułku:

</doc>
<doc id="1207254" url="https://pl.wikipedia.org/wiki?curid=1207254" title="Grodkówko">
Grodkówko

Grodkówko – część wsi Pozarzyn w Polsce położona w województwie mazowieckim, w powiecie płockim, w gminie Wyszogród.
W latach 1975–1998 miejscowość administracyjnie należała do województwa płockiego.

</doc>
<doc id="1207255" url="https://pl.wikipedia.org/wiki?curid=1207255" title="9K720 Iskander">
9K720 Iskander

Iskander (Kod NATO: SS-26 Stone) – lądowy pocisk balistyczny krótkiego zasięgu (SRBM) na mobilnej platformie samochodowej z wyrzutnią typu TEL. Iskander przeznaczony jest do wykonywania uderzeń na ważne cele lądowe, znajdujące się w strefie operacyjno-taktycznej ugrupowania wojsk przeciwnika (środki ogniowe, samoloty i śmigłowce na lotniskach, węzły łączności, stanowiska dowodzenia itp.) oraz obiekty infrastruktury cywilnej np. elektrownie.
Geneza.
Na skutek wprowadzenia przez zawarty 8 grudnia 1987 Traktat INF zakazu posiadania i używania przez Stany Zjednoczone Ameryki i Związek Socjalistycznych Republik Radzieckich pocisków balistycznych o zasięgu 500–5500 km (średniego MRBM oraz pośredniego zasięgu IRBM), Związek Radziecki zmuszony został do likwidacji najnowszego typu pocisku balistycznego SS-23, stanowiącego pierwszą ówcześnie próbę zastąpienia przestarzałych pocisków Scud. Ustami najwyższych przedstawicieli Ministerstwa Obrony i wojska, zwłaszcza w świetle narastającej niepewności politycznej i militarnej u południowych granic Rosji i na terenie Bliskiego Wschodu, Rosja wielokrotnie wyrażała opinię, że likwidacja pocisków SS-23 była błędem. Wraz ze Stanami Zjednoczonymi Ameryki były jedynymi państwami objętymi zakazem posiadania pocisków średniego zasięgu (konkurująca z nimi ChRL rozwijała taką broń). Spowodowało to dążenie obu sygnatariuszy by wycofać się z traktatu INF. Rosja podjęła działanie zastąpienia zlikwidowanej broni, a zarazem przestarzałych pocisków Scud, tworząc system Iskander-M.
Pierwsze próby pojedynczych elementów nowego systemu przeprowadzono w latach 1989–1990 na poligonie nr 4 w Kapustnom Jarie, pierwszy start prototypu pocisku wykonano w 1991 r., pierwszy start pocisku systemu Iskander-M miał miejsce 25 października 1995 roku. Pierwotnie system nazywano na Zachodzie "SS-21 Scarab mod.C", czyli jako kolejny wariant SS-21. Po pewnym czasie Organizacja Traktatu Północnoatlantyckiego zorientowała się, że to nowa broń. Nadano jej określenie, ówcześnie dla broni próbowanej SS-X-26 Stone. Próby państwowe zostały zakończone w 2004 roku i w 2007 r. Iskander-M wszedł do arsenału Sił Zbrojnych Federacji Rosyjskiej.
&lt;br&gt;31 grudnia 2010 prezydent Federacji Rosyjskiej zatwierdził Państwowy Program Zbrojeniowy do realizacji do 2020 roku. W ramach rozwoju środków precyzyjnego rażenia do wojsk przewidziano przekazanie wyrzutni Iskander-M dla dziesięciu brygad rakiet operacyjno-taktycznych. W sierpniu 2011 roku Minister Obrony Federacji Rosyjskiej zatwierdził plan zakupu do 180 zestawów rakiet operacyjno-taktycznych SS-26.
Charakterystyka systemu Iskander.
Iskander-M używa pocisków balistycznych o długości 7,3 m, średnicy 0,92 m i masie startowej od 3800 kg do 4020 kg, w zależności od ładunku. Wysoka prędkość pozwala mu przełamać obronę przeciwlotniczą, przeciwrakietową. Pocisk systemu SS-26 porusza się po spłaszczonej trajektorii poniżej wysokości 50 km. Potrafi wykonywać manewry z przeciążeniem 30 G w fazie końcowej, utrudniając przechwycenie przez systemy obronne. System Iskander-M może przenosić głowice konwencjonalne o masie od 480 kg do 720 kg. Głowice bojowe z ładunkami termojądrowymi o skalowanej mocy także są w arsenale Rosji. Taka broń ma dalszy zasięg niż z głowicami z materiału wybuchowego. System naprowadzania zapewnia celność CEP: 10-30 metrów (wersja Iskander-E). Pocisk przewożony jest i wystrzeliwany z samochodowej dwuprowadnicowej wyrzutni typu TEL 9P78, zaprojektowanej przez Centralne Biuro Konstrukcyjne Titan w Wołgogradzie.
System w wersji eksportowej Iskander-E ma zubożone możliwości, w szczególności w zakresie możliwości wykonywania manewrów przez pociski, które nie posiadają tak zaawansowanego systemu sterów gazodynamicznych.
Iskander-M ma zasięg szacowany na 700 km dla wersji z ładunkiem konwencjonalnym i około 1100 km dla ładunku termojądrowego.
Rozszerzenie możliwości systemu o pociski manewrujące dalekiego zasięgu.
Federacja głosi, że nazwa Iskander jest szersza niż dawniej przyjmowano i odnosi się bardziej do systemu kierowania i wskazywania celów oraz ruchomych wyrzutni, niż zastosowanych na nich rakiet. W szczególności, system można wykorzystać także dla pocisków manewrujących rodziny Kalibr, o zasięgu do 2500 km.
Użytkownicy.
Zestawy Iskander-E kupiła Armenia w 2015 roku – prawdopodobnie jedynie ujawnione publicznie w 2016 roku dwie wyrzutnie z czterema pociskami. Przynajmniej dwa pociski z głowicami kasetowymi zostały użyte przez Armenię w ostatnim dniu działań podczas konfliktu o Górski Karabach w 2020 roku, przeciwko siłom azerskim w zdobytym mieście Şuşa, bez istotnych efektów. Władze armeńskie krytykowały po tej wojnie skuteczność Iskanderów, natomiast Rosja początkowo dementowała ich użycie przez Armenię.
Użycie bojowe.
Rosyjskie pociski Iskander-M zadebiutowały bojowo 12 sierpnia 2008 roku podczas wojny z Gruzją, ostrzeliwując miasto Gori. Rosja zaprzeczyła tym informacjom, lecz ujawniono w mieście szczątki pocisku z głowicą kasetową, przy braku w okolicy celów o znaczeniu militarnym. Informacje o ostrzale nimi innych celów w Gruzji nie zostały obiektywnie potwierdzone.
Rosja następnie używała pocisków Iskander-M podczas interwencji w wojnie domowej w Syrii. W 2021 roku Rosja ujawniła film z ich użycia, z którego wynikało, że został rażony między innymi w lutym 2016 roku cywilny cel w postaci szpitala w mieście Azaz, co w tamtym czasie dementowano.
Rakiety Iskander zostały użyte m.in. wystrzelone z terytorium Białorusi przez Rosję przeciw Ukrainie podczas inwazji w lutym 2022 r.
Iskandery w kulturze masowej.
Użycie bojowe Iskanderów w wojnie rosyjsko-gruzińskiej w zbeletryzowanej formie zawarte zostało w technothrillerze "Kaukaskie epicentrum" (M. Gawęda, wyd. Ender – WarBook, 2010).

</doc>
<doc id="1207262" url="https://pl.wikipedia.org/wiki?curid=1207262" title="Karl Billmann">
Karl Billmann

Karl Billmann (ur. 1903, zm. ?) – zbrodniarz hitlerowski, członek załogi obozu koncentracyjnego Mauthausen-Gusen i SS-Rottenführer.
Członek Waffen-SS od 25 stycznia 1945. Pełnił służbę jako strażnik w obozie Gusen od 12 maja 1944 do 5 maja 1945. Billmann został skazany w procesie załogi Mauthausen-Gusen (US vs. Johann Altfuldisch i inni) przez amerykański Trybunał Wojskowy w Dachau na karę śmierci. Wyrok zamieniono jednak następnie na dożywocie.

</doc>
<doc id="1207265" url="https://pl.wikipedia.org/wiki?curid=1207265" title="Ciągi Walsha">
Ciągi Walsha

Ciągi Walsha, funkcje Walsha wywołały duże zainteresowanie w latach 80. ponieważ traktowano je jako poważną alternatywę dla sygnałów sinusoidalnych będących bazą dla analizy Fouriera. 
Wywołały zainteresowanie dzięki wzajemnej ortogonalności. Ta własność jest podstawą systemów CDMA.

</doc>
<doc id="1207266" url="https://pl.wikipedia.org/wiki?curid=1207266" title="Burmistrz Poznania">
Burmistrz Poznania



</doc>
<doc id="1207267" url="https://pl.wikipedia.org/wiki?curid=1207267" title="Banjo Band">
Banjo Band

Banjo Band – czeski zespół muzyczny założony w 1966 roku, którego liderem jest Ivan Mládek. W Polsce najbardziej znanym utworem grupy jest "Jožin z bažin".

</doc>
<doc id="1207271" url="https://pl.wikipedia.org/wiki?curid=1207271" title="Paweł Borkowski (politolog)">
Paweł Borkowski (politolog)

Paweł Janusz Borkowski (ur. 1976) – polski politolog, europeista, absolwent Instytutu Stosunków Międzynarodowych Uniwersytetu Warszawskiego.
Od 2006 pracownik Katedry Europeistyki Uniwersytetu Warszawskiego, gdzie objął funkcję kierownika studiów stacjonarnych. Współpracuje również z Centrum Europejskim UW.
Wybrane publikacje:

</doc>
<doc id="1207286" url="https://pl.wikipedia.org/wiki?curid=1207286" title="Direct Access Archive">
Direct Access Archive

Direct Access Archive lub DAA – format obrazu dysku opracowany przez PowerISO Computing dla oprogramowania PowerISO. Format umożliwia kompresję, ochronę hasłem i dzielenie pliku na wiele części.
Obecnie nie ma opublikowanych informacji o formacie. Format obsługują m.in. popularne programy MagicISO, UltraISO czy Daemon Tools. Dostępne są również różne bezpłatne i otwarte pakiety do konwersji DAA na obrazy ISO.
Konwersja.
"PowerISO" zapewnia bezpłatne narzędzia wiersza polecenia dla systemów Linux i Mac OS X, które pozwalają użytkownikowi wyodrębnić pliki DAA lub przekonwertować je na format ISO, jednak narzędzia te nie zostały zaktualizowane w celu obsługi najnowszej wersji formatu DAA. Wersja trial PowerISO dla systemu Windows obsługuje tylko konwersję obrazów z plików DAA do 300 MB, mniej niż połowa pojemności standardowej płyty CD.
"AcetoneISO" to otwarty program do zarządzania płytami CD/DVD dla systemu Linux, która może konwertować DAA na ISO za pomocą zewnętrznego narzędzia wiersza polecenia PowerISO dla systemu Linux.
"daa2iso" to otwarty program wiersza poleceń, stworzony do konwertowania obrazów DAA na obrazy ISO. Program dostarczany jest w archiwum zip formie pliku .exe dla systemu Windows i kodu źródłowego możliwego do skompilowania na systemach Uniksopodobnych. daa2iso pozwala użytkownikowi na wybranie źródłowego pliku .daa, i lokalizacji wyjściowego obrazu .iso poprzez standardowe okna dialogowe otwierania i zapisu.
Dla systemu Mac OS X – "DAA Converter", będący graficzną nakładką na program daa2iso.
Funkcje.
Ze względu na stosowanie wolnodostępnych algorytmów kompresji, DAA zawiera następujące funkcje, których nie ma w ISO (ale można je uzyskać ręcznie kompresując pliki ISO):

</doc>
<doc id="1207287" url="https://pl.wikipedia.org/wiki?curid=1207287" title="Juan Torquemada">
Juan Torquemada

Juan de Torquemada (ur. 1388 w Valladolid - zm. 26 września 1468 w Rzymie) – hiszpański kardynał, dominikanin. Stryj Tomasa de Torquemada, wielkiego inkwizytora Hiszpanii w latach 1483-98.
Życiorys.
Pochodził z Palencii w królestwie Kastylii. W wieku 15 lat wstąpił do zakonu dominikańskiego w konwencie San Pablo w Valladolid. Studiował na uniwersytetach w Salamance i Paryżu, uzyskując tytuły licencjata (1424) i magistra (1425) teologii. Następnie został profesorem na uniwersytecie w Valladolid oraz przeorem w miejscowym konwencie dominikanów (w 1431 został przeniesiony do konwentu w Toledo).
W 1432 przybył na Sobór w Bazylei w podwójnym charakterze przedstawiciela generała zakonu dominikanów oraz ambasadora króla Kastylii Jana II. Na soborze bronił autorytetu papieskiego przed atakami koncyliarystów, wspomagając kardynała Giuliano Cesarini, przewodniczącego obrad z ramienia papieża Eugeniusza IV. Poparł także przeniesienie obrad do Ferrary. W nagrodę Eugeniusz IV 4 marca 1435 mianował go Mistrzem Świętego Pałacu.
Po kolejnym przeniesieniu obrad soboru (tym razem do Florencji) Torquemada włączył się aktywnie w rozmowy teologiczne w ramach przygotowań do unii z Kościołem Greckim. W trakcie tych rozmów zaprzyjaźnił się z przyszłym kardynałem Bessarionem. W 1439 został wysłany jako legat papieski do Francji, gdzie bezskutecznie próbował odwieść króla Karola VII od popierania Soboru Bazylejskiego oraz od ratyfikowania Sankcji Pragmatycznej z Bourges (1438). W trakcie pobytu we Francji otrzymał informację, że papież Eugeniusz IV w dniu 18 grudnia 1439 mianował go kardynałem prezbiterem. Był odtąd znany jako Kardynał San Sisto (od kościoła tytularnego, jaki pierwotnie otrzymał, w 1446 wymienił go na Santa Maria in Trastevere). W następnych latach był także biskupem Kadyksu (1440-42), Orense (1442-45 i ponownie 1463-66), León (1460-63), nadto otrzymał szereg pomniejszych beneficjów głównie na terenie Hiszpanii (m.in. dziekanat kapituły w Orense 1449-63). 1455-60 był administratorem diecezji podmiejskiej Palestriny, a następnie jej kardynałem biskupem 1460-63. Uczestniczył w konklawe 1447, 1455, 1458 i 1464. Kardynał biskup Sabiny od 5 maja 1463. Zmarł w dominikańskim konwencie Santa Maria sopra Minerva w Rzymie i tam został pochowany.
Kardynał Torquemada był jednym z najsłynniejszych i najbardziej cenionych teologów w XV stuleciu. Swojemu dziełu "Summa de Ecclesia" zawdzięcza przydomek "ojca katolickiej eklezjologii". Był autorem szeregu prac m.in. na temat władzy papieża i soboru, w których bronił prymatu papieża zwalczając argumenty koncyliarystyczne. Był także zwolennikiem koncepcji Niepokalanego Poczęcia Matki Bożej. Wspierał reformy w zakonie dominikańskim. Swoje dochody z licznych beneficjów przeznaczał głównie na cele dobroczynne. W Rzymie i Florencji ufundował towarzystwa pomocy dla dziewcząt z biednych rodzin, zajmował się też wykupem chrześcijańskich jeńców z tureckiej niewoli. Współfinansował ekspedycje zbrojne przeciw Turkom, zagrażającym południowo-wschodniej Europie. W opactwie Subiaco, gdzie był opatem komendatoryjnym (od 1455), ufundował prasę drukarską.

</doc>
<doc id="1207288" url="https://pl.wikipedia.org/wiki?curid=1207288" title="Fitoplazmy">
Fitoplazmy

Fitoplazmy, dawniej znane jako organizmy mikoplazmopodobne (OMP) – bakterie, bez ściany komórkowej, jądra ani mitochondriów, posiadające materiał genetyczny w postaci nici DNA. Są pasożytami roślin (atakują łyko) oraz niektórych owadów. U roślin powodują choroby zwane żółtaczkami, których objawami są ogólna chloroza, zastój wzrostu, pogrubienie organów lub ich karłowatość, wytwarzanie licznych pędów bocznych (tzw. czarcie miotły), sterylność kwiatów. Fitoplazmy są wielopostaciowe (pleomorficzne) tzn. o różnych kształtach. Rozmnażają się przez pączkowanie lub przewężenie. Występują głównie w tropikalnej i subtropikalnej strefie klimatycznej. Przenoszą się z rośliny na roślinę dzięki wektorom takim jak skoczki.
Historia odkrycia.
Już w latach 20. XX wieku stwierdzono, że czynnik chorobowy przenoszony jest przez szczepienie i owady. Przez długie lata uważano, że czynnikiem chorobowym są wirusy. W 1967 hipoteza ta została podważona – nie stwierdzono wirusów w porażonych tkankach. Odkryto wówczas pleomorficzne komórki przypominające gatunki z rodzaju "Mycoplasma". Fitoplazmy nie mogą być hodowane jako hodowla komórkowa.
Morfologia.
Fitoplazmy należą do gromady Mollicutes, której przedstawiciele posiadają trzywarstwową błonę komórkową zamiast ściany komórkowej. Zbadane dotąd błony fitoplazmatyczne zwykle posiadały pojedyncze, stanowiące znaczny procent błony, silnie immunogenne białko o nieznanej funkcji. Typowa fitoplazma jest pleomorficzna lub nitkowata i nie przekracza 1 mikrometra średnicy.
Objawy.
Fitoplazmy mogą infekować ponad 700 gatunków roślin. Jednym z głównych objawów jest nieprawidłowy rozwój organów, np. fyllodia, wirescencja (zielona pigmentacja organów, które zazwyczaj jej nie przejawiają, np. płatków kwiatów). Rośliny nosicielskie mogą być jednocześnie bezpłodne. Ekspresja genów zaangażowanych we wzrost merystemu wierzchołkowego lub rozwój kwiatów jest zmieniona w dotkniętych infekcją organach. 
Infekcja tymi patogenami często skutkuje chlorozą i żółknięciem liści, co może być związane z obecnością bakterii w łyku i ich wpływem na transport węglowodanów, inhibicję syntezy chlorofilu i jego rozpad. Te objawy jednakże są raczej związane ze stresem wywołanym infekcją niż konkretnym procesem patogenetycznym. 
Wiele roślina zakażonych fitoplazmami wytwarza czarcie miotły w związku ze zmianami ekspresji genów. Wiele roślin wykazuje dominację wierzchołkową, ale infekcja może spowodować rozrost bocznych gałęzi i zmniejszenie rozmiarów międzywęźli. Takie symptomy są korzystne w komercyjnej uprawie wilczomlecza nadobnego. Choroba powoduje wypuszczanie większej ilości bocznych pędów, co skutkuje większą ilością kwiatów. 
Białka efektorowe.
Wiele patogenów roślinnych wytwarza czynniki wirulencji (tj. białka efektorowe), które modulują lub zakłócają normalne procesy fizjologiczne gospodarza, tak aby wspierały metabolizm patogenów. W 2009 r. białko wydzielnicze, zwane „induktorem tengu-su” (TENGU; ), zostało zidentyfikowane u fitoplazmy powodującej żółknięcie cebuli. Był to pierwszy opisany fitoplazmatyczny czynnik wirulencji. 
TENGU wywołuje charakterystyczne objawy (określane jako „tengu-su”), w tym czarcie miotły i karłowatość. Transgeniczna ekspresja TENGU w roślinach Arabidopsis indukowała bezpłodność w kwiatach męskich i żeńskich. TENGU zawiera peptyd sygnałowy na swoim N-końcu; po rozszczepieniu dojrzałe białko ma tylko 38 aminokwasów długości. Chociaż fitoplazmy ograniczają swoją niszę do łyka, TENGU jest transportowany z łyka do innych komórek, w tym merystemów wierzchołkowych i bocznych. Sugerowano, że TENGU hamuje szlaki związane zarówno z auksynami, jak i kwasem jasmonowym, wpływając w ten sposób na rozwój roślin. Co zaskakujące, N-końcowy region dojrzałego białka złożony z 11 aminokwasów wyzwala rozwój objawów u roślin "Nicotiana benthamiana". TENGU jest cięte proteolitycznie przez roślinną proteazę serynową in vivo, co sugeruje, że sam N-końcowy peptyd (tj. Fragment 11-aminokwasowy) wywołuje obserwowane objawy. Homologi TENGU zidentyfikowano w fitoplazmach z grupy AY. Wszystkie takie homologi podlegają obróbce i mogą wywoływać objawy, co sugeruje, że mechanizm wywołujący objawy jest konserwatywny wśród homologów TENGU.
W 2009 r. W genomie fitoplazmy szczepu Witches Broom (AY-WB) zidentyfikowano 56 genów wydzielanych białek; nazwano je wydzielanymi białkami AY-WB (SAP) i uznano za efektory. Również w 2009 roku wykazano, że efektorowy SAP11 celuje w jądra komórek roślinnych i rozładowuje komórki łyka w roślinach zakażonych AY-WB. Stwierdzono, że SAP11 indukuje proliferację łodyg i zmiany kształtu liści roślin; rozrosty łodyg wywołane przez SAP11 przypominają objawy czarciej miotły u roślin zakażonych AY-WB. Ponadto wykazano, że SAP11 oddziałuje i destabilizuje roślinne czynniki transkrypcyjne domeny białka TCP klasy II, co prowadzi do proliferacji pędów i zmian kształtu liści. Oprócz regulacji rozwoju roślin, TCP kontroluje również ekspresję genów lipoksygenazy wymaganych do biosyntezy jasmonianu. Poziomy jaśminianu są obniżone w roślinach Arabidopsis zakażonych fitoplazmą i roślinach, które wykazują transgeniczną ekspresję efektora AY-WB SAP11. Zmniejszenie produkcji jasmonianu jest korzystne dla fitoplazm, ponieważ jasmonat bierze udział w obronie roślin przed owadami roślinożernymi, takimi jak skoczki. Skoczkowce składają zwiększoną liczbę jaj na roślinach zakażonych AY-WB, przynajmniej częściowo z powodu produkcji SAP11. Na przykład skoczek "Macrosteles quadrilineatus" złożył o 30% więcej jaj na roślinach wykazujących transgeniczną ekspresję SAP11 niż rośliny kontrolne i 60% więcej jaj na roślinach zakażonych AY-WB. Fitoplazmy nie mogą przetrwać w środowisku zewnętrznym i są zależne od owadów, takich jak skoczki, które przenoszą się na nowe (zdrowe) rośliny. W ten sposób, utrudniając produkcję jasmonianu, SAP11 „zachęca” skoczki do składania większej liczby jaj na roślinach zakażonych fitoplazmą, zapewniając w ten sposób, że nowo wyklute nimfy pluskwiaków będą żywić się zakażonymi roślinami i staną się wektorami fitoplazm. Efekty SAP11 są identyfikowane u wielu mało spokrewnionych ze sobą fitoplazm. Efektory te oddziałują również z TCP i modulują mechanizmy obronne roślin. SAP11 jest pierwszym białkiem wirulencji fitoplazmy, dla którego zidentyfikowano cele roślinne i funkcje efektorowe (tj. Dowód korzyści dla patogenu). Stwierdzono, że TCP są celem wielu innych efektorów patogenów.

</doc>
<doc id="1207289" url="https://pl.wikipedia.org/wiki?curid=1207289" title="Franciszek Gołembski">
Franciszek Gołembski

Franciszek Mateusz Gołembski – polski historyk filozofii, filozof polityki, politolog, kulturoznawca, antropozof, profesor zwyczajny Wojskowej Akademii Technicznej.
W 1963 ukończył studia na Wydziale Filozoficzno-Historycznym Uniwersytetu Jagiellońskiego. W 1973 uzyskał stopień doktora, zaś w 1983 stopień doktora habilitowanego nauk politycznych. 20 stycznia 1993 uzyskał tytuł profesora. Obecnie jest profesorem zwyczajnym na Uniwersytecie Warszawskim.
W przeszłości współpracował z Polskim Instytutem Spraw Międzynarodowych. Od 1996 jest pracownikiem Instytutu Nauk Politycznych Uniwersytetu Warszawskiego. Był Pełnomocnikiem Dziekana Wydziału Dziennikarstwa i Nauk Politycznych UW ds. europeistyki, a w 2006 objął funkcję kierownika Katedry Europeistyki. Współpracuje też z Wojskową Akademią Techniczną w Warszawie i Wyższą Szkołą Humanistyczno-Ekonomiczną w Łodzi.
W działalności naukowej zajmuje się m.in. problematyką filozofii polityki, stosunków międzynarodowych, integracji europejskiej i ich uwarunkowań kulturowych.

</doc>
<doc id="1207290" url="https://pl.wikipedia.org/wiki?curid=1207290" title="Zbigniew Mirosławski">
Zbigniew Mirosławski

Zbigniew Mirosławski (ur. 1958 w Wadowicach) – polski poeta, nauczyciel, z wykształcenia prawnik i historyk.
Ukończył studia na Wydziale Prawa i Administracji Uniwersytetu Jagiellońskiego oraz w Instytucie Historii Państwowej Wyższej Szkoły Pedagogicznej w Krakowie. Pracował jako dyrektor Zespołu Szkół Plastycznych w Tarnowie. Od 2004 pełni funkcję wiceprzewodniczącego Rady Głównej Stowarzyszenia Autorów Polskich. Wybrany do władz SAP na kolejną kadencję 2009–2012. Od 2004 do 2008 pełnił funkcję wiceprezesa Rady Oddziału Tarnowskiego Stowarzyszenia Autorów Polskich. Od 1993 roku prowadzi warsztaty literackie Grupy Autorów przy Miejskiej Bibliotece Publicznej w Tarnowie redagując indywidualne zbiory poezji uczestników warsztatów i magazyn literacki "Aspiracje" ISSN 2081–8912, w którym publikują m.in. Zuzanna Abrysowska, Justyna Babiarz, Elisabeth Balazy, Krzysztof Bieńkowski, Wiesław St. Ciesielski, Izabela Iwańczuk, Tadeusz Lira-Śliwa, Dorota Karecka, Józef Komarewicz, Marta Kostyk, Michał Piętniewicz, Jerzy Reuter, Dariusz Romanowski, Ewa Sonnenberg, Jan Strządała, Andrzej Szczepański, Maksymilian Tchoń, Jacek Tryba, Natalia "Nej" Tryba.
Jest laureatem ogólnopolskich nagród literackich, m.in. w Konfrontacjach Poetyckich im. Haliny Poświatowskiej, Łódzkiej Wiosny Poetów, poezji górskiej im. T. Staicha w Zakopanem. Redaguje pisma literackie m.in. "Kajet" i "Aspiracje", opublikował dwanaście tomików poezji. Publikował na łamach: "Akant", "Autograf", "Migotania, Przejaśnienia", Ślad, "Znaj", "Przekroju", "Wici Polonijne", "Gazety Krakowskiej", "Dziennika Polskiego", "The Polish Review" Londyn, na portalu "Meritum" Chicago i w lokalnym tygodniku "TEMI", "Tarniny", Magazynie Literackim "Synekdocha". Członek Grupy Poetyckiej "Obserwatorium" funkcjonującej od 1985 r. Wiersze zamieszczał w arkuszach literackich Grupy Poetyckiej "Obserwatorium" – "Wszystkie nasze liście", "Bramy poezji", "Podróże bliskie i dalekie", antologiach ogólnopolskich: XII tomie antologii polskiej poezji religijnej "A duch wieje kędy chce", "Polska Poetów", "Biały autobus", "Codziennie pośród dróg mnie wołasz" (wstęp Waldemar Smaszcz), "Nowe oblicze sztuki" Warszawa 2005, "Kosmos Literatów", Orlando (USA), 2018, "Zaduma", XII Międzynarodowa Antologia Stowarzyszenia Autorów Polskich, 2018, Miłość w czasach fejskultury, antologia 2019, Metafora Współczesności, Krajobrazy 2019, Makowe wiersze, Międzynarodowa Antologia SAP, Warszawa 2018, Pąsowe wersy, antologia 2019, Pod krzewem bzu spisane, Międzynarodowa Antologia SAP, Warszawa 2020, almanachach:"Bliżej ziemi, bliżej nieba", "Post scriptum", "Światła obrazy", Tarnów 2005, "Almanachu wierszy krakowskich", 2018.

</doc>
<doc id="1207292" url="https://pl.wikipedia.org/wiki?curid=1207292" title="Smołowiec">
Smołowiec



</doc>
<doc id="1207293" url="https://pl.wikipedia.org/wiki?curid=1207293" title="1 Samodzielny Pułk Łączności">
1 Samodzielny Pułk Łączności

1 Samodzielny Pułk Łączności (1 pł) – oddział łączności ludowego Wojska Polskiego
Pułk został sformowany w kwietniu 1944, w Trojanowie (ZSRR) dla zabezpieczenia łączności 1 Armii Wojska Polskiego.
Swój szlak bojowy pułk zakończył 7 maja 1945 nad Łabą.
Geneza.
Gdy w Związku Radzieckim 9 maja 1943 została utworzona 1 Dywizja Piechoty im. Tadeusza Kościuszki, razem z nią w jej składzie sformowana została kompania łączności.
W miarę napływania ochotników do polskiego wojska, za zgodą władz ZSRR utworzona dywizja rozrasta się do rozmiarów korpusu, powstaje 1 Korpus Wojska Polskiego. Powstaje też potrzeba rozbudowy kompanii łączności do batalionu. Wtedy dowódca korpusu gen. brygady Zygmunt Berling kieruje do obozu w Sielcach grupę oficerów i żołnierzy, której zadaniem jest uzupełnienie 1 Samodzielnego Batalionu Łączności. W zasadzie był to normalny batalion łączności według etatu rosyjskiego, ale żeby podkreślić jego samodzielność w dziedzinie obrony i ochrony własnych pododdziałów, większości jednostek nadawano miano "Samodzielny".
Od 19 sierpnia 1943 r. w obozie letnim nad Oką – zgodnie z planem organizacyjnym, formuje się 1 samodzielny batalion łączności. Organizację Batalionu powierzono kpt. Szpakowskiemu, któremu do pomocy w organizowaniu i szkoleniu żołnierzy oddelegowano z kompanii łączności odpowiednią grupę żołnierzy. Dowództwo batalionu obejmuje mjr Wiktor Zarucki. Na jesień batalion przeniesiony zostaje do samych Sielc, gdzie wcześniej żołnierze budują na zimę ziemianki.
Ze względu na braki kadrowe część instruktorów byli to żołnierze oddelegowani z Armii Radzieckiej, jednak często byli to ludzie pochodzenia polskiego. Na potrzeby batalionu zostaje też zorganizowana szkoła podoficerska, dowodzi nią kpt. Osiński. Trochę kłopotów sprawiały problemy językowe ale były one marginalne, gdyż żołnierze i oficerowie polscy przebywali już trochę w ZSRR (przeważnie daleko na tzw. "białych niedźwiedziach") i znali język rosyjski dość dobrze. Problemy sprawiał głównie język techniczny.
Fragment wspomnień:
"Każdy łącznościowiec musi znać podstawy elektrotechniki. Podstawy te wykładał nam początkowo kpt. inż. Rabanowski (późniejszy minister komunikacji w rządzie Osóbki Morawskiego). Nie były to jakieś zawiłe analizy obwodów prądowych – ale np.: co to jest obwód elektryczny?, co to są źródła prądu? i jakie używamy w wojsku?, jak je łączymy itd. itd. Każdy jednak musiał znać prawo Ohma – jak paciorek, który matula kiedyś nas nauczała."
"Potem, prądy i urządzenia łączności, wykładał instruktor radziecki, który zaczął nam przestawiać w naszych chłopskich "makitrach": opór to "soprotiwlenije", dławik to "drosiel", obwód elektryczny to "elektriczeskaja cep" itd. itd. Wprawdzie "cep" inaczej nam się kojarzył, ale drwiąc mówiliśmy: " Nareszcie jakiś znany wyraz"".
"Nie myśl Drogi Czytelniku, że to było złe – te rosyjskie nazwy. Potem dostawaliśmy instrukcje urządzeń łączności w tymże języku i to nam wielce pomagało..."
Za posuwającym się na zachód frontem, razem z 1 Korpusem Wojska Polskiego na Smoleńszczyznę przenosi się i batalion. Jednocześnie w trakcie dalszego szkolenia zabezpiecza on łączność dla dowódcy korpusu z podległymi wojskami. Najpierw zajmowany jest rejon wsi Kopanka, później Trojanowo.
Tam pod koniec marca 1944 r. naczelne dowództwo Armii Radzieckiej i Komitet Obrony ZSRR zezwoliły na utworzenie 1 Armii Wojska Polskiego. W planie organizacyjnym formowania 1 AWP, zgodzono się też na sformowanie pułku łączności.
Rozkazem Dowódcy 1 AWP gen. Zygmunta Berlinga nr 01/org. z dnia 1 kwietnia 1944 r. powołany do życia został 1 samodzielny pułk łączności 1 Armii Wojska Polskiego.
Zadania pułku.
Zadaniem Pułku było zabezpieczenie łączności 1 Armii Wojska Polskiego podczas działań bojowych. Polegało to na rozwijaniu węzłów łączności (WŁ):
Inne zadania jakie wykonywał pułk były to: odbudowa infrastruktury stacjonarnych linii przewodowych i naprawa zniszczonych central telefonicznych na wyzwolonych terenach oraz prowadzenie nasłuchu radiowego w celu rozpoznania organizacji i pozycji nieprzyjaciela.
Sprzęt.
od grudnia 1944 r. zamontowane na samochodach:
Obsada etatowa (fragmenty).
1 samodzielny batalion łączności (1 Korpus Polski)
Dowódcy:
Szef sztabu
1 samodzielny pułk łączności (1 Armii WP)
Dowódcy:
Zastępcy ds. polityczno-wychowawczych:
Zastępca ds. liniowych:
Zastępcy ds. techniczno-materiałowych:
Kwatermistrz:
Szef sztabu: dane z kroniki i rozkazu organizacyjnego pułku z dnia 4.04.1944 r.
Pomocnicy szefa sztabu:
Szef łączności: ppłk Suczek,
Szef służby uzbrojenia: por. Włodzimierz Pozniak,
Szef służby chemicznej: ppor. Wójcicki,
Szef kancelarii żywnościowej: kpr. Pobola,
Szef zaop. mundurowego: por. Adolf Pawłowski,
Szef zaop. żywnościowego: por. Kuncewicz,
Szef zaop. finansowego: ppor. Uroda,
Instruktor propagandy: ppor. Henryk Szemberg,
Felczer pułku: chor. Milda Chomicz, kpt. Szyran,
Batalion Telefoniczno-Telegraficzny,
samodzielny batalion łączności:
Kompania Radiowa,
Kompanii Ruchomych Środków Łączności,
Kompanii Kablowo – Telegraficznych (motorowa),
Kompanii Kablowo – Telegraficznych (konna),
Stacja telegraficzna:
Stacja telefoniczna:
Stacja generatorowa:
Pluton transportowo-samochodowy:
Warsztat uzbrojenia bojowego:
Warsztat samochodowy:
Rozformowanie.
28 maja 1945 Rada Najwyższa ZSRR odznaczyła Batalion Orderem Czerwonej Gwiazdy za "wzorowe wypełnianie zadań bojowych Naczelnego Dowództwa przy przerwaniu obrony Niemców i ofensywie na Berlin".
Po przegrupowaniu się do Wriezen (Niemcy), 9 lipca 1945 roku pułk wrócił do Polski i skoszarowany został w Katowicach.
W ramach pokojowej reorganizacji wojska, we wrześniu 1945 Pułk został rozwiązany.

</doc>
<doc id="1207294" url="https://pl.wikipedia.org/wiki?curid=1207294" title="ESK">
ESK



</doc>
<doc id="1207296" url="https://pl.wikipedia.org/wiki?curid=1207296" title="DAA">
DAA



</doc>
<doc id="1207297" url="https://pl.wikipedia.org/wiki?curid=1207297" title="Pomnik Zwycięstwa w Stargardzie Szczecińskim">
Pomnik Zwycięstwa w Stargardzie Szczecińskim



</doc>
<doc id="1207304" url="https://pl.wikipedia.org/wiki?curid=1207304" title="Piccadilly line">
Piccadilly line

Piccadilly line – jedna z linii metra w Londynie, oznaczana kolorem ciemnoniebieskim. Istnieje od 1906 roku. Obecnie liczy 53 stacje (w tym 25 podziemnych), zaś łączna długość jej trasy wynosi 71 kilometrów. Korzysta z niej ok. 176 milionów pasażerów rocznie.
Przebieg linii.
Linia składa się z odcinka głównego, biegnącego od wschodniego krańca Cockfosters do stacji Acton Town, oraz z dwóch odgałęzień. Pierwsze z nich prowadzi do krańca Uxbridge i w końcowej części pokrywa się z jedną z odnóg Metropolitan Line. Drugie łączy centrum Londynu z lotniskiem Heathrow. Linia zaliczana jest do grupy "deep level lines", co oznacza, że na odcinkach podziemnych tor w każdą stronę ułożony został w osobnym tunelu, na średniej głębokości ok. 20 metrów. 
Tabor.
Linia obsługiwana jest przez pociągi klasy 1973 Stock, dostarczane w latach 1973-1975 przez nieistniejącą już firmę Metro Cammel z Birmingham. Obecnie metro jest w posiadaniu 88 składów tego typu. W godzinach szczytu na linii pracuje 76 pociągów.

</doc>
<doc id="1207311" url="https://pl.wikipedia.org/wiki?curid=1207311" title="Kościół św. Anny w Broniszowie">
Kościół św. Anny w Broniszowie

Kościół pw. św. Anny w Broniszowie – kościół parafialny należący do parafii pw. św. Anny w Broniszowie, dekanatu Kożuchów, diecezji zielonogórsko-gorzowskiej, metropolii szczecińsko-kamieńskiej. zlokalizowany w Broniszowie, w gminie Kożuchów, w powiecie nowosolskim, w województwie lubuskiem.
Historia.
Pierwsza wzmianka o kościele parafialnym w Broniszowie pochodzi z 1376 r. Pierwotnie była to budowla drewniana, która została zniszczona prawdopodobnie w czasie wojny trzydziestoletniej. Z XV w pochodzi kamienny mur otaczający kościół. 
Obecny kościół powstał około 1600 r. z inicjatywy Hansa Fabiana von Kottwitz. Kościół został założony na planie prostokąta jako salowa, kamienno-ceglana budowla. W 1607 r. od zachodu dostawiono wieże i przebudowano bramę - dzwonnicę wstawioną w otaczający mur. 
W 1609 r. został przejęty przez luteran. Katolicy odzyskali kościół dopiero w 1654 r. W czasie pożaru w 1676 r. uległ zniszczeniu i został odbudowany w latach 1691-1694. Z tego okresu pochodzi zwieńczenie wieży i kruchta od strony południowej. W 1760 otrzymał nowe rokokowe wyposażenie z fundacji hrabiny Katarzyny von Skronsky. 
W latach 1970 i 1984 została wyremontowana wieża, a pod koniec XX stulecia odnowiono elewacje i wnętrza.
Architektura.
Kościół nie posiada wyraźnych cech stylowych. Zbudowany został na planie prostokąta z wieżą od zachodu, kruchtą od południa i zakrystią od północy. Wieża na planie kwadratu, w części górnej ośmioboczna. Wieńczy ją baniasty hełm z sześciokątną latarnią. Nawa nakryta sklepieniem kolebkowo-krzyżowym, kruchta i pomieszczenie pod wieżą – sklepieniem krzyżowym. Nad kruchtą mieści się otwarta do wewnątrz loża lokatorska. 
Wyposażenie.
Wyposażenie rokokowe z fundacji Katarzyny Skrońskiej – trzy ołtarze, ambona, chrzcielnica, chór, organy, rzeźby i obrazy. Ołtarz główny, drewniany, mazerowany. Dwa ołtarze boczne – pw. św. Heleny i Nawiedzenia Najświętszej Marii Panny. W kruchcie znajduje się predella tryptyku z około 1500 r., z płaskorzeźbą przedstawiającą "Złożenie do Grobu" oraz kamienna chrzcielnica z XV w., pochodząca z kościoła w Kotowicach
Obiekt wpisany do ewidencji Wojewódzkiego Konserwatora Zabytków, pod nr rej.: kościół – 52 z 21 marca 1955, plebania – 1417 z 30 września 1964 oraz organistówka – 1418 z 30 września 1964.
Inne.
Odpust w kościele obchodzony jest 26 lipca.

</doc>
<doc id="1207314" url="https://pl.wikipedia.org/wiki?curid=1207314" title="Adela Noriega">
Adela Noriega

Adela Noriega, właściwie Adela Amalia Noriega Méndez (ur. 24 października 1969 w Meksyku) – meksykańska aktorka.
Znana w Polsce głównie z udziału w telenowelach m.in. "Maria Izabela", "Cristina", "Wiosenna namiętność" i "Prawdziwa miłość".
Życiorys.
Jej ojciec zmarł, gdy była małym dzieckiem. Ma starszą siostrę Reinę (ur. 1967) i młodszego brata Alejandro. Została odkryta mając 12 lat, kiedy była w centrum handlowym z matką. Zaczynała jako modelka w reklamach. Karierę aktorską rozpoczęła w wieku 15 lat rolą w serialu "Juana Iris". Występowała w programie „Chacun Chacun”. Brała udział w teledysku Lucii Mendez „Corazon De fresa”. W 1987 zagrała w serialach "Yesenia" i "Quinceanera". W USA zagrała w "Guadalupe". W 1995 wyjechała do Kolumbii, pracując nad telenowelą "María Bonita". W 1997 wróciła do Meksyku.

</doc>
<doc id="1207317" url="https://pl.wikipedia.org/wiki?curid=1207317" title="Jerzy Olejnik">
Jerzy Olejnik

Jerzy Olejnik (ur. 7 września 1921 w Łodzi, zm.? w Łodzi) – polski bokser, reprezentant kraju.
Życiorys.
Karierę pięściarską rozpoczął w klubie WIMA Łódź w 1937. Po pięcioletniej przerwie spowodowanej wojną, został zawodnikiem klubu ŁKS Łódź i pozostał mu wierny do końca swojej kariery sportowej, którą zakończył w 1950. Startując w kategorii półśredniej, zdobył mistrzostwo Polski w 1946 i 1947, oraz wywalczył dwukrotnie wicemistrzostwo w 1948 i 1949. Został też dwukrotnym drużynowym mistrzem Polski w 1946/47 i 1947/48 roku. Wystąpił trzy razy w reprezentacji Polski, odnosząc dwa zwycięstwa i raz przegrywając w latach 1946–1947.
W drugiej połowie lat czterdziestych był najlepszym pięściarzem wagi półśredniej w Polsce, którego zmienił "wielki mistrz" Zygmunt Chychła.

</doc>
<doc id="1207325" url="https://pl.wikipedia.org/wiki?curid=1207325" title="Meandry miłości">
Meandry miłości

Meandry miłości (hiszp. "Pecados Ajenos") - hiszpańskojęzyczna amerykańska telenowela wyprodukowana przez stację Telemundo z Miami w 2007. W Polsce emitowana w TV Puls od 19 listopada 2008 do 15 lipca 2009.
Akcja telenoweli.
Akcja toczy się między West Palm Beach i Pompano Beach. Jest to historia o miłości, małżeństwie, ojcostwie, zdradzie, przyjaźni i pasji. Główni bohaterowie Natalia i Adrian nie znają się na początku, mieszkają w innych miastach. Natalia mieszka w Miami z mężem i dziećmi, a Adrian w Tampa z żoną i dziećmi. Ale wkrótce okazuje się, że oboje prowadzą podobne i pełne niezadowolenia i tęsknoty życie. Ich małżeństwa mają ponaddwudziestoletni staż; oboje mają dwójkę dzieci i oboje są naprawdę nieszczęśliwi. Przeznaczenie sprawia, że Natalia wyjeżdża do Tampy, gdzie poznaje Adriana, który także jest na krawędzi wytrzymałości i bliski rozwodu. Wkrótce zakochują się w sobie i przekonują się, że są dla siebie stworzeni. Ale ich współmałżonkowie, dzieci, rodzice i przyjaciele będą próbować ich rozdzielić, napełnić ich związek goryczą, kłamstwem itd.

</doc>
<doc id="1207329" url="https://pl.wikipedia.org/wiki?curid=1207329" title="ZSM Darłowo">
ZSM Darłowo



</doc>
<doc id="1207331" url="https://pl.wikipedia.org/wiki?curid=1207331" title="Clan Destiny">
Clan Destiny

Clan Destiny – dwudziesty trzeci album studyjny Wishbone Ash.
Lista utworów.
Album zawiera utwory:
Twórcy albumu.
Twórcami albumu są:

</doc>
<doc id="1207333" url="https://pl.wikipedia.org/wiki?curid=1207333" title="Diagram Swana">
Diagram Swana

Diagram Swana, zwany również Diagramem Australijskim (ponieważ na początku był używany przez australijskich ekonomistów do modelowania australijskiej gospodarki w czasie Wielkiego Kryzysu), nazwany tak od nazwiska australijskiego ekonomisty Trewora Swana. Stworzony został z myślą o analizowaniu efektów dwóch rodzajów polityk: wpływających na krajową konsumpcję (czy też ogólnie wydatki) oraz wpływających na kurs walutowy i ich wpływie na równowagę wewnętrzną i zewnętrzną.
Konstrukcja diagramu.
Oś pozioma reprezentuje całkowitą sumę wydatków w danym kraju na konsumpcję, inwestycje oraz wydatki rządowe. Oś pionowa reprezentuje poziom kursu walutowego. Na wykresie wyznaczono również dwie krzywe: krzywą równowagi wewnętrznej (KRW) oraz krzywą równowagi zewnętrznej (KRZ). Krzywa równowagi wewnętrznej łączy punkty będące taką kombinacją wydatków i kursu walutowego, która pozwala utrzymać w gospodarce równowagę wewnętrzną (brak bezrobocia i inflacji). Wszystkie punkty poniżej tej krzywej oznaczają bezrobocie, a powyżej inflację. Krzywa równowagi zewnętrznej łączy punkty będące kombinacją kursu walutowego i wydatków, która oznacza dla gospodarki równowagę zewnętrzną (zrównoważony bilans płatniczy). Punkty poniżej te krzywej oznaczają deficyt bilansu płatniczego, natomiast powyżej nadwyżkę bilansu płatniczego, obydwa te stany w długim okresie są niepożądane.
Interpretacja.
Stan jednoczesnej, permanentnej równowagi wewnętrznej i zewnętrznej występuje niezwykle rzadko lub prawie wcale. Jednak diagram Swana okazuje się pomocnym i prostym narzędziem do określenia jakie kroki powinni przedsięwziąć rządzący (np. zwiększyć popyt krajowy lub zdeprecjonować walutę), aby doprowadzić gospodarkę do stanu względnej równowagi

</doc>
<doc id="1207334" url="https://pl.wikipedia.org/wiki?curid=1207334" title="Konstanty Bobczyński">
Konstanty Bobczyński

Konstanty Bobczyński (ur. 24 czerwca 1817 w Niewistce, zm. 14 marca 1893 w Hłudnie) – polski wojskowy, działacz niepodległościowy i konspiracyjny. 
Życiorys.
Uczestnik konspiracji galicyjskiej i rewolucji węgierskiej w latach 1848-1849 w czasie Wiosny Ludów. Służył wtedy jako porucznik w 1 pułku ułanów. Następnie przebywał na emigracji w Anglii. Był kapitanem wolnych strzelców w Glasgow. W 1855 zapisał się do Towarzystwa Demokratycznego Polskiego. Podczas powstania styczniowego w 1863 w stopniu kapitana był współorganizatorem i komendantem głównej kwatery w wyprawie morskiej na Żmudź, mającej dostarczyć broń. 
Został właścicielem dóbr ziemskich. Był działaczem I Międzynarodówki wchodził w skład 10-osobowego Komitetu Stałego Rady Centralnej. Po powrocie z emigracji w 1867 został członkiem Rady Powiatowej w Brzozowie. 29 maja 1883 został wybrany posłem Sejmu Krajowego Galicji z IV kurii okręgu Dubiecko-Brzozów. W sejmie należał do stronnictwa konserwatywnego. Na jego miejsce 19 kwietnia 1893 w wyborach uzupełniających wybrano Zdzisława Skrzyńskiego.

</doc>
<doc id="1207335" url="https://pl.wikipedia.org/wiki?curid=1207335" title="Anna Sznyrowska">
Anna Sznyrowska

Anna Sznyrowska (ur. 12 listopada 1986) – polska piłkarka.
Zawodniczka Zamłynia Radom, Cisy Nałęczów, następnie Unii Racibórz.
Reprezentantka Polski, rozegrała dla biało-czerwonych dwa niepełne spotkania. W debiucie 2 lipca 2005 strzeliła gola. W kadrze U-19 19 gier i 3 bramki.

</doc>
<doc id="1207336" url="https://pl.wikipedia.org/wiki?curid=1207336" title="Lament utrapionej Matki Korony Polskiej">
Lament utrapionej Matki Korony Polskiej

Lament utrapionej Matki Korony Polskiej, już już konającej, na syny wyrodne, złośliwe i nie dbające na Rodzicielkę swoję – traktat napisany przez ks. Szymona Starowolskiego o charakterze patriotyczno-religijnym. Został wydany bezimiennie ok. 1655. 
Upersonifikowana ojczyzna-Polska wypowiada się na temat upadku narodu za pomocą cytatów z proroctw biblijnych. Pomimo opisu klęski, autor zawiera w dziele wiarę w opiekę boską nad Polską i jej możliwość podźwignięcia się z tragedii. 
Traktat ten jest jednym z utworów nurtu zapowiadającego poezję mesjanizmu.
Linki zewnętrzne.
Szymon Starowolski, "Lament vtrapioney matki Korony Polskiey, iuż iuż konaiącey, na syny wyrodne, złośliwe y niedbaiące na rodzićielkę swoię [...]," [Kraków: Franciszek Cezary, ca 1655].

</doc>
<doc id="1207340" url="https://pl.wikipedia.org/wiki?curid=1207340" title="First Light">
First Light

First Light – dwudziesty czwarty album studyjny Wishbone Ash.
Lista utworów.
Album zawiera utwory:
Twórcy albumu.
Autorami albumu są:

</doc>
<doc id="1207341" url="https://pl.wikipedia.org/wiki?curid=1207341" title="Missile Defense">
Missile Defense



</doc>
<doc id="1207344" url="https://pl.wikipedia.org/wiki?curid=1207344" title="Patrycja Wiśniewska">
Patrycja Wiśniewska

Patrycja Wiśniewska (ur. 12 sierpnia 1987) – polska piłkarka.
Wychowanka KKS Zabrze, obecnie w Unii Racibórz.
Reprezentantka Polski, rozegrała dla biało-czerwonych 80 minut w jednym spotkaniu 24 lipca 2005. W kadrze U-19 15 gier i 2 bramki, w drużynie narodowej U-17 2 mecze.
W sezonie 2008/2009 w barwach Unii Racibórz zdobyła mistrzostwo Polski. Ponadto, mając na koncie 29 strzelonych bramek (w 20 meczach) została królem strzelców Ekstraligi.

</doc>
<doc id="1207346" url="https://pl.wikipedia.org/wiki?curid=1207346" title="Kobiecy Klub Sportowy Zabrze">
Kobiecy Klub Sportowy Zabrze



</doc>
<doc id="1207348" url="https://pl.wikipedia.org/wiki?curid=1207348" title="Juan José Millás">
Juan José Millás

Juan José Millás (ur. 31 stycznia 1946 w Walencji) – hiszpański pisarz i dziennikarz.
Gdy miał sześć lat jego rodzina zamieszkała w Madrycie. Przez wiele lat współpracował z dziennikiem z tego miasta – "El País". Jako prozaik debiutował w 1975 ("Cerbero son las sombras"). Jego twórczość była wielokrotnie nagradzana, w 2007 za powieść "El Mundo" otrzymał Premio Planeta. W Polsce wydano trzy książki Hiszpana: "Ostatnią wizję topielca", "Porządek alfabetyczny" i "Z cienia". Druga z powieści składa się z dwóch części, z których pierwsza kojarzona jest z "Alicją w Krainie Czarów" Lewisa Carrolla.

</doc>
<doc id="1207349" url="https://pl.wikipedia.org/wiki?curid=1207349" title="Juan Jose Millas">
Juan Jose Millas



</doc>
<doc id="1207350" url="https://pl.wikipedia.org/wiki?curid=1207350" title="Maciej Mirosławski">
Maciej Mirosławski

Maciej Mirosławski herbu Leszczyc (ur. 1762 prawdopodobnie w Koniuszowej, zm. 1812 w Żytawie) – polski powstaniec, uczestnik wojen napoleońskich.
Życiorys.
Maciej Mirosławski był synem Gabriela i Rozalii z Trzecieskich herbu Strzemię. Maciej już od 18 roku życia znajdował się u boku księdza Kołłątaja, będąc jego osobistym sekretarzem. Musiał też zajmować się sprawami uniwersyteckimi o czym zaświadcza Jan Śniadecki. 
Od lipca 1782 roku tj. od objęcia rektorstwa Szkoły Głównej Koronnej przez Kołłątaja, Mirosławski został sekretarzem rektora, archiwistą uczelni, regentem a później pisarzem aktów rektorskich i kierownikiem kancelarii rektora. W 1783 roku był krótko sekretarzem Rady Szkoły Głównej i posiadał pieczęć Akademii. 
Wraz z bratem pracował w referendarii litewskiej. Po wybuchu wojny w obronie konstytucji 3 maja Mirosławski od 19 czerwca dowodził kompanią na froncie litewskim. Po kapitulacji króla wrócił do Warszawy. Następnie wraz z Hugo Kołłątejem przebywał w Dreźnie, Bad Warmbrunn i Lipsku. 8 stycznia 1793 roku wrócił jako emisariusz do kraju poinformować spiskowców krajowych o misji Tadeusza Kościuszki do Francji. Mirosławskiego władze wojskowe odkomenderowały do Morachwy, do korpusu artylerii, gdzie znajdował się w sztabie Ożarowskiego i 18 sierpnia 1793 roku uzyskał awans do stopnia majora. Zaraz po tym Ożarowski rozkazał oddać kompanię kapitana Pierścińskiego majorowi Mirosławskiemu.
Antoni i Maciej Mirosławscy chronieni przez Stanisława Kostkę Potockiego udali się do Grodna. Maciej awansował na podpułkownika, adiutanta Buławy Wielkiej Koronnej, ale uniknął złożenia targowickiej przysięgi.
W czasie powstańczych przygotowań Mirosławski trafił do więzienia. Jednocześnie jego korespondencję z bratem Antonim przechwycili agenci Igelstroema. Komisja Wojskowa za utrzymywanie korespondencji z Kołłątajem zawiesiła mu wypłacanie pensji. 16 kwietnia 1794 roku wraz z pułkownikiem Szubalskim przygotowywali się do obrony Arsenału. Mirosławski u boku gen. Mokronowskiego pojechał do Zamku, do prezydenta Ignacego Zakrzewskiego. 19 kwietnia przed płk Deyblem przysiągł na posłuszeństwo najwyższemu Naczelnikowi i od innych oficerów przysięgi odebrał. 20 kwietnia złożył na ratuszu papiery biskupa Kossakowskiego. 
28 czerwca podczas tzw. "zaburzeń czerwcowych" znalazł się w gronie Dembowskiego, Konopki, księży Meiera i Jelskiego, którzy przewodzili wieszaniu zdrajców: biskupa Massalskiego, księcia Czetwertyńskiego, Boskampa i innych. Obawiał się Mirosławskiego sam król Stanisław August umieszczając jego nazwisko na liście niebezpiecznych jakobinów. 30 lipca Kościuszko polecił go generałowi Józefowi Orłowskiemu, który mianował go swym adiutantem. Pracował wtedy Mirosławski w Sądzie Kryminalnym Wojskowym obok Rafała Kołłątaja i Tomasza Maruszewskiego. Maciej przewodniczył w sądzie w Arsenale w 21 sierpnia, brat Antoni obecny był na sesjach od 22 sierpnia. Ostatnim epizodem walk Mirosławskiego była wyprawa Jan Henryka Dąbrowskiego do Wielkopolski.
Po kapitulacji 18 listopada wyjechał do Francji, działał w Towarzystwie Republikanów, od roku 1795 był członkiem Deputacji Polskiej w Paryżu. Współdziałał tam z Franciszkiem Ksawerym Dmochowskim, Janem Dembowskim, ks. Meierem, Piotrem Maleszewskim i Józefem Kalasantym Szaniawskim.
Wmieszany w aferę fałszowania austriackich bankocetli, został wraz z Wołodkiewiczem, Łapińskim, Zajączkiem i Chodźkiewiczem osadzony 7 września 1798 w Temple. Wkrótce został zwolniony. 21 czerwca w Paryżu pojedynkował się z Walichnowskim (z powodu różnic w ocenie Dąbrowskiego). W Lyonie wyzwał kapitana Gabriela Biernackiego związanego z Dąbrowskim i również jego zwyciężył w pojedynku, zadając mu ciężką ranę.
Z woli generała Grabowskiego trafił do sztabu jakobińskich generałów francuskich Championetta, później Jouberta. Od 11 października był w Nicei. 16 października 1799 roku Championett mianował Mirosławskiego generałem Legionów, szefem polskiej artylerii, faktycznie unicestwionej w Mantui.
Na stanowisku dowódcy, szefa polskiej artylerii znajdował się jeszcze choć jedynie formalnie (bo był w niewoli) Wincenty Aksamitowski. Szef sztabu Championetta, Suchet informował w rozkazie wysłanym z Finale, że Mirosławski jedzie do Nicei objąć połączone zakłady polskiej i francuskiej artylerii. Ponownie doszło do konfliktu. Kapitan Stuart wystąpił w Nicei przeciwko nowo mianowanemu dowódcy. Kiedy doszło do spotkania w Marsylii, Mirosławski rozkazał Stuarta aresztować i odstawić do komendy placu. Dąbrowski w zmienionych już warunkach (kiedy Joubert poległ w bitwie pod Novi, a Bonaparte w drodze zamachu stanu obalił Dyrektoriat, Championett zaś podał się do dymisji, chory, niebawem umarł w Antibes) nie przyjął raportu od Mirosławskiego. Oświadczył mu, iż nie uznaje jego nominacji a za szefa artylerii uważa nadal Aksamitowskiego. Pozostało wobec niekorzystnego obrotu spraw poświęcić się pracy we francuskim parku artylerii 8 dywizji generała Saint Hilairy’ego, w Marsylii.
Artylerię Aksamitowskiego rozwiązano i wcielono do piechoty. Tymczasem Dąbrowski odsunięty od Legii nie mógł przeciwdziałać wysyłaniu Polaków na San Domingo. W kwietniu 1802 roku Legię Naddunajską przemianowano na 113 półbrygadę francuską i wysłano do tłumienia powstania murzynów na Karaibach. Mirosławski zastanawiał się nad powrotem do kraju. W roku 1803 w Paryżu deklarował ochotę objęcia rangi szefa batalionu artylerii legionowej. Dąbrowski ponownie mu odmówił. Czuł się Maciej nadal delegatem republikanów. Z tym stronnictwem utożsamiał się również Kościuszko, zawsze wrogi Bonapartemu.
10 grudnia 1806 roku w kraju Maciej Mirosławski zakwalifikowany został do służby czynnej bez potwierdzenia stażu legionowego a jedynie z adnotacją o 22 latach służby wojskowej (od 1784 roku). Uzyskał stanowisko inspektora przeglądów i w tej roli wziął udział w wojnie 1809 roku przeciwko Austrii. Będąc komendantem placu w Kielcach, po jego likwidacji, Mirosławski awansowany został do stopnia pułkownika, przeniesiony został 12 czerwca 1810 roku do Łomży jako komendant placu. Znaleźli się tutaj liczni jakobini m.in. pułkownik Józef Niemojewski, pułkownik Józef Neyman. Komisarzem wojskowym departamentu został wsławiony opozycją na sejmie Dominik Kuczyński.
Do dóbr Kuczyńskiego przyjechali Andrzej Horodyski, Joachim Moszyński, Franciszek Wężyk. Doszło do próby zamachu stanu. W Tykocinie jakobini chcieli przejąć władzę.
W takiej też wersji wiadomość o wypadkach tykocińskich dotarła do Fryderyka Augusta, który okazał jeszcze większe zaniepokojenie niż Rada Stanu. 2 maja 1811 roku Mirosławski został odkomenderowany do Tykocina. Kolejno ponownie trafia do Łomży. Od 17 lipca 1812 roku został mianowany komendantem powiatu łomżyńskiego. W składzie V korpusu księcia Józefa Poniatowskiego pojechał do Moskwy. Po klęsce Napoleona wycofywał się w kierunku na Kraków i dalej do Saksonii.
W Zittau (Żytawie) przeprowadzana była reorganizacja szeregów. Część korpusu V została wcielona do VIII korpusu wojsk francuskich. Z wojska odeszli Chłopicki, Chłapowski, Kniaziewicz, Eustachy Sanguszko. Inni wybrali śmierć samobójczą. 
Maciej Mirosławski zginął od strzału z pistoletu pomiędzy 17 czerwca a 10 sierpnia 1812 roku w Żytawie.

</doc>
<doc id="1207351" url="https://pl.wikipedia.org/wiki?curid=1207351" title="Okręty podwodne typu Västergötland">
Okręty podwodne typu Västergötland

Okręty podwodne typu Västergötland – szwedzkie okręty podwodne o napędzie diesel-elektrycznym, które zaczęły wchodzić do służby w Szwedzkiej Marynarce Wojennej w 1987. Zbudowano 4 okręty, z których 2 przebudowano do standardu okrętów nowego typu, a dwa sprzedano Marynarce Wojennej Singapuru. Okręty znane są także jako typ "A17".
Historia.
Bazując na doświadczeniach wyniesionych z projektowania i budowy okrętów podwodnych typu "Näcken" (A14) w Szwecji opracowano projekt nowych udoskonalonych okrętów podwodnych. Początkowo nowe jednostki miały otrzymać napęd pomocniczy złożony z silników działających niezależnie od dostępu powietrza atmosferycznego, jednak ostatecznie z powodu opóźnień prac nad tym napędem zdecydowano o wyposażeniu tych jednostek w napęd konwencjonalny. Zamówienie na budowę 4 okrętów, które otrzymały oznaczenie "A17" typ "Västergötland" zostało złożone w stoczni Kockmus w Malmö. Budowę pierwszego okrętu serii, „Västergötland”, rozpoczęto w stoczni Kockmus 10 stycznia 1983. Okręt wszedł do służby w listopadzie 1987. Ostatnie dwie jednostki serii, które weszły do służby w 1989 i 1990, postanowiono gruntownie przebudować i wyposażyć w siłownię wyposażoną w silnik Stirlinga, który nie potrzebuje do działania powietrza atmosferycznego. Nowe okręty przebudowano przez dodanie nowej, 12-metrowej sekcji. Zakres zmian spowodował klasyfikowanie tych jednostek jako nowy typ okrętów nazwanych typem "Södermanland". Dwie starsze jednostki typu "Västergötland" zostały w 2005 sprzedane Singapurowi.

</doc>
<doc id="1207356" url="https://pl.wikipedia.org/wiki?curid=1207356" title="Thomas Woodrooffe">
Thomas Woodrooffe

Thomas Woodrooffe (ur. 1899, zm. 1978) był oficerem brytyjskiej marynarki wojennej, komentatorem i pisarzem.
W marynarce nosił rangę komandora podporucznika. Po odejściu z marynarki został komentatorem w BBC Radio. Był jednym z głównych komentatorów w latach trzydziestych. Jest najbardziej znany ze swoich dwóch gaf.
Pierwsza wydarzyła się w 1937 roku, kiedy to miał opisać rewizję statków ze swojego starego statku HMS Nelson. Przed komentowaniem razem ze swoimi kolegami wypił za dużo, przez co podczas komentowania wypowiadał dziwne rzeczy. Najbardziej znany jest z frazy "At the present moment, the whole fleet is lit up. When I say 'lit up', I mean lit up by fairy lamps." (z ang. "Aktualnie, cała flota jest zapalona. Kiedy mówię 'zapalona' mam na myśli zapalona dzięki lampom wróżek.", transkrypcja). Po incydencie został zawieszony na tydzień.
Druga gafa wydarzyła się w 1938 roku podczas finału piłkarskiego FA pomiędzy Preston i Huddersfield. Po 29 minutach dodatkowego czasy było nadal 0-0 i Woodrooffe zadeklarował, iż zje własną czapkę jeśli padnie gol. Chwilę potem z karnego strzelił George Mutch. Woodrooffe dotrzymał swojej obietnicy.

</doc>
<doc id="1207357" url="https://pl.wikipedia.org/wiki?curid=1207357" title="Marta Stachowska">
Marta Stachowska

Marta Stachowska (ur. 3 kwietnia 1984) – polska piłkarka.
Kariera sportowa =.
Zawodniczka zespołu Checz Gdynia, następnie w Medyku Konin, z którym dwukrotnie sięgnęła po Puchar Polski (2004/2005 i 2005/2006).
Reprezentantka Polski, rozegrała dla biało-czerwonych dwa niepełne mecze, debiutowała 3 lipca 2005. W kadrze U-19 22 gry i 2 bramki.

</doc>
<doc id="1207358" url="https://pl.wikipedia.org/wiki?curid=1207358" title="Fobrock">
Fobrock

Fobrock – debiutancki album muzyczny zespołu Bracia, wydany 11 lipca 2005 roku.
Skład zespołu.
Gościnnie:

</doc>
<doc id="1207359" url="https://pl.wikipedia.org/wiki?curid=1207359" title="Oktet wokalny „Octava”">
Oktet wokalny „Octava”

Oktet wokalny Octava – krakowski oktet muzyczny powstały w 2004 r.
Repertuar.
Oktet wokalny „Octava” wykonuje przede wszystkim muzykę dawną a cappella zarówno religijną jak i świecką, w tym m.in. utwory kompozytorów tworzących w katedrze wawelskiej w czasach jej największej świetności. Posiadany repertuar wykorzystywany jest w koncertach o różnej tematyce m.in. w koncertach edukacyjnych bądź też koncertach z muzyką „lekką”.

</doc>
<doc id="1207360" url="https://pl.wikipedia.org/wiki?curid=1207360" title="Teo Angelopoulos">
Teo Angelopoulos

Teo Angelopulos, właśc. Teodoros Angelopulos (; ur. 17 kwietnia 1935 w Atenach, zm. 24 stycznia 2012 w Pireusie) – grecki reżyser, aktor, scenarzysta i producent filmowy.
Życiorys.
Po ukończeniu studiów prawniczych kształcił się we francuskiej szkole filmowej „L'IDHEC” (Institut Des Hautes Études Cinématographiques; obecnie La Fémis). Po powrocie do Grecji podjął pracę krytyka filmowego w dzienniku "Allagi" (Zmiana). Po jego zamknięciu w czasach dyktatury czarnych pułkowników, w 1967 rozpoczął pracę nad pierwszym swoim filmem o grupie muzycznej Forminx (Forminx Story), ale nigdy tego filmu nie ukończył. Kolejny film, tym razem krótkometrażowy pt. "Audycja", ukończył w 1968. Dwa lata później powstał jego pierwszy film fabularny "Rekonstrukcja".
Trzy kolejne jego filmy tworzyły trylogię odwołujących się do kluczowych wydarzeń w najnowszej historii Grecji. "Pamiętny rok 1936" nawiązywał do początków dyktatury Joannisa Metaksasa. Film "Podróż komediantów" (1975), wyróżniony Nagrodą FIPRESCI na 28. MFF w Cannes opowiadał o podróży przez Grecję trupy aktorskiej w latach 1939–1952. Trzeci film z trylogii Angelopulosa – "Myśliwi" (1977) rozpoczyna się od sceny odnalezienia przez myśliwych ciała partyzanta. Historia ta staje się pretekstem do retrospekcji i przedstawienia historii politycznej Grecji w latach 1949–1977.
Kolejna faza twórczości, którą rozpoczyna "Aleksander Wielki" (1980), koncentruje się na doświadczeniach uchodźców, jednego z kluczowych tematów XX-wiecznej historii Grecji. W "Podróży na Cyterę" (1984) reżyser nawiązywał do problemu greckiej migracji do ZSRR. 
Problem recepcji uchodźców w Grecji podjął zarówno w filmie "Spojrzenie Odyseusza" (1995), jak również w kolejnym filmie - "Wieczność i jeden dzień" (1998). Doświadczenie przemijania, ujęte w formie ostatniej podróży starego, umierającego człowieka rozpoczyna film "Pszczelarz" (1986), a kontynuuje film "Wieczność i jeden dzień".
Zasiadał w jury konkursu głównego na 40. MFF w Cannes (1987).
Zmarł w Pireusie, w wyniku potrącenia przez motocyklistę. Został pochowany na I Cmentarzu Ateńskim (Πρώτο Νεκροταφείο Αθηνών).

</doc>
<doc id="1207361" url="https://pl.wikipedia.org/wiki?curid=1207361" title="Fobrock (reedycja dwupłytowa)">
Fobrock (reedycja dwupłytowa)



</doc>
<doc id="1207364" url="https://pl.wikipedia.org/wiki?curid=1207364" title="45 Galicyjski Regiment Piechoty Arcyksięcia Józefa Ferdynanda">
45 Galicyjski Regiment Piechoty Arcyksięcia Józefa Ferdynanda



</doc>
<doc id="1207366" url="https://pl.wikipedia.org/wiki?curid=1207366" title="45 Galicyjski Regiment">
45 Galicyjski Regiment



</doc>
<doc id="1207368" url="https://pl.wikipedia.org/wiki?curid=1207368" title="He Wasn’t">
He Wasn’t

"He Wasn't" to czwarty singel kanadyjskiej piosenkarki, Avril Lavigne, z jej drugiego albumu – "Under My Skin". Utwór nie został wydany w USA, gdzie jako czwarty singel z krążka wydano "Fall to Pieces". Piosenka została napisana i wyprodukowana przez Lavigne oraz Chantal Kreviazuk.
Znaczenie utworu.
"He Wasn't" opowiada historię nieudanego związku. Piosenka jest szybka, łatwo wpadająca w ucho, dobrze zgrana ze słowami, które mówią o chłopaku, który nie był "wystarczająco dobry" i nie umiał sprawić, aby bohaterka "poczuła się wyjątkowo" przez co jest znudzona i samotna co okazuje słowami "nic się dzisiaj nie dzieje". W materiale poświęconym powstawaniu piosenki "My Happy Ending" w tle możemy usłyszeć właśnie utwór "He Wasn't". Avril zażartowała nawet: ""On nie był tym kogo chciałam" - czy to o mojej płycie?" (ang. ""He Wasn't what I wanted" - Is there a theme on my record?"
Notowania na listach przebojów.
Piosenka nie została wydana w Stanach Zjednoczonych, natomiast w Wielkiej Brytanii zajęła 23. pozycję. W Australii dobrnęła do pozycji 25. natomiast w Irlandii do 35. W niektórych krajach utwór został oceniony wyjątkowo słabo jak np. w Kanadzie (92. pozycja) czy na europejskiej liście przebojów (112. lokata). Singel został jednak doceniony w Japonii, gdzie zajął wysokie 10. miejsce, a w Brazylii stał się hitem nr 1.

</doc>
<doc id="1207373" url="https://pl.wikipedia.org/wiki?curid=1207373" title="Krakowska szkoła krytyki">
Krakowska szkoła krytyki

Krakowska szkoła krytyki – seminarium literackie prowadzone przez profesora Kazimierza Wykę na Wydziale Polonistyki Uniwersytetu Jagiellońskiego w latach 50. XX wieku.
Seminarium antycypowało tzw. światopogląd naukowy wywodzący się z dominującej w owym czasie tzw. marksistowskiej teorii literatury. Jednak Wyka ustrzegł swoich uczniów przed doktrynerstwem i uproszczeniami nowej metody. Skupiono się na kampanii przeciwko „idealizmowi”, „formalizmowi” i „psychologizmowi” w badaniach literackich i w krytyce, w których po okresie młodopolskim mnóstwo było mętniactwa ukrywanego pod ozdobami napuszonego stylu.
Wyka i jego uczniowie, korzystając z inspiracji marksistowskich w badaniach literackich, skłaniali się raczej ku ujęciom historycznym niż formalnym, bardziej ku socjologizmowi niż psychologizmowi. Charakterystyczną dla metody Kazimierza Wyki była postawa synkretyczna.
Czołowymi przedstawicielami krakowskiej szkoły krytyki byli Jan Błoński, Ludwik Flaszen, Andrzej Kijowski, Konstanty Puzyna.

</doc>
<doc id="1207374" url="https://pl.wikipedia.org/wiki?curid=1207374" title="Język sesuto">
Język sesuto



</doc>
<doc id="1207376" url="https://pl.wikipedia.org/wiki?curid=1207376" title="Dzieci Wszystkich Gwiazd">
Dzieci Wszystkich Gwiazd

Dzieci Wszystkich Gwiazd, minialbum zespołu Bracia z 2003 roku, wydany własnym sumptem przy udziale firmy Art Creation. Rejestracji utworów dokonano w studiu Mariusza Kiliana, oraz w studiu Tomka Bidiuka.

</doc>
<doc id="1207377" url="https://pl.wikipedia.org/wiki?curid=1207377" title="Tay Zonday">
Tay Zonday

Tay Zonday, właśc. Adam Nyerere Bahner (ur. 6 lipca 1982 w Minneapolis) – amerykański piosenkarz i kompozytor.
Jego kompozycja "Chocolate Rain" i towarzyszący jej film wideo opublikowany w serwisie internetowym YouTube stała się popularna wśród internautów w 2007 r. W ciągu miesiąca ze zwykłego studenta zamienił się w osobę pokazywaną w telewizji. Pojawił się między innymi w "Opie &amp; Anthony Show", "Attack of the Show", na stacji G4TV, "VH1’s Best Week Ever" na stacji VH1 i w Jimmy Kimmel Live!, gdzie wykonał swoją najbardziej znaną kompozycję. Pojawił się również na pierwszej stronie Los Angeles Times 12 sierpnia 2007 r. i udzielił wywiadu stacji CNN. Artysta wystąpił także w teledysku do piosenki zespołu Weezer pt. "„Pork and Beans”".
Reakcje.
Australijski "Daily Telegraph" napisał: "„Tay Zonday napisał być może najczęściej w tej chwili słuchaną piosenkę na świecie”". "People Magazine" stwierdził: "„Tay Zonday podbił YouTube monotonnym, syntezatorowym „Chocolate Rain”, a po występie w programie Jimmy Kimmel Live! jego gwiazda lśni jeszcze jaśniej”". Autor artykułu podkreślił również, że inni artyści oddali hołd piosence w czasie jej największej popularności w sierpniu 2007. Piosenkarz John Mayer podczas niektórych swoich koncertów udawał grę Zondaya na keyboardzie, grając na gitarze, a na "Best Week Ever" parodiował przebój, nawiązując również do utworu Nelly Furtado pt. "Say It Right". Perkusista Tré Cool z zespołu Greenday nagrał cover utworu „Chocolate Rain” i umieścił go na YouTube. Na koncertach zespołu Dave Matthews Band jego sekcja dęta nawiązywała do Chocolate Rain w końcowych taktach utworu "The Dreaming Tree". Tay Zonday stał się również obiektem parodii wielu krótkich filmów umieszczonych w serwisie YouTube.
Single.
Inne popularne utwory opublikowane w serwisie YouTube lub na stronie internetowej artysty: „Internet Dream”, „The Only Way”, „Demons On the Dance Floor”, „Do The Can't Dance” i „Say No To Nightmares”, „Explode”. Wykonał również wiele coverów różnych utworów.
Single w kolejności chronologicznej:

</doc>
<doc id="1207378" url="https://pl.wikipedia.org/wiki?curid=1207378" title="Fort Lewis">
Fort Lewis

Fort Lewis – baza armii amerykańskiej w stanie Waszyngton, nieopodal miasta Seattle. 
Stacjonuje tam 2 Dywizja Piechoty.

</doc>
<doc id="1207381" url="https://pl.wikipedia.org/wiki?curid=1207381" title="Powrózki nasienne">
Powrózki nasienne



</doc>
<doc id="1207382" url="https://pl.wikipedia.org/wiki?curid=1207382" title="Zatoki klinowe">
Zatoki klinowe



</doc>
<doc id="1207384" url="https://pl.wikipedia.org/wiki?curid=1207384" title="After the Gold Rush">
After the Gold Rush

After the Gold Rush – trzeci solowy album nagrany przez Neila Younga w okresie od sierpnia 1969 r. do czerwca 1970 i wydany przez firmę nagraniową Reprise w 1970 r.
Historia i charakter albumu.
Okres ten był dla Neila Younga bardzo twórczym momentem w życiu. W ciągu stosunkowo krótkiego czasu wydał, łącznie z tym, trzy swoje solowe albumy oraz jako członek supergrupy Crosby, Stills, Nash and Young wydał znakomity album "Déjà Vu". Po nagraniu "After the Gold Rush" problemy z kręgosłupem zmusiły go jednak do przerwy w działalności i następny longplay "Harvest" został wydany dopiero w 1972 r.
Pierwszym zamiarem Younga przy nagrywaniu tego albumu było połączenie sił grupy Crazy Horse i Crosby, Stills, Nash and Young. Jednak problemy zdrowotne gitarzysty Crazy Horse Danny'ego Whittena (heroinizm) zmusiły go do zmiany planów. W Sunset Sound Studios dokonano nagrania tylko jednego utworu "I Belive in You". Było to podczas zimowego tournée Younga, w czasie którego wystąpił w Fillmore East razem ze Steve'em Millerem i Milesem Davisem.
Ślady współpracy z Crazy Horse noszą jeszcze dwa inne utwory: "When You Dance You Can Really Love" oraz "Oh, Lonesome Me".
Ostatecznie większość albumu została nagrana w studiu w suterenie domu Neila Younga w Topanga Canyon w Kalifornii. Ze strony CSN &amp; Y w nagraniach wzięli udział Steve Stills i basista Greg Reeves.
Po wydaniu album spotkał się raczej z negatywnym przyjęciem krytyki, nawet w tak markowych magazynach jak Rolling Stone. Jednak z biegiem czasu płyta ta zaczęła być traktowana jako kamień milowy na drodze rozwoju artystycznego Younga i jeden z najlepszych albumów w historii muzyki rockowej.

</doc>
<doc id="1207386" url="https://pl.wikipedia.org/wiki?curid=1207386" title="Konstytucja Hiszpanii">
Konstytucja Hiszpanii



</doc>
<doc id="1207387" url="https://pl.wikipedia.org/wiki?curid=1207387" title="Bitwa morska pod Lade">
Bitwa morska pod Lade

Bitwa morska pod Lade – starcie zbrojne, które miało miejsce w roku 494 p.n.e. pomiędzy flotami Jonów i Persów. Był to kulminacyjny punkt powstania jońskiego i jednocześnie początek wojen perskich.
Przyczyny.
Powstanie jońskie rozpoczęło się w roku 499 p.n.e., kiedy to Arystagoras, tyran Miletu i zięć przetrzymywanego jako zakładnik w Suzie poprzedniego władcy Histiajosa, zdecydował się przeciwstawić zbrojnie Persom podbijającym właśnie greckie kolonie w Azji Mniejszej. Arystagoras wezwał na pomoc miasta-państwa Grecji kontynentalnej, na co odpowiedziały Ateny. Połączone siły Hellenów w roku 498 p.n.e. zdobyły i doszczętnie spaliły Sardes, stolicę granicznej satrapii. Persowie po czterech latach odpowiedzieli atakiem sił morskich.
Bitwa.
Perski dowódca Artafernes do roku 494 p.n.e. zdobył większość jońskich miast, natrafiając na zdecydowany opór jedynie ze strony oblężonego od strony lądu i morza Miletu. Perska flota starła się z siłami Greków w pobliżu niewielkiej wyspy Lade (tur. "Batiköy") w pobliżu Miletu. Jonowie, którym towarzyszyły flotylle z wielu wysp Morza Egejskiego, zgromadzili 353 trirem, ale Persowie mieli według Herodota ("Dzieje" VI, 9) 600 okrętów. Kapitanowie jońskiej floty oddali się pod rozkazy Fokajczyka Dionizjosa, który – również według Herodota – musztrował piechotę morską i załogi okrętów w upale słonecznym, co zniechęciło żeglarzy, którzy po tygodniu odmówili wykonywania rozkazów. Całą flotę sprzymierzonych ogarnęło zniechęcenie i, gdy Persowie ruszyli wreszcie do ataku, większość okrętów otwarcie odmówiła przystąpienia do walki; 49 okrętów z Samos wycofało się z szyku, podniosło żagle i uciekło, a za ich przykładem poszło 70 trirem z Lesbos i wiele innych. Pozostałe, a zwłaszcza sto okrętów z Chios, kontynuowały walkę, ale przewaga wroga była zbyt duża. Straciwszy połowę eskadry, reszta flotylli z Chios także uciekła. Dionizjos zrozumiał, że bitwa jest przegrana, również wycofał swe okręty, kierując je na wody fenickie, gdzie zatopił wiele statków handlowych, po czym udał się na Sycylię. Pozostałe okręty greckie zostały zniszczone, a Milet skapitulował wkrótce potem. Miasto zostało (dla zastraszenia innych) zburzone do fundamentów, a jego mieszkańcy sprzedani w niewolę.
Rezultaty.
Powstanie jońskie zostało zdławione, a w roku 492 p.n.e. Persowie podbili Macedonię i Trację. Aż do roku 490 p.n.e. i bitwy pod Maratonem, nikt w Grecji nie był w stanie stawić im oporu. Walczył jeszcze, stosując pirackie metody, były tyran Miletu Histiajos, ale został ujęty po nieudanym ataku na Tazos. Artafernes wbił go na pal, a głowę odesłał Dariuszowi.

</doc>
<doc id="1207388" url="https://pl.wikipedia.org/wiki?curid=1207388" title="Natalia Skrzypkowska">
Natalia Skrzypkowska

Natalia Skrzypkowska z d. Nuszel (ur. 23 lutego 1989 w Gdańsku) – polska siatkarka, reprezentantka Polski B, grająca na pozycji przyjmującej. 
Jej mężem jest hokeista Paweł Skrzypkowski.
Sukcesy klubowe.
Mistrzostwo Polski Młodziczek:
Mistrzostwo Polski Juniorek:
Mistrzostwo Polski Kadetek:
Mistrzostwo Polski:
Puchar Polski:

</doc>
<doc id="1207392" url="https://pl.wikipedia.org/wiki?curid=1207392" title="Harvest (album)">
Harvest (album)

Harvest – czwarty solowy album nagrany przez Neila Younga w okresie od stycznia do września 1971 i wydany przez firmę nagraniową Reprise w 1972 r.
Historia i charakter albumu.
Po rozwiązaniu się grupy Crosby, Stills, Nash and Young, Neil Young zebrał grupę słynnych studyjnych muzyków (zobacz: Area Code 615) i nazwał ją Stray Gators.
Po wydaniu w lutym 1972 r. album ten stał się najlepiej sprzedającą płytą długogrającą 1972 r. w USA i dotarł do 1 miejsca na liście najpopularniejszych albumów.
Ten niespodziewany sukces i nagła sława o mało nie przyczyniły się do porzucenia przez Younga zawodu muzyka.
Płyta ta była, jak zwykle w tym okresie, wyważoną mieszanką rocka, country rocka i folk rocka. Young nie zawahał się także przed umieszczeniem na albumie utworu o problemie uzależnienia od narkotyków. Artysta, który nigdy nie używał narkotyków, będzie już niedługo świadkiem śmierci swoich dwóch przyjaciół, co zaowocuje serią depresyjnych płyt.

</doc>
<doc id="1207400" url="https://pl.wikipedia.org/wiki?curid=1207400" title="Pam Grier">
Pam Grier

Pamela Suzette Grier (ur. 26 maja 1949 w Winston-Salem) – amerykańska aktorka filmowa.
W latach 70. XX wieku zyskała pewną popularność grając w amerykańskich filmach klasy B, rozgrywających się w środowiskach czarnoskórych i zajmujących się często tematyką przestępczą (blaxploitation). Jej dwa najbardziej znane filmy to "Foxy Brown" (1974) i "Jackie Brown" (1997) w reżyserii Quentina Tarantino.

</doc>
<doc id="1207402" url="https://pl.wikipedia.org/wiki?curid=1207402" title="Dekalog ukraińskiego nacjonalisty">
Dekalog ukraińskiego nacjonalisty

Dekalog ukraińskiego nacjonalisty ("Dziesięcioro przykazań ukraińskiego nacjonalisty") - broszura opracowana przez Stepana Łenkawskiego w 1929, na której powstanie duży wpływ miała ukraińska doktryna nacjonalistyczna. Motto do dekalogu napisał Dmytro Doncow.
Pierwotna treść dekalogu
Ja - Duch odwiecznej walki, który uchronił Ciebie od potopu tatarskiego i postawił między dwoma światami, nakazuję nowe życie:
Dekalog ukraińskiego nacjonalisty w wersji powstałej po złagodzeniu treści niektórych punktów dokonanym w latach trzydziestych XX w.
Ja - Duch odwiecznej walki, który uchronił Ciebie od potopu tatarskiego i postawił między dwoma światami, nakazuję nowe życie:
Tekst w języku ukraińskim:
Декалог Українського Націоналіста
Я дух одвічної стихії,що зберіг Тебе від татарської потопи й поставив на грані двох світів творити нове життя:
Wykładnia "Dekalogu" była zawarta w licznych dokumentach ideologiczno-szkoleniowych OUN-B z lat 1940-1945, które występują pod nazwą "Objaśnienia Dekalogu". Dokumenty te tłumaczyły szczegółowo wartości, którymi powinien kierować się ukraiński nacjonalista na co dzień. Podczas spotkań w komórkach organizacji na Wołyniu i w Galicji Wschodniej w okresie II wojny światowej nacjonaliści podlegali szkoleniu ideologicznemu opartemu na objaśnieniach "Dekalogu". Wykładnie "Dekalogu" nadal afirmowały „okrucieństwo” oraz „zemstę” w walce z „wrogiem narodu” według zasady: „Musimy wyrównać szalę sprawiedliwości, za górę naszych trupów muszą paść jeszcze większe góry trupów przeciwników (...) Żyjemy na granicy stepowych i osiadłych narodów, w walce przyjmiemy taktykę ludzi stepów. Okrutność wobec wroga nigdy nie jest za wielka. Tego nauczyła nas historia.”.

</doc>
<doc id="1207405" url="https://pl.wikipedia.org/wiki?curid=1207405" title="Dehradun">
Dehradun

Dehradun (, trb.: "Dehradun", trl.: "Dehrādūn"; ; dawniej jako "Dehra Doon") – miasto w Indiach, stolica stanu Uttarakhand. Miasto położone jest w dolinie Doon pomiędzy Himalajami, a pasmem Siwalik, 230 km na północ od stolicy Indii Nowego Delhi, na wysokości ok. 450 m n.p.m. 
Populacja miasta w 2011 roku wynosiła 578,4 tys. mieszkańców
W czasie panowania brytyjskiego miasto było letnią siedzibą straży Wicekróla Indii. Obecnie miasto jest siedzibą główną wielu rządowych instytucji i organizacji, m.in.: Survey of India, Forest Research Institute, Indian Military Academy, Wildlife Institute of India, Indian Institute of Remote Sensing, Zoological Survey of India, Indian Institute of Petroleum, Botanical Survey of India.
W pobliżu znajduje się Park Narodowy Rajaji.

</doc>
<doc id="1207406" url="https://pl.wikipedia.org/wiki?curid=1207406" title="Głogownik">
Głogownik

Głogownik ("Photinia" Lindl.) – rodzaj roślin należący do rodziny różowatych. Liczy w zależności od ujęcia systematycznego od ok. 40 do ok. 60 gatunków (problematyczna jest zarówno klasyfikacja wewnątrzrodzajowa, jak i relacje względem blisko spokrewnionych rodzajów). Zasięg rodzaju obejmuje Himalaje oraz południowo-wschodnią i wschodnią Azję, z centrum zróżnicowania w Chinach, gdzie rosną 43 gatunki, w tym 32 endemity. Jeden gatunek – "Photinia arbutifolia" (w alternatywnym ujęciu "Heteromeles arbutifolia") występuje w Kalifornii i północno-zachodnim Meksyku. Rośliny z tego rodzaju rosną w różnego typu lasach oraz na stokach na obszarach górskich.
Niektóre gatunki uprawiane są jako ozdobne, zwłaszcza dla młodych, intensywnie czerwono zabarwionych liści.
Systematyka.
Rodzaj z plemienia "Pyreae", podrodziny "Spiraeoideae" (dawniej "Pomoideae") z rodziny różowatych "Rosaceae" lub (w innym ujęciu) do podplemienia "Malinae", plemienia "Maleae", podrodziny "Amygdaloideae" w tej samej rodzinie.
W różnych ujęciach włączane są tutaj lub wyodrębniane jako osobne rodzaje: "Stranvaesia" , "Pourthiaea" , "Heteromeles" , w szerokim ujęciu włączano tu nawet rodzaj aronia "Aronia".

</doc>
<doc id="1207407" url="https://pl.wikipedia.org/wiki?curid=1207407" title="Photinia">
Photinia



</doc>
<doc id="1207411" url="https://pl.wikipedia.org/wiki?curid=1207411" title="Stalag II D">
Stalag II D

Stalag II D Stargard niemiecki obóz jeniecki na terenie Stargardu (niem. Stargard/Pomm.; dziś Stargard) funkcjonujący od września 1939 do lutego 1945. Następnie do dnia dzisiejszego Zakład Karny Stargard.
Ewakuacja i przesiedlenie.
25 lutego 1945 większość z więźniów była zmuszona do ucieczki na zachód przed radziecką ofensywą, zanim zostali uwolnieni przez sprzymierzone wojsko w kwietniu 1945.
Warunki życia.
Warunki życia w obozie, szczególnie dla niższych stopniem więźniów, były tu znacznie lepsze niż w stalagach południowych. Pracujący w gospodarstwach rolniczych jeńcy mieli możliwość otrzymywania lepszego pożywienia.

</doc>
<doc id="1207425" url="https://pl.wikipedia.org/wiki?curid=1207425" title="Göttinger 18">
Göttinger 18

Göttinger 18 ("Göttinger Achtzehn") – grupa osiemnastu wiodących niemieckich fizyków jądrowych z Republiki Federalnej Niemiec, którzy wspólnie, 12 kwietnia 1957 roku, wystosowali wobec rządu manifest (Manifest z Göttingen), wyrażający sprzeciw wobec zaopatrzenia armii RFN w taktyczną broń atomową. Plan taki był zakładany przez kanclerza Konrada Adenauera i sekretarza obrony Franza Josefa Straussa. Pod Manifestem podpisali się: Fritz Bopp, Max Born, Rudolf Fleischmann, Walther Gerlach, Otto Hahn, Otto Haxel, Werner Heisenberg, Hans Kopfermann, Max von Laue, Heinz Maier-Leibnitz, Josef Mattauch, Friedrich Adolf Paneth, Wolfgang Paul, Wolfgang Riezler, Fritz Straßmann, Wilhelm Walcher, Carl Friedrich von Weizsäcker i Karl Wirtz.
Osoby te były ówcześnie najbardziej szanowanymi naukowcami i członkami publicznych instytucji badań nad energią atomową i technologią w Republice Federalnej Niemiec.

</doc>
<doc id="1207429" url="https://pl.wikipedia.org/wiki?curid=1207429" title="Droga krajowa B32 (Niemcy)">
Droga krajowa B32 (Niemcy)

Droga krajowa 32 () – niemiecka droga krajowa przebiegająca na osi północny zachód południowy wschód od skrzyżowania z drogą B308 na obwodnicy Lindenburga w Bawarii do skrzyżowania z drogą B27 na obwodnicy Hechingen w Badenii Wirtembergii.
Miejscowości leżące przy B31.
Bawaria.
Lindenberg im Allgäu, Auers, Heimenkirch, Mellatz, Opfenbach, Wigratzbad, Hergatz.
Badenia-Wirtembergia.
Wangen im Allgäu, Herfatz, Geiselharz, Amtzell, Grünkraut, Ravensburg, Weingarten, Staig, Blitzenreute, Altshausen, Boms, Bad Saulgau, Herbertingen, Mengen, Scheer, Sigmaringendorf, Sigmaringen, Jungnau, Veringendorf, Veringenstadt, Hermentingen, Hettingen, Gammertingen, Neufra, Gauselfingen, Burladingen, Starzeln, Jungingen, Schlatt, Hechingen.

</doc>
<doc id="1207430" url="https://pl.wikipedia.org/wiki?curid=1207430" title="Linówiec (województwo kujawsko-pomorskie)">
Linówiec (województwo kujawsko-pomorskie)

Linówiec – wieś w Polsce, położona w województwie kujawsko-pomorskim, w powiecie bydgoskim, w gminie Dobrcz.
W latach 1975–1998 Linówiec należał administracyjnie do województwa bydgoskiego. W TERYT miejscowość występuje pod nazwą Linowiec.
Przed 2023 r. miejscowość była częścią wsi Nekla
Według danych Urzędu Gminy Dobrcz (XII 2020 r.) miejscowość liczyła 74 mieszkańców.
Znajduje się tutaj pomnik przyrody – dąb szypułkowy, który w momencie powołania mierzył 453 cm w obwodzie.

</doc>
<doc id="1207432" url="https://pl.wikipedia.org/wiki?curid=1207432" title="The Sphinx">
The Sphinx

The Sphinx – utwór disco francuskiej piosenkarki Amandy Lear, wydany na singlu w 1978 roku.
Ogólne informacje.
Autorem muzyki do utworu jest Anthony Monn, a słowa napisała sama piosenkarka. Jest to refleksyjna ballada, nietypowa dla ówczesnego, dyskotekowego repertuaru Amandy Lear. Utwór ten był pierwszym singlem promującym płytę "Never Trust a Pretty Face".
Singel wydano zarówno w formie 7-calowego krążka, jak i 12-calowego, na którym znalazła się wydłużona wersja piosenki. Na stronie B umieszczono „Hollowood Flashback”, utwór z poprzedniej płyty, "Sweet Revenge". Piosenka odniosła sukces, docierając do top 20 list przebojów w Niemczech i Belgii. „The Sphinx” pozostaje jednym z największych hitów piosenkarki.

</doc>
<doc id="1207434" url="https://pl.wikipedia.org/wiki?curid=1207434" title="Power of Eternity">
Power of Eternity

Power of Eternity – dwudziesty piąty album studyjny Wishbone Ash.
Lista utworów.
Na albumie znajdują się następujące utwory:
Twórcy albumu.
Autorami albumu są:

</doc>
<doc id="1207436" url="https://pl.wikipedia.org/wiki?curid=1207436" title="Ryszard Żarowski">
Ryszard Żarowski

Ryszard Żarowski (ur. 3 kwietnia 1958 we Wrocławiu) – gitarzysta, wokalista. 
Życiorys.
Grał w zespołach Małolepsi, AKT-Wrocław, Bez Idola, SETA. Od 1989 roku związany z zespołem Stare Dobre Małżeństwo. Równolegle jest członkiem formacji The Gruz Brothers Band.
W 2011 r. wydał solową płytę „A może jednak”. Od 2012 r. członek zespołu U Studni.

</doc>
<doc id="1207437" url="https://pl.wikipedia.org/wiki?curid=1207437" title="Piotr Rumiancew">
Piotr Rumiancew

Piotr Aleksandrowicz Rumiancew, hrabia (1744) (ros. Пётр Александрович Румянцев-Задунайский, ur. w Moskwie, zm. w Taszaniu, ob. Perejasław) – rosyjski generał-feldmarszałek.
Życiorys.
Był synem A.I. Rumiancewa, współpracownika cara Piotra I (ponieważ imiona otrzymał po carze, w którego towarzystwie często przebywała jego matka, plotki sugerowały, że jest synem cara z nieprawego łoża).
Od dzieciństwa związany był z wojskiem, służąc za młodu w gwardii cesarskiej. Od 1740 jako oficer (początkowo podporucznik) i w czasie wojny ze Szwecją walczył u boku ojca. Osobiście doręczył carycy Elżbiecie tekst traktatu pokojowego w Åbo, który w 1743 podpisał jego ojciec, za co został awansowany na pułkownika i mianowany dowódcą pułku. W 1755 mianowany generałem majorem.
Żołnierską sławę zdobył podczas wojny siedmioletniej (1756-1763), podczas której dowodził brygadą w bitwie pod Groß-Jägersdorf (1757) oraz dywizją w bitwie pod Kunowicami (1759). W 1758 mianowano go generałem lejtnantem. W 1761 roku dowodząc korpusem oblegał twierdzę Kołobrzeg, którą zdobył, otwierając wojskom rosyjskim drogę do Berlina. W 1762 roku awansował na generała piechoty. W latach 1764–1796 był prezydentem Kolegium Małorosyjskiego i generał-gubernatorem Małej Rosji (wcześniej gubernatorem Ukrainy był jego ojciec). Na tym stanowisku aktywnie prowadził politykę likwidacji autonomii Ukrainy, ograniczając władzę hetmańską dla zintegrowania tych ziem z resztą imperium i w 1783 wprowadzając tzw. podatek od duszy.
Gdy w 1768 wybuchła wojna rosyjsko-turecka, Rumiancew stanął na czele 2 Armii; w 1769 był dowódcą ekspedycji, której celem było zdobycie twierdzy Azow. Od sierpnia 1769 był dowódcą 1 Armii. W lecie 1770 odniósł nad Turkami i Tatarami dwa znakomite zwycięstwa nad Largą i nad Kagułem, po których przeprawił się przez Dunaj i wkroczył na Wołoszczyznę, rozbijając przeważające siły tureckie. Sukcesy te przyniosły mu w 1774 stopień feldmarszałka, a w 1775 honorowy przydomek do nazwiska – „Zadunajski”. Gdy jego wojska dotarły do Szumenu, nowy sułtan Abdülhamid I zaproponował zawarcie pokoju, który podpisano 21 lipca we wsi Küczük Kajnardży.
Uznawany był wtedy za najsławniejszego wodza rosyjskiego. Inni dowódcy (zwłaszcza Grigorij Potiomkin) zazdrośnie usiłowali odsunąć go od dowodzenia i wykazania militarnych zdolności. Podczas kolejnej wojny z Turcją Rumiancew dowodzący 2 Armią wszedł w konflikt z głównodowodzącym G.A. Potiomkinem, posądzając go o celowe ograniczanie dostaw dla jego armii. Wskutek tego został pozbawiony dowództwa i zrezygnował z dowodzenia armią.
W 1775 roku Sejm Rozbiorowy 1773–1775 nadał mu polski indygenat. Podczas insurekcji kościuszkowskiej w 1794 roku początkowo wyznaczony został na naczelnego wodza sił rosyjskich, jednak wskutek choroby nie opuścił swej posiadłości i faktyczne dowodzenie przejął Suworow. W trakcie działań wojennych na obszarze Rzeczypospolitej pozostał w Taszaniu, gdzie zmarł w dwa miesiące po śmierci carycy Katarzyny.
Działalność Rumiancewa jako wodza i dowódcy miała znaczący wpływ na sztukę wojenną II połowy XVIII wieku. Już w czasie wojny siedmioletniej był inicjatorem wprowadzenia głębokich ugrupowań bojowych. Pierwszy wprowadził kolumny batalionowe dla wykorzystania manewru na polu walki, w natarciu i w obronie. Stworzono przy tym lekkie bataliony działające w linii kolumn, co doprowadziło do powstania nowej taktyki. W czasie wojny 1768–1774 stosował regułę walnej bitwy jako zasadniczego sposobu odniesienia zwycięstwa. Wprowadził na polu walki czworobok, uderzenia frontalne i skrzydłowe, tworzenie i wykorzystywanie rezerw taktycznych, organizację współdziałania rodzajów wojsk. Szczególne znaczenie przywiązywał do zmasowanych i rozstrzygających uderzeń lekkiej kawalerii. Dużą uwagę poświęcał wychowaniu żołnierza i logistycznemu zabezpieczeniu walczących wojsk zarówno przed bitwą, jak i w jej toku.
Swe przemyślenia i poglądy zapisał w dziełach: "Instrukcja" (1761), "Porządek służby" (1770), "Myśli" (1777). Wykorzystano je przy opracowaniu regulaminów i reorganizacji armii rosyjskiej w drugiej połowie XVIII wieku.
W 1774 odznaczony Orderem Orła Białego, był kawalerem wszystkich ówczesnych orderów rosyjskich (Orderu Świętego Jerzego I klasy, Świętej Anny I klasy, Świętego Aleksandra Newskiego, Świętego Włodzimierza I klasy) i pruskiego Orderu Czarnego Orła (1776).
Jego syn Nikołaj Rumiancew (1754–1826) był ministrem spraw zagranicznych oraz przewodniczącym Komitetu Ministrów Imperium Rosyjskiego.

</doc>
<doc id="1207439" url="https://pl.wikipedia.org/wiki?curid=1207439" title="9. ceremonia wręczenia Złotych Globów">
9. ceremonia wręczenia Złotych Globów

9. ceremonia wręczenia Złotych Globów odbyła się 21 lutego 1952 roku w klubie Ciro w Los Angeles.

</doc>
<doc id="1207440" url="https://pl.wikipedia.org/wiki?curid=1207440" title="Johannes Soffner">
Johannes Soffner

Johannes Soffner (ur. 6 marca 1828 w Moszczance, zm. 21 stycznia 1905 w Ołtaszynie) – ksiądz katolicki, historyk Kościoła na Śląsku.
Życiorys.
Johannes Soffner ukończył gimnazjum w Nysie i od 1848 studiował teologię na Uniwersytecie Wrocławskim. 1 lipca 1852 przyjął święcenia kapłańskie i został mianowany wikarym w Kościele Bożego Ciała we Wrocławiu. Jesienią 1853 został przeniesiony do pracy w charakterze korepetytora w biskupim konwikcie dla studentów teologii. 1 lipca 1854 Soffner ukończył studia teologiczne na Uniwersytecie Wrocławskim. Na Wielkanoc 1857 został mianowany prefektem konwiktu. W tym samym roku habilitował się z dogmatyki na podstawie pracy "De arcano divinae pradestinationis mysterio" i został prywatnym docentem. 20 września 1862 uzyskał doktorat z teologii na uniwersytecie w Würzburgu. 6 listopada 1865 zrezygnował z kariery naukowej i objął parafię przy kościele Wniebowzięcia NMP w podwrocławskim Ołtaszynie. Funkcję jej proboszcza sprawował do śmierci. Obok pracy duszpasterskiej pisał prace naukowe. Był członkiem towarzystwa naukowego Verein für Geschichte und Alterthum Schlesiens. W 1875 opublikował dzieje parafii na Ołtaszynie "Geschichte der katholischen Pfarrei Oltaschin nebst deren Adjuncta Bettlern". W 1882 wydał dzieje swojej rodzinnej parafii Moszczanka "Historische Notizen über die katholische Kirche und Pfarrei Langenbrück, Kreis Neustadt".
9 września 1882 Soffner został mianowany dziekanem dekanatu św. Maurycego we Wrocławiu. W 1887 opublikował swoją najważniejszą pracę poświęconą dziejom śląskiej reformacji "Geschichte der Reformation in Schlesien". Pogarszający się wzrok uniemożliwił mu na wiele lat kontynuowanie pracy naukowej. W 1904 nieoczekiwana poprawa stanu zdrowia umożliwiła publikację ostatniej książki "Friedrich Staphylus, ein katholischer Kontroversist und Apologet aus der Mitte des 16. Jahrhundert".

</doc>
<doc id="1207453" url="https://pl.wikipedia.org/wiki?curid=1207453" title="10. ceremonia wręczenia Złotych Globów">
10. ceremonia wręczenia Złotych Globów

10. ceremonia wręczenia Złotych Globów odbyła się 26 lutego 1953 w Ambassador Hotel w Los Angeles.
Laureaci i nominowani.
Najlepszy męski debiut.
Richard Burton – "Moja kuzynka Rachela"

</doc>
<doc id="1207457" url="https://pl.wikipedia.org/wiki?curid=1207457" title="Abu Daoud">
Abu Daoud

Mohammad Oudeh (arab.محمد عودة), znany jako Abu Daoud (arab.أبو داود) (ur. 16 sierpnia 1937 w Jerozolimie, zm. 3 lipca 2010 w Damaszku) – terrorysta palestyński, jeden z przywódców organizacji terrorystycznej Czarny Wrzesień. Autor planu uprowadzenia izraelskich sportowców podczas olimpiady w Monachium w 1972.
Przebywał dość często w Polsce, gdzie spotykał się z wieloma osobami, z ludźmi z rządu, z ludźmi zajmującymi się współpracą z obcokrajowcami – jak sam opowiadał dziennikarzom "Superwizjera" – "Mieliśmy z nimi kontakty. Wielokrotnie kupowaliśmy od nich broń, kałasznikowy. Czasem kupowaliśmy też taki mniejszy pistolet. Polska broń była najlepsza. Szkolili nas polscy żołnierze."
Został postrzelony pięć razy 1 sierpnia 1981 (sam Daoud mówił o siedmiu kulach) w znajdującej się na pierwszym piętrze kawiarni Opera warszawskiego hotelu Victoria (dziś jest tam kasyno).
Po postrzeleniu twierdził, że ten zamach to część izraelskiej Operacji Gniew Boży, później podawano informację, że zamachowiec pracował i dla izraelskiego Mosadu, i dla Organizacji Abu Nidala, ale dotąd nie ma całkowitej pewności, kto stał za zamachem (zwłaszcza że inny przywódca Czarnego Września Salah Khalaf, znany jako "Abu Iyad", został zlikwidowany w Tunisie w 1991 przez strzelca zwerbowanego podobno przez Organizację Abu Nidala).
Początkowo trafil do kliniki na Banacha, gdy tylko dowiedziano się, kim jest, został natychmiast przewieziony do szpitala MSW. Po dwóch tygodniach Daouda przejęło Stasi, dając mu wkrótce przepustkę na pobyt na leczenie w szpitalu w Berlinie Wschodnim. W 1996 otrzymał pozwolenie na podróż przez Izrael na spotkanie przywódców OWP w Strefie Gazy, gdzie optował za wykreśleniem z deklaracji programowej OWP postulatu o zniszczeniu Izraela.
Daoud opublikował w 1999 autobiografię "Palestine: de Jérusalem à Munich" w jęz. francuskim, opublikowana wkrótce po angielsku pod tytułem "Memoirs of a Palestinian Terrorist", za którą otrzymał "Palestyńską Nagrodę Kulturalną" i 10 000 franków. Mieszkał w Damaszku w Syrii, żona w Ammanie.

</doc>
<doc id="1207458" url="https://pl.wikipedia.org/wiki?curid=1207458" title="Myślina Lubliniecka">
Myślina Lubliniecka

Myślina Lubliniecka – przystanek osobowy w miejscowości Myślina, w województwie opolskim, w powiecie oleskim, w gminie Dobrodzień, w Polsce.

</doc>
<doc id="1207463" url="https://pl.wikipedia.org/wiki?curid=1207463" title="Grupy funkcyjne">
Grupy funkcyjne



</doc>
<doc id="1207466" url="https://pl.wikipedia.org/wiki?curid=1207466" title="Port lotniczy Pawłodar">
Port lotniczy Pawłodar

Port lotniczy Pawłodar – międzynarodowy port lotniczy położony 14 km na południowy wschód od centrum Pawłodaru, w obwodzie pawłodarskim, w Kazachstanie.
Linie lotnicze i połączenia.
Z lotniska w Pawłodarze startują i lądują samoloty 6 linii lotniczych łączących miasto z 6 innymi miastami docelowymi.

</doc>
<doc id="1207469" url="https://pl.wikipedia.org/wiki?curid=1207469" title="Rio Branco (Roraima)">
Rio Branco (Roraima)

Rio Branco – rzeka w północnej Brazylii o długości 775 km. 
Źródła rzeki znajdują się w górach Pacaraima, natomiast uchodzi ona do rzeki Rio Negro. 
W środkowym oraz dolnym biegu rzeka jest wykorzystywana do żeglugi.
Główne dopływy rzeki to: 
Większe miasta nad rzeką: 

</doc>
<doc id="1207471" url="https://pl.wikipedia.org/wiki?curid=1207471" title="Riot Grrrl">
Riot Grrrl

Riot Grrrl – „podziemny” ruch punkowo-feministyczny oraz podgatunek muzyki punk rockowej z cechami hardcore punka i grunge'u. Został zapoczątkowany w latach 90. XX w. i powiązany jest ściśle z feminizmem trzeciej fali. Riot grrrl to także subkultura zajmująca się etyką DIY, zinami, sztuką, działaniami politycznymi i aktywizmem. Zespoły Riot grrrl często zajmowały się takimi kwestiami jak gwałt, przemoc domowa, seksualność, rasizm, patriarchat, klasizm, anarchizm i równouprawnienie kobiet.
Nazwa.
Słowo "„girl”" (z ang. „dziewczyna”) miało odnosić się do dzieciństwa, gdy dziewczyny najbardziej wierzą w siebie i mają najtrwalszą samoocenę — do tego miał zmotywować ruch. Zmiana pisowni słowa na "„grrrl”" miała reprezentować złość wyrażaną poprzez rewolucję; w dodatku słowo to w takiej formie brzmiało jak growl, czyli nietypowa technika śpiewania używana w hardcore punku i alternatywnych formach heavy metalu. Użycie słowa "„riot”" (z ang. „bunt”, „zamieszki”, „powstanie”) również miało odnosić się do złości i do rewolucji, której idee powstawały w zinach feministycznych prowokatorek ruchu.
Początki i ideologia.
Ruch "Riot Grrrl" rozpoczął się w 1991, gdy grupa kobiet pochodząca głównie z Waszyngtonu i Olympii spotkała się, by naradzić się, jak zniszczyć seksizm w scenie punkowej. Zainspirowane przez masowe zamieszki w stolicy Stanów Zjednoczonych, kobiety zdecydowały, że chcą zapoczątkować "„kobiecy bunt”" przeciwko społeczeństwu, które nie oferowało im akceptacji doświadczeń życiowych kobiet. 
Fanziny wydawane przez identyfikujące się z artystami punkowymi, zwłaszcza z ikonami feministycznymi, takimi jak Joan Jett czy Debbie Harry, wkrótce stały się niezwykle popularne wśród nastolatek i młodych kobiet. Szczególnie fanzin "Bikini Kill" (będący podstawą zespołu o tej samej nazwie), tworzony przez Kathleen Hannę i Tobi Vail, główne prowokatorki ruchu, stał się znany po opublikowaniu w nim "Riot Grrrl Manifesto", deklamacji o tym, jakie zasady kierują dziewczynami działającymi w nowo powstałym ruchu.
Środki przekazu.
Ruch wyrażał się głównie poprzez scenę punkową. W tym okresie powstało wiele znanych zespołów, które zdobyły rozgłos, mimo swojego niekomercyjnego charakteru. Powstało także wiele niezależnych wytwórni muzycznych, jak np. Kill Rock Stars (z ang. „zabij gwiazdy rocka”), która poprzez swoją nazwę miała wyrażać sprzeciw wobec szybkiej komercyjnej kariery muzycznej.
Inspiracje.
Jako główną inspirację ruch ten podaje Joan Jett. Wpływ na ideologię miały także takie artystki jak Patti Smith, The Runaways, The Slits i Kleenex. W Polsce inspiracje od Riot Grrrl czerpie dzisiejszy anarchofeministyczny ruch kobiet „Emancypunx”.
Przedstawiciele.
Jednymi z pierwszych zespołów wyrażających ową ideologię były: Bikini Kill, Bratmobile i Heavens to Betsy. Ideologię wyrażały także zespoły z gatunku queercore, których przykładem jest Team Dresch. W ruchu brytyjskim najważniejszy był zespół Huggy Bear, składający się zarówno z kobiet, jak i z mężczyzn. Scenę grunge reprezentowały seattlowski 7 Year Bitch i pochodzące z Los Angeles Hole oraz L7. Ideologię popierał także Kurt Cobain.

</doc>
<doc id="1207476" url="https://pl.wikipedia.org/wiki?curid=1207476" title="Air Serbia">
Air Serbia

Air Serbia – serbskie narodowe linie lotnicze z siedzibą w Belgradzie. Były również narodową linią lotniczą Jugosławii. Głównym hubem jest Port lotniczy Belgrad.
Do 2013 roku linie funkcjonowały pod nazwą Jat Airways. 1 sierpnia 2013 r. rząd Republiki Serbii oraz linie lotnicze Etihad Airways podpisały porozumienie o przekształceniu linii Jat w całkiem nową markę Air Serbia. Nowe linie przejęły dotychczasową siatkę połączeń oraz samoloty ATR, od Etihad Airways dostały w leasing 10 samolotów Airbus A319. Pierwszy z nich, A319-131 YU-APC, wylądował na lotnisku w Belgradzie 19 października 2013 roku. Maszyna przyleciała z Düsseldorfu, na ostatnim odcinku lotu eskortowana była przez dwa MiG-29 serbskich sił powietrznych.
Agencja ratingowa Skytrax przyznała liniom trzy gwiazdki.
Flota.
Flota Air Serbia składa się z 21 samolotów o średnim wieku 14,7 roku (stan na luty 2023 r.). 

</doc>
<doc id="1207486" url="https://pl.wikipedia.org/wiki?curid=1207486" title="Manifest z Göttingen">
Manifest z Göttingen

Manifest z Göttingen – deklaracja 18 wiodących fizyków jądrowych z Republiki Federalnej Niemiec przeciwko sugerowanemu przez rząd kanclerza Konrada Adenauera uzbrojeniu armii RFN w taktyczną broń atomową w latach 50. XX wieku, tj. we wczesnej fazie zimnej wojny. Wówczas po raz pierwszy w historii Niemiec naukowcy poczuli odpowiedzialność za polityczne decyzje i ich konsekwencje.
Tło historyczne.
W czasie II wojny światowej część naukowców – później sygnatariuszy Manifestu z Göttingen na zlecenie nazistowskiego rządu brało udział w projekcie badań nad energią atomową o kryptonimie Uranverein. Wojna zakończyła się zniszczeniem za pomocą bomb atomowych Hiroszimy i Nagasaki. Po II wojnie światowej rozpoczął się okres zimnej wojny. Niemcy zostały podzielone. RFN i NRD znalazły się po przeciwnych stronach „żelaznej kurtyny”. Po wojnie koreańskiej (1950-1953), Republika Federalna Niemiec w roku 1953 utworzyła własną armię, Bundeswehrę. Pojawiło się wówczas wiele protestów przeciwko odbudowie armii RFN. Kilka miesięcy później także NRD odtworzyła swoją armię.
W roku 1953 wynaleziono bombę wodorową. W toku tzw. „wyścigu zbrojeń” światowe supermocarstwa – Stany Zjednoczone i Związek Radziecki zgromadziły ogromny arsenał broni atomowej. Nad całym światem, a w szczególności nad państwami granicznymi „żelaznej kurtyny” zawisła groźba wojny atomowej. Kilka lat później, podczas kubańskiego kryzysu rakietowego, pojawiło się realne zagrożenie globalnym konfliktem nuklearnym.
12 kwietnia roku 1957 grupa 18 wybitnych niemieckich naukowców, znana jako Göttinger 18, napisała manifest o następującej treści:

</doc>
<doc id="1207487" url="https://pl.wikipedia.org/wiki?curid=1207487" title="James McCudden">
James McCudden

James Thomas Byford McCudden (ur. 28 marca 1895 w Gillingham, zm. 9 lipca 1918) – brytyjski pilot myśliwski, jeden z czołowych brytyjskich asów okresu I wojny światowej. Autor 57 zwycięstw powietrznych.
W 1910 rozpoczął służbę wojskową w Królewskim Korpusie Lotniczym jako mechanik. Po wybuchu I wojny światowej został przydzielony do 3 Dywizjonu Lotniczego i w sierpniu 1914 znalazł się w objętej wojną Francji. Pełen entuzjazmu do latania, wkrótce został obserwatorem i zdobywał bezcenne doświadczenie powietrzne w najgorszym dla aliantów okresie panowania w powietrzu niemieckich jednopłatowych Fokkerów. W lipcu 1916 ukończył naukę pilotażu i został przydzielony do 20 Dywizjonu, a następnie 29 Dywizjonu, gdzie latach na samolotach F.E.2 i DH.2. W listopadzie 1916 odniósł upragnione pierwsze zwycięstwo powietrzne.
23 lutego 1917 McCudden powrócił do Anglii, by uczyć latania na samolotach Sopwith Pup młodych pilotów. Następnie krótko służył w 66 Dywizjonie, po czym w połowie sierpnia 1917 powrócił na front wraz z 56 Dywizjonem wyposażonym w samoloty SE.5. To właśnie w tej jednostce, uważanej powszechnie za elitę lotnictwa brytyjskiego, osiągnął swoje największe sukcesy. Do 56 Dywizjonu należeli sami najlepsi piloci brytyjscy (dywizjon został powołany specjalnie do walki z „cyrkiem” Richthofena). 
Mianowany dowódcą eskadry, świetnie sprawdził się na tym stanowisku. Brał udział m.in. w zestrzeleniu niemieckiego asa myśliwskiego Wernera Vossa, który mężnie stawiał czoła angielskim lotnikom. Ulubionym zajęciem McCuddena było jednak samotne polowanie na nieprzyjacielskie samoloty rozpoznawcze, latające na dużej wysokości. Silniki jego samolotu miały specjalne tłoki dostosowane do pracy w warunkach dużego ciśnienia, co pozwalało na latanie na wyższym pułapie. Zwracał szczególną uwagę na stan techniczny karabinów maszynowych, od których sprawności wielokrotnie zależało życie pilota walczącego z nieprzyjacielem. Umiał także doskonale wykorzystywać osłonę, jaką dają chmury i często jego samotne pościgi za wrogim samolotem trwały nawet godzinę. Umiejętna taktyka walki w powietrzu przyniosła mu w lutym 1918 57 zwycięstwo powietrzne, kiedy to zestrzelił dwumiejscowego Hannovera CL.III. Było to ostatnie zwycięstwo powietrzne McCuddena. 
Po odpoczynku w Anglii w 9 lipca 1918 wystartował, by przyłączyć się do 60 Dywizjonu stacjonującego we Francji, ale nigdy nie dotarł na miejsce. Podczas lotu nastąpiła awaria silnika, próba zawrócenia na lotnisko nie udała się i jego samolot runął na ziemię. McCudden zginął tragicznie w wieku 23 lat.

</doc>
<doc id="1207492" url="https://pl.wikipedia.org/wiki?curid=1207492" title="Frenezja romantyczna">
Frenezja romantyczna

Frenezja romantyczna (z fr. "frénétique" – gwałtowny, szaleńczy) – cecha utworów literackich, odznaczająca się obfitością motywów okropności, zbrodni i szaleństwa, a także rozmiłowaniem autorów w opisywaniu makabrycznych scen. W utworach frenetycznych bohaterowie ulegają nikczemnym namiętnościom, pogardliwie odrzuciwszy prawdziwe wartości, co kończy się dla nich tragicznie. Częsta jest też ingerencja piekielnych mocy w losy ludzi.
Frenezja była szczególnie popularna we wczesnym romantyzmie.

</doc>
<doc id="1207495" url="https://pl.wikipedia.org/wiki?curid=1207495" title="Frenezja">
Frenezja



</doc>
<doc id="1207497" url="https://pl.wikipedia.org/wiki?curid=1207497" title="Gloucester (ser)">
Gloucester (ser)

Gloucester – rodzaj angielskiego sera, który produkowany jest w Gloucestershire z krowiego mleka od XVI w. Gloucester jest zaliczany do serów podpuszczkowych, dojrzewających oraz półtwardych. Dojrzały ser gloucester ma smak pikantny.

</doc>
<doc id="1207500" url="https://pl.wikipedia.org/wiki?curid=1207500" title="Jana Hybášková">
Jana Hybášková

Jana Hybášková (ur. 26 czerwca 1965 w Pradze) – czeska polityk i dyplomata, deputowana do Parlamentu Europejskiego VI kadencji (2004–2009).
Życiorys.
Absolwentka Uniwersytetu Karola w Pradze, specjalizująca się w arabistyce. Od 1991 do 1997 była zatrudniona w Ministerstwie Spraw Zagranicznych. W latach 1997–2001 pełniła funkcję ambasadora Republiki Czeskiej w Słowenii, a w okresie 2002–2004 w Kuwejcie i Katarze. Od 2001 do 2002 była doradcą sekretarza stanu ds. europejskich.
W wyborach w 2004 została wybrana do Parlamentu Europejskiego z listy ugrupowania SNK Europejscy Demokraci. Zasiadała w grupie chadeckiej oraz w Komisji Spraw Zagranicznych. Przewodniczyła delegacji do spraw stosunków z Izraelem.
W 2008 stanęła na czele nowo powołanej Europejskiej Partii Demokratycznej, z ramienia której bez powodzenia ubiegała się o reelekcję do Europarlamentu. W 2009 została ogłoszona kandydatką Unii Chrześcijańskiej i Demokratycznej – Czechosłowackiej Partii Ludowej w wyborach parlamentarnych przewidzianych na 2010, jednak nie uzyskała mandatu.
W 2011 mianowana ambasadorem Unii Europejskiej w Iraku. W 2015 została ambasadorem UE w Namibii, pełniła tę funkcję do 2019.

</doc>
<doc id="1207501" url="https://pl.wikipedia.org/wiki?curid=1207501" title="Przedmiot poznania">
Przedmiot poznania

Przedmiot poznania – to, co jest poznawane przez podmiot poznający; to, do czego odnoszą się akty świadomości (jakiejkolwiek władzy poznającej). Jest podstawowym pojęciem epistemologicznym. Przedmiotem poznania może być niemal każdy byt: istota żywa, przedmiot, ale i abstrakcyjne pojęcie (stan rzeczy).

</doc>
<doc id="1207504" url="https://pl.wikipedia.org/wiki?curid=1207504" title="Zamek w Dreźnie">
Zamek w Dreźnie

Rezydencja Wettynów w Dreźnie () – zamek rezydencjonalny książąt Saksonii, przykład sztuki renesansowej i barokowej, znajdujący się w Starym Mieście w Dreźnie.
Obecny zamek ma 800-letnią tradycję. Już w wieku XII, kiedy przodującą rolę odgrywała siedziba w Miśni, istniał tutaj niewielki zamek, o czym świadczą fundamenty znajdujące się pod główną wieżą. W 1382 roku powiększono rezydencję, w 1471 wzniesiono obecne skrzydło zachodnie. Gdy Drezno stało się w 1485 roku stałą rezydencją władców, nastąpiła przebudowa średniowiecznego zamku w budowlę renesansową. W 1530 roku na wysokości bramy północnej został wzniesiony reprezentacyjny zamek mieszkalny, którego budowę zlecił książę Jerzy Brodaty. Dlatego też ta część kompleksu nazywana jest dzisiaj budowlą Jerzego zaś wejście do budowli znane jest jako brama Jerzego. W 1547 roku zamek został ponownie rozbudowany w stylu renesansowym. Hans i Bastian Kramer stworzyli nazwaną później tzw. budowlę Moryca oraz pozostałe skrzydła wokół dziedzińca.
W 1701 zamek częściowo spłonął. Do odbudowy August II Mocny zatrudnił znanych architektów i artystów, wśród nich twórcę Zwingeru – Matthäus Daniel Pöppelmann. Wraz z Raymondem Leplatem i Johannem Melchiorem Dinglingerem stworzyli oni galerię sztuki Grünes Gewölbe (niem. zielone sklepienie), której nazwa pochodziła od barwy, na którą pomalowano ściany pomieszczeń – malachitowej zieleni.
W nocy z 13 na 14 lutego 1945, w czasie alianckiego nalotu dywanowego na Drezno, zamek został zbombardowany i spłonął. Kilkufazowa odbudowa trwała do 2004, kiedy zamek udostępniono zwiedzającym.

</doc>
<doc id="1207512" url="https://pl.wikipedia.org/wiki?curid=1207512" title="Nieheimer">
Nieheimer

Nieheimer – rodzaj niemieckiego sera, który jest produkowany z odtłuszczonego mleka krowiego. Ser ten zaliczany jest do serów dojrzewających, twarogowych oraz twardych. Przed spożyciem ser nieheimer należy zetrzeć na tarce. Ser ten ma ostry smak oraz zapach.

</doc>
<doc id="1207514" url="https://pl.wikipedia.org/wiki?curid=1207514" title="Vincenz Liechtenstein">
Vincenz Liechtenstein

Vincenz Liechtenstein (ur. 30 lipca 1950 w Grazu, zm. 14 stycznia 2008 w Waldstein) – austriacki polityk.
Był synem księcia Henryka Liechtenstein (1916–1991) i księżniczki Elżbiety Charlotty Habsburg (1922–1993). Jego matka była córką ostatniego cesarza Austrii – Karola I. Vincenz pochodził więc z młodszej linii książąt Liechtenstein (jego przodek, Franciszek von Paula był jednym z synów księcia Jana I).
Był politykiem i parlamentarzystą Austriackiej Partii Ludowej. Był członkiem Bundesratu w latach 1988–1996 oraz 1997–2004. Działał w Międzynarodowej Unii Paneuropejskiej.
W 1981 ożenił się z Heleną de Cossé-Brissac (ur. 1960), z którą doczekał się dwóch córek:
W 1991 rozwiódł się z żoną, a w 1999 ożenił się z Robertą Valeri Manera (ur. 1953).

</doc>
<doc id="1207518" url="https://pl.wikipedia.org/wiki?curid=1207518" title="Przemiana bezpośrednia energii">
Przemiana bezpośrednia energii



</doc>
<doc id="1207524" url="https://pl.wikipedia.org/wiki?curid=1207524" title="Dominic Matteo">
Dominic Matteo

Dominic Matteo (ur. 4 kwietnia 1978 roku w Dumfries) – szkocki piłkarz występujący na pozycji obrońcy.
Kariera klubowa.
Dominic Matteo zawodową karierę rozpoczynał w 1992 roku w Liverpoolu, barwy którego do 2000 roku. Dla "The Reds" rozegrał w Premier League 121 meczów i zdobył jedną bramkę. W 1995 roku Matteo został wypożyczony do Sunderlandu, ale dla "Czarnych Kotów" zagrał tylko jedno spotkanie.
Gra Matteo bardzo podobała się ówczesnemu szkoleniowcowi Leeds United – Davidowi O’Leary’emu i w sierpniu 2000 roku Szkot podpisał kontrakt z klubem z Elland Road. W barwach "The Peacocks" zadebiutował już w następnym miesiącu w meczu Ligi Mistrzów przeciwko Milanowi. "Dom" był jednym z najlepszych piłkarzy Leeds w rozgrywkach "Champions League", w których "The Whites" dotarli do półfinału. Podczas fazy grupowej tamtej edycji Champions League strzelił gola Milanowi na San Siro, który, jak się później okazało, zapewnił podopiecznym O’Leary’ego awans do kolejnej rundy. Po odejściu Rio Ferdinanda do Manchesteru United Matteo przejął po nim opaskę kapitańską Leeds. Gdy w 2002 roku ekipa z hrabstwa Yorkshire spadła do The Championship, Matteo zdecydował się pozostać na Elland Road.
Jednak gdy w 2004 roku Leeds zaprzepaściło szansę na powrót do najwyższej klasy rozgrywek w Anglii, przegrywając decydujący baraż, Szkot odszedł z klubu i podpisał trzyletni kontrakt z Blackburn Rovers. W barwach tego zespołu wychowanek Liverpoolu zadebiutował 14 sierpnia w zremisowanym 1:1 spotkaniu z West Bromwich Albion.
W 2007 roku na zasadzie wolnego transferu został zawodnikiem drugoligowego Stoke City, z którym związał się krótkoterminową umową, która obowiązywać miała do lata. Matteo rozegrał dziewięć spotkań i zdobył jedną bramkę, po czym zdecydował się kontynuować przygodę z tym angielskim zespołem również w sezonie 2007/2008. Ostatecznie w zespole Stoke grał do maja 2009 roku.
Kariera reprezentacyjna.
Matteo ma za sobą występy w reprezentacji Anglii do lat 21 oraz w kadrze B. Ostatecznie zdecydował się jednak na występy dla drużyny narodowej Szkocji, bowiem w tym kraju się urodził. W zespole "The Tartan Army" rozegrał sześć spotkań, zadebiutował w nim 16 listopada 2000 roku przegranym 0:2 towarzyskim meczu z Australią.

</doc>
<doc id="1207527" url="https://pl.wikipedia.org/wiki?curid=1207527" title="Bezpośrednia przemiana energii">
Bezpośrednia przemiana energii

Bezpośrednia przemiana energii – sposób przemiany różnych rodzajów energii (np. cieplnej) na energię elektryczną bez udziału czynnika pośredniego (np. para wodna) i ruchomych elementów mechanicznych takich, jak na przykład wirnik czy tłok. Bezpośrednia przemiana energii dotyczy zwłaszcza energii jądrowej (ciepła „reaktorów”, promieniowania radionuklidów).
Obecnie istnieje już kilka rodzajów urządzeń do bezpośredniej przemiany energii:

</doc>
<doc id="1207531" url="https://pl.wikipedia.org/wiki?curid=1207531" title="Roma Nomentana">
Roma Nomentana

Roma Nomentana (wł. "Stazione di Roma Nomentana") – stacja kolejowa w Rzymie, w regionie Lacjum, we Włoszech. Stacja liczy trzy perony. Według klasyfikacji RFI ma kategorię "srebrną"

</doc>
<doc id="1207532" url="https://pl.wikipedia.org/wiki?curid=1207532" title="Jan Guillou">
Jan Guillou

Jan Oscar Sverre Lucien Henri Guillou (ur. 17 stycznia 1944 w Södertälje) – szwedzki pisarz, dziennikarz i scenarzysta.
Życiorys.
Jan Guillou urodził się w 1944 jako dziecko pochodzącego z Francji syna dozorcy francuskiej ambasady w Sztokholmie Charles Guillou i wywodzącej się z zamożnej norweskiej rodziny Marianne Guillou z domu Botolfsen. Od urodzenia miał obywatelstwo francuskie, a szwedzkie uzyskał w roku 1975. Kiedy jego dziadek zmienił miejsce pracy na ambasadę w Helsinkach, jego syn wyjechał wraz z nim. Jan Guillou wraz z matką i jej nowym partnerem zamieszkał w Saltsjöbaden i Näsbypark. Uczył się w liceum Vasa Real, skąd został wydalony za przemoc fizyczną, kradzież i szantaż, następnie przez dwa lata uczył się w szkole z internatem w Södermanland, z której również został wydalony. Ze związku z pierwszą żoną, szwedzką autorką i tłumaczką Mariną Stagh, ma dwoje dzieci syna Dana i córkę Ann-Linn (Szwedzka dziennikarka i feministka). Od 2010 jego żoną jest Ann-Marie Skarp. Guillou wraz z żoną i Lizą Marklund są właścicielami wydawnictwa Piratförlaget. Jest socjalistą, a swoje poglądy umieszcza na lewo od Partii Lewicy. W październiku 2009 szwedzka gazeta Expressen oskarżyła go o to, że w latach 1967 i 1972 współpracował z KGB, opierając oskarżenia o dokumenty opublikowane przez Säkerhetspolisen i wywiady z byłym oficerem KGB Olegiem Gordijewskim. Guillou przyznał, że utrzymywał kontakty z radzieckim wywiadem i brał od nich pieniądze, ale jego celem było wyłącznie zebranie informacji do jego pracy dziennikarskiej.
Kariera dziennikarska.
Jako dziennikarz pracował dla szwedzkich pism FIB aktuellt i Folket i Bild/Kulturfront oraz prowadził programy telewizyjne "Magazinet" (1981–1984), "Rekordmagazinet" oraz "Grabbarna på Fagerhult". W 1973 wraz z Peterem Brattem opublikował serię artykułów o działalności szwedzkiej agencji wywiadowczej IB, w efekcie został oskarżony o szpiegostwo i spędził dziesięć miesięcy w więzieniu. W 1984 został laureatem nagrody prasowej Stora journalistpriset. W latach 2000 – 2004 był szefem szwedzkiej organizacji prasowej Publicistklubben.
Kariera pisarska.
Jako autor jest najbardziej znany z cyklu książek o fikcyjnym szwedzkim agencie wywiadu Carlu Hamiltonie i trylogii "Templariusz" (po polsku wydanej jako "Krzyżowcy") ("Tempelriddaren"), oraz częściowo opartej na własnej biografii książki "Ondskan" – studium zła i przemocy na przykładzie losów 14-letniego Erika bitego przez sadystycznego ojca.
Publikacje książkowe.
Krzyżowcy.
Ta trylogia ma też kontynuację opowiadającą o losach wnuka jej głównego bohatera.
Scenarzysta.
Był scenarzystą dwóch filmów: "Biały rycerz" (1994) oraz "Tribunal" (1995).
Linki zewnętrzne.
Nota biograficzna na stronie wydawnictwa "Pirat Förlaget" 

</doc>
<doc id="1207533" url="https://pl.wikipedia.org/wiki?curid=1207533" title="A Sense of Purpose">
A Sense of Purpose

A Sense of Purpose – dziewiąty studyjny album szwedzkiej melodic death metalowej grupy In Flames. Wydany 4 kwietnia 2008 w Europie nakładem Nuclear Blast, a w Ameryce przez Koch Records 1 kwietnia 2008. Pierwszym singlem z albumu jest The Mirror's Truth, zaś kolejnymi Alias i Delight and Angers. Piosenka "The Chosen Pessimist" zawarta na płycie jest najdłuższym nagraniem zespołu w jego historii. 10 kwietnia 2008 roku album zadebiutował na 1. miejscu szwedzkiego rankingu "Sverigetopplistan" oraz na 28 miejscu "Billboard 200".

</doc>
<doc id="1207541" url="https://pl.wikipedia.org/wiki?curid=1207541" title="Henryk Górski (kartograf)">
Henryk Górski (kartograf)

Henryk Górski (ur. 19 stycznia 1929 w Golubiu (obecnie Golub-Dobrzyń), zm. 13 stycznia 2008 w Warszawie) – polski geograf i kartograf, współautor licznych szkolnych atlasów geograficznych i map, propagator kartografii.
Życiorys.
Po uzyskaniu świadectwa dojrzałości studiował geografię – najpierw krótko w Poznaniu, a następnie na Wydziale Biologii i Nauk o Ziemi Uniwersytetu Warszawskiego.
Jeden z pierwszych absolwentów Katedry Kartografii Instytutu Geograficznego Wydziału Biologii i Nauk o Ziemi UW – tytuł magistra uzyskał w 1955 po wykonaniu ściennej mapy "Dolina dolnej Wisły" w skali 1:250.000.
Od 1953 pracował w Państwowym Przedsiębiorstwie Wydawnictw Kartograficznych, gdzie w latach 1959–1982 był kierownikiem Redakcji Map i Atlasów Szkolnych. Pod jego kierownictwem został opracowany m.in. znany milionom Polaków "Atlas geograficzny" dla szkół średnich, który w latach 1962–2000 miał 32 wydania (jedyny w owym czasie atlas geograficzny przeznaczony dla liceów), "Polska. Atlas geograficzny" wydawany w latach 1966–1972, "Atlas geograficzny Polski" wydawany w latach 1974-89, czy "Polska, kontynenty, świat. Atlas geograficzny dla klas VI-VIII" wydawany w latach 1977-1996. Był również inicjatorem i współredaktorem cieszącego się dużym powodzeniem "Powszechnego atlasu świata", wydanego dwukrotnie: w 1973 i 1974. W kierowanej przez niego redakcji powstawały także mapy ścienne: trzy mapy Polski (dwie fizyczne i gospodarcza), seria map gospodarczych kontynentów oraz nowatorskie mapy na folii do rzutników pisma, tzw. diamapy. Opracowanie tych ważnych pomocy szkolnych było konsultowane ze środowiskiem nauczycieli i dydaktyków geografii, z którymi Henryk Górski przez wiele lat ściśle współpracował.
W latach 1982–1991 kierował Redakcją Kartograficzną Przedsiębiorstwa Eksportu Geodezji i Kartografii „Geokart”, gdzie m.in. zorganizował dużą redakcję kartograficzną. Kierował opracowaniem atlasu narodowego Afganistanu (wydanego w wersji językowej angielskiej i dari, a będącego darem rządu polskiego dla narodu afgańskiego). Był także współpracownikiem i konsultantem licznych innych wydawnictw polskich i zagranicznych, w tym autorem wielu map i redaktorem kilku atlasów.
Po przejściu na emeryturę w 1991 współpracował jako doradca i kartograf z wydawnictwem GeoCenter i spółką Geocenter Bertelsmann Media. Zaadaptował na polski rynek kilka ogólnoinformacyjnych niemieckich atlasów świata, zajmował się redagowaniem atlasów i map samochodowych. Prowadził też firmę kartograficzną Geoida.
W swojej działalności społecznej był propagatorem geografii i kartografii, animatorem międzynarodowych kartograficznych konkursów dziecięcych (m.in. polskiej edycji konkursów rysunków dzieci im. Barbary Petchenik, odbywających się przy okazji międzynarodowych konferencji kartograficznych). Działacz i członek Polskiego Towarzystwa Geograficznego, w którym pełnił różne funkcje, zarówno w Oddziale Warszawskim, jak i w Zarządzie Głównym. W 1964 współorganizował Komisję Kartograficzną PTG, był współinicjatorem wznowienia kwartalnika „Polski Przegląd Kartograficzny”. Aktywnie uczestniczył w wielu konferencjach, seminariach i szkołach kartograficznych, w 2002 był członkiem założycielem Stowarzyszenia Kartografów Polskich.
Był również członkiem doradczego Komitetu ds. Kartografii Ogólnej przy Prezesie Głównego Urzędu Geodezji i Kartografii (1982–1987), Rady Programowej Geografii przy Instytucie Programów Szkolnych, Wspólnej Komisji PRL-RFN ds. oceny treści nauczania geografii i historii, Narodowego Komitetu ds. Międzynarodowej Asocjacji Kartograficznej, gdzie uczestniczył w redagowaniu międzynarodowego słownika terminologii kartograficznej.
W 1972 został odznaczony Złotą Odznaką PTG, w 2002 Medalem PTG, a w 2005 Złotym Krzyżem Zasługi.

</doc>
<doc id="1207542" url="https://pl.wikipedia.org/wiki?curid=1207542" title="The Mirror's Truth">
The Mirror's Truth

The Mirror's Truth - pierwszy singel grupy In Flames pochodzący z albumu "A Sense of Purpose". Płyta zawiera singel oraz trzy utwory niezawarte na krążku "A Sense of Purpose". Projektantem okładki jest Alex Pardee, który pracował również przy tworzeniu okładki do albumu "Conviction" grupy The Used i Aiden.

</doc>
<doc id="1207543" url="https://pl.wikipedia.org/wiki?curid=1207543" title="Bajmirza Hait">
Bajmirza Hait

Bajmirza Hait, ros. Баймирза Хаит, Bajmirza Haitow (ur. 17 lutego 1917, zm. 31 października 2006 w Kolonii) – oficer kolaboracyjnego Legionu Turkiestańskiego i jednocześnie szef oddziału wojskowego Turkiestańskiego Komitetu Narodowego podczas II wojny światowej, emigracyjny turkiestański wykładowca akademicki, uczony i publicysta, sowietolog.
Życiorys.
Uczył się w szkole powszechnej, a następnie w szkole metod kształcenia i wychowania. Nawiązał wówczas kontakty z turkiestańskimi myślicielami narodowymi, jak Sulejman Czołpan, Gafur Guliam, Safizade, czy Refik. Zainteresował się literaturą i muzyką. Rok 1933 okazał się przełomowy w jego życiu ze względu na początek represji stalinowskich wobec turkiestańskiej inteligencji. Od 1934 Bajmirza Hait studiował na kierunku rolniczym Instytutu Andiżańskiego, następnie medycynę w Kokandzie, aż w końcu trafił na wydział historyczny uniwersytetu w Taszkencie. Studia zakończył w 1937. Pracował w wioskach w Kotlinie Fergańskiej nad rzeką Syr-daria. Na początku 1939 został wcielony do Armii Czerwonej. Brał udział w ataku na Polskę we wrześniu tego roku. Następnie ukończył kursy czołgistów. W II połowie 1941 dostał się do niewoli niemieckiej w rejonie Słucka i został osadzony w obozie jenieckim. Wydostał go z niego emigracyjny działacz turkiestański, współpracujący z Niemcami, Mustafa Czokaj. Bajmirza Hait wstąpił do nowo formowanego Legionu Turkiestańskiego, dochodząc do stopnia Waffen-Hauptsturmführera der SS. Ponadto wszedł w skład Turkiestańskiego Komitetu Narodowego w Berlinie, stając na czele oddziału wojskowego. Po zakończeniu wojny zamieszkał w zachodnich Niemczech. Od 1947 pracował na uniwersytecie w Münster. W 1950 uzyskał tytuł profesora filozofii. Zajmował się problematyką politycznej, religijnej i społecznej sytuacji ludów tureckich w ZSRR oraz ich historią. Wydawał książki i publikował artykuły w różnych naukowych czasopismach. Brał udział w licznych konferencjach i kongresach międzynarodowych i krajowych, seminariach, odczytach itp.

</doc>
<doc id="1207546" url="https://pl.wikipedia.org/wiki?curid=1207546" title="United Buddy Bears">
United Buddy Bears

United Buddy Bears – międzynarodowe, wspólne dzieło sztuki, stworzone przez artystów z ponad 140 krajów.
Niedźwiedzie, którym nadano artystyczny kształt – każdy wysoki na 2 metry – stanowią przesłanie nawołujące do życia w pokoju pośród innych ludzi. Misją "United Buddy Bears" jest propagowanie tolerancji i porozumienia pomiędzy narodami, kulturami i religiami. Każdy z niedźwiedzi reprezentuje jeden z krajów Narodów Zjednoczonych i został stworzony indywidualnie przez artystę dla jego ojczyzny.
Artyści zostali wybrani przez ambasadorów lub ministerstwo kultury swojego kraju. Najczęściej przybywali oni do Berlina, aby tam tworzyć indywidualny, wyjątkowy dla swojego kraju charakter niedźwiedzia.
Dzięki różnorodnym formom Buddy Bears, charakterystycznym dla danego kraju, osoba odwiedzająca wystawę wyrusza w „podróż dookoła świata”. Kulturę, historię, ludzi, krajobraz, gospodarkę,
muzykę – to wszystko można dostrzec na każdym z niedźwiedzi i jednocześnie rozbudzić w sobie zainteresowanie dla danego kraju.
United Buddy Bears – światowe tournée.
Ekspozycje "United Buddy Bears" prezentowane były dotychczas na czterech kontynentach podczas dwunastu wystaw; obejrzało je do tej pory ponad 35 milionów odwiedzających.
Wystawy odbyły się w kolejnych latach w różnych miastach:
Patronują im ambasadorzy UNICEF (m.in. Peter Ustinov, Jackie Chan, Ken Done, Christiane Hörbiger, Mia Farrow) oraz burmistrzowie danych miast.
Pod hasłem przewodnim: "Musimy się lepiej poznać, aby łatwiej móc się zrozumieć, bardziej sobie ufać i lepiej ze sobą żyć" inicjatorzy projektu, Eva i Klaus Herlitz, podejmują próbę nakłonienia ludzi do pokojowego współżycia. Z tego też powodu 140 niedźwiedzi stoi obok siebie symbolicznie „ramię w ramię”. Z reguły ustawione są one w wielkim okręgu, zwanym też przez organizatorów "The art of Tolerance".
Udział polskich artystów.
Pierwszy niedźwiedź dla Polski stworzony został w 2002 przez gdańskiego artystę Kamila Sobolewskiego. Po roku miś został zlicytowany a dochód przekazany organizacji UNICEF. Sprzedany niedźwiedź został zastąpiony przez dzieło urodzonej w Bolesławcu polskiej artystki Elżbiety Woźniewskiej. Od tego czasu reprezentował już Polskę w 25 wystawach na 5 kontynentach.
United Buddy Bears – The Minis.
Wielu artystów stworzyło także dla swojego kraju miniaturową wersję "United Buddy Bear" (1 metr wysokości). Ten okręg niedźwiedzi jest również prezentowany w różnych miejscach na całym świecie – często wewnątrz wielkich pasaży i hal, jak np. w centrum Sony w Berlinie lub na lotnisku we Frankfurcie nad Menem.
Pomoc potrzebującym dzieciom.
Nieodłącznym elementem organizowanych wystaw Buddy Bears stała się pomoc dla potrzebujących dzieci. Dzięki datkom i pieniądzom uzyskanym z licytacji niedźwiedzi udało się dotąd zebrać ponad 2,5 miliona euro (stan z końca 2021 r.) dla organizacji UNICEF oraz różnych lokalnych organizacji pomagających dzieciom.
Dzięki zaangażowaniu Jackiego Chana, który w roku 2003 został mianowany ambasadorem UNICEF, już przy otwarciu wystawy w Hongkongu w 2004 roku przekazano czeki, o łącznej wartości 447 000 euro, trzem organizacjom.
United Buddy Bears są licytowane zawsze wtedy, gdy do zbioru dodany zostanie nowy niedźwiedź, stworzony jako kolejny symbol danego kraju, zaś dochód z licytacji przekazywany jest na cele organizacji UNICEF. Dzięki tej stałej wymianie każda wystawa ma swój wyjątkowy, odmienny charakter.
Dodatkowo zmienia się – w zależności od miasta – kolejność niedźwiedzi ustawionych w okręgu. Wynika to z różnic w porządku alfabetycznym każdego kraju, według którego ustawiane są figury.

</doc>
<doc id="1207547" url="https://pl.wikipedia.org/wiki?curid=1207547" title="Aleksandr Kazakow">
Aleksandr Kazakow

Aleksandr Aleksandrowicz Kazakow, ros. Александр Александрович Казаков (ur. 15 stycznia 1889, zm. 1 sierpnia 1919) – rosyjski lotnik, as myśliwski i najskuteczniejszy rosyjski pilot okresu I wojny światowej. Odniósł 20 zwycięstw powietrznych.
Życiorys.
W 1908 wstąpił do szkoły kawalerii, jednakże przyszłość swą wiązał z wojskami powietrznymi. W 1913 rozpoczął szkolenie na pilota myśliwskiego i rozpoczął służbę w cesarskich siłach powietrznych Rosji. Po wybuchu I wojny światowej latał na takich samolotach jak Morane-Saulnier, Spad – SА2, Nieuport 11 i Nieuport 17. Swoje pierwsze zwycięstwo powietrzne odniósł w spektakularny sposób 18 marca 1915, kiedy zaczepił bosakiem o samolot nieprzyjaciela, i nie mogąc się od niego uwolnić po prostu staranował niemieckiego Albatrosa. Po tym dziwnym incydencie powietrznym z wielkim trudem udało mu się wylądować, gdyż pilotowany przez niego Moran stracił podwozie.
Nie miał tak wielu szans na spotkanie wrogiego samolotu, jak piloci na froncie zachodnim, więc liczba jego zwycięstw zwiększała się powoli. Ponadto liczone były tylko zwycięstwa potwierdzone bezsprzecznie, czyli tylko w przypadku jeśli wrogi samolot rozbił się po własnej stronie frontu. Kazakow znany był z tego, że opanował do perfekcji sposób zbliżania się do nieprzyjacielskiego samolotu niezauważony, a następnie atakowania go od tyłu. Myśliwce z jednostki lotniczej w której latał Kazakow, miały wymalowane na sterze kierunku charakterystyczny znak pirackiej czaszki i piszczele. W czasie Wielkiej wojny zaliczono mu 20 pewnych zwycięstw i kilkanaście prawdopodobnych (według innych źródeł 17). Po wybuchu wojny domowej walczył przeciwko bolszewikom w 1 eskadrze słowiańsko-brytyjskiej po stronie białych.
Po wycofaniu się wojsk brytyjskich z Rosji, co stawiało białych w trudnej sytuacji strategicznej, Kazakow 1 sierpnia 1919 wziął udział w pokazach lotniczych dla podniesienia morale oddziałów walczących z bolszewikami. Podczas wykonywania jednego z manewrów, samolot Kazakowa rozbił się o ziemię, a pilot zginął. Większość świadków tego zdarzenia sądziła, że Kazakow popełnił samobójstwo.

</doc>
<doc id="1207579" url="https://pl.wikipedia.org/wiki?curid=1207579" title="Falco sparverius">
Falco sparverius



</doc>
<doc id="1207581" url="https://pl.wikipedia.org/wiki?curid=1207581" title="Paul Bernardo">
Paul Bernardo

Paul Bernardo (ur. 27 sierpnia 1964) – kanadyjski seryjny morderca i sadysta. Razem z żoną Karlą Homolką zamordował 3 młode kobiety.
Między 1987 a 1991 Bernardo dopuścił się co najmniej kilkunastu gwałtów w rejonie Scarborough (obecnie dzielnica Toronto). Jego ofiarami były najczęściej młode kobiety, które zaczynał śledzić, gdy wysiadały z autobusu, zazwyczaj w późnych godzinach wieczornych. Pierwszy gwałt miał miejsce 4 maja 1987 roku.
W 1987 roku Paul poznał Karlę Homolkę, która następnie została jego partnerką. Absolutnie zafascynowana Paulem dziewczyna spełniała wszystkie jego żądania. Bernardo, poznawszy rodzinę Karli dostał obsesji na punkcie młodszej siostry swej narzeczonej, Tammy Lynn. Posłuszna Karla 25 lipca 1990 podała swej siostrze spaghetti przyprawione valium, gwałt jednak nie doszedł do skutku, ponieważ dawka środka uspokajającego zastosowana przez Karlę była zbyt mała i Tammy zbyt wcześnie odzyskała przytomność. 24 grudnia 1990 roku Karla poczęstowała swą siostrę koktajlem jajecznym zawierającym środek uspokajający. Gdy Tammy straciła przytomność, jej siostra przycisnęła do jej nosa szmatę nasączoną weterynaryjnym anestetykiem. Potem dziewczynę rozebrano i Bernardo wraz z kochanką zaczęli ją gwałcić, filmując jednocześnie całe zdarzenie. Tammy zaczęła wymiotować i krztusić się, reanimacja zastosowana przez Karlę nie przyniosła skutku, zatem zbrodnicza para sprzątnęła ślady swych zbrodni, ubrała ofiarę, po czym wezwała karetkę, tłumacząc, że dziewczyna wymiotowała, bo wypiła zbyt wiele. Tammy Lynn Homolka zmarła, nie odzyskawszy przytomności; jej śmierć uznano za nieszczęśliwy wypadek.
Pracując w sklepie zoologicznym Karla poznała nastoletnią dziewczynę, z którą się zaprzyjaźniła do tego stopnia, że nastolatka traktowała Karlę jak starszą siostrę. 7 czerwca 1991 roku Homolka zaprosiła dziewczynę do siebie, na "babski wieczór". Gdy poczęstowana drinkiem zawierającym weterynaryjny środek uspokajający nastolatka straciła przytomność, Homolka i Bernardo rozebrali ją po czym kolejno zgwałcili, ponownie dokumentując wszystko skrupulatnie na taśmie wideo.
15 czerwca 1991 roku Bernardo porwał czternastoletnią Leslie Mahaffy. Zawiózł ją do domu w Port Dalhousie, który dzielił z Karlą, wówczas już jego żoną. Tam związana Leslie została poddana gwałtom i torturom ze strony obojga małżonków Bernardo, którzy, po raz kolejny, zadbali by swoje wyczyny uwiecznić na taśmie wideo. Potem Bernardo udusił ją, a ciało, nie bez pomocy Karli, poćwiartował w piwnicy i zatopił w betonowych blokach. Bloki te następnie wrzucił do jeziora Gibson. Starannie zachowany przez Paula rachunek za dwanaście worków cementu stał się potem jednym z ważnych dowodów podczas procesu. 29 czerwca 1991 dwójka wędkarzy, ojciec i syn, odkryła zatopione w jeziorze bloki, a pęknięcie w jednym z nich odsłoniło oczom przerażonych znalazców ich makabryczną zawartość.
16 kwietnia 1992 Bernardowie porwali Kristen French, piętnastoletnią uczennicę katolickiej szkoły. Podobnie jak Leslie Kristen była torturowana, bita i gwałcona (a jej cierpienia skrupulatnie sfilmowane), potem uduszona, a jej nagie ciało porzucone w rowie, gdzie znaleziono je 30 kwietnia 1992.
W 1995 roku Paul Bernardo został osądzony i skazany na dożywotnie więzienie.

</doc>
<doc id="1207587" url="https://pl.wikipedia.org/wiki?curid=1207587" title="Buteo swainsoni">
Buteo swainsoni



</doc>
<doc id="1207593" url="https://pl.wikipedia.org/wiki?curid=1207593" title="Jason Raize Rothenberg">
Jason Raize Rothenberg



</doc>
<doc id="1207595" url="https://pl.wikipedia.org/wiki?curid=1207595" title="Partie polityczne Iranu">
Partie polityczne Iranu

Zgodnie z 26 artykułem irańskiej konstytucji, dozwolone jest zakładanie partii politycznych oraz stowarzyszeń społecznych i religijnych. W Iranie w 1997 zarejestrowanych było 39 partii oraz stowarzyszeń. Partia, by móc w pełni uczestniczyć w życiu politycznym, musi być zarejestrowana i posiadać pozwolenie Ministerstwa Spraw Wewnętrznych Iranu. W roku 2000 liczba ich wynosiła 103. W ciągu ostatnich lat zarówno liczba tych organizacji, jak i pozycja poszczególnych partii ulegały zmianom.
Główne partie polityczne.
Obecnie istnieje kilka dużych partii, które odgrywają znaczącą rolę w życiu politycznym Iranu.
Dżameje Ruhaniat -e Mobarez – to najstarsza polityczna organizacja. Istnieje od 1979 r. Skupia w sobie duchownych o konserwatywnych poglądach. Wśród jej członków są m.in. Akbar Rafsandżani i Ali Akbar Natek Nuri.
Dżame Zainab to partia skupiająca w swoich szeregach kobiety których celem jest propagowanie aktywności politycznej kobiet, umacnianie islamskich wartości.
Dżabheje Moszarekate Irane Eslami. Partia powstała w 1988 r. Stworzyli ją muzułmańscy intelektualiści, którzy wspierali w wyborach Mohameda Hatamiego. Pierwszym sekretarzem generalnym został brat prezydenta – Mohamed Reza.
Dżamiate Zanane I.R. Iran. Partia skupia kobiety, które promując idee islamu, podkreślają rolę kobiet w życiu publicznym. Sekretarzem Generalnym jest Zahra Mostafawi. W czasie poprzednich wyborów prezydenckich popierała Mohameda Hatamiego.
Istnieją jeszcze partie nie uznawane oficjalnie, które działają na emigracji, np. Ruch Wyzwolenia Islamu, Narodowy Front Demokratyczny, Partia Proanirańska, Demokratyczna Partia Kurdystanu Irańskiego.

</doc>
<doc id="1207599" url="https://pl.wikipedia.org/wiki?curid=1207599" title="Dipol załamany">
Dipol załamany

Dipol załamany (zwany za względu na kształt anteną typu V) – antena dipolowa stosowana zamiast dipoli prostych w celu zwiększenia ich kierunkowości.
Charakterystyka promieniowania anteny typu V jest superpozycją promieniowań pochodzących od obu ramion. Przy odpowiednim kącie rozwarcia można wytłumić listki boczne i zwiększyć moc na kierunku maksymalnego promieniowania. Kolejną zaletą anteny typu V w porównaniu do dipola prostego jest przewaga listka głównego nad wstecznym.
Maksymalna kierunkowość anteny V wynosi:
Kierunkowość określoną powyższym wzorem osiąga się dla kąta rozwarcia ramion określonego następująco:
gdzie:

</doc>
<doc id="1207602" url="https://pl.wikipedia.org/wiki?curid=1207602" title="Rhipidura fuliginosa">
Rhipidura fuliginosa



</doc>
<doc id="1207604" url="https://pl.wikipedia.org/wiki?curid=1207604" title="Petroica macrocephala">
Petroica macrocephala



</doc>
<doc id="1207606" url="https://pl.wikipedia.org/wiki?curid=1207606" title="Creadion carunculatus">
Creadion carunculatus



</doc>
<doc id="1207608" url="https://pl.wikipedia.org/wiki?curid=1207608" title="William Bishop">
William Bishop

William Avery „Billy” Bishop (ur. 8 lutego 1894 w Owen Sound w Ontario, zm. 11 września 1956 w Palm Beach na Florydzie) – kanadyjski pilot myśliwski, jeden z największych asów myśliwskich okresu I wojny światowej i najskuteczniejszy pilot Imperium Brytyjskiego. Autor 72 zwycięstw powietrznych. Nazywany był „Samotnym Jastrzębiem”.
Przyszedł na świat w małym kanadyjskim miasteczku w Ontario jako drugie z trojga dzieci prawnika Williama A. Bishopa i Margaret Bishop. W młodości określany był mianem maminsynka i nikt nie dawał mu najmniejszych szans, że zostanie bohaterem Kanady w I wojnie światowej. Miał wadę wymowy, wolał taniec od jakiejkolwiek dyscypliny sportowej, dlatego nie miał dobrej opinii wśród kolegów. Był słabym uczniem, uciekał ze szkoły, by grać w bilard. Jego nauczyciele obawiali się, że niczego w życiu nie osiągnie. Jako kadet elitarnej Royal Military College, do której wstąpił w 1911 roku, wsławił się zapisem w kronice uczelni, że był chyba najgorszym kadetem w jej historii. W 1914 miał być usunięty z akademii za oszukiwanie przy grze w karty, jednak wszelkie działania w tym kierunku zniweczył wybuch I wojny światowej.
William Bishop miał poważne problemy w przystosowaniu się do życia wojskowego. Podobnie jak w szkole kadetów nie znosił dyscypliny, ponadto uzależnił się od alkoholu. W grudniu 1915 roku po służbie w Kanadyjskich Siłach Ekspedycyjnych, został przeniesiony do Królewskiego Korpusu Lotniczego. Licencję pilota otrzymał w 1917 roku. Jego debiut za sterami samolotu zakończył się spektakularną kraksą, kiedy to w pierwszym samodzielnym locie Bishop rozbił powierzony mu myśliwiec Nieuport 17. Do końca kariery wyróżniał się fatalnymi startami i lądowaniami. Posiadał za to najważniejszą cechę dla pilota myśliwskiego – skuteczność w walce z przeciwnikiem w powietrzu. Billy Bishop był dobrym strzelcem. Strzelał od czasu, gdy dostał od ojca pod choinkę strzelbę i obietnicę, że otrzyma 25 centów za każdą upolowaną wiewiórkę. Umiejętności myśliwskie przydały mu się na froncie – w walkach powietrznych często zestrzeliwał niemieckie samoloty jedną salwą.
25 marca 1917 roku Bishop osiągnął pierwsze zwycięstwo, pokonując w powietrzu niemieckiego Albatrosa D.III. Największy sukces w karierze pilota myśliwskiego odniósł 2 czerwca 1917 roku, kiedy to sam wczesnym rankiem, bez ubezpieczenia, poleciał za linie niemieckie. Niebieska maszyna Nieuport 17, którą pilotował nadleciała nad przypadkowo wybrane lotnisko niemieckie. Billy Bishop najpierw ostrzelał je z karabinów maszynowych, a następnie zestrzelił startującego Albatrosa. Drugiego tak nastraszył, że jego pilot w czasie startu uderzył w drzewo. Dwa następne Albatrosy, które wzbiły się w powietrze, zostały przez Bishopa zestrzelone. Pozbawiony amunicji, powrócił do bazy. Była 5.30 rano. Jego towarzysze broni jeszcze spali. Ta spektakularna akcja przyniosła mu Krzyż Wiktorii – pierwszy raz przyznany kanadyjskiemu lotnikowi.
W chwili zakończenia I wojny światowej Billy Bishop okazał się największym, obok Foncka, żyjącym asem lotnictwa myśliwskiego. Zestrzelił co najmniej 72 samoloty przeciwnika. W uznaniu zasług i sukcesów powietrznych otrzymał, oprócz Krzyża Wiktorii: dwukrotnie Order Wybitnej Służby, Military Cross, Distinguished Flying Cross, francuską Legię Honorową V Klasy i francuski Krzyż Wojenny.

</doc>
<doc id="1207611" url="https://pl.wikipedia.org/wiki?curid=1207611" title="Petroica australis">
Petroica australis



</doc>
<doc id="1207612" url="https://pl.wikipedia.org/wiki?curid=1207612" title="Trynacja">
Trynacja

Trynacja – forma trzykrotnego odprawiania Mszy świętej tego samego dnia. 
Odprawianie trzech mszy w ciągu jednego dnia jest uzasadnione tylko w przypadku braku kapłanów. Z ważnych względów duszpasterskich może być ona dopuszczalna i odprawiana za zgodą biskupa.
Biskup ordynariusz może jej udzielić kapłanowi tylko w przypadku niedziel i świąt tzw. nakazanych. Ponadto, aby w takiej sytuacji można było sprawować po raz trzeci Mszę św., muszą być spełnione jeszcze trzy warunki: a) brakuje kapłana, który mógłby w tym dniu odprawić jedną lub dwie Msze św., b) zachodzi konieczność duszpasterska odprawienia takiej liczby Mszy św., c) żadna z mszy, którą odprawania w danym dniu trynujący kapłan, nie jest koncelebrowana.
Wyjątkiem od wyżej wskazanych reguł są dwa dni w roku liturgicznym: Wspomnienie Wszystkich Wiernych Zmarłych (2 listopada) oraz Uroczystość Narodzenia Pańskiego – w te dwa dni każdy kapłan na mocy prawa powszechnego może odprawić trzy Msze święte i może odprawić je w koncelebrze, z tym, że 2 listopada tylko jedna z tych trzech Mszy może być w dowolnej intencji (za którą kapłan może pobrać stypendium), natomiast pozostałe dwie odpowiednio – w intencji wskaznej przez papieża oraz za wszystkich wiernych zmarłych.

</doc>
<doc id="1207613" url="https://pl.wikipedia.org/wiki?curid=1207613" title="Geografia Serbii">
Geografia Serbii

Serbia jest państwem leżącym w południowo-wschodniej Europie, bez dostępu do morza. Kraj leży na Bałkanach – historycznie największym i najstarszym regionie Europy. Kraj cechuje się wyżynnym i górzystym krajobrazem na południu i nizinnym na północy, gdzie panuje klimat umiarkowany ciepły. Serbia jest jednym z państw powstałych w wyniku rozpadu byłej Jugosławii.
Powierzchnia i granice.
Skrajne punkty: północny 46°10′N, południowy 41°50′N, zachodni 19°10′E, wschodni 23°00′E. Rozciągłość południkowa wynosi 480 km, rozciągłość równoleżnikowa 310 km.
Serbia graniczy z następującymi państwami:
Budowa geologiczna i rzeźba.
Kraj podzielony jest na dwa obszary krajobrazowe nizinną północ, gdzie udział terenów nizinnych stanowi niecałe 30% i wyżynno-górzyste południe wraz z centrum kraju. Jeśli weźmie się pod uwagę terytorium Kosowa, w Serbii udział terenów wysoko położonych, czyli gór i wyżyn wynosi nieco ponad 70% powierzchni kraju.
Cały system gór Serbii wchodzi w skład Bałkanów, które pod względem geologicznym są południowym przedłużeniem Karpat.
Trzon Serbii stanowią ciągnące się mniej więcej z południa na północ Góry Dynarskie, których wschodnią granicę wyznacza Morawa Południowa. Rzeka ta oddziela Góry Dynarskie od Gór Wschodnioserbskich. Góry Dynarskie zbudowane są przeważnie z dolomitów i wapieni z udziałem skał wulkanicznych. Na południowym zachodzie leżą góry Prokletije i Szar Płanina o maksymalnej wysokości 2656 m n.p.m. (Djeravica w górach Prokletije).
Góry Wschodnioserbskie, nazywane też Rudawami Wschodnioserbskimi, są górotworem niższym niż obszary leżące na zachodzie. Rtanj jest najwyższym szczytem tych gór i wznosi się na 1560 m n.p.m. Najwyższy punkt Serbii to Midżur w paśmie górskim Stara Płanina na granicy z Bułgarią (2169 m n.p.m.), a jeśli wziąć pod uwagę Kosowo, to najwyższym miejscem w Serbii jest Djeravica (2656 m n.p.m.).
Północna część kraju jest nizinna i tworzy zapadlisko tektoniczne, którego całość nazywa się Wielką Niziną Węgierską, otoczoną zewsząd górami. Obszar jest urodzajną i rozległą równiną (część Niziny Środkowodunajskiej) z niewysokimi górami Fruška Gora. Nizina ta nazywa też Nizina Panońską jest wypełniona pochodzącymi z mezozoiku osadami jeziornymi i rzecznymi której przeciętna wysokość wynosi od 100 do 300 m n.p.m.
Klimat.
Serbia leży na granicy dwóch stref klimatycznych, umiarkowanej ciepłej na północy i podzwrotnikowej na południu. Cały obszar Serbii znajduje się pod wpływem kontynentalnych mas powietrza. Oznacza to występowanie dość chłodnych, a nawet mroźnych zim i ciepłych, a czasami gorących i także suchych lat.
Temperatura zimą wynosi od −1 °C do +3 °C, gdzie do częstych zjawisk należą mrozy. Latem jest gorąco i średnie wartości wynoszą od 23 °C do 28 °C. W górach występuje piętrowość klimatyczna, w wyższych partiach Gór Dynarskich ujemne temperatury mogą utrzymywać się nawet do maja. Kraj cechuje dość duże dobowe wahania temperatur co wiąże się z kontynentalizmem.
Obszary na nizinach otrzymują średnie ilości opadów rzędu 600–700 mm, zaś w górach opady są wyższe i średnie roczne wartości wynoszą 1000 mm. Zimą często pada śnieg, który w górach otrzymuje się dość długo, nawet do końca kwietnia. Wiosną, latem i jesienią pada deszcz, przy czym na terenach nisko położonych latem deszcze są znikome, często występują kilkutygodniowe susze.
Wody.
Większość kraju należy do zlewiska Morza Czarnego, a jedynie niewielka część do Morza Adriatyckiego. Sieć rzeczna kraju jest dobrze rozwinięta, w kraju płynie kilka dużych zasobnych w wodę rzek i dziesiątki mniejszych rzek górskich i śródgórskich. Największa rzeką jest Dunaj, którego jedynie niewielki odcinek przepływa na północy kraju. Do Dunaju uchodzi inna ważna rzeka jaką jest Sawa. Ważnym dopływem Sawy jest Drina. Te trzy rzeki są ciekami, których odcinki znajdują się w granicach Serbii. Jedyną rzeka w całości płynąca na terenie Serbii jest Wielka Morawa, której łączna długość od źródeł Zachodniej Morawy wynosi 493 km. Wszystkie te rzeki na większości swych odcinków są żeglowne, a to oznacza możliwość używania transportu wodne i możliwość dopłynięcia do Morza Czarnego. Na terenie Serbii znajduje się niewielka ilość małych jezior naturalnych, o powierzchni nie przekraczających 6 km²; są to głównie jeziora krasowe lub polodowcowe. Na północy w wielu miejscach spotkać można obszary bagien i terenów podmokłych, często występujących w sąsiedztwie rzek.
Gleby.
Serbia posiada żyzne pokrywy glebowe. Cały jej północnych obszar, gdzie występują niziny jest pokryty żyznymi czarnoziemami, oraz czarnymi i brunatnymi glebami bagiennymi występującymi na terenach podmokłych. W środkowej części kraju, gdzie obszar nie jest jeszcze wysoko położony występują także czarne gleby, a poza nimi gleby bielicowe. Na południu kraju występują gleby górskie, gdzie tereny Gór Dynarskich, występuje "terra rossa", pokrywająca wapienne podłoże.
Flora.
Serbia, jak i cały obszar byłej Jugosławii leży w europejskiej strefie lasów mieszanych. Lasy zajmują 27% powierzchni kraju, lecz występują w niewielkich kompleksach skupiając się głównie na południu kraju w rejonach gór i wyżyn. Północne nizinne regiony kraju są bardzo słabo zalesione, znaczny udział ma tutaj rolnictwo (łąki i pola uprawne). Na terenach nisko położonych w znacznym stopniu występują lasy liściaste, gdzie rosną buki, dęby, klony i wiązy. Wyżej występują lasy mieszane dęby i buki w mozaice ze świerkami. Wyżej w górach zgodnie piętrowością roślinną ekosystem leśny przechodzi w lasy iglaste, gdzie rosną jodły i świerki. Wysoko górach występują łąki górskie i charakterystyczna dla gór Europy kosodrzewina.
Fauna.
Fauna Serbii jest dość bogata pod względem gatunkowym. Świat zwierząt jest typowy dla obszarów europejskich lasów mieszanych. W lasach żyją jelenie, wilki oraz lisy i wiele innych gatunków jakie można spotkać w lasach Europy. Wyżej w lasach górskich występują niedźwiedzie i rysie oraz żbiki. Do dużych ssaków gór należy rzadko występujący muflon. Wysoko w górach żyją kozice. Serbia, jak i cały region Bałkanów obfituje w gady, gdzie powszechnym gatunkiem są żmije zygzakowate, żmije nosorogie, gniewosze, a także w południowo-zachodniej części kraju żółw grecki. Z płazów charakterystyczna jest salamandra. Z ptaków powszechne są bażanty, żurawie, gęsi i kaczki.
W kraju istnieje 5 parków narodowych (w tym jeden na terenie Kosowa), największy – Đerdap (Djerdap) (64 tys. ha) w dolinie Dunaju.

</doc>
<doc id="1207618" url="https://pl.wikipedia.org/wiki?curid=1207618" title="Droga krajowa B33 (Niemcy)">
Droga krajowa B33 (Niemcy)

Droga krajowa 33 () – niemiecka droga krajowa przebiegająca na osi północny zachód południowy wschód od skrzyżowania z drogą B28 na obwodnicy Willstätt, przez Offenburg, Gengebach, Villingen, Konstancja, Markdorf do skrzyżowania z drogami B30 i B32 w Ravensburgu w Badenii Wirtembergii.
Droga krajowa 33a () przebiega w całości po terenie miasta Offenburga na osi wschód zachód i stanowi połączenie drogi "B33" z autostradą A5 na węźle "Offenburg". Droga ma ok. 2 km długości.
Trasy europejskie.
Droga B33 pomiędzy skrzyżowaniem z drogą B33a w Offenburgu a węzłem "Donaueschingen" na autostradzie A864 jest częścią trasy europejskiej E531 (ok. 87 km).
Droga B33a jest na całej swej długości częścią trasy europejskiej E531 (ok. 2 km).
Miejscowości leżące przy B33.
Willstätt, Griesheim, Offenburg, Eigersweier, Zunsweier, Berghaupten, Gengebach, Biberach, Steinach, Haslach im Kinzigtal, Hausach, Gutach (Kinzig), Steingrün, Hornberg, Trieberg, Nußbach, St. Georgen im Schwarzwald, Schören, Mönchweiler, Villingen, Bad Dürrheim, Singen (Hohentwiel), Radolfzell am Bodensee, Allensbach, Konstancja, Meersburg, Stetten, Ittendorf, Markdorf, Leimbach, Hepbach, Hefigkofen, Dürnast, Bavendorf, Ravensburg.

</doc>
<doc id="1207621" url="https://pl.wikipedia.org/wiki?curid=1207621" title="Droga krajowa B33a (Niemcy)">
Droga krajowa B33a (Niemcy)



</doc>
<doc id="1207625" url="https://pl.wikipedia.org/wiki?curid=1207625" title="Tegenaria ferruginea">
Tegenaria ferruginea



</doc>
<doc id="1207627" url="https://pl.wikipedia.org/wiki?curid=1207627" title="Aratinga jandaya">
Aratinga jandaya



</doc>
<doc id="1207628" url="https://pl.wikipedia.org/wiki?curid=1207628" title="Hamulce">
Hamulce



</doc>
<doc id="1207629" url="https://pl.wikipedia.org/wiki?curid=1207629" title="Herb Końskich">
Herb Końskich

Herb Końskich – jeden z symboli miasta Końskie i gminy Końskie w postaci herbu.
Wygląd i symbolika.
Herb przedstawia na czerwonej tarczy inicjały splecionych liter „J”, „M” i „K” barwy żółtej.
Litery nawiązują do fundatora miasta Jana Małachowskiego, kanclerza wielkiego koronnego oraz do nazwy miasta.
Historia.
Wzór herbowy przedstawiający splecione litery widnieje na pieczęciach miejskich z XVIII w. oraz w Albumie Heroldii Królestwa Polskiego. W 1965 roku, według wzoru dawnej pieczęci, został stworzony nowy monogram na potrzeby publikacji Miasta polskie w tysiącleciu. Monogram ten funkcjonował nieoficjalnie jako herb miasta do 1995 roku, kiedy to w niezmienionej formie został ustanowiony w Statucie Gminy Końskie. W 1996 roku litery otrzymały barwę złotą.
Kontrowersje.
Herb umieszczony został na niewłaściwej tarczy, złota barwa liter jest nieuzasadniona, monogram nieczytelny i dalece odbiegający od zachowanego wzoru z przywileju lokacyjnego.

</doc>
<doc id="1207630" url="https://pl.wikipedia.org/wiki?curid=1207630" title="Aratinga cactorum">
Aratinga cactorum



</doc>
<doc id="1207632" url="https://pl.wikipedia.org/wiki?curid=1207632" title="Notatnik++">
Notatnik++



</doc>
<doc id="1207640" url="https://pl.wikipedia.org/wiki?curid=1207640" title="Andrew Beauchamp-Proctor">
Andrew Beauchamp-Proctor

Andrew Frederick Weatherby Beauchamp-Proctor (ur. 4 września 1894 w Kapsztadzie, zm. 21 czerwca 1921) – południowoafrykański pilot myśliwski, jeden z największych asów myśliwskich okresu I wojny światowej. Autor 54 zwycięstw powietrznych, w tym 16 balonów obserwacyjnych - 8 na liście „Balloon Busters”.
Pochodzący z Kapsztadu Andrew Beauchamp-Proctor po wybuchu wojny zaciągnął się do "Duke of Edinburgh's Own Rifles" Pułku Piechoty Afryki Południowej. Służył tam jako sygnalista do sierpnia 1915 roku. Ponownie zaciągnął się do RAFu w 1917 roku i po ukończeniu szkoły pilotów w Oksfordzie 10 czerwca 1917 roku został przydzielony do 84 Eskadry.
Największe sukcesy powietrzne osiągnął w 84 Dywizjonie, w którym zaczął służbę w lipcu 1917 latając na samolocie SE5. W uznaniu zasług i sukcesów wojennych otrzymał prawie wszystkie najcenniejsze brytyjskie odznaczenia wojskowe: 
Proctor zginął tragicznie w katastrofie lotniczej 21 czerwca 1921, kiedy pilotowany przez niego samolot Sopwith Snipe rozbił się o ziemię.

</doc>
<doc id="1207641" url="https://pl.wikipedia.org/wiki?curid=1207641" title="Robert Bayly">
Robert Bayly

Robert Bayly (ur. 22 lutego 1988 w Dublinie) – irlandzki piłkarz występujący na pozycji ofensywnego pomocnika. Obecnie gra w Bohemian F.C.
Kariera klubowa.
Robert Bayly zawodową karierę rozpoczął w klubie ze swojego rodzinnego Dublina – Shelbourne. W 2006 przeniósł się do angielskiego Leeds United, w barwach którego zadebiutował 24 października tego samego roku w pojedynku z Southend United w ramach Pucharu Ligi Angielskiej. 26 października Bayly podpisał swój pierwszy profesjonalny kontrakt, a z klubem z Elland Road związał się na dwa lata. Oficjalny debiut w barwach „The Peacocks” Irlandczyk zaliczył w ostatnim meczu sezonu 2006/2007 przeciwko Derby County. W spotkaniu tym Bayly został ukarany czerwoną kartką za faul na Craigu Faganie.
W 2009 Bayly powrócił do Irlandii i został graczem Sportingu Fingal. Grał tam przez rok i zdobył Puchar kraju. Latem 2010 zawodnik podpisał kontrakt z Shamrock Rovers. W lutym 2011 został zawodnikiem Bohemian F.C.
Kariera reprezentacyjna.
Bayly ma za sobą występy w młodzieżowej reprezentacji Irlandii do lat 18.

</doc>
<doc id="1207642" url="https://pl.wikipedia.org/wiki?curid=1207642" title="Marian Zgórniak">
Marian Zgórniak

Marian Zgórniak (ur. 5 grudnia 1924 w Ropicy Polskiej koło Gorlic; zm. 18 listopada 2007 w Krakowie) – profesor historii i prawnik, członek rzeczywisty Polskiej Akademii Umiejętności, profesor Uniwersytetu Jagiellońskiego i Krakowskiej Szkoły Wyższej im. A. Frycza Modrzewskiego.
Życiorys.
W czasie okupacji niemieckiej żołnierz ZWZ-AK. 2 czerwca 1942 został aresztowany i uwięziony w Gorlicach, trafił do więzienia w Jaśle, a następnie w Tarnowie. Od 19 stycznia 1943 był więźniem obozu koncentracyjnego Auschwitz, a w 1945 roku obozów Gross-Rosen i Buchenwald. Zdołał uciec wraz z kilkoma kolegami podczas ewakuacji z Buchenwaldu do kolejnego obozu. Okres od zakończenia wojny do maja 1946 spędził w amerykańskiej strefie okupacyjnej. Po maturze, w 1947 roku, rozpoczął studia historyczne, a rok później prawnicze na Uniwersytecie Jagiellońskim w Krakowie. Wkrótce został asystentem na Wydziale Historycznym UJ. W 1959 uzyskał stopień doktora historii, a w 1982 został profesorem zwyczajnym. W 1976 powierzono mu kierownictwo Zakładu Historii Powszechnej Najnowszej w Instytucie Historii UJ. Stanowisko to piastował do 1995 roku.
Wieloletni członek Komitetu Redakcyjnego kwartalnika historii wojskowości "Wojskowy Przegląd Historyczny".
Odznaczony: Srebrny Krzyż Zasługi z Mieczami (1944), Krzyż Armii Krajowej (1970), Złoty Krzyż Zasługi (1973), Krzyż Kawalerski OOP (1975), Krzyż Oświęcimski (1988) Krzyż Komandorski (1998) i Krzyż Komandorski z Gwiazdą (2003) Orderu Odrodzenia Polski. Honorowy obywatel Gorlic. Pochowany został na Cmentarzu Salwatorskim w Krakowie.

</doc>
<doc id="1207651" url="https://pl.wikipedia.org/wiki?curid=1207651" title="Alichan Kantemir">
Alichan Kantemir

Alichan Kantemir, ros. Алихан Кантемир, Alichan Gadojewicz Kantemirow (ur. 9 maja 1886 w Osetii w Rosji, zm. 16 kwietnia 1963 w Monachium) – azerbejdżański działacz państwowy, współorganizator i przewodniczący kolaboracyjnego Północnokaukaskiego Komitetu Narodowego podczas II wojny światowej, emigracyjny działacz i publicysta.
Życiorys.
Studiował prawo na uniwersytecie w Petersburgu. W latach 1918-1920 działał we władzach niepodległej Demokratycznej Republiki Azerbejdżanu. Po jej obaleniu przez bolszewików w 1920 r., udał się na emigrację do Turcji. Prowadził w Ankarze i Stambule działalność polityczną mającą doprowadzić do zjednoczenia wszystkich emigracyjnych środowisk północnokaukaskich. W 1934 r. przeniósł się do Niemiec. W okresie II wojny światowej podjął kolaborację z Niemcami. W 1941 r. był jednym z organizatorów Północnokaukaskiego Komitetu Narodowego w Berlinie, zostając jego przewodniczącym. Komitet prowadził działalność propagandową, oświatową i kulturalną wśród żołnierzy Legionu Północnokaukaskiego. Po zakończeniu wojny zamieszkał w zachodnich Niemczech. Działał w kaukaskich organizacjach emigracyjnych. W 1954 r. A. Kantemir stanął na czele redakcji magazynu "Ełmedżele" ("Елмеджеле"), wydawanego przez Instytut Badań Związku Sowieckiego w 3 językach: rosyjskim, angielskim i tureckim; był też redaktorem innych pism m.in. "Kawkaz" ("Кавказ"). Zmarł w Monachium w 1963 r.

</doc>
<doc id="1207655" url="https://pl.wikipedia.org/wiki?curid=1207655" title="Prunus persica">
Prunus persica



</doc>
<doc id="1207657" url="https://pl.wikipedia.org/wiki?curid=1207657" title="Fokker E.II">
Fokker E.II

Fokker E.II – niemiecki samolot myśliwski z okresu I wojny światowej.
Opis ogólny.
Fokker E.II (znany także jako Fokker M.14) to drugi z serii jednopłatowych myśliwców niemieckich firmy Fokker ("Eindecker", czyli "jednopłatowiec") użytych podczas I wojny światowej, który posiadał karabin maszynowy zsynchronizowany z obrotami śmigła. Ponieważ technologia ta była w momencie wejścia E.II do służby niedostępna dla lotnictwa państw Ententy a jej użycie znacznie podnosiło łatwość i celność prowadzenia ognia z broni pokładowej, jednopłatowe Fokkery (E.I, E.II, E.III, E.IV) stały się jednymi z najbardziej znanych myśliwców I wojny światowej.
Projekt i rozwój.
Po wprowadzeniu do służby pierwszych Fokkerów E.I dosyć szybko okazało się, że zainstalowany na nich 80-konny silnik Oberursel U.0, powstały na licencji francuskiego silnika Gnôme, ma dalece niewystarczającą moc. W związku z tym już w czerwcu 1915 konstruktor holenderski Anton Fokker zaprezentował niemieckiemu dowództwu (w tym księciu Wilhelmowi) kolejną wersję jednopłatowego myśliwca, tym razem wyposażoną w 100 konny silnik rotacyjny Oberursel U.1. Pokaz ten odbył się najpierw 15 czerwca 1915 na lotnisku 5. Armii, a potem 23 i 24 czerwca samolot był prezentowany dowództwu 6. Armii na lotnisku w Douai. Fokker był tak pewien znakomitych własności swego samolotu, że podczas pokazów sam szukał wrogich samolotów, które mógłby zaatakować – bez skutku.
Poza wprowadzeniem mocniejszego silnika konstrukcja samolotu pozostała praktycznie taka sama jak w Fokkerze E.I. Jedynymi dodatkowymi zmianami, jakie wprowadzono, było powiększenie wielkości zbiornika paliwa (E.II mógł zabrać 66 kg, w sytuacji, kiedy E.I tylko 50 kg) i dodanie zagłówka do siedzenia pilota, co bardzo pomagało pilotowi lecącemu w otwartej kabinie bez owiewki, narażonemu na ciągłe działanie strug powietrza przy średniej prędkości ponad 100 km/h.
Prawdziwą przewagę nad samolotami używanymi przez Ententę w tym okresie (rok 1915) dawał pilotowi Fokkera E.II synchronizator pozwalający na strzelanie z pojedynczego karabinu maszynowego Spandau lMG 08 pomiędzy łopatami pracującego śmigła, bez obaw o jego uszkodzenie. Konstrukcja myśliwców tego okresu nie pozwalała jeszcze na umieszczenie karabinów maszynowych w skrzydłach, więc w zamian karabiny maszynowe musiały być umieszczane na górnej powierzchni płata dwupłatowców (co jednak było powodem dużych trudności z przeładowywaniem i celowaniem), lub w kabinie strzelca/pilota umieszczonej przed śmigłem (konstrukcje ze śmigłami pchającymi). Mimo wprowadzenia do produkcji E.II, Fokkery E.I były produkowane równolegle z nimi. Wynikało to z ograniczonej dostępności 100 konnych silników. Wobec tego to, czy kadłub samolotu w hali produkcyjnej kończył jako Fokker E.I czy Fokker E.II, zależało od dostępnego aktualnie silnika. Już po wprowadzeniu E.II okazało się, że podjęta przy okazji konstrukcji E.I decyzja o skróceniu skrzydeł w celu zwiększenia maksymalnej szybkości była błędna – traciła na tym manewrowość i zdolność wznoszenia samolotu. W związku z tym na bazie E.II opracowano nową wersję myśliwca – Fokkera E.III. Do grudnia 1915 roku, czyli momentu wprowadzenia do produkcji E.III, wyprodukowano 49 Fokkerów E.II, z czego 45 zostało wysłanych na front zachodni. Te E.II, które w wyniku uszkodzeń wymagały napraw w fabryce, były potem przerabiane na E.III.
Opis konstrukcji.
Fokker E.II to średniopłat z kadłubem o przekroju prostokątnym, zwężającym się ku tyłowi, z usterzeniem pozbawionym ruchomych części – sterowanie odbywało się poprzez wychylenie całej powierzchni statecznika poziomego lub pionowego. Skrzydła pozbawione były lotek, a dzięki elastycznej strukturze sterowanie odbywało się poprzez kontrolowaną zmianę (skręcenie) profilu skrzydła za pomocą linek przechodzących przez przednią część kokpitu. Szkielet kadłuba, który tworzyła kratownica spawana z rur stalowych usztywniana drutem, pokryty był głównie płótnem – jedynie przednia część kadłuba przed kabiną pilota i większa część silnika pokryta była blachą duralową. Skrzydła były prostokątne, dwudźwigarowe, o szkielecie drewnianym krytym płótnem, usztywnione za pomocą linek mocowanych do charakterystycznych kozłów umieszczonych nad i pod kadłubem. Podwozie przednie stałe również oparte było na spawanych metalowych rurach, z tyłu zastosowano płozę ogonową. Samolot był dość prymitywną konstrukcją, nie posiadał nawet przepustnicy pozwalającej na regulowanie obrotów silnika, a brak lotek znacznie ograniczał jego manewrowość. Ponieważ samolot nie posiadał mechanicznej pompy paliwa, pilot co około 10 minut musiał podpompowywać paliwo ręcznie.
Działania bojowe.
Fokkery E.II były używane głównie do ochrony własnych lotnisk i strącania maszyn zwiadowczych nieprzyjaciela. Wynikało to m.in. z zakazu zapuszczania się tymi samolotami nad terytorium wroga wydanego przez niemieckie dowództwo – chodziło o to, aby synchronizator nie wpadł w ręce państw Ententy. Dopiero następca tego samolotu, Fokker E.III, był używany do formowania pierwszych niemieckich eskadr myśliwskich. 
Mimo niedostatków E.II i kolejnych jednopłatowców konstrukcji Fokkera, w początkowym okresie wojny piloci niemieccy latający na tych maszynach odnosili duże sukcesy, zestrzeliwując prawie każdą maszynę wrogą, jaka znalazła się w ich zasięgu. Doprowadziło to do uzyskania przez Niemców zdecydowanej przewagi powietrznej na zachodnim froncie w okresie pomiędzy sierpniem 1915 i marcem 1916. Okres ten został nazwany w prasie brytyjskiej "biczem Fokkera". Koniec zdecydowanego panowania Niemców w powietrzu przyniosło dopiero szersze wprowadzenie do walki przez Brytyjczyków samolotów Royal Aircraft Factory F.E.2b i Airco DH.2, a przez Francuzów niewielkiego Nieuport 11. Myśliwce te ciągle nie miały synchronizatora, ale ich właściwości manewrowe pozwoliły na skuteczną walkę z ówczesnymi Fokkerami.

</doc>
<doc id="1207659" url="https://pl.wikipedia.org/wiki?curid=1207659" title="Doktorzy honoris causa Politechniki Łódzkiej">
Doktorzy honoris causa Politechniki Łódzkiej

Poniżej znajduje się lista doktorów honoris causa Politechniki Łódzkiej.

</doc>
<doc id="1207662" url="https://pl.wikipedia.org/wiki?curid=1207662" title="Ranking CEV dla europejskich pucharów">
Ranking CEV dla europejskich pucharów

Ranking CEV Europejskich Pucharów – ranking sporządzany przez Europejską Konfederację Piłki Siatkowej (CEV) w celu zestawienia europejskich krajowych związków piłki siatkowej, na podstawie wyników osiąganych przez drużyny klubowe każdej z tych federacji podczas rozgrywek europejskich pucharów, w określonym przedziale czasowym. Obejmuje on w sumie 4 odrębne zestawienia, osobne dla:
Idea tworzenia rankingu przez CEV bezpośrednio wynikała z wprowadzonej przez tę organizację - pod koniec 2006 - koncepcji gruntownej reformy wszystkich rozgrywek europejskich pucharów (zarówno kobiet, jak i mężczyzn), począwszy od sezonu 2007/2008.
Pierwszy ranking (osobny dla kobiet i mężczyzn) został oficjalnie ogłoszony 16 maja 2007 - tj. po zakończeniu wszelkich rozgrywek sezonu 2006/2007 na podstawie ustaleń dokonanych w lutym i marcu 2007 przez Departament Rozgrywek CEV. Tworzony jest on na podstawie wyników uzyskanych w poprzednich sezonach (docelowo trzech, począwszy od edycji 2005/2006) przez poszczególne drużyny klubowe uczestniczące we wszystkich trzech europejskich pucharach. Za każde zwycięstwo w pojedynczym meczu, wyjście z grupy, czy awans do kolejnej rundy przyznawane zostają punkty (wraz z ewentualnymi bonusami), które po zsumowaniu tworzą współczynnik danej federacji - im wyższy współczynnik, tym wyższe miejsce w rankingu ona zajmuje. Uplasowanie się na konkretnej pozycji określa natomiast liczbę zespołów, które może wystawić w następnym sezonie w konkretnych europucharach (w tym Lidze Mistrzów) każda federacja.
Od 2018 roku ranking jest oddzielny dla rozgrywek Ligi Mistrzów oraz Pucharu CEV i Pucharu Challenge. 
Ranking ma za zadanie usystematyzować zasady kwalifikacji do europejskich pucharów oraz sprawić, by stały się one czytelne dla wszystkich zainteresowanych i bardziej przewidywalne.
Zasady tworzenia rankingu.
Ranking dla danego sezonu tworzony jest na podstawie wyników uzyskanych w każdym z trzech europejskich pucharów przez wszystkie drużyny klubowe każdego z państw, które w nich uczestniczyły, a obejmuje on okres dwa sezony wstecz, tj. począwszy od edycji 2005/2006. Dlatego dla pierwszego sezonu - w którym został on zastosowany - czyli 2007/2008, pod uwagę brane są wyniki jedynie z tego jednego sezonu (2005/2006). W sezonie następnym, tj. 2008/2009) - z dwóch sezonów (2005/2006 i 2006/2007), a dla sezonu 2009/2010 - z trzech (2005/2006, 2006/2007 i 2007/2008). Dopiero więc zestawienie ogłoszone dla edycji 2009/2010 uwzględniać będzie pełne trzy sezony, co w kolejnych latach stanie się już normą.
Aktualny ranking.
Ranking CEV obowiązujący w sezonie 2021/2022..Kolumny 4, 5, 8 i 9 oznaczają liczbę krajowych zespołów do wystawienia, których uprawnione są narodowe federacje w poszczególnych rozgrywkach europejskich.

</doc>
<doc id="1207669" url="https://pl.wikipedia.org/wiki?curid=1207669" title="Droga krajowa B34 (Niemcy)">
Droga krajowa B34 (Niemcy)

Droga krajowa 34 () – niemiecka droga krajowa przebiegająca na osi wschód zachód, wzdłuż granicy ze Szwajcarią, od granicy koło Bazylei do skrzyżowania z drogą B 31 w Bodman-Ludwigshafen w Badenii Wirtembergii.
Trasy europejskie.
Droga pomiędzy skrzyżowaniem z drogą B 316 w Rheinfelden (Baden) a węzłem "Gottmadingen" na autostradzie A 81 jest częścią trasy europejskiej E 54 (ok. 60 km).
Miejscowości leżące przy B 34.
Grenzach-Wyhlen, Rheinfelden (Baden), Schwörstadt, Brennet, Bad Säckingen, Murg, Laufenburg (Baden), Lutingen, Albbruck, Dogern, Waldshut-Tiengen, Koblenz, Waldhuttingen, Lauchringen, Klettgau, Bietingen, Gottmadingen, Singen (Hohentwiel), Radolfzell am Bodensee, Espasingen, Bodman-Ludwihshafen.

</doc>
<doc id="1207673" url="https://pl.wikipedia.org/wiki?curid=1207673" title="Martin Shulist">
Martin Shulist

Martin Shulist (ur. 28 października 1915 r. w miejscowości Wilno w prowincji Ontario w Kanadzie, zm. 2 grudnia 2005 r. tamże) - działacz kaszubski w prowincji Ontario.
Jego grób jest w Wilnie w Ontario.

</doc>
<doc id="1207676" url="https://pl.wikipedia.org/wiki?curid=1207676" title="Babiččino údolí">
Babiččino údolí

Babiččino údolí (pl. "Dolina Babuni") – obszar chroniony i narodowy pomnik przyrody i kultury w powiecie nachodzkim w Czechach.
Babiččino údolí to dolina rzeki Upy na północ od Českiej Skalice w pobliżu pałacu w Ratibořicach. Nazwa pochodzi od powieści Boženy Němcovej pt. "Babunia", której akcję autorka umieściła w tym miejscu. Dolinę po raz pierwszy nazwał Babiččino údolí w 1878 pisarz Otakar Jedlička, który pracował w Smiřicach jako lekarz. W 1952 ministerstwo szkolnictwa, nauki i sztuki ogłosiło ten obszar rezerwatem krajobrazowym, a w roku 1978 narodową pamiątką kulturalną.
Najbardziej uczęszczanym miejscem jest Stary Bielnik (cz. Staré bělidlo), domek nr 7 koło Jazu Wikty (Viktorčin splav). Tu Božena Němcová spędziła w 1844 święta ze swoimi dziećmi, a w powieści "Babunia" umieściła mieszkanie tytułowej bohaterski i jej rodziny. Oryginalny Stary Bielnik znajdował się w pobliżu pałacu w Ratibořicach i został zburzony z polecenia właścicielki Wilhelminy Żagańskiej ok. 1830. Po II wojnie światowej w domku nr 7 ustawiono meble z czasów "Babuni" pochodzące ze zbiorów Muzeum Boženy Němcovej w Českiej Skalice. Budynek i jego okolice były remontowane w 1970 z okazji kręcenia filmu "Babička" w reżyserii Antonína Moskalyka.
W dolinie znajduje się także pomnik Babuni z dziećmi. Decyzję o budowie podjęto z okazji 100. rocznicy urodzin autorki powieści. Kamień węgielny położył 25 lipca 1920 pisarz Alois Jirásek. Uroczyste odsłonięcie nastąpiło 9 lipca 1922. Towarzyszył mu uroczysty przejazd alegorycznych wozów z Českiej Skalice do Ratibořic. Autorem pomnika jest rzeźbiarz Otto Gutfreund, z którym współpracował Pavel Janák.
Jaz Wikty koło Starego Bielnika także zmienił swój wygląd w wyniku przebudowy w latach 1842-1848 i 1874-1875, a następnie podczas regulacji Upy w latach 20. i 50. XX w. Na miejscu pierwotnego drewnianego jazu powstał betonowy, który podczas kręcenia filmu w 1970 obłożono pniami drzew, aby przypominał pierwotną konstrukcję.

</doc>
<doc id="1207677" url="https://pl.wikipedia.org/wiki?curid=1207677" title="Reprezentacja Republiki Zielonego Przylądka w piłce nożnej mężczyzn">
Reprezentacja Republiki Zielonego Przylądka w piłce nożnej mężczyzn

Reprezentacja Republiki Zielonego Przylądka w piłce nożnej zwana Tubarões Azuis (Błękitnymi Rekinami) lub Crioulos (Kreolami) jest narodową drużyną Republiki Zielonego Przylądka i jest kontrolowana przez Federację Piłki Nożnej Zielonego Przylądka (Federação Caboverdiana de Futebol). Federacja została założona w 1982, od 1986 jest członkiem FIFA i CAF. Drużyna Republiki Zielonego Przylądka nigdy nie awansowała do finałów Mistrzostw Świata. Drużyna awansowała po raz pierwszy do finałów Pucharu Narodów Afryki 2013.
Obecnie selekcjonerem reprezentacji Republiki Zielonego Przylądka jest Bubista.

</doc>
<doc id="1207681" url="https://pl.wikipedia.org/wiki?curid=1207681" title="Franciszek Grucza (pisarz)">
Franciszek Grucza (pisarz)

Franciszek Grucza, (ur. 19 listopada 1911 w Pomieczyńskiej Hucie, zm. 23 kwietnia 1993 w Gdyni) – polski duchowny rzymskokatolicki, prałat honorowy Jego Świątobliwości, działacz i pisarz kaszubski, tłumacz czterech Ewangelii na język kaszubski.
Życiorys.
Franciszek Grucza urodził się 19 listopada 1911 roku w Pomieczyńskiej Hucie. Miał dziesięcioro rodzeństwa. Został ochrzczony w Sianowie, a potem rodzina przeprowadziła się do Gowidlina. W latach 1918-1925 Grucza uczył się w szkole podstawowej w Gowidlinie.
W domu wychowywano go w atmosferze pobożności, szacunku dla starszych i patriotyzmu. Od 1925 r. Franciszek Grucza uczęszczał do Gimnazjum i Liceum im. Króla Jana III Sobieskiego w Wejherowie. Tam zainteresował się kaszubszczyzną i teatrem, wystąpił m.in. w sztuce ks. Bernarda Sychty „Gwiôzdka ze Gduńska”. Maturę zdał w 1933, po czym poszedł do wojska, do Łodzi.
Pozostałe lata przed wojną uczył się w Seminarium Duchownym w Pelplinie. Był czołowym działaczem Koła Kaszubologów, współpracował z pismem „Zrzesz Kaszëbskô”, pomagał wydawać powieść Aleksandra Majkowskiego "Żëcé i przigodë Remusa" i „Kaszebskji pjesnjôk” Jana Trepczyka. Wiele podróżował po Szwajcarii Kaszubskiej, organizował też kaszubskie przedstawienia teatralne, m.in. w Gowidlinie, gdzie w 1935 r. wystawił sztukę na podstawie poematu „Wo Panu Czorlińskim, co do Pucka po séce jachôł” H. Derdowskiego. Później napisał też i wystawił własną sztukę pt. „Cholera”, która zaginęła. W 1937 r. wystawił w Kartuzach sławną sztukę ks. B. Sychty „Hanka sę żeni”.
4 czerwca 1939 r. otrzymał święcenia prezbiteratu z rąk ordynariusza gdańskiego bp. Karola Spletta, zaś 6 czerwca 1939 r. odbył uroczystą prymicję w swej rodzinnej parafii w Gowidlinie. Przybyli na nią liczni działacze kaszubscy, ukazało się też okolicznościowe wydawnictwo Do Pamjętnika. Przed wojną pracował jeszcze w parafiach Lignowy i Piece. Potem wyjechał do Gowidlina, ale został aresztowany i przebywał w więzieniu w Starogardzie. Jego ojciec Jan Grucza wydostał go stamtąd dzięki starym pruskim dokumentom.
Następnie biskup gdański mianował go proboszczem w Gowidlinie i okolicznych parafiach.
Ks. Franciszek Grucza zaczął współpracę z „Gryfem Pomorskim”, dbał też o zachowanie kaszubskiej kultury wśród wiernych. Równocześnie został zmuszony do podpisania volkslisty w 1942 roku. W 1943 r. wyjechał do Niemiec, by przeczekać zagrożenie. Wrócił i 21 czerwca 1944 r. aresztowano go i posłano do obozu koncentracyjnego Stutthof. Przebywał tam w grupie księży i pełnił konspiracyjne praktyki religijne. W styczniu został wysłany wraz z innymi więźniami na marsz śmierci. Uciekł z niego w Kczewie k. Przodkowa i ukrywał się w rodzinnych okolicach.
W lipcu 1945 roku został wikariuszem w archikatedrze w Gdańsku-Oliwie, nauczał też religii w szkole i prowadził chór. Pod koniec roku 1946 został proboszczem nowej parafii w Sopocie pw. Najświętszego Serca Pana Jezusa przy ul. Malczewskiego. Wyremontował jej kościół, zbudował też plebanię. W parafii prowadził ożywioną działalność duszpasterską, organizował też pielgrzymki m.in. od 1946 roku. do Wejherowa. Pisał o nich w prasie. Był też wizytatorem w szkołach. W 1946 roku wziął też czynny udział w Kongresie Kaszubskim w tymże Wejherowie.
W 1959 roku został szefem kościelnej komisji ds. muzyki i śpiewu. Organizował chóry i uczył organistów. W 1960 roku został dziekanem gdańskim i był nim do 1978 roku. Bardzo aktywnie działał w pracy duszpasterskiej i organizacyjnej Kościoła na Pomorzu. Udzielał się m.in. podczas nabożeństw ku czci zamordowanych więźniów Stutthofu. Wiele osób pamięta jego niepozorny wygląd i drobną sylwetkę, ale donośny i zdecydowany głos oraz twarde przekonania.
Pod koniec 1961 roku ks. Franciszek Grucza został szambelanem papieża Jana XXIII. Później otrzymał też godność prałata jego świątobliwości. W 1966 roku doprowadził do koronacji figury Matki Boskiej Sianowskiej. Napisał na jej cześć kilka wierszy. Już przed wojną Franciszek Grucza zaczął tworzyć nowele po kaszubsku. Pisał je od 1935 roku i publikował głównie w piśmie Zrzesz Kaszëbskô. Używał pseudonimów Barnim, Gowit, Klenjocz i Woltóvk.
Od sierpnia 1983 roku ks. Grucza przebywał na emeryturze i mieszkał jako rezydent w swej sopockiej parafii. A na stanowisku proboszcza zastąpił go ks. Paweł Pierzchała decyzją biskupa diecezjalnego Tadeusza Gocłowskiego. 20 października 1984 roku odprawił pierwszą Mszę św. w języku kaszubskim w kościele św. Józefa w miejscowości Wygoda Łączyńska. Rok później napisał książkę do nabożeństwa „Mszô Swjętô w jęzëku kaszëbsczim”. Potem zajął się tłumaczeniem Biblii na język kaszubski. Wydał ją w l. 1991-1992 jako „Kaszëbskô Biblëjô. Nowi Testament. IV Ewanjelje”. Wcześniej korektę tekstu zgodnie z systemem ortograficznym przyjętym przez ks. Gruczę wykonał m.in. prof. Jerzy Treder. Jednak tłumaczenie to spotkało się z krytyką na łamach miesięcznika „Pomerania”, głównie prof. Edwarda Brezy. Pozytywną opinię wyraził m.in. prof. Witold Mańczak. Autor przedstawił książkę na II Kongresie Kaszubskim w Gdańsku, w którym wziął udział w czerwcu 1992 roku.
Zmarł 23 kwietnia 1993 roku w Gdyńskim Szpitalu Morskim im. PCK. Pochowany został na Cmentarzu komunalnym przy kościele NSPJ w Sopocie, której był długoletnim proboszczem (kwatera L1-K-1).
Upamiętnienie.
23 kwietnia 1996 w kościele NSPJ w Sopocie wmurowano pamiątkową tablicę ku jego pamięci oraz nadano placowi przed kościołem nazwę „Plac ks. Prałata Franciszka Gruczy”.
W kwietniu 2008 r. ukazała się książka Eugeniusza Pryczkowskiego pt. "„Kaszubski Kordecki”", poświęcona ks. Franciszkowi Gruczy.

</doc>
<doc id="1207692" url="https://pl.wikipedia.org/wiki?curid=1207692" title="Modou Sougou">
Modou Sougou

Modou Sougou (ur. 18 grudnia 1984 w Fissel) – piłkarz senegalski grający na pozycji ofensywnego pomocnika.
Kariera klubowa.
Sougou piłkarską karierę rozpoczął w klubie AS Douanes ze stołecznego Dakaru. W 2002 roku zadebiutował w jego barwach w pierwszej lidze. W 2003 i 2004 roku zdobywał z nim Puchar Senegalu. Latem 2004 Senegalczyk wyjechał do Portugalii i został zawodnikiem zespołu União Leiria. W sezonie 2004/2005 nie miał jednak miejsca w składzie i latem 2005 wypożyczono go do Vitórii Setúbal, z którą zajął 8. miejsce w Superlidze. W 2006 roku wrócił do Leirii. Sezon 2006/2007 zakończył na 7. pozycji w lidze i z 5 zdobytymi golami. W kolejnych rozgrywkach strzelił 1 gola w 23 pojedynkach, a latem odszedł do Académiki Coimbra. Z kolei w 2011 roku został zawodnikiem rumuńskiego CFR Cluj.
24 stycznia 2013 roku podpisał kontrakt z Olympique Marsylia. W latach 2013–2015 był z niego wypożyczony do Evian Thonon Gaillard FC. Grał też w Sheffield Wednesday i Moreirense FC.
Kariera reprezentacyjna.
Modou Sougou debiutował w reprezentacji Senegalu w 2007 roku. W 2008 roku został powołany do kadry na Puchar Narodów Afryki 2008. Jego reprezentacja była prowadzona wówczas przez polskiego trenera – Henryka Kasperczaka.

</doc>
<doc id="1207703" url="https://pl.wikipedia.org/wiki?curid=1207703" title="Aja Smith">
Aja Smith

Aja Smith, właśc. Aja Lorraine (ur. w Brooklynie) – amerykańska piosenkarka R&amp;B.
Życiorys.
Aja śpiewa już od wczesnego dzieciństwa. Jej rodzice słuchali każdego rodzaju muzyki, dzięki czemu nie ma problemów z tworzeniem żadnego gatunku. Jak sama twierdzi, tworzy muzykę dla przyjemności („I didn’t grow up wanting to be an entertainer, I did music for my own pleasure. It was just a part of me”). Później Aja przeprowadziła się do Virgin Islands. W wieku 15 lat dołączyła do grupy hip-hopowej w St. Thomas i zaczęła nagrywać piosenki w studiach i występować na żywo. Wkrótce znów się przeprowadziła się, tym razem do St. Croix dołączała do różnych grup. Pierwsza, reggae/r&amp;b, składała się z niej i jej dwóch przyjaciół. Śpiewała również w grupie reggae. Zaczęła też solową karierę. W St. Croix występowała między innymi z Fugees, Busta Rhymesem i Lady Saw.
Ruff Ryders.
W wieku 18 lat wróciła do Nowego Jorku i nagrywała z lokalnymi producentami. Podpisała kontrakt z Travio Records. Spotykała coraz nowszych ludzi z przemysłu muzycznego i podpisała kolejny kontrakt, tym razem z Ruff Ryders. Aja pisała teksty między innymi dla Eve do refrenu i dla Angie Stone na album Stylesa. Wystąpiła również w „Off da Chain” na Exit Wounds OST i „Love Story” z albumu Jina. Uczestniczyła w nagrywaniu „” i „The Redemption Vol. 4”. Współpracowała też przez pewien czas z Bloodline Records i wystąpiła na klipie „Get It on the Floor” DMX-a. Aktualnie Aja pracuje nad swoim solowym albumem dla Ruff Ryders i Def Jam.
Dyskografia.
Albumy.
Z Ruff Ryders

</doc>
<doc id="1207707" url="https://pl.wikipedia.org/wiki?curid=1207707" title="Wilno (Ontario)">
Wilno (Ontario)

Wilno – miejscowość położona w hrabstwie Renfrew prowincji Ontario w Kanadzie. Osada została nazwana na cześć miasta Wilna, w którym urodził się Ludwik Dembski – przywódca grupy ok. 300 polskich emigrantów, którzy założyli osadę.
Miejscowość została założona w 1858 r. i jest najstarszą polską osadą w Kanadzie. Założycielami byli emigranci z Kaszub, o których pisał ks. Władysław Szulist. Miejscowa parafia, założona w 1875 r. (pierwotnie pod wezwaniem św. Stanisława Kostki), jest najstarszą polską parafią w Kanadzie. W 1894 r. linia kolejowa Canadian Atlantic Railroad połączyła osadę z Ottawą.
Tu był i o tutejszych Kaszubach pisał dr Jan Drzeżdżon (1974).
W 2012 roku Wilno odwiedził ówczesny premier RP – Donald Tusk.
Znaną postacią w tej miejscowości był działacz kaszubski Martin Shulist.
W Wilnie znajduje się polski cmentarz.

</doc>
<doc id="1207710" url="https://pl.wikipedia.org/wiki?curid=1207710" title="Reprezentacja Ugandy w piłce nożnej mężczyzn">
Reprezentacja Ugandy w piłce nożnej mężczyzn

Reprezentacja Ugandy w piłce nożnej (, ) – zespół piłkarski reprezentujący Ugandę w meczach i międzynarodowych imprezach sportowych, powoływany przez selekcjonera, w którym mogą występować wyłącznie zawodnicy posiadający obywatelstwo ugandyjskie. Reprezentacja nazywana jest "The Cranes" (Żurawiami) i jest kontrolowana przez Federację Związku Piłkarskiego Ugandy (Federation of Uganda Football Associations). Federacja została założona w 1924, od 1959 jest członkiem FIFA i CAF. Drużyna nigdy nie awansowała do finałów mistrzostw świata. Sześciokrotnie uczestniczyła w Pucharze Narodów Afryki, największym osiągnięciem drużyny jest zdobycie drugiego miejsca w tej imprezie w 1978.
Obecnie trenerem kadry Ugandy jest Serb Milutin Sredojević.

</doc>
<doc id="1207711" url="https://pl.wikipedia.org/wiki?curid=1207711" title="Muzeum Boženy Němcovej w Českiej Skalicy">
Muzeum Boženy Němcovej w Českiej Skalicy

Muzeum Boženy Němcovej w Českiej Skalicy – najstarsze czeskie muzeum literackie, poświęcone życiu i działalności pisarki Boženy Němcovej. Muzeum znajduje się w Českiej Skalicy i ma trzy stałe ekspozycje. Główna część znajduje się w budynku muzealnym, gdzie na powierzchni 400 m2 zaprezentowano życiorys pisarki i jej twórczość. Częścią ekspozycji jest dawna gospoda, klasztor i ruiny średniowiecznej twierdzy.
Druga część ekspozycji znajduje się w "Szkole Barunki" ("Barunčina škola") w pobliżu rynku. Jest tam udostępniona klasa szkolna z XIX w., do której w latach 1824–1833 uczęszczała Barbora Panklová (później Němcová). Jest tam również Muzeum 1866 poświęcone działaniom wojennym w okolicach Českiej Skalice w 1866 r.
Trzecią ekspozycją jest ścieżka (tzw. Bažantnice), która prowadzi wokół muzealnych ekspozycji do Ratibořic, gdzie Božena Němcová spędziła dzieciństwo i gdzie znajdują się miejsca opisane w Babuni (pałac, Stary Bielnik). Ścieżka ma ok. 7 km długości i kończy się przy altanie koło ruin zamku Rýzmburk.

</doc>
<doc id="1207712" url="https://pl.wikipedia.org/wiki?curid=1207712" title="Ratibořice">
Ratibořice

Ratibořice – część miasta Česká Skalice w Czechach. 
Ratibořice związane są z czeską pisarką Boženą Němcovą. Znajduje się tu pałac zbudowany na polecenie Wawrzyńca Piccolomini w latach 1702-1712, przebudowany dla Wilhelminy Żagańskiej 1810-1812 w stylu empire. W 1813 r. odbyła się w nim narada koalicji antynapoleońskiej z udziałem księcia Klemensa Metternicha i cara Aleksandra I.
W 1864 r. urodziła się tu córka władającego państwem nachodzkim Wilhelma zu Schaumburg-Lippe, Charlotte (1864-1946), która po wyjściu za mąż za Wilhelma II Wirtemberskiego (1848-1921) została ostatnią królową Wirtembergii.

</doc>
<doc id="1207714" url="https://pl.wikipedia.org/wiki?curid=1207714" title="Wide Extended Graphics Array">
Wide Extended Graphics Array

Wide XGA, WXGA () – zestaw panoramicznych rozdzielczości ekranowych powstałych na bazie standardu XGA: 
Stosunek boków.
Stosunek: 16:9, 16:10 lub 5:3.
Zastosowanie.
Tego typu ekrany stosuje się obecnie między innymi w laptopach i odbiornikach telewizyjnych oznaczonych logiem HD Ready.

</doc>
<doc id="1207715" url="https://pl.wikipedia.org/wiki?curid=1207715" title="Stetten">
Stetten



</doc>
<doc id="1207717" url="https://pl.wikipedia.org/wiki?curid=1207717" title="Muzeum Boženy Němcovej w Červeným Kostelcu">
Muzeum Boženy Němcovej w Červeným Kostelcu

Muzeum Boženy Němcovej w Červeným Kostelcu – muzeum czeskiej pisarki Boženy Němcovej znajdujące się w Červenym Kostelcu w domu, w którym mieszkała pisarka od listopada 1837 do końca kwietnia 1838.
W 1837 r. Barbora Novotná wyszła za mąż za dużo starszego od siebie urzędnika celnego w Červenym Kostelcu Josefa Němca. Jesienią 1837 małżonkowie wynajęli małe mieszkanie w domu kupca Augustina Hůlka. Warunki życiowe okazały się trudne. Przyszła pisarska wykorzystała pobyt w Červenym Kostelcu na obserwowanie mieszkańców małego miasteczka. Wielu z nich zostało sportretowanych w opowiadaniu "Chudí lidé". Znajduje się w nim także opis domu. Był biały z zielonymi okiennicami. Sklep był pełen towarów, a nad ladą wisiały dwie syreny. Za sklepem znajdowała się letnia kuchnia. W sklepie i mieszkaniu było zawsze czysto. Pan domu Augustin Hůlek należał do najważniejszych mieszczan i znany był ze swego poczucia humoru. Jego rodzina żyła skromnie nie zapominając o ubogich. Małżonkowie byli bezdzietni, ale wychowywali swoją osierocą krewną. Jej mąż otworzył później w domu urząd pocztowy. Wieczorem Božena Němcová siadała przy oknie i czekała aż z otwartych okien pobliskiego kościoła będzie słychać grającego na skrzypcach Augustina Purma, który ją uczył w szkole w Českiej Skalice.
W kwietniu 1838 Josef Němec został służbowo przeniesiony i rodzina wyprowadziła się z Červenego Kostelca. W 1912 r. na budynku odsłonięto tablicę pamiątkową. W 1942 r. na poddaszu urządzono małą ekspozycję. Działaczom miejscowego towarzystwa muzealnego udało się odnaleźć przedmioty z czasów pobytu pisarki, m.in. oryginalną ladę sklepową, którą Božena Němcová używała jako bieliźniarkę. W 1962 r. cały dom przekształcono na muzeum i umeblowano sprzętami z epoki. Na przełomie lat 70. i 80. muzeum było zamknięte z powodu złego stanu technicznego budynku. Później opiekę nad nim objęło muzeum Muzeum Boženy Němcovej w Českiej Skalicy. Od 1999 r. zarządza nim Miejski Dom Kultury w Červenym Kostelecu. W ogrodzie domu znajduje się pomnik postaci z powieści Babunia Wikty, która została pochowana w Červeným Kostelcu.

</doc>
<doc id="1207719" url="https://pl.wikipedia.org/wiki?curid=1207719" title="Szmalcownictwo">
Szmalcownictwo



</doc>
<doc id="1207721" url="https://pl.wikipedia.org/wiki?curid=1207721" title="Noc kultury">
Noc kultury



</doc>
<doc id="1207724" url="https://pl.wikipedia.org/wiki?curid=1207724" title="Aitraaz">
Aitraaz

Aitraaz (hindi: ऐतराज़, urdu: اعتراض, angielski: "Objection", tłumaczenie: „Sprzeciw”) – bollywoodzki dramat sądowy wyreżyserowany w 2004 roku przez duet braci Abbas-Mustan, autorów "Baazigar", "Baadshah" i "Chori Chori Chupke Chupke". W rolach głównych Akshay Kumar, Kareena Kapoor i Priyanka Chopra. Inspiracją dla filmu był hollywoodzki dramat z Demi Moore „W sieci” („Disclosure”). Film był nagrywany w Mumbaju (Maharasztra) i w Afryce Południowej. Priyanka Chopra za grę w tym filmie uzyskała rzadko przyznawana kobietom nagrodę za rolę negatywną.
Tematem filmu jest miłość, która wierzy w ukochanego, gdy nikt już w niego nie wierzy, obrona małżeństwa, cień przeszłości na związku dwojga ludzi. W centrum uwagi jest rzadki nie tylko na warunki indyjskie problem molestowania seksualnego mężczyzny przez kobietę wykorzystującą swoją pozycję społeczną, władzę w pracy.
Fabuła.
Raj Malhotra (Akshay Kumar) inżynier cieszący się uznaniem w wielkiej firmie telefonicznej nie radzi sobie z utrzymaniem domu. Przyjaciel załatwia mu gospodynię. Przez pomyłkę pod jego adres trafia szukająca pierwszej w życiu pracy prawniczka, piękna, wrażliwa, pełna zaufania do ludzi i Boga Priya Saxena (Kareena Kapoor). Pomyłka łączy tych dwoje. Wkrótce ich miłość zostaje ukoronowana ślubem, a potem radością obojga w nadziei na dziecko. Cieniem w ich życiu staje się zmiana w pracy Raja. Jego szefem okazuje się być Sonia Roy (Priyanka Chopra), z którą kiedyś Raj był związany. Odszedł od Soni, gdy okazała się, że dla niej kariera, władza, pieniądze są ważniejsze od możliwości założenia rodziny i małżeństwa z nim. Ciosem ostatecznym była aborcja dziecka Raja dokonana przez Sonię w trosce o karierę modelki. Sonia wychodząc za mąż za starego milionera (Amrish Puri) osiągnęła wymarzony status. Teraz do szczęścia brakuje jej tylko młodego cieszącego się jej ciałem kochanka. Dzięki niej Raj nagle otrzymuje w firmie awans. To umożliwia mu zakup luksusowego domu, ale w zamian Sonia oczekuje dalszego ciągu ich gorącego romansu z przeszłości. Gdy zakochany w żonie Raj odrzuca ją, Sonia oskarża go o próbę gwałtu na niej.
Muzyka.
Muzyka i piosenki skomponowana przez Himesh Reshammiya.

</doc>
<doc id="1207726" url="https://pl.wikipedia.org/wiki?curid=1207726" title="Lista gwiazd w gwiazdozbiorze Rzeźbiarza">
Lista gwiazd w gwiazdozbiorze Rzeźbiarza

Zestawienie to zawiera gwiazdy w gwiazdozbiorze Rzeźbiarza do jasności 6,5. Dodatkowo uwzględniono w nim także inne znaczące, choć słabsze obiekty gwiazdowe.

</doc>
<doc id="1207729" url="https://pl.wikipedia.org/wiki?curid=1207729" title="Anna Kołtowska">
Anna Kołtowska

Anna Aleksiejewna Kołtowska ros. Анна Алеѯѣевна Колтовская (ur. 1554 - zm. 1626) – caryca Rosji od kwietnia do września 1572 r. jako czwarta żona cara Iwana IV Groźnego. 
Życiorys.
Anna była córką bojara Aleksieja Grigorija Kołtowskiego.
Car Iwan IV Groźny w wieku 42 lat był trzykrotnym wdowcem. Po śmierci Marfy Sobakiny w listopadzie 1571 r. zapowiedział, że nie ożeni się ponownie, jednak bojarzy namówili go na kolejne małżeństwo. 
Religia prawosławna zabrania czwartego małżeństwa, jednakże zebrany w dniu 29 kwietnia 1572 r. sobór kościelny pod kierownictwem nowo mianowanego arcybiskupa nowogrodzkiego Leonida udzielił carowi Iwanowi specjalnego zezwolenia na poślubienie Anny. Iwan utrzymywał, że tak naprawdę bierze trzeci ślub, ponieważ związek z Marfą nie został skonsumowany. Na cara nałożono jedynie trzyletnią pokutę, której nie realizował, na co Cerkiew nie reagowała. Data ślubu jest nieznana, choć zapewne miała miejsce tuż po uzyskaniu zgody Cerkwi.
Małżonkowie spędzali ze sobą dużo czasu. Anna namawiała cara do likwidacji opriczniny. 
We wrześniu 1572. nastąpił koniec małżeństwa. Opricznicy wywieźli Annę wbrew jej woli do klasztoru w Tichwinie, tam postrzyżono ją na mniszkę o imieniu Daria. Uznano, że brała udział w przygotowaniach do zamachu na cara, ponieważ w jej komnatach schwytano mężczyznę przebranego za kobietę, spokrewnionego z księciem Michałem Iwanowiczem Worotyńskim. 
W 1586 wzmiankowana jako przełożona monasteru Zmartwychwstania Pańskiego w Goricach. W latach 1608-1626 była przełożoną monasteru Wprowadzenia Matki Bożej do Świątyni w Tichwinie, który znacząco rozbudowała, a po 1613 - odbudowała po najeździe szwedzkim. Pochowana w monasterze, nieformalnie była w nim przed 1917 czczona jako święta, pod imieniem mniszki Darii.
Anna przeżyła swojego męża aż o 42 lata.

</doc>
<doc id="1207730" url="https://pl.wikipedia.org/wiki?curid=1207730" title="Piccolomini">
Piccolomini

Piccolomini – bogata włoska rodzina z Sieny, która posiadała m.in. Náchod w Czechach.

</doc>
<doc id="1207731" url="https://pl.wikipedia.org/wiki?curid=1207731" title="Charles Diehl">
Charles Diehl

Charles Diehl (ur. 19 stycznia 1859 - zm. 1 listopada 1944) - historyk francuski, specjalizujący się w historii Bizancjum. 
Życiorys.
Ukończył École normale supérieure, wykładał na Sorbonie. Opanował niemal wszystkie dziedziny historii bizantyńskiej nie wyłączając historii sztuki. Był wyjątkowo utalentowanym narratorem jak również wnikliwym badaczem, czego najlepszym dowodem są jego doskonałe dzieła o egzarchacie Rawenny (1888), o bizantyńskiej Afryce (1896), o Justynianie Wielkim (1901), jak i liczne rozprawy w "Etudes byzantines" (1905). Ogromną poczytnością cieszyły się również jego świetne eseje - "Figures byzantines".

</doc>
<doc id="1207736" url="https://pl.wikipedia.org/wiki?curid=1207736" title="Mitch Hewer">
Mitch Hewer

Mitchell Scott „Mitch” Hewer (ur. 1 lipca 1989 w Bristolu) – angielski aktor, znany głównie z roli Maxxie – nastolatka homoseksualisty w serialu stacji E4 – "Kumple".
Życiorys.
Wychowywał się z siostrą Samanthą. Uczęszczał do South Gloucestershire and Stroud College i Filton College’s South West Academy of Dramatic Arts (SWADA).
Wystąpił w wideoklipie „The Club” (2007) Lisy Morgan. Mitch był na T4 na plaży z innymi aktorami z serialu "Kumple" ("Skins").
W następnych seriach "Skins" wątki postaci granej przez Mitcha zostaną rozbudowane. W grudniu 2007 Hewer pokazał się na okładce magazynu dla gejów – „Attitude”. Wystąpił również w „Gay’s on TV special”, w którym występowali również inni aktorzy z seriali: "Kumple", "Życie w Hollyoaks", "Coronation Street" i "Shameless".

</doc>
<doc id="1207737" url="https://pl.wikipedia.org/wiki?curid=1207737" title="Reprezentacja Bahamów w piłce nożnej mężczyzn">
Reprezentacja Bahamów w piłce nożnej mężczyzn

Reprezentacja Bahamów w piłce nożnej jest narodową drużyną Bahamów. Reprezentacja kontrolowana jest przez Związek Piłkarski Bahamów (Bahamas Football Association). Federacja została założona w 1967, od 1968 należy do FIFA, a od 1981 do CONCACAF. Nigdy nie awansowała do finałów Mistrzostw świata w piłce nożnej, ani do Złotego Pucharu CONCACAF.
Linki zewnętrzne.
Oficjalna strona FIFA

</doc>
<doc id="1207738" url="https://pl.wikipedia.org/wiki?curid=1207738" title="Pyrus">
Pyrus



</doc>
<doc id="1207739" url="https://pl.wikipedia.org/wiki?curid=1207739" title="Linia otwocka">
Linia otwocka

Linia otwocka – teren w południowo-wschodnim rejonie prawobrzeżnej Warszawy, wzdłuż linii kolejowej nr 7.
Linia otwocka obejmuje większość warszawskiej dzielnicy Wawer i część powiatu otwockiego, do jej obszaru zwykle zalicza się osiedla od Anina po Otwock.

</doc>
<doc id="1207742" url="https://pl.wikipedia.org/wiki?curid=1207742" title="Anna Wasilszczykowa">
Anna Wasilszczykowa

Anna Wasilszczykowa – piąta żona cara Iwana IV Groźnego.
Wesele Iwana IV Groźnego i jego wybranki Anny odbyło się w wąskim gronie. Wśród gości znalazło się aż dwudziestu członków rodziny Kołtyczewów. Po weselu losy rodów Kołtyczewów i Wasilczikowów splotły się ze sobą. Po kilku miesiącach bracia oraz kuzyni carowej Anny przesłali pieniądze do Troicy, opłacając msze żałobne za swoje duszę. Gdy car dowiedział się, że wśród braci jego własnej żony jest także jej faworyt, kazał ściąć mu głowę. Trzy dni po tym zdarzeniu Anna dołączyła do klasztoru do poprzedniej żony cara – Anny Kołtowskiej.

</doc>
<doc id="1207756" url="https://pl.wikipedia.org/wiki?curid=1207756" title="Napięcie rażeniowe">
Napięcie rażeniowe



</doc>
<doc id="1207759" url="https://pl.wikipedia.org/wiki?curid=1207759" title="Ziemia odniesienia">
Ziemia odniesienia

Ziemia odniesienia – dowolny punkt na powierzchni lub w głębi ziemi, którego potencjał nie zmienia się pod wpływem prądu spływającego z rozpatrywanego uziomu. Potencjał ziemi odniesienia przyjmuje się jako równy zeru. W przypadku uziomów w postaci pojedynczych prętów, płyt, taśm itp. potencjał punktu odległego od uziomu o więcej niż 20 m przyjmuje się praktyce równy potencjałowi ziemi odniesienia. 

</doc>
<doc id="1207764" url="https://pl.wikipedia.org/wiki?curid=1207764" title="Reprezentacja Barbadosu w piłce nożnej mężczyzn">
Reprezentacja Barbadosu w piłce nożnej mężczyzn

Reprezentacja Barbadosu w piłce nożnej jest narodową drużyną Barbadosu i jest kontrolowana przez Związek Piłkarski Barbadosu (Barbados Football Association). Federacja została założona w 1910. Od 1968 jest członkiem FIFA i CONCACAF. Nigdy nie awansowała do finałów Mistrzostw Świata ani do Złotego Pucharu CONCACAF.
Obecnie w Federacji CONCACAF, Barbados zajmuje 24. miejsce stan na (19 grudnia 2013).
Trenerem kadry Barbadosu jest Somalijczyk Ahmed Mohamed.
Linki zewnętrzne.
Strona reprezentacji na FIFA

</doc>
<doc id="1207765" url="https://pl.wikipedia.org/wiki?curid=1207765" title="Javier Casas Cuevas">
Javier Casas Cuevas

Javier Casas Cuevas, Casas (ur. 9 maja 1982 w Bilbao) – piłkarz hiszpański narodowości baskijskiej grający na pozycji lewego obrońcy. Jest piłkarzem baskijskiego zespołu Athletic Bilbao, z którym jest związany od 1998 roku, a w pierwszym zespole występuje od 2004 roku.
Kariera reprezentacyjna.
Reprezentacja Kraju Basków "(Euskadi)":

</doc>
<doc id="1207769" url="https://pl.wikipedia.org/wiki?curid=1207769" title="Reynaldo Arenas">
Reynaldo Arenas



</doc>
<doc id="1207775" url="https://pl.wikipedia.org/wiki?curid=1207775" title="Kolaudacja">
Kolaudacja

Kolaudacja (łac. "collaudatio" „pochwała” od "collaudare" „wspólnie chwalić”; "col-" od "com-" „współ-”; "laudare" „chwalić”, „sławić”) – komisyjny odbiór filmu, słuchowiska lub widowiska telewizyjnego połączony z dyskusją na temat jego wartości i ideowego oddziaływania. W krajach kontrolowanych przez reżimy autorytarne, totalitarne (np. kraje realnego socjalizmu, kraje pod rządami nazistów itp.) szczególne znaczenie przywiązywano do wymowy politycznej, domagając się niekiedy wprowadzenia zmian do utworu lub zarządzając restrykcje co do jego rozpowszechniania.
Kolaudacją nazywane jest także komisyjne sprawdzenie zgodności wykonanych robót budowlanych z planem i kosztorysem.

</doc>
<doc id="1207777" url="https://pl.wikipedia.org/wiki?curid=1207777" title="5 Pułk Czołgów Ciężkich">
5 Pułk Czołgów Ciężkich

5 Sudecki Pułk Czołgów Ciężkich – oddział wojsk pancernych ludowego Wojska Polskiego.
Formowanie i zmiany organizacyjne.
Sformowany w Chełmie na mocy rozkazu Naczelnego Dowódcy WP nr 8 z 20 sierpnia 1944 według etatu nr 010/460. Wszedł w skład 2 Armii WP. Szkolenie bojowe odbywał w Chełmie, a od 31 października 1944 w Białej pod Radzyniem Podlaskim.
Po zakończeniu działań bojowych 5 pułk czołgów ciężkich wrócił do kraju. 19 sierpnia 1945 otrzymał nazwę wyróżniającą "Sudecki".
Rozkazem Naczelnego Dowódcy WP nr 248 z 14 września 1945 został rozformowany.
Działania bojowe.
10 lutego pułk stacjonował w Głownie. Na początku marca przewieziony transportem kolejowym w rejon Piły. 14 marca zgrupował się w Bukówce.
10 kwietnia 1945 pułk skoncentrował się nad Nysą Łużycką w gotowości do forsowania. 17 kwietnia opanował Geheege, a następnego dnia wkroczył do Wehrkirch, gdzie przez kolejne dwa dni odpierał kontrataki Niemców. 22 kwietnia pułk zdobył Lubachau, a w ciągu dwóch następnych dni bronił się w okrążeniu w Kleinwelka. Następnie, do 5 maja pułk obsadzał pozycje obronne w rejonie Wartha.
9 maja 1945, w dniu zakończenia wojny, pułk ześrodkowany był w Lobendau.
Struktura organizacyjna.
Etat 010/460::
Razem:
żołnierzy – 374 ("oficerów – 90, podoficerów – 121, szeregowców – 163")
Sprzęt:
Kamuflaż i oznakowanie wozów.
Wozy bojowe malowano farbą olejną koloru ciemnozielonego. Poszczególne pojazdy mogły różnić się odcieniem, a nawet i kolorem.
Jeśli okoliczności tego wymagały, malowano pojazdy w nieregularne plamy różnej wielkości i kształtu. Obok podstawowego koloru wykorzystywano brąz, czerń lub piaskowy. Taki sposób malowania stosowano jednak sporadycznie.
Zimą wozy bojowe malowano na biało, tzw. bielidłem. Biel nakładano bezpośrednio na ochronną farbę zieloną, przy czym pokrywano nią albo cały pojazd, albo też tylko część jego powierzchni, tworząc nieregularne plamy deformujące kształt. Zamiast farby mogło być używane wapno.
Na wieży malowano orła. Stylizowany, aczkolwiek znacznie uproszczony kształt orła wzorowany był na orle piastowskim. Wysokość orła wahała się od 20 do 40 cm.
Oznakowanie taktyczne
Numery taktyczne czołgów pułku:
dowódca – 5000

</doc>
<doc id="1207778" url="https://pl.wikipedia.org/wiki?curid=1207778" title="Pałac „Pod Baranami” w Krakowie">
Pałac „Pod Baranami” w Krakowie

Pałac „Pod Baranami”, właściwie pałac Potockich – pałac znajdujący się w Krakowie na Starym Mieście przy Rynku Głównym 27. 
Historia.
Według tradycji niegdyś w tym miejscu znajdowała się gospoda, przy której trzymano barany przeznaczone do sprzedaży dla mieszkańców Krakowa. I właśnie od nich wywodzi się godło i nazwa kamienicy. Pierwotna nazwa brzmiała: "Gdzie Barany", a jej godłem były dwa barany złączone wspólną głową. Godło to znajdowało się na narożnej, gotyckiej kamienicy. Po roku 1346 pałac stanowił część majątku Włocha Paulina Cavallo, żupnika bocheńskiego, w latach 1464–1486 był własnością Jana Langa z Karniowa (Karniowskiego), od roku 1486 należał w 3/4 do Jana Gawrona i zapewne do Jana Kislinga, sołtysa bronowickiego. Pozostałością pałacu późnośredniowiecznego jest dziewięciopolowe sklepienie żebrowe w pomieszczeniu parterowym na prawo od sieni. W XV i XVI wieku w kamienicy, która później stała się częścią pałacu, mieściła się najbardziej znana w Krakowie gospoda, odwiedzana często przez poetów i pisarzy. Bywali tu m.in. Jan Kochanowski, Mikołaj Rej i Łukasz Górnicki.
Renesansowy pałac powstał w XVI wieku poprzez połączenie dwóch istniejących na jego miejscu gotyckich kamienic, przez ich ówczesnego właściciela Justusa Ludwiga Decjusza, sekretarza króla Zygmunta I Starego.
W roku 1577 pałac został zakupiony przez króla Stefana Batorego i w 1579 ofiarowany staroście lanckorońskiemu Kasprowi Bekieszowi. W tym czasie miał tam mieszkać wielki poeta węgierski Bálint Balassi. Następnie kamienica przeszła w ręce Katarzyny z Lubomirskich Ostrogskiej, a następnie w XVII wieku pałac przeszedł na własność książąt Radziwiłłów, którzy dołączyli do niego jeszcze jedną kamienicę. 
Do rąk Pawła Karola Sanguszki pałac trafił w 1709 roku poprzez drugą żonę, Mariannę z Lubomirskich. Janusz Aleksander Sanguszko otrzymał pałac krakowski wraz z ordynacją, przekazaną przez ojca w 1738 r. Niegospodarność syna doprowadziła do rozpadu ordynacji, przypieczętowanego tzw. transakcją kolbuszowską z 1753 r. W związku z transakcją pozostaje zakup pałacu krakowskiego przez Hieronima Wielopolskiego. On to przebudował pałac w formie barokowej, którą znamy z widoku Franciszka Placidiego. Hieronim Wielopolski był właścicielem pałacu do 1772 roku. W 1822 pałac kupił Artur Potocki i do rodziny Potockich należała do wybuchu II wojny światowej. Przeprowadzili oni w 1860 generalny remont pałacu, przy okazji podwyższając budynek o jedno piętro. W latach 1853–1854 nad bramą od strony Rynku Głównego pojawiły się charakterystyczne trzy baranie głowy autorstwa Franciszka Marii Lanciego.
Pomimo tej przebudowy zachowały się relikty dawnej architektury. Elementy gotyckie widoczne są w podziemiach, na parterze (izba gotycka) i w elewacjach niższych kondygnacji dziedzińca wewnętrznego. Natomiast w elewacjach zewnętrznych można dostrzec ślady dekoracji barokowych z XVIII wieku. Wnętrza pałacu kryją w sobie wystrój dekoracyjny z XVII, XVIII i XIX wieku.
W kwietniu 1846 roku podczas rewolucji krakowskiej w rezydencji mieściło się dowództwo powstańczej Gwardii Narodowej.
Na przełomie XIX i XX wieku „Barany” stanowiły miejsce spotkań i ośrodek życia politycznego krakowskich kół konserwatywnych. Jednocześnie pałac był centrum życia towarzyskiego i kulturalnego Krakowa. Potoccy zgromadzili w swojej miejskiej rezydencji cenną galerię obrazów szkoły weneckiej, holenderskiej i niemieckiej. Ponadto znajdowały się tam wartościowe antyczne meble, porcelana oraz duży zbiór polskich pasów kontuszowych. Wnętrza pałacu można było zwiedzać za zgodą właścicieli. Podczas I wojny światowej w budynku umieszczono szpital wojskowy. Podczas wojny polsko-bolszewickiej latem 1920 Krystyna Potocka mimo zwolnienia pałacu „Pod Baranami” z obowiązku pomieszczenia w nim szpitala wojskowego przekazała ten obiekt nieodpłatnie na ten cel.
W czasie okupacji niemieckiej budynek był siedzibą gubernatora dystryktu krakowskiego, a po wyzwoleniu – sowieckiej komendantury wojennej miasta. Znajdowała się tu także siedziba Smiersza i komendanta NKWD. Po wojnie, w 1947 budynek przekazano Krakowskiemu Domowi Kultury, który użytkował go do 1990. W sierpniu tego roku odzyskali go przedwojenni właściciele, a następnego dnia część Pałacu strawił wielki pożar. Remont pałacu trwał przez kilka następnych lat.
W 1956 w piwnicach pałacu „Pod Baranami” założono kabaret „Piwnica pod Baranami”.
Pałac Pod Baranami gościł wiele znakomitości. W 1709 przebywał tu carewicz rosyjski Aleksy, w 1809 książę Józef Poniatowski, w 1810 król saski i książę warszawski Fryderyk August, w 1880 gościł w pałacu cesarz Franciszek Józef I.
Od 1969 działa w pałacu kino „Pod Baranami”, kameralne, studyjne kino nagrodzone w 2009 wyróżnieniem za najlepszy program spośród wszystkich kin zrzeszonych w sieci Europa Cinemas.

</doc>
<doc id="1207780" url="https://pl.wikipedia.org/wiki?curid=1207780" title="WXGA">
WXGA



</doc>
<doc id="1207782" url="https://pl.wikipedia.org/wiki?curid=1207782" title="Wide XGA">
Wide XGA



</doc>
<doc id="1207786" url="https://pl.wikipedia.org/wiki?curid=1207786" title="Ulica Śródmiejska w Kaliszu">
Ulica Śródmiejska w Kaliszu

Ulica Śródmiejska – ulica w Kaliszu w dzielnicy Śródmieście. Ma ponad 600 metrów długości. Jest jedną z ruchliwszych ulic centrum miasta. Zalicza się do reprezentacyjnych ulic Kalisza.
Przebieg.
Ulica Śródmiejska zaczyna się na Głównym Rynku razem z ulicą Złotą. Od tego miejsca do skrzyżowania z ulicami Narutowicza i św. Stanisława należy do strefy zamieszkania. Po chwili poprzez most Kamienny przechodzi nad Prosną, krzyżuje się aleją Wolności, pokonuje Kanał Rypinkowski poprzez most Reformacki. Ulica Śródmiejska kończy się na skrzyżowaniu z trzema innymi ulicami - Nowym Światem, Harcerską i Górnośląską. Obowiązuje tu ruch jednokierunkowy w stronę przeciwną do kolejności numeracji budynków (w stronę Głównego Rynku). Odcinek od Głównego Rynku do alei Wolności jest wyłożony kostką brukową, dalej zaś ulica jest asfaltowa. 3 czerwca 2016 część ulicy (od skrzyżowania z ulicą Franciszkańską do ulicy Złotej) przekształcono w deptak.
Ciekawostka.
Most Reformacki nad Kanałem Rypinkowskim w XIX wieku nazywany był „Topionym” lub „Topielcem”. gdyż często zalewany był przez wodę, co wynikało ze zbyt niskiego położenia nad jej lustrem.
Komunikacja.
Po ulicy Śródmiejskiej jeżdżą dwie linie autobusowe Kaliskich Linii Autobusowych:
Poruszają się one na odcinku Górnośląska - al. Wolności. Przy ulicy znajduje się jeden przystanek koło Złotego Rogu.

</doc>
<doc id="1207787" url="https://pl.wikipedia.org/wiki?curid=1207787" title="Antanas Merkys">
Antanas Merkys

Antanas Merkys (ur. 1 lutego 1887 w Bajorach koło Kupiszek, zm. 5 marca 1955 koło Włodzimierza nad Klaźmą) – litewski polityk okresu międzywojennego, wieloletni gubernator Kłajpedy i mer Kowna, w latach 1939–1940 premier, a po wyjeździe prezydenta Smetony w 1940 przez krótki okres głowa państwa litewskiego.
Życiorys.
W młodości kształcił się w ryskim gimnazjum, po czym studiował prawo na uniwersytecie w Dorpacie. Studia dokończył eksternistycznie na Uniwersytecie Kijowskim.
W czasie I wojny światowej służył w armii rosyjskiej na froncie rumuńskim, zawiadywał też koleją w Kownie, Koszedarach i Kiejdanach. Po uzyskaniu przez Litwę niepodległości w 1918 zajął się tworzeniem armii nowo powstałego państwa. Od marca do sierpnia 1919 sprawował funkcję ministra obrony.
W 1922 zerwał z wojskiem i poświęcił się karierze prawniczej.
Po aneksji Kłajpedy przez Litwę w 1923 blisko współpracował z rządowym komisarzem ds. Kłajpedy Antanasem Smetoną.
Po zamachu stanu 17 grudnia 1926 prezydent mianował go ponownie ministrem obrony, a w 1927 powołał na komisarza rządowego w Kłajpedzie, które to stanowisko Merkys piastował przez pięć lat. W 1932 usunięty z funkcji w wyniku konfliktu z lokalną społecznością niemiecką, ponownie zarabiał na życie jako prawnik.
W 1933 mianowano go burmistrzem Kowna, którym pozostał do 1939, stojąc jednocześnie na czele Związku Miast Litwy. Jako rzutki głowa miasta cieszył się dużą popularnością wśród Litwinów.
W wyborach do Sejmu IV kadencji w 1936 roku został posłem z okręgu Kowno. Typowano go wówczas na marszałka Sejmu, jednak ostatecznie został nim Konstantinas Šakenis.
Po aneksji Wilna przez Litwę w październiku 1939 został przedstawicielem rządu litewskiego w mieście.
17 listopada 1939 prezydent Smetona powołał go na stanowisko szefa rządu, które piastował aż do początków okupacji radzieckiej w czerwcu 1940.
W decydujących dla Litwy dniach czerwca 1940 opowiedział się za przyjęciem ultimatum sowieckiego, nie wierząc w sens zbrojnego oporu Litwy wobec Armii Czerwonej. 16 czerwca 1940 po wyjeździe z kraju prezydenta Smetony przejął obowiązki prezydenta, następnego dnia zaakceptował kandydaturę komunisty Justasa Paleckisa na urząd premiera, tego samego dnia Merkys ustąpił ze stanowiska a Paleckis przejął obowiązki prezydenta Republiki. W miesiąc później próbował przez Łotwę wyjechać do Szwecji, został zatrzymany na lotnisku w Rydze i wraz z rodziną wywieziony przez NKWD do Saratowa. W 1941 został wraz z rodziną aresztowany i osadzony w więzieniu (izolatorze) we Włodzimierzu nad Klaźmą.
W 1954 wypuszczono go z więzienia, ale zakazano powrotu na sowiecką Litwę. Do końca życia mieszkał we Włodzimierzu, gdzie zmarł zimą 1955.

</doc>
<doc id="1207788" url="https://pl.wikipedia.org/wiki?curid=1207788" title="Aleksander Wicherski">
Aleksander Wicherski

Aleksander Zygmunt Wicherski (ur. 1809 w Krzemieńcu na Podolu, zm. 1857 w Odessie) – polski kompozytor, krytyk muzyczny, malarz, poeta, z zawodu adwokat.
Pochodził z rodziny szlacheckiej. Wykształcenie muzyczne uzyskał w Wiedniu, gdzie był uczniem pianisty Lengweina, natomiast wykształcenie prawnicze na Wydziale Prawa Uniwersytetu Św. Włodzimierza w Kijowie. Odbył też praktykę w palestrze i wykonywał zawód adwokata w Kamieńcu Podolskim, a od 1843 w Odessie. Tam niezależnie od działalności zawodowej aktywnie uczestniczył w życiu społeczności polskiej i propagował kulturę, szczególnie muzykę. Aktywność ta zwróciła na niego uwagę władz carskich i poskutkowała wydaniem nakazu opuszczenia Odessy; w 1854 Wicherski wyjechał z miasta, przebywając jako rezydent w kilku dworach ziemiańskich na Podolu, m.in. w Litynie i w Bałanówce u K. Sobańskiego. Trudna sytuacja materialna zmusiła go do przeniesienia się do Żytomierza, gdzie pozostawał w bliskich stosunkach z Józefem Ignacym Kraszewskim, który był w tym czasie m.in. kuratorem szkolnym oraz dyrektorem teatru. Wicherski często uczestniczył w wieczorkach muzycznych urządzanych w domu Kraszewskich. U schyłku życia, po wstąpieniu na tron cara Aleksandra II, uzyskał zgodę na powrót do Odessy.
W dorobku kompozytorskim Wicherski miał kwartety, tria, duety, utwory na fortepian oraz pieśni. Jako krytyk muzyczny publikował w „Gazecie Warszawskiej” i „Ruchu Muzycznym” (tam zamieścił m.in. artykuł "Kilka myśli o fortepianie w porównaniu z innymi instrumentami"). Opublikował dwie szersze prace z teorii muzyki ("Estetyka muzyki", "Harmonia"), pisał też wiersze (już po śmierci autora ukazał się m.in. utwór "Co to jest życie", „Ruch Muzyczny”, 1859 nr 2).

</doc>
<doc id="1207792" url="https://pl.wikipedia.org/wiki?curid=1207792" title="Pyrus salicifolia">
Pyrus salicifolia



</doc>
<doc id="1207796" url="https://pl.wikipedia.org/wiki?curid=1207796" title="Pokora">
Pokora

Pokora – cnota moralna, która w ogólnym rozumieniu polega na uznaniu własnej ograniczoności, niewywyższaniu się ponad innych i unikaniu chwalenia się swoimi dokonaniami.
Jak mówi znany holenderski psychiatra, Gerard J. M. van den Aardweg: "Pokora jest warunkiem uzyskania dojrzałości duchowej oraz psychicznej".
W ujęciu humanistycznym pokora jest bardziej stanem ducha, postawą życiową wyrażającą nasze przekonanie na temat otaczającego nas świata, jak również ogółu istot go zamieszkujących. Może stanowić punkt odniesienia do naszych działań lub przemyśleń. Ale także w rozumieniu psychologicznym dawać oparcie. Jestem pokorny, a zatem uznaję, że wszyscy ludzie są równi i podlegają tym samym prawom. Pokora w sensie filozoficznym jest uznaniem ludzkich ograniczeń; ciała i umysłu. Ale także nadrzędnej roli człowieka w świecie przyrody, nakładającym na niego prawa i obowiązki.
W Biblii.
Pokora w Piśmie Świętym to postawa, stan umysłu wobec Boga i ludzi, jest przeciwieństwem pychy.
W chrześcijaństwie.
W chrześcijaństwie cnota ta nabiera znaczenia w odniesieniu do Boga. Polega na uznaniu swoich grzechów i Boga jako źródła pochodzenia wszelkiego dobra. Jest uważana za fundament pozostałych cnót ludzkich i nadprzyrodzonych.
Dla chrześcijanina więc pokora to prawda o sobie i o Bogu. 
Pokora polega na uniżeniu ludzkiego ducha przed Bogiem. Pojawia się wówczas, gdy uznaje się w sercu i potwierdza życiową postawą, że Bóg jest wszystkim, że z samego siebie człowiek nic nie może.
Prawdziwej pokorze towarzyszą pewne znaki: radość, pokój, cichość i moc. Objawami fałszywej pokory są: zniechęcenie, rezygnacja z ćwiczenia się w cnotach, nieustanny niepokój serca i brak przebaczania sobie popełnionych błędów.
Jak pisze Faustyna Kowalska w swoim Dzienniczku: 

</doc>
<doc id="1207798" url="https://pl.wikipedia.org/wiki?curid=1207798" title="David López Moreno">
David López Moreno

David López Moreno, też jako David López (ur. 10 września 1982 w Logroño) piłkarz hiszpański pochodzenia baskijskiego grający na pozycji pomocnika. Przez lata był zawodnikiem baskijskiego zespołu Athletic Bilbao, do którego przybył w 2007 roku.
Od 2012 roku jest zawodnikiem angielskiego klubu Brighton &amp; Hove Albion.
W 2014 roku przeszedł do CD Lugo.

</doc>
<doc id="1207800" url="https://pl.wikipedia.org/wiki?curid=1207800" title="Menno de Jong">
Menno de Jong

Menno de Jong (ur. 17 marca 1984) - holenderski DJ i producent muzyki trance. Według rankingu DJ Mag Top 100 został sklasyfikowany na 61 miejscu.
Kariera Menno rozpoczęła się od wyprodukowanego przez niego singla "Guanxi", który błyskawicznie przypadł do gustu samemu DJ Tiesto, Arminowi Van Buurenowi, Paulowi Van Dykowi, Above &amp; Beyond, Johnowi Askew, Agnelli &amp; Nelson, czy Johnowi 00 Flemmingowi. To właśnie dzięki swojej melodyjnej i trance’owej nucie zdołał zyskać sobie przychylność czołowych DJ-ów świata i to właśnie w ich setach de Jong był lansowany na wschodzącą gwiazdę. Dzięki internetowej dystrybucji tego singla (Anjunabeats) stał się popularny; jego "Guanxi", a także późniejsza "Tundra" stały się często granymi utworami w "A State of Trance" Armina Van Buurena. Zarówno "Tundra", jak i remix utworu "So Serena" Marka Ottena znalazły się w 2005 Year Megamixie van Buurena. Menno de Jong pres. Halcyon – Watermark, a także Myth – Millionfold otworzyły mu kolejny rozdział w karierze. To jego zaczęto remixować i tak pierwszym został Markus Schulz, którego wersja Millionfold znalazła się na 32 numerze DJ Mag.
Te wszystkie sukcesy umożliwiły mu dwie rzeczy: zaprzyjaźnił się z Jonasem Steurem (Estuera), z którym współpracuje przy Intuition Recordings, a także z którym prowadzi własne, cykliczne sety w Intuition Radio. Także występował gościnnie na antenach najsłynniejszych i najbardziej prestiżowych stacji trance’owych, z których Ministry of Sound i BBC Radio 1 Esstential Mix to największe typy.
Prawdziwy przełom w karierze Menno de Jonga nastąpił w 2005 roku. Wraz z Jonasem Steurem, a także Paulem Moelandsem (znanym bardziej jako Re:Locate) założył Intuition Recordings, którego pierwszym wydawnictwem był singiel Steura: "Castamara/Silent Waves". Obydwa są często grane przez największych DJ-ów świata takich jak Tiesto, czy Armin.
Intuition Recordings podpisało kontrakt z ETN.fm oraz DI.fm, gdzie regularnie prezentuje swoje sety. Wzrastająca z miesiąca na miesiąc popularność pozwoliła młodemu Holendrowi wyrwać się ze swojego kraju i rozpocząć karierę światową. Do sukcesów należą występy w Stanach Zjednoczonych, a w szczególności w Waszyngtonie i Los Angeles. Popularność przyniosły mu też koncerty w Kanadzie, a także w Europie – największe kluby w Niemczech, Szwecji, czy Hiszpanii i Francji.

</doc>
<doc id="1207803" url="https://pl.wikipedia.org/wiki?curid=1207803" title="Robert Wilk">
Robert Wilk

Robert Wilk (ur. 21 lipca 1969 w Łowiczu) – polski piłkarz, występujący na pozycji napastnika oraz trener piłkarski.
Karierę zawodniczą rozpoczynał w Pelikanie Łowicz. Potem kolejno grał w następujących klubach: Widzew Łódź, Lechia Gdańsk, Zawisza Bydgoszcz, Sokół Pniewy, Sokół Tychy, GKS Bełchatów, Górnik Zabrze, Lech Poznań, Petro Płock, Orlen Płock, Arka Gdynia. W I lidze rozegrał 294 spotkań i strzelił 29 bramek.
Od 2003 roku występował w Pelikanie Łowicz, w 2009 przeszedł do Mszczonowianki Mszczonów.
W 2010 roku po pracy jako asystent trenera objął posadę pierwszego trenera Pelikana Łowicz. W maju 2012 roku został zwolniony z tej funkcji, a 13 czerwca został trenerem grającej w łódzkiej IV lidze Mazovii Rawa Mazowiecka. W maju 2014 roku zrezygnował z prowadzenia tej drużyny i w lipcu został trenerem grającej w mazowieckiej IV lidze Bzury Chodaków Sochaczew.

</doc>
<doc id="1207804" url="https://pl.wikipedia.org/wiki?curid=1207804" title="Juozas Tūbelis">
Juozas Tūbelis

Juozas Tūbelis (ur. 9 kwietnia 1882 w Ilgalaukis k. Rakiszek, zm. 30 września 1939 w Kownie) - litewski polityk dwudziestolecia międzywojennego, wieloletni premier i lider partii tautininków, szwagier prezydenta Smetony. 
W 1908 roku ukończył agronomię na uniwersytecie w Rydze, po czym pracował jako nauczyciel. W 1915 roku wcielono go do rosyjskiej armii, w 1918 roku powrócił na Litwę, gdzie został członkiem Taryby - odpowiadał za politykę edukacyjną. 
11 listopada 1918 roku został mianowany ministrem rolnictwa, a od marca 1919 do czerwca 1920 roku stał na czele resortu oświaty. Powrócił do władzy po wojskowym przewrocie z 17 grudnia 1926 roku, zostając w maju 1927 roku ministrem finansów (będzie nim do marca 1938 roku). 
23 września 1929 roku prezydent Smetona powołał go na premiera Litwy, którym pozostał do marca 1938 roku, sprawując ten urząd najdłużej w historii niezależnego państwa litewskiego. Od marca do grudnia 1938 roku kierował ministerstwem rolnictwa, po czym przeniesiono go na stanowisko dyrektora Narodowego Banku Litwy, które piastował do września 1939 roku. 
Oprócz polityki zaangażowany w działalność społeczną i gospodarczą: przyczynił się do powstania licznych przedsiębiorstw na Litwie, m.in. "Lietukis" (1923), "Maistas" (1925), "Lietuvos cukrus", "Parama" i "Pienocentras" (1926).
Został odznaczony m.in. estońskim Orderem Krzyża Orła I klasy (1932).

</doc>
<doc id="1207805" url="https://pl.wikipedia.org/wiki?curid=1207805" title="Pyrus nivalis">
Pyrus nivalis



</doc>
<doc id="1207811" url="https://pl.wikipedia.org/wiki?curid=1207811" title="Markel Susaeta">
Markel Susaeta

Markel Susaeta Laskurain (ur. 14 grudnia 1987 w Eibarze) – piłkarz hiszpański narodowości baskijskiej grający na pozycji prawego pomocnika.
Życiorys.
Jest kuzynem innego piłkarza Néstora Susaety, który jest zawodnikiem hiszpańskiego klubu Albacete Balompié.
Kariera klubowa.
Wychowanek baskijskiego zespołu Athletic Bilbao.
W latach 2005–2006 był zawodnikiem CD Baskonia. Następnie występował w hiszpańskich klubach Athletic Bilbao B i Athletic Bilbao. W Primera División zadebiutował 2 września 2007 na stadionie Camp Nou (Barcelona, Hiszpania) w przegranym meczu (1:3) przeciwko Barcelonie, zdobywając gola.
9 września 2019 podpisał kontrakt z japońskim klubem Gamba Osaka, umowa do 31 stycznia 2020. 
Kariera reprezentacyjna.
Był reprezentantem Hiszpanii w kategorii wiekowej U-21.
W seniorskiej reprezentacji Hiszpanii zagrał jeden mecz towarzyski na stadionie Estadio Rommel Fernández (Panama, Panama) przeciwko reprezentacji Panamy wygrywając 5:1 strzelając gola.

</doc>
<doc id="1207816" url="https://pl.wikipedia.org/wiki?curid=1207816" title="Radosław Kowalczyk">
Radosław Kowalczyk

Radosław Kowalczyk (ur. 1 czerwca 1973 w Łodzi) – były polski piłkarz występujący na pozycji napastnika.
Karierę zawodniczą rozpoczynał w Widzewie Łódź. W barwach tej drużyny rozegrał 40 spotkań w I lidze, strzelając w nich 11 bramek (sezon 1993/1994, 1994/1995). W latach 1993-1994 był wypożyczony do IV ligowej Victorii-Włókniarz Łódź. W latach 1995-1999 był zawodnikiem Petrochemii Płock. Grając w płockim zespole rozegrał 19 meczów w ekstraklasie. Potem przeszedł do RKS-u Radomsko. Z owym klubem w sezonie 2001/2002 występował w najwyższej klasie ligowej. Wówczas wziął udział w 28 spotkaniach, zdobywając w nich 3 gole. W 2005 roku podpisał kontrakt z Pelikanem Łowicz, z którym dwa lata później awansował do II ligi. Przed rundą wiosenną sezonu 2008/2009 przeniósł się do III-ligowej Stali Niewiadów. Przed sezonem 2010/2011 przeniósł się do A-klasowego wówczas LUKS-u Gomunice. Klub od sezonu 2011/2012 występuje w piotrkowskiej lidze okręgowej.

</doc>
<doc id="1207821" url="https://pl.wikipedia.org/wiki?curid=1207821" title="Absolucja">
Absolucja

Absolucja - uwolnienie od oskarżenia, rozgrzeszenie od kary kościelnej.

</doc>
<doc id="1207822" url="https://pl.wikipedia.org/wiki?curid=1207822" title="Aleš Pipan">
Aleš Pipan

Aleš Pipan (ur. 24 maja 1959 w Lublanie) – słoweński trener koszykarski.
W swojej karierze prowadził m.in.: Satex Maribor, Zagorje BZ, Pivovarna Laško, Krka Novo Mesto, Geoplin Slovan Ljubljana, Anwil Włocławek, a do 2011 był szkoleniowcem klubu Zlatorog Laško.
W lipcu 2011 przyjął propozycję prowadzenia czołowego zespołu ligi chorwackiej - KK Zadar.
Był także trenerem reprezentacji Słowenii, z którą wywalczył 7. miejsce podczas Mistrzostw Europy w Koszykówce 2007.
Od 25 maja 2011 trener reprezentacji Polski, z którą wystąpił podczas Mistrzostw Europy na Litwie. Polacy prowadzeni przez Słoweńca przed turniejem typowani byli na jedną z najsłabszych drużyn imprezy. Zaskoczyli wszystkich, pokonując ówczesnych wicemistrzów świata Turków 84:83 oraz Portugalczyków 81:73; walczyli jak równy z równym z Hiszpanią (porażka 78:83), ale w decydującym o awansie spotkaniu ulegli po bardzo zaciętym boju Wielkiej Brytanii 81:88. Wysoko przegrali jedynie z Litwą (77:97). Polska nie znalazła się w ćwierćfinale, ale Pipan zapewnił sobie przedłużenie kontraktu z Polskim Związkiem Koszykówki.

</doc>
<doc id="1207823" url="https://pl.wikipedia.org/wiki?curid=1207823" title="Bogdan Jóźwiak">
Bogdan Jóźwiak

Bogdan Jóźwiak (ur. 17 lipca 1970 w Raciążu) – polski piłkarz, występujący na pozycji pomocnika, trener. Od sezonu 2022/2023 prowadzi klub GKS Bełchatów.
Przebieg kariery.
Karierę zawodniczą rozpoczynał w Błękitnych Raciąż. Potem kolejno grał w następujących klubach: Wisła Płock, Widzew Łódź, Hapoel Taibe, Hapoel Kefar Sawa, Petrochemia Płock i RKS Radomsko. W Ekstraklasie rozegrał 165 spotkań, strzelając w nich 12 goli.
Od 16 kwietnia 2009 do 12 czerwca 2014 był trenerem III-ligowej Warty Sieradz. Od 15 kwietnia 2017 jest trenerem Lechii Tomaszów Mazowiecki.
W kwietniu 2011 został skazany za korupcję w sporcie. Od 30 grudnia 2019 roku do 27 lipca 2020 roku był trenerem drugoligowej Legionovii Legionowo. 4 listopada został szkoleniowcem 3. ligowego Ursusa Warszawa. 22 czerwca 2022 roku objął grający w IV lidze łódzkiej GKS Bełchatów.

</doc>
<doc id="1207825" url="https://pl.wikipedia.org/wiki?curid=1207825" title="Justyna Białasek">
Justyna Białasek

Justyna Białasek (ur. 14 maja 1980) – polska piłkarka.
Zawodniczka Stilonu Gorzów, następnie w AZS Wrocław i ponownie w Stilonie. Z drużyną akademiczek trzykrotnie wywalczyła mistrzostwo Polski (2003, 2004 i 2005) i dwukrotnie Puchar Polski (2002/2003, 2003/2004). Także w barwach wrocławskiego klubu wystąpiła w trzech edycjach Pucharu UEFA kobiet rozgrywając 11 spotkań i strzelając dwie bramki.
Reprezentantka Polski, debiutowała 27 marca 2004. Uczestniczka eliminacji do Mistrzostw Europy 2005. W kadrze A wystąpiła łącznie 8 razy.

</doc>
<doc id="1207827" url="https://pl.wikipedia.org/wiki?curid=1207827" title="Ales Pipan">
Ales Pipan



</doc>
<doc id="1207829" url="https://pl.wikipedia.org/wiki?curid=1207829" title="Śpiew responsorialny">
Śpiew responsorialny



</doc>
<doc id="1207830" url="https://pl.wikipedia.org/wiki?curid=1207830" title="Mykolas Sleževičius">
Mykolas Sleževičius

Mykolas Sleževičius (ur. 21 lutego 1882 koło Rosieniów, zm. 11 listopada 1939 w Kownie) – litewski polityk ery międzywojennej, z wykształcenia prawnik i dziennikarz, działacz chłopski, kilkakrotny premier Litwy (1918-1919, 1926). 
W 1901 roku ukończył gimnazjum w Mitawie, po czym studiował prawo na uniwersytecie w Odessie. Wcześnie zaangażował się w ruch socjalistyczny: w 1905 roku wziął udział w rewolucji rosyjskiej. Po powrocie na Litwę przystąpił do lokalnej Partii Demokratycznej. Pracował jako dziennikarz w "Lietuvos ūkininkas" (1907-12) i "Lietuvos Žinios" (1910-12), później jako prawnik. 
W 1917 roku został wykluczony z Litewskiej Socjalistycznej Partii Chłopskiej ze względu na konflikt co do idei niepodległości Litwy - Sleževičius opowiadał się za niezależnością kraju od Rosji. 
W latach 1917-18 przewodniczył Najwyższej Radzie Litewskiej w Rosji. Podczas rewolucji w 1918 roku uwięziony przez bolszewików, po zwolnieniu wrócił na Litwę. Od grudnia 1918 do marca 1919 oraz od kwietnia do października 1919 roku sprawował funkcję premiera Litwy. W tym czasie Polska Organizacja Wojskowa planowała przeprowadzenie zamachu stanu i obalenie antypolskiego rządu Sleževičiusa.
Zasiadał w Sejmach I, II i III kadencji (1922-27) jako reprezentant Partii Chłopskiej ("Lietuvos Valstiečių Liaudininkų Sąjunga").
Po wygranej ugrupowań lewicowych w maju 1926 roku został mianowany premierem Litwy oraz jej ministrem spraw zagranicznych i sprawiedliwości, które to stanowiska piastował do zamachu z 17 grudnia 1926 roku. Za rządów Sleževičiusa został podpisany 28 września 1926 w Moskwie litewsko-radziecki pakt o nieagresji, ostro krytykowany przez litewską prawicę. 
Po odejściu z polityki pracował w Kownie jako prawnik, związał się też z lokalnym teatrem miejskim jako aktor i reżyser.

</doc>
<doc id="1207839" url="https://pl.wikipedia.org/wiki?curid=1207839" title="Drugi rząd Johna Majora">
Drugi rząd Johna Majora

Drugi rząd Johna Majora – rząd Partii Konserwatywnej pod przewodnictwem Johna Majora powstał po wyborach powszechnych w kwietniu 1992 i przetrwał do następnych wyborów w maju 1997.

</doc>
<doc id="1207841" url="https://pl.wikipedia.org/wiki?curid=1207841" title="(You Drive Me) Crazy">
(You Drive Me) Crazy

(You Drive Me) Crazy – trzeci singel amerykańskiej piosenkarki pop Britney Spears z jej debiutanckiego albumu "...Baby One More Time" oraz jest też singlem ze ścieżki dźwiękowej do filmu "Drive Me Crazy".
Oficjalny remixem piosenki jest "The Stop! Remix" i razem z nim umieszczona jest pierwsza wersja utworu, na soundtracku filmu "Drive Me Crazy" wydanego 28 września 1999 roku .
Gościnnie w teledysku do piosenki wystąpili amerykańscy aktorzy Melissa Joan Hart i Adrian Grenier.
Teledysk ukazuje Britney jako kelnerkę w klubie nocnym, która zamienia się w imprezowiczkę i tańczy ze wszystkimi.
Certyfikaty.
Światowa sprzedaż singla wynosi ponad 4 miliony kopii , jednak ok. 645.000 z całości zostało nagrodzonych certyfikatami:

</doc>
<doc id="1207852" url="https://pl.wikipedia.org/wiki?curid=1207852" title="Zwierzęta gospodarskie">
Zwierzęta gospodarskie

Zwierzęta gospodarskie – zwierzęta chowane w gospodarstwie rolnym w celu uzyskania produkcji towarowej lub siły pociągowej. Wykorzystywane są również jako materiał reprodukcyjny.
Znajomość liczby zwierząt gospodarskich ma duże znaczenie dla polityki żywnościowej kraju, utrzymania właściwej proporcji między produkcją roślinną (pasze) a produkcją zwierzęcą, sposobu wykorzystanie użytków rolnych (łąk i pastwisk) oraz kształtowania poziomu dochodów gospodarstw rolnych.
W Polsce.
W polskim ustawodawstwie zwierzętami gospodarskimi uznawane są:
Liczba zwierząt gospodarskich w Polsce w latach 1934–1969.
Według danych rocznika statystycznego GUS liczba zwierząt gospodarskich przedstawiała się następująco (w tys. sztuk): 
Liczba zwierząt gospodarskich w Polsce w latach 1970–2018.
Według danych roczników statystycznych GUS liczba zwierząt gospodarskich przedstawiała się następująco (w tys. sztuk):
Pogłowie.
Liczbę zwierząt gospodarkich niekiedy podaje się też w pogłowiu. Pogłowie jest to wielkość informująca o obsadzie zwierząt gospodarskich w przeliczeniu na 100 ha użytków rolnych. Znajomość pogłowia pozwala na określenie rozmiaru produkcji zwierzęcej, śledzenia zmian ilościowych zwierząt w czasie i przestrzeni oraz programowanie i planowanie zaopatrzenia ludności w produkty zwierzęce.
Sposoby ustalania pogłowia zwierząt gospodarskich.
Według GUS teoretycznie przeliczone sztuki efektywne (fizyczne) zwierząt gospodarskich przy zastosowaniu odpowiednich współczynników umożliwiają grupowanie zwierząt bez względu na gatunek, rodzaj, wiek, kondycję i typ użytkowy.
Współczynniki przeliczeniowe na sztuki duże (SD) stosowane są głównie przy ekonomicznej ocenie ilości inwentarza żywego na jednostkę powierzchni. Za podstawę do przeliczenia na sztuki duże przyjmuje się masę ciała 1 krowy, tj. 500 kg. W statystyce stosuje się zwykle sumaryczne współczynniki przeliczeniowe, wyrażone jedną liczbą dla całego statystycznego pogłowia poszczególnych gatunków, tj. bez zróżnicowania według wieku i płci zwierząt. Współczynniki te wynoszą odpowiednio: dla bydła – 0,80; dla trzody chlewnej – 0,15; dla owiec – 0,08; dla koni – 1,00.
Pogłowie zwierząt gospodarskich w latach 1934–1980.
Według danych roczników statystycznych GUS pogłowie zwierząt gospodarskich przedstawiało się następująco (w szt. na 100 ha użytków rolnych):
Pogłowie zwierząt gospodarskich w latach 1995–2018.
Według danych roczników statystycznych GUS pogłowie zwierząt gospodarskich przedstawiało się następująco (w szt. na 100 ha użytków rolnych):

</doc>
<doc id="1207853" url="https://pl.wikipedia.org/wiki?curid=1207853" title="Kobylenie">
Kobylenie

Kobylenie, także kobylica, kobylina) – rodzaj prowizorycznych zapór stosowanych w XVI i XVII wieku dla powstrzymania szarżującej jazdy.
Były to pnie ściętych drzew (kłody) z częściami gałęzi, umieszczane na drogach lub w przejściach (także w bramach). Kobyliny sporządzano z naturalnych pni lub wykonywano je sztucznie. Niekiedy stosowano je i w polu, np. użyła ich szwedzka kawaleria atakowana przez polskich kopijników hetmana Zamojskiego. Kobylina mogła być prosta (jedna ostrew, przymocowana trwale); podwójna, z dwóch ostrwi umieszczonych nad sobą; rogata, czyli umocowana w taki sposób, by można ją było obrócić, otwierając lub zamykając przejście.
Według zachowanego świadectwa Stryjkowskiego, za najodpowiedniejsze do tego celu uważano sękate jodły i świerki, często wykorzystywano również dęby i sosny o częściowo przyciętych gałęziach.

</doc>
<doc id="1207856" url="https://pl.wikipedia.org/wiki?curid=1207856" title="Sanja Gamma">
Sanja Gamma

Sanja Gamma z d. Popović (ur. 31 maja 1984 roku w Rijece) − chorwacka siatkarka grająca na pozycji atakującej, reprezentantka kraju. Od sezonu 2020/2021 występuje w węgierskiej drużynie Vasas Óbuda Budapest.

</doc>
<doc id="1207862" url="https://pl.wikipedia.org/wiki?curid=1207862" title="9 Pułk Czołgów Średnich">
9 Pułk Czołgów Średnich

9 Łużycki Pułk Czołgów Średnich (9 pcz) – oddział wojsk pancernych ludowego Wojska Polskiego.
Pułk został sformowany na podstawie rozkazu organizacyjnego Nr 033/Org. ND WP z dnia 6 lutego 1946 roku, na bazie 16 Dnowsko-Łużyckiej Brygady Pancernej.
Pułk został zorganizowany według etatu nr 5/25 pułku czołgów średnich czasu "P" o stanie 371 żołnierzy i 7 pracowników wojska. W nowym etacie zlikwidowano szczebel batalionu. Liczbę kompanii czołgów zredukowano do trzech. Zmniejszono liczbę plutonów w kompanii fizylierów. W miejsce kompanii sztabowej utworzono pluton dowództwa. Liczba czołgów uległa zmniejszeniu z 43 do 32.
20 lipca 1946 9 Dnowsko-Łużycki Pułk Czołgów Średnich został odznaczony Krzyżem Srebrnym Srebrnym Orderu Virtuti Militari.
1947-1950.
Na podstawie rozkazu organizacyjnego Nr 051/Org. ND WP z dnia 19 lutego 1947 r. pułk został przeformowany na etat Nr 5/33 pułku czołgów T-34/85. Zgodnie z etatem zlikwidowano kompanię fizylierów, a w miejsce plutonu dowództwa zorganizowano kompanię sztabową z plutonem dowodzenia, plutonem saperów i plutonem ochrony.
Na podstawie rozkazu Nr 076/Org. MON z dnia 19 kwietnia 1948 r. pułk przeformowano na etat Nr 5/38 pułku czołgów średnich T-34/85 o stanie 368 żołnierzy i 3 pracowników wojska. W strukturze pułku zorganizowano kompanię szkolną. Etatowa liczba czołgów uległa zwiększeniu z 32 do 35.
Na podstawie rozkazu Nr 0055/Org. Ministra Obrony Narodowej z dnia 30 marca 1949 r. 9 Pułk Czołgów Średnich podporządkowano dowódcy 8 Zmotoryzowanej Dywizji Piechoty i przeformowano na etat Nr 5/43 pułku czołgów Zmotoryzowanej DP o stanie 950 żołnierzy i 26 pracowników kontraktowych.
Na podstawie rozkazu Nr 0013/BPanc. dowódcy Wojsk Lądowych z dnia 22 kwietnia 1949 r. dowódca Okręgu Wojskowego Nr IV w terminie do 1 lipca 1949 r. rozformował 28 Pułk Artylerii Pancernej w Śremie. Działa wraz z załogami zostały przekazane 9 Pułkowi Czołgów. Zorganizowano z nich batalion dział pancernych SU-85. Pułk w dalszym ciągu stacjonował w garnizonie Słupsk, w kompleksie koszarowym przy ul. Rokossowskiego 45/51 i posługiwał się dotychczasowym numerem jednostki wojskowej 2314. 8 Zmot. DP wraz z 16 Dywizją Pancerną stanowiła trzon 1 Korpusu Pancernego.
1950-1967.
Na podstawie rozkazu Nr 0054/Org. Ministra Obrony Narodowej z dnia 12 czerwca 1950 r. 8 Zmotoryzowana Dywizji Piechoty i 16 Dywizja Pancerna, w terminie do 1 października 1950 r. zostały przeformowane na etat Nr 5/64 – 5/76 Dywizji Zmechanizowanej. Zgodnie z cytowanym rozkazem 9 Pułk Czołgów Średnich został przeformowany na etat Nr 5/66 o stanie 789 wojskowych i 26 pracowników kontraktowych. Struktura organizacyjna pułku obejmowała 2 bataliony czołgów T-34/85 i batalion dział pancernych ISU-122 oraz kompanię dowodzenia i kompanię fizylierów. Ogółem, według etatu, w pułku powinny znajdować się 64 czołgi średnie T-34/85 i samobieżne działa pancerne ISU-122 w liczbie 21 egzemplarzy.
Na podstawie rozkazu Nr 0044/Org. Ministra Obrony Narodowej z dnia 17 maja 1951 r. w sprawie przeprowadzenia przez dowódcę Okręgu Wojskowego Nr II reorganizacji jednostek okręgu Dowództwo I Korpusu Pancernego zostało przeformowane na Dowództwo I Korpusu Zmechanizowanego, a jednostki 8 i 16 Dywizji Zmechanizowanej przeniesione na nowe etaty. Zgodnie z wymienionym rozkazem 9 Pułk Czołgów Średnich został przeformowany na etat Nr 5/84 o stanie 728 żołnierzy i 12 pracowników cywilnych. Ze składu pułku wyłączono batalion artylerii pancernej, który dyslokowano do Trzebiatowa, gdzie stał się bazą dla formowania 12 Pułku Artylerii Pancernej. Także batalion szkolny został wyłączony ze struktury pułku i usamodzielniony. Nowy pododdział dywizji otrzymał nazwę 3 Szkolny Batalion Czołgów. Według etatu Nr 5/84 utworzono trzeci, skadrowany batalion czołgów i batalion piechoty zmotoryzowanej.
Na podstawie rozkazu Nr 0056/Org. Ministra Obrony Narodowej z dnia 19 września 1955 r. 9 Pułk Czołgów Średnich został przeformowany na etat Nr 5/166 pułku czołgów średnich Dywizji Zmechanizowanej typu A o stanie 690 wojskowych i 20 pracowników cywilnych. W nowej organizacji zrezygnowano ze szczebla batalionu pozostawiając 5 kompanii czołgów, w tym dwie skadrowane. Ponadto w składzie pułku znalazły się następujące pododdziały: kompania piechoty zmotoryzowanej, kompania rozpoznawcza, bateria przeciwlotnicza, pluton łączności, pluton saperów, pluton transportowo – gospodarczy i drużyna rozpoznania chemicznego. Zgodnie z nowym etatem na uzbrojeniu pułku powinno znaleźć się 55 czołgów średnich T-54 i jeden transporter opancerzony BTR-152. W praktyce jednostka dysponowała czołgami T-34/85.
W tym samym okresie 8 DZ została wyłączona z I Korpusu Zmechanizowanego i podporządkowana dowódcy 1 Korpusu Armijnego w Wałczu. (rozkaz Nr 0058/Org. MON z dnia 19 września 1955 r.).
Na podstawie rozkazu Nr 025/MON Ministra Obrony Narodowej z 1967 r. w sprawie przekazania jednostkom wojskowym historycznych nazw i numerów oraz ustanowienia dorocznych świąt jednostek 9 Łużycki Pułk Czołgów Średnich przejął dziedzictwo tradycji 16 Dnowsko-Łużyckiej Brygady Pancernej i został przemianowany na 16 Dnowsko-Łużycki Pułk Czołgów Średnich (Dz. Roz. Tjn. MON Nr 10, poz. 53).

</doc>
<doc id="1207877" url="https://pl.wikipedia.org/wiki?curid=1207877" title="Stare Tręby">
Stare Tręby



</doc>
<doc id="1207883" url="https://pl.wikipedia.org/wiki?curid=1207883" title="Gdynia Wielki Kack">
Gdynia Wielki Kack

Gdynia Wielki Kack – zlikwidowana stacja kolejowa położona w Gdyni, w dzielnicy Wielki Kack.
W 2017 przystanek obsługiwał 150–199 pasażerów na dobę.
Pierwsza stacja o nazwie "Kack Wielki" powstała w 1921 przy budowie linii kolejowej Gdynia - Kokoszki i znajdowała się kilkaset metrów na zachód od obecnej stacji, przy dzisiejszej ulicy Starodworcowej. Po starej stacji zachowały się budynki stacyjne, które obecnie pełnią funkcje mieszkalne.
Istniejąca obecnie stacja powstała w 1930 podczas budowy magistrali węglowej i zlokalizowana jest przy ulicy Nowodworcowej. W 2015 stacja została gruntownie zmodernizowana.
Przyszłość.
W ramach Pomorskiej Kolej Metropolitalnej powstał w 2017 nowy przystanek o nazwie Gdynia Karwiny. &lt;br&gt; W związku z tym stacja Gdynia Wielki Kack została wyłączona z eksploatacji pasażerskiej, obsługując jedynie tor dodatkowy dla ruchu towarowego oraz splot torowy przy przystanku Gdynia Karwiny, również leżącym w obrębie urządzeń stacji Gdynia Wielki Kack.

</doc>
<doc id="1207888" url="https://pl.wikipedia.org/wiki?curid=1207888" title="Rock with You (singel BoA)">
Rock with You (singel BoA)

Rock with You – trzeci koreański i jedenasty japoński singel BoA Kwon. W Korei sprzedano 25 000 kopii, w Japonii 60 000.
Lista utworów.
Wersja Koreańska
Wersja Japońska

</doc>
<doc id="1207889" url="https://pl.wikipedia.org/wiki?curid=1207889" title="Land (album)">
Land (album)

Land – czwarty, pełny album farerskiej grupy Týr. Jest to pierwszy z albumów tego zespołu, który swym tytułem nie nawiązuje na pierwszy rzut oka do mitologii nordyckiej lub wczesnośredniowiecznej historii wikingów, ostatecznie jednak wszystkie utwory są zakorzenione w skandynawskiej tradycji, kontynuując tym samym tematykę podjętą przez zespół na samym początku twórczości.
Prace rozpoczęły się w grudniu 2007 w duńskim studiu Jacob Hansen Studio leżącym niedaleko Ribe, gdzie znajdowała się jedna z pierwszych, dużych osad nordyckich. Początkowo zapowiadano, że Land wyjdzie 8 maja 2008 roku, zostanie wydana przez Napalm Records, ostatecznie jednak prace się przedłużyły i wydano go 30 maja 2008 w Europie i 10 czerwca 2008 w USA oraz Kanadzie. Uczyniła to, podobnie jak przy dwóch wcześniejszych albumach wytwórnia muzyczna Napalm Records. 10 czerwca 2008 wydano też edycję specjalną zawierającą dwie płyty. Poza płytą dostępną w zwykłej wersji dodano DVD z siedmioma dodatkowymi pozycjami. Są to nagrania z koncertu na Wacken Open Air z roku 2007.
Lista utworów.
Zespół zamieścił na swojej stronie profilowej MySpace reportaż z jednego dnia w studio, z którego wynikało, że album będzie posiadał około 9 utworów, a jeden z nich trwać będzie 10 minut, okazało się, że w podstawowej wersji zmieszczono ich dziesięć, a dwa z nich mają ponad 10 minut długości. Całość trwa ponad godzinę i osiem minut.

</doc>
<doc id="1207893" url="https://pl.wikipedia.org/wiki?curid=1207893" title="16 Pułk Czołgów Średnich">
16 Pułk Czołgów Średnich

16 Dnowsko-Łużycki Pułk Czołgów Średnich (16 pcz) – oddział wojsk pancernych ludowego Wojska Polskiego.
Formowanie i zmiany organizacyjne.
30 września 1967 roku 9 pułk czołgów średnich stacjonujący w garnizonie Słupsk został przemianowany na 16 Dnowsko-Łużycki pułk czołgów średnich oraz przejął dziedzictwo tradycji 16 Dnowsko-Łużyckiej Brygady Pancernej.
Jednostka wchodziła w skład 8 Drezdeńskiej Dywizji Zmechanizowanej. W latach 80. XX wieku na uzbrojeniu pułku znajdowały się czołgi T-55.
W 1989 roku 16 pcz został przeformowany w 16 pułk zmechanizowany.

</doc>
<doc id="1207894" url="https://pl.wikipedia.org/wiki?curid=1207894" title="Pademelon">
Pademelon

Pademelon ("Thylogale") – rodzaj ssaka z podrodziny kangurów (Macropodinae) w rodzinie kangurowatych (Macropodidae).
Zasięg występowania.
Rodzaj obejmuje gatunki występujące w Australii (włącznie z Tasmanią) i Nowej Gwinei.
Morfologia.
Długość ciała 29–66,7 cm, długość ogona 27–57 cm; masa ciała samic 1,8–10 kg, samców 2,5–12 kg.
Systematyka.
Podział systematyczny.
Do rodzaju należą następujące występujące współcześnie gatunki:
Opisano również gatunki wymarłe:

</doc>
<doc id="1207895" url="https://pl.wikipedia.org/wiki?curid=1207895" title="Midnight Oil (album)">
Midnight Oil (album)

Midnight Oil – debiutancki album studyjny australijskiej grupy rockowej Midnight Oil. Album został wydany w 1978 roku.

</doc>
<doc id="1207896" url="https://pl.wikipedia.org/wiki?curid=1207896" title="Wyższa Szkoła Przedsiębiorczości i Nauk Społecznych">
Wyższa Szkoła Przedsiębiorczości i Nauk Społecznych



</doc>
<doc id="1207901" url="https://pl.wikipedia.org/wiki?curid=1207901" title="Thylogale thetis">
Thylogale thetis



</doc>
<doc id="1207907" url="https://pl.wikipedia.org/wiki?curid=1207907" title="16 Pułk Zmechanizowany">
16 Pułk Zmechanizowany

16 Pułk Zmechanizowany Ułanów Wielkopolskich im. gen. Gustawa Orlicz-Dreszera (16 pz) – dawny oddział wojsk zmechanizowanych Sił Zbrojnych RP.
Pułk został sformowany w 1989 roku w garnizonie Słupsk na bazie 16 Dnowsko-Łużyckiego Pułku Czołgów Średnich.
1 maja 1994 roku na bazie 16 pz oraz 34 batalionu obrony wybrzeża powstała 7 Brygada Zmechanizowana. W skład brygady wszedł również 1 batalion zmechanizowany z 36 pułku zmechanizowanego. Rozformowywany 16 pułk zmechanizowany przekazał nowo formującej się 3 Brygadzie Pancernej z Trzebiatowa swój batalion czołgów.
Tradycje pułku.
Z dniem 26 lipca 1992, na podstawie decyzji Nr 57/MON Ministra Obrony Narodowej z dnia 13 lipca 1992 r. pułk otrzymał nazwę wyróżniającą "Ułanów Wielkopolskich" i imię gen. Gustawa Orlicz-Dreszera oraz przyjął dziedzictwo tradycji:
Struktura.
Pułk posiadał typową strukturę pułku zunifikowanego (dwa bcz i dwa bz). 2 bcz był w rzeczywistości batalionem szkolnym. Szkolono w nim załogi czołgów T-55 AM "Merida". W dwóch kompaniach szkolono dowódców czołgów, działonowych i ładowniczych, a w trzeciej mechaników - kierowców.
Żołnierze pułku.
Dowódcy pułku
Oficerowie

</doc>
<doc id="1207922" url="https://pl.wikipedia.org/wiki?curid=1207922" title="Kanał Mieliński">
Kanał Mieliński

Kanał Mieliński – kanał morski o długości 4 km i głębokości toru wodnego 10 m; część toru wodnego Świnoujście–Szczecin; leży w Świnoujściu.
Charakterystyka.
Przekopany przez dawną wyspę Mielin i część Uznamu w celu usprawnienia żeglugi pomiędzy portem w Szczecinie a Bałtykiem. Po jego wykonaniu doszło do powstania wyspy Chełmek i półwyspu Mielin.
Kanał znajduje się w całości w obrębie portu morskiego Świnoujście.
Do 1945 stosowano niemiecką nazwę "Mellin-fahrt". W 1949 ustalono urzędowo polską nazwę "Kanał Mieliński".

</doc>
