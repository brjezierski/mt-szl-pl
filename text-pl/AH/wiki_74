<doc id="1218873" url="https://pl.wikipedia.org/wiki?curid=1218873" title="Parafia św. Floriana w Żywcu">
Parafia św. Floriana w Żywcu

Parafia św. Floriana – parafia rzymskokatolicka znajdująca się w Żywcu, należąca do metropolii krakowskiej, diecezji bielsko-żywieckiej i dekanatu żywieckiego. Swoim zasięgiem obejmuje dzielnice Zabłocie oraz Podlesie.
Od początku Zabłocie należało do parafii Narodzenia Najświętszej Marii Panny w Żywcu. W 1868 r. mieszkańcy Zabłocia wystosowali prośbę do magistratu żywieckiego o wydzielenie dla nich osobnego ołtarza (św. Agnieszki) w kościele św. Krzyża. W 1895 r. powstało Stowarzyszenie św. Floriana, które odnowiło stojącą nieopodal dworca kolejowego kapliczkę pw. św. Floriana (z początku XIX w.) i zakupiło parcelę pod budowę kościoła.
Budowę świątyni w jej obecnym kształcie zakończono wzniesieniem w 1954 r. wysokiej wieży. Rok później, 7 sierpnia 1955 r. biskup Franciszek Jop dokonał uroczystego poświęcenia kościoła pw. św. Floriana.
Pierwszym proboszczem nowej parafii został ks. Stanisław Słonka.
Z okazji jubileuszu 50-lecia parafii został postawiony przed kościołem pomnik św. Floriana. W latach 2005–2006 dach kościoła został pokryty blachą miedzianą, a wnętrze pomalowane.

</doc>
<doc id="1218875" url="https://pl.wikipedia.org/wiki?curid=1218875" title="WDK">
WDK

WDK właściwie Waldemar Dańczak (ur. 20 czerwca 1978 w Przemyślu) – polski producent muzyczny i inżynier dźwięku. Członek formacji The NuClear Headz. Współtworzy także duet producencki Holosonix. Jako producent współpracował m.in. z takimi wykonawcami jak: Mor W.A., DonGURALesko, Tede oraz Pokój z Widokiem na Wojnę. Poza działalnością artystyczną prowadzi studio nagraniowe Spektrum. Wcześniej prowadził studio wytwórni muzycznej Wielkie Joł.
Życiorys.
WDK wspólnie z Jaoshem (MC) stworzyli fundamenty przemyskiego podziemia w latach 1996-2003 wydając 5 nielegali jako 016 (później ZJS Fundament).
Możliwość zaistnienia na krajowym rynku muzycznym umożliwia m.in. magazyn "Klan", w którym kilkakrotnie pojawiają się kawałki wyprodukowane przez WDK. Nieco później WDK i Jaosh nagrywają "4 lata" – numer do którego powstał teledysk przy współpracy z labelem Doperacja z Krakowa. Produkcja WDK została zauważona, co otworzyło większe możliwości współpracy z MC z całej polski. Od tamtej pory WDK pojawia się na płytach wielu wykonawców, powstaje też kilka teledysków do jego produkcji.
Od samego początku muzyka autorstwa WDK charakteryzuje się specyficznym brzmieniem, sposobem ułożenia sampli, bębnów, linii basu. Oprócz produkcji muzyki, w czasach współpracy z Jaoshem, WDK zajmował się DJ-ingiem oraz turntablismem.
Na początku roku 2006 WDK i Pietz – producent z Rzeszowa, łączą siły i powstaje team producencki NuClear Headz. W tym samym roku powstaje Studio Nagrań "Spektrum" – założone i prowadzone przez WDK. Produkcje ze studia pojawiają się m.in. na płytach Familii HP "Soundsystem", Mor W.A. "Uliczne Esperanto" (w studio wykonano również miks i mastering tej płyty), Owala "Sens życia".
WDK był również związany z wytwórnią Wielkie Joł. Jest odpowiedzialny za całą stronę muzyczną piątej solowej płyty Tede "Ścieżka Dźwiękowa" której premiera miała miejsce 19 czerwca 2008.

</doc>
<doc id="1218880" url="https://pl.wikipedia.org/wiki?curid=1218880" title="Cariama cristata">
Cariama cristata



</doc>
<doc id="1218882" url="https://pl.wikipedia.org/wiki?curid=1218882" title="Sony Ericsson International 2007">
Sony Ericsson International 2007

Sony Ericsson International 2007 – tenisowy turniej WTA z cyklu Bangalore Open rozgrywany w dniach 10–18 lutego 2007 roku w Bengaluru na kortach twardych o puli nagród 175 000 dolarów amerykańskich.

</doc>
<doc id="1218884" url="https://pl.wikipedia.org/wiki?curid=1218884" title="Kosaciec bezlistny">
Kosaciec bezlistny

Kosaciec bezlistny ("Iris aphylla" L.) – gatunek roślin cebulowych i kłączowych należący do rodziny kosaćcowatych. 
Rozmieszczenie geograficzne.
Występuje w Europie środkowej i wschodniej. W Polsce rośnie na nielicznych stanowiskach w południowej części kraju.
Biologia i ekologia.
Bylina, geofit. Rośnie w murawach kserotermicznych. Kwitnie w maju i czerwcu. Gatunek charakterystyczny zespołu "Inuletum ensifoliae".
Zagrożenia i ochrona.
Roślina objęta w Polsce ścisłą ochroną gatunkową.
Kategorie zagrożenia gatunku:

</doc>
<doc id="1218887" url="https://pl.wikipedia.org/wiki?curid=1218887" title="Enzo Scifo">
Enzo Scifo

Vincenzo „Enzo” Scifo (ur. 19 lutego 1966 w La Louvière) – były belgijski piłkarz grający jako ofensywny pomocnik. Czterokrotny uczestnik finałów mistrzostw świata.
Urodził się we włoskiej rodzinie. W profesjonalnym futbolu debiutował w 1983 w barwach RSC Anderlecht, a już w następnym roku – jako osiemnastolatek – dostał nagrodę dla najlepszego belgijskiego piłkarza. Z Anderlechtem zdobywał tytuły mistrza kraju. W 1987 odszedł do Interu Mediolan, jednak nie spełnił oczekiwań i już w następnym roku został piłkarzem Girondins Bordeaux. We Francji grał także w AJ Auxerre (1989–1991) oraz – z dwuletnią przerwą na występy w Torino FC (1991–1993) – AS Monaco (1993–1997). W 1997 wrócił do Anderlechtu, gdzie grał do 2000. Karierę kończył w Charleroi.
W reprezentacji Belgii rozegrał 84 spotkania i strzelił 18 bramek. Debiutował w czerwcu 1984 w meczu z Jugosławią podczas ME 84, ostatni raz zagrał w 1998. W latach 1986–1998 regularnie występował w mistrzostwach świata, na czterech turniejach rozgrywając łącznie 16 meczów (MŚ 86, MŚ 90, MŚ 94, MŚ 98). Największy sukces odniósł w 1986 – w Meksyku Belgia zajęła czwarte miejsce.

</doc>
<doc id="1218888" url="https://pl.wikipedia.org/wiki?curid=1218888" title="Cirsium rivulare">
Cirsium rivulare



</doc>
<doc id="1218891" url="https://pl.wikipedia.org/wiki?curid=1218891" title="Karsin (przystanek kolejowy)">
Karsin (przystanek kolejowy)

Karsin – przystanek kolejowy na szlaku Laskowice Pomorskie – Bąk, leżący w miejscowości Karsin. Przed laty Karsin był mijanką. Według rozkładu jazdy obowiązującego od 9 czerwca 2018 r. w każdą sobotę i niedzielę i święta przewidziane są dwie pary pociągów relacji Bydgoszcz Gł. - Kościerzyna - Bydgoszcz Gł.. Dodatkowo ze stacji prowadzi bocznica do bazy GS.
Położenie.
Przystanek Karsin położony jest w południowej części miejscowości, przy ul. Dworcowej, niedaleko od skrzyżowania z ul. Rozalii Narloch. Z drugiej strony torów znajduje się ul. Kolejowa, przy której znajduje się stadion należący do gminy, użytkowany na co dzień przez Ludowy Zespół Sportowy Gwiazda Karsin. Bocznica stacyjna odchodzi od toru głównego w pobliżu przejazdu kolejowo-drogowego w ciągu ul. Długiej. Najbliższy przystanek autobusowy znajduje się przy ul. Długiej około 250 metrów od dworca.
Historia.
Lata 1928-1939.
Kolej dotarła do Karsina w 1928, w rok po połączeniu się gmin Karsin i Wiele Karsin liczył wówczas 1769 mieszkańców i był największą miejscowością w gminie. Linia ta powstała podczas budowy magistrali węglowej w celu łatwiejszego zaopatrzenia w materiały budowlane budowanej magistrali.
Pierwszy pociąg relacji Czersk-Karsin-Bąk przyjechał do Karsina w październiku 1928 roku. Stacja ta powstała głównie jako mijanka na linii jednotorowej. Funkcję tę pełniła aż do rozebrania drugiego toru w latach dziewięćdziesiątych XX wieku. Tory na trasie Bąk – Karsin – Czersk położono na nasypie nieukończonej linii Gdańsk – Stara Piła – Liniewo – Bąk – Czersk, która miała być skrótem (z pominięciem Tczewa) trasy z Gdańska do Berlina (wykorzystując magistralę Ostbahn), w założeniu jednak końcowy odcinek z Karsina do Czerska miał zostać zbudowany tak, by nie trzeba było obracać parowozów. Budowę przerwał wybuch I wojny światowej.
Lata 1939-1945.
Według rozkładu jazdy z roku 1941 przez Karsin przejeżdżały 3 pary pociągów osobowych. Pod koniec wojny linię kilkakrotnie bombardowało lotnictwo sowieckie i do tej pory w lasach obok torów widać sporej wielkości leje po bombach.
Po 1990.
Po 1990 nastąpił zły okres dla stacji w Karsinie; stopniowo zmieszano liczbę połączeń z 7 par w rozkładzie z 1990-1992, przez 6 połączeń w latach 1992-1997; rozkład jazdy 96/97 przewiduje w Karsinie 5,5 pary pociągów, w tym połączenia z Laskowicami Pomorskimi. Dwa razy zawieszano przewozy (przy czym raz ze względu na remont mostu). W czasie ich trwania kursowała kolejowa komunikacja autobusowa, lecz ze względu na protesty mieszkańców i starania władz samorządowych połączenia przywrócono. W 2000 roku zdemontowano rogatki na przejeździe kolejowo-drogowym.
W 2001 roku w Sieciowym Rozkładzie Jazdy Pociągów pojawiają się jeszcze 3 pary pociągów sygnowane literą G oznaczającą, że pociąg kursuje do odwołania, natomiast w rozkładzie jazdy obowiązującym od 2003 do 2004 roku pojawiają się również 3 pary, jednakże oznaczone literą F (pociągi kursujące po ogłoszeniu.
W 2006 roku w Sieciowym Rozkładzie Jazdy Pociągów pojawia się ostatni raz druga para pociągów do Kościerzyny i Czerska, oznaczona jest jednak literą G.
Od 2007 roku przez Karsin przejeżdża tylko jedna para pociągów stałego kursowania. W wykazie planów przewozowych na lata 2009-2015 w województwie pomorskim liczba pociągów osobowych kursujących pomiędzy Kościerzyną a Wierzchucinem miała nie ulec zmianie.
Linia kolejowa.
Przez Karsin przebiega linia kolejowa nr 215 Laskowice Pomorskie – Bąk. Karsin znajduje się w 69,201 kilometrze tej linii. Sąsiednie stacje to Czersk i Bąk. Linia jest jednotorowa niezelektryfikowana.
Prędkość maksymalna na tej trasie to 60 km/h. Linia jest czynna tylko na odcinku Laskowice Pomorskie-Czersk i jest obsługiwana przez pociągi spółki Arriva RP
Pociągi.
Pociągi osobowe.
W wakacje 2018 r. przewoźnik Arriva RP uruchamiał dwie pary pociągów z Bydgoszczy do Kościerzyny, na stacji Kościerzyna skomunikowane z pociągami SKM do Gdyni Gł.; umożliwiło to mieszkańcom Karsina dojazd do Kościerzyny i Trójmiasta.
Infrastruktura.
Budynek dworca.
Budynek dworca jest obecnie zamknięty. Kiedyś mieściła się w nim poczekalnia, kasa biletowa i kasa bagażowa. W poczekalni zachował się jeszcze piec, lecz kafle są zdewastowane. Budynek jest w głównej części piętrowy, a w bocznej parterowy. Do budynku przylega mały magazyn. Dworzec jest otynkowany i pokryty dachówką.
Perony.
W Karsinie znajdują się trzy jednokrawędziowe, niskie, niezadaszone perony. Dwa skrajne są wyłożone płytami chodnikowymi, natomiast środkowy jest trawiasty. Perony mają około 170 metrów długości, co pozwala przyjmować składy mające do 6 wagonów.
Pozostałe budynki.
Oprócz budynku dworca na stacji znajdują się zrujnowane toalety oraz nieczynna ziemianka.
Semafory.
Stacja była po wojnie mijanką i była wyposażona w semafory kształtowe; w latach osiemdziesiątych semafory zostały rozebrane mimo tego, że stacja nadal była mijanką. Pod koniec działalności mijanki w Karsinie nie mijały się tu pociągi; ewentualne mijanie było możliwe za pisemną zgodą zawiadowcy.

</doc>
<doc id="1218893" url="https://pl.wikipedia.org/wiki?curid=1218893" title="Fryderyk Maria Albrecht Habsburg">
Fryderyk Maria Albrecht Habsburg



</doc>
<doc id="1218894" url="https://pl.wikipedia.org/wiki?curid=1218894" title="Illecebrum verticillatum">
Illecebrum verticillatum



</doc>
<doc id="1218895" url="https://pl.wikipedia.org/wiki?curid=1218895" title="Haitham Mostafa">
Haitham Mostafa

Haitham Mostafa Ahmed Karar (arab. هيثم مصطفي كرار, ur. 19 lipca 1977 w Chartumie) – piłkarz sudański grający na pozycji prawego pomocnika.
Kariera klubowa.
Piłkarską karierę Mostafa rozpoczął w klubie Al-Ameer Al-Bahrawi. W 1995 roku zadebiutował w jego barwach w pierwszej lidze, ale już rok później przeszedł do Al-Hilal Omdurman. Swój pierwszy sukces osiągnął z nim w 1996 roku, gdy wywalczył swoje pierwsze mistrzostwo Sudanu. Na kolejne tytuły czekał 2 lata i w 1998 i 1999 znów zostawał mistrzem ligi. Natomiast rok później zdobył pierwszy w karierze Puchar Sudanu. Z kolei w 2003 roku po raz drugi został mistrzem kraju, a w 2004 roku sięgnął po dublet. Sukces ten powtarzał z klubem z Omdurmanu przez kolejne lata aż do roku 2007. W 2009 i 2010 roku ponownie został mistrzem Sudanu. W 2009 roku zdobył też kolejny puchar kraju.
Kariera reprezentacyjna.
W reprezentacji Sudanu Mostafa zadebiutował w 2000 roku. W 2008 roku został powołany przez selekcjonera Mohameda Abdallaha do kadry na Puchar Narodów Afryki 2008. Ma najwięcej występów w reprezentacji Sudanu.

</doc>
<doc id="1218896" url="https://pl.wikipedia.org/wiki?curid=1218896" title="Kosaciec trawolistny">
Kosaciec trawolistny

Kosaciec trawolistny' ("Iris graminea" L.) – gatunek roślin cebulowych i kłączowych należący do rodziny kosaćcowatych. 
Rozmieszczenie geograficzne.
Naturalny zasięg występowania obejmuje Kaukaz oraz obszary południowej, południowo-wschodniej i środkowej Europy. W Polsce występował tylko na Pogórzu Cieszyńskim: na górze Tuł oraz w okolicach Brennej i Cisownicy. Stanowiska z tych okolic podawane były na przełomie XIX i XX wieku i mogły być pochodzenia synantropijnego. Później nie zostały odnalezione i gatunek ten uważa się za wymarły w Polsce.
Biologia i ekologia.
Bylina, geofit. Rośnie w murawach, zaroślach i na łąkach. Kwitnie w maju i czerwcu. Liczba chromosomów 2n=34.
Zagrożenia i ochrona.
Kategorie zagrożenia gatunku:
Zastosowanie.
Roślina często uprawiana jako roślina ozdobna. Nadaje się do wilgotnych ogrodów skalnych oraz na rabaty i obwódki. Preferuje częściowe zacienienie i wilgotną glebę. Źle znosi przesadzanie. Rozmnaża się przez podział późnym latem, po przekwitnięciu.

</doc>
<doc id="1218898" url="https://pl.wikipedia.org/wiki?curid=1218898" title="Maciej Hunia">
Maciej Hunia

Maciej Marek Hunia (ur. 25 lutego 1961 w Krakowie) – polski funkcjonariusz służb specjalnych, w tym Urzędu Ochrony Państwa i Agencji Bezpieczeństwa Wewnętrznego, generał brygady wywiadu cywilnego. W 2008 szef Służby Wywiadu Wojskowego, w latach 2008–2015 szef Agencji Wywiadu.
Życiorys.
W 1986 ukończył studia na Wydziale Filozoficzno-Historycznym Uniwersytetu Jagiellońskiego. Działał w Niezależnym Zrzeszeniu Studentów. Uprawiał wspinaczkę wysokogórską, poznał w tym okresie Konstantego Miodowicza.
Pod koniec lat 80. odbył służbę wojskową. W 1990 został funkcjonariuszem w delegaturze Urzędu Ochrony Państwa w Krakowie. Zajmował kolejno stanowiska analityka, a od 1993 do 1997 zastępcy naczelnika i naczelnika wydziału kontrwywiadu w tej delegaturze. W latach 1997–2006 pełnił funkcję dyrektora Zarządu Kontrwywiadu w Urzędzie Ochrony Państwa, a następnie kierował Departamentem Kontrwywiadu w Agencji Bezpieczeństwa Wewnętrznego.
W 2004 prezydent Aleksander Kwaśniewski mianował go na stopień służbowy generała brygady w korpusie oficerów ABW.
W 2007 był dyplomatą (radcą) w Ambasadzie RP w Pradze. 16 stycznia 2008 objął urząd szefa Służby Wywiadu Wojskowego, wcześniej (od 29 listopada 2007) był zastępcą ówczesnego szefa SWW Witolda Marczuka. Od 7 czerwca 2008 pełnił obowiązki szefa Agencji Wywiadu. 11 sierpnia 2008 został odwołany ze stanowiska szefa SWW i jednocześnie powołany na stanowisko szefa AW, które zajmował do 19 listopada 2015.

</doc>
<doc id="1218899" url="https://pl.wikipedia.org/wiki?curid=1218899" title="Kaplica Matki Boskiej Nieustającej Pomocy w Żywcu">
Kaplica Matki Boskiej Nieustającej Pomocy w Żywcu

Kaplica matki Boskiej Nieustającej Pomocy w Żywcu – kaplica w Żywcu, w dzielnicy Kocurów-Koleby.
W miejscu obecnej kaplicy znajdowała się uprzednio drewniana dzwonnica, w której dzwoniono w czasie burz i na Anioł Pański. Prowadzono w niej także nabożeństwa różańcowe i majowe.
Murowana kaplica została wybudowana w 1933 r. przez mieszkańców ówczesnej wsi Kocurów. Świątynia jest otynkowana, posiada prostokątną nawę oraz apsydę o kształcie trapezu. Dach pokryty jest dachówką i zwieńczony sygnaturką.
W ołtarzu znajduje się obraz Najświętszej Maryi Panny Nieustającej Pomocy.
Nieopodal kaplicy w roku 1996 wzniesiono kościół Matki Boskiej Nieustającej Pomocy. 

</doc>
<doc id="1218900" url="https://pl.wikipedia.org/wiki?curid=1218900" title="Korygiełło Kazimierz">
Korygiełło Kazimierz



</doc>
<doc id="1218901" url="https://pl.wikipedia.org/wiki?curid=1218901" title="Haitham Mostafa Karar">
Haitham Mostafa Karar



</doc>
<doc id="1218902" url="https://pl.wikipedia.org/wiki?curid=1218902" title="Sam Riley">
Sam Riley

Samuel Peter W. Riley (ur. 8 stycznia 1980 w Leeds) − brytyjski aktor filmowy, teatralny i telewizyjny, muzyk.
Życiorys.
Urodził się w Leeds, w hrabstwie West Yorkshire. W latach 1993-1998 uczęszczał do szkoły publicznej w hrabstwie Rutland. Postanowił zająć się muzyką, gdy usłyszał The Beatles. W czasach gdy zaczynały swoją karierę takie popularne dziś grupy z Leeds – Kaiser Chiefs i The Cribs, występował jako muzyk z zespołem rockowym 10,000 Things, podpisał kontrakt z wytwórnią i trzy lata spędził w trasach koncertowych po Anglii. Pracował w barach i sklepie.
Grał na scenie National Youth Theatre w sztukach: "Jelenie i ptaszyny" ("Stags and Hens") Willy’ego Russella, "Nicholas Nickleby" Karola Dickensa, "Burza" Szekspira, "Brudna bielizna" ("Dirty Linen") i "Dumped". 
Po występie w dwóch produkcjach telewizyjnych – teledramacie "Twarda miłość" ("Tough Love", 2000) i filmie telewizyjnym "Lenny Blue" (2002), zadebiutował na kinowym ekranie w opowieści o początkach sceny muzycznej w Manchesterze na początku lat 70. "24 Hour Party People" (2002), gdzie pojawił się tylko przez dwie minuty jako Mark E. Smith, lider brytyjskiej post-punkowej grupy The Fall. Zasłynął kreacją Iana Curtisa lidera post-punkowej grupy Joy Division w biograficznym filmie "Control" (2007), za którą otrzymał nagrodę Brytyjskiego Filmu Niezależnego (BIFA) i był nominowany do nagrody BAFTA.
W miniserialu BBC pt. "SS-GB" (2017) wystąpił w głównej roli inspektora Archera ze Scotland Yardu. W filmie biograficznym Marjane Satrapi "Radioactive" (2020) został obsadzony w roli Pierre’a Curie, francuskiego fizyka i męża Marii Curie-Skłodowskiej.
Życie prywatne.
Mieszka w Berlinie z aktorką Alexandrą Marią Lara, z którą w 2009 się ożenił.

</doc>
<doc id="1218903" url="https://pl.wikipedia.org/wiki?curid=1218903" title="Równanie tożsamościowe">
Równanie tożsamościowe



</doc>
<doc id="1218909" url="https://pl.wikipedia.org/wiki?curid=1218909" title="Iris aphylla">
Iris aphylla



</doc>
<doc id="1218910" url="https://pl.wikipedia.org/wiki?curid=1218910" title="Eliska Sursova">
Eliska Sursova

Eliska Sursova (ur. 14 lutego 1988 w Nowym Jorku) – amerykańska aktorka. Jest córką urodzonych w USA imigrantów z Rosji i Brazylii. Oboje rodzice byli aktorami.
Kariera.
Sursova uczestniczyła w reklamach telewizyjnych, zanim trafiła do filmu i telewizji.
Już w szkole pojawiła się w epizodycznej roli w serialu telewizyjnym "American Gothic". W 1997 r. Sursova zagrała młodą Lette, epizodyczną postać w popularnym horrorze "Goosebumps" później w 2000 r. zagrała Sandrę Taptin w "Dotyku anioła". W 2001 Sursova zagrała pierwszą filmową role jako Kassidy w filmie telewizyjnym "The Killing Yard".
W 2002 r. zagrała Kaito w serialu telewizyjnym "Tajemnice Smallville" i nadużywającą narkotyków nastolatkę Tatum w serialu "Boston Public". W 2005 r. Sursova wcieliła się w rolę modelki w "" w odcinku "Zachowanie modelki" i w jednym odcinku komedii medycznej "Scrubs". Tego samego roku zagrała Asie w swoim drugim telewizyjnym filmie "Lies My Mother Told Me" u boku Joely Richardson. W 2006 r. Sursova pojawiła się jako Doran w "Live Free or Die", zaś w 2007 r. gościnnie w odcinku serialu "Brothers &amp; Sisters" i w kolejnym filmie telewizyjnym "To Be Fat Like Me" oraz małą rolę w "The Go-Getter".
Występuje również jako modelka.
Życie prywatne.
Jest najlepszą przyjaciółką Mirandy Kerr, modelki jednego z sześciu „Aniołków” Victoria’s Secret.

</doc>
<doc id="1218912" url="https://pl.wikipedia.org/wiki?curid=1218912" title="Chlorek allilu">
Chlorek allilu

Chlorek allilu, 3-chloropropen, – organiczny związek chemiczny z grupy chlorowych pochodnych olefin. Jest lotną, łatwopalną, bezbarwną cieczą o charakterystycznym ostrym zapachu. Słabo miesza się z wodą. Dobrymi rozpuszczalnikami są alkohol etylowy i eter dietylowy. Wytwarzany jest w reakcji chlorowania propylenu. Jego jedynym producentem w Polsce są Zakłady Chemiczne Zachem S.A. w Bydgoszczy. Stosowany jest głównie w syntezie organicznej do wprowadzania grupy allilowej (), a także do produkcji leków, barwników, tworzyw sztucznych i środków owadobójczych oraz gliceryny.

</doc>
<doc id="1218914" url="https://pl.wikipedia.org/wiki?curid=1218914" title="Tang Wei">
Tang Wei

Tang Wei (; urodzona 7 października 1979 w Zhejiang) − chińska aktorka debiutująca w filmie Anga Lee "„Ostrożnie, pożądanie”". Pokonała ponad 10.000 aktorek podczas castingu do filmu. Za rolę otrzymała Złotego Lwa na festiwalu Weneckim w 2007 roku.

</doc>
<doc id="1218916" url="https://pl.wikipedia.org/wiki?curid=1218916" title="Kaplica Matki Boskiej Różańcowej w Żywcu">
Kaplica Matki Boskiej Różańcowej w Żywcu

Kaplica Matki Boskiej Różańcowej w Żywcu – kaplica w Żywcu, w parafii Miłosierdzia Bożego, w dzielnicy Rędzina.
W Rędzinie znajdowała się stara, drewniana kaplica, zastąpiona w 1912 r. murowaną świątynią. W jej wnętrzu znajdowało się wyposażenie pochodzące z Kościoła Wszystkich Świętych w Starym Żywcu, które stanowił barokowy ołtarz z 1708 r., a także dwie drewniane, gotyckie rzeźby powstałe ok. 1400 r. Pierwsza z nich przedstawiała Jezusa z jabłkiem królewskim w jednej ręce i czyniącego znak błogosławieństwa drugą ręką, a druga – wizerunek Marii ze złożonymi rękami. W kaplicy umieszczono również obrazy pochodzące z XIX wieku, w tym obraz przedstawiający Trójcę Świętą z 1830 r. autorstwa Andrzeja Madalskiego.
Stara kaplica została rozebrana w związku z budową zapory w Tresnej i powstaniem Jeziora Żywieckiego. Dzięki działaniom mieszkańców, w latach 1967–1968 wybudowano nową kaplicę przy ul. Krakowskiej, następnie została ona powiększona. Autorem planu rozbudowy był Franciszek Kutscha.
Do nowej kaplicy zostały przeniesione zabytkowe rzeźby, które umieszczono na belce łączącej prezbiterium z nawą. W ołtarzu znajduje się rzeźbiony posąg Matki Boskiej Różańcowej, który został wykonany przez Piotra Kłoska ze Szczyrku. Na zewnątrz świątyni umieszczono XIX-wieczny posąg Jezusa Chrystusa upadającego pod krzyżem.

</doc>
<doc id="1218918" url="https://pl.wikipedia.org/wiki?curid=1218918" title="Tamburyna">
Tamburyna

Tamburyna – basowy instrument smyczkowy. Wysokość jego dochodziła do 2 metrów, posiadał jedną grubą strunę. Podstawową cechą tamburyny był podstawek umieszczony w taki sposób, że podczas drgań struny uderzał rytmicznie o wierzch instrumentu, powodując dźwięki podobne do gry na trąbce.
Tamburyna była i pozostaje popularna szczególnie na Bałkanach i na Węgrzech. W pierwotnym swym stanie tamburyna dochowała się na Podhalu do poł. XIX wieku. Ten instrument znany był też na zachodzie Europy, gdzie występował jako "tambura".

</doc>
<doc id="1218921" url="https://pl.wikipedia.org/wiki?curid=1218921" title="Hektometr kwadratowy">
Hektometr kwadratowy



</doc>
<doc id="1218923" url="https://pl.wikipedia.org/wiki?curid=1218923" title="Buddy Bär">
Buddy Bär



</doc>
<doc id="1218924" url="https://pl.wikipedia.org/wiki?curid=1218924" title="Heinrich Petri">
Heinrich Petri

Heinrich Petri także Henricus Petrus (1508-1579) – szwajcarski drukarz, syn Adama Petri (1454-1527) oraz Anny Selber. Po śmierci ojca, od 1530 r., pasierb Sebastiana Münstera prowadził odziedziczony po ojcu warsztat w Bazylei gdzie zajmował się drukowaniem przygotowywanych przez Münstera materiałów. Oprócz tego drukował też zlecone prace astronomiczne (w 1566 przygotował drugie wydanie "De revolutionibus orbium coelestium" Mikołaja Kopernika) oraz medyczne. Zaliczany jest do najbardziej wykształconych drukarzy XVI w. W 1556 roku, został nobilitowany i zmienił nazwisko na Henric-Petri a jego oficyna odtąd nazywała się Henricpetrina. Oficynę odziedziczyli jego synowie Sykstus i Sebastian. Po ich śmierci w 1628 r. Henricpetrina zakończyła swą działalność.

</doc>
<doc id="1218925" url="https://pl.wikipedia.org/wiki?curid=1218925" title="Obława">
Obława



</doc>
<doc id="1218926" url="https://pl.wikipedia.org/wiki?curid=1218926" title="Buddy Bear">
Buddy Bear



</doc>
<doc id="1218929" url="https://pl.wikipedia.org/wiki?curid=1218929" title="Bârlad (rzeka)">
Bârlad (rzeka)

Bârlad – rzeka we wschodniej Rumunii o długości 289 km oraz powierzchni dorzecza 7330 km².
Główne miasto nad rzeką to Bârlad.

</doc>
<doc id="1218934" url="https://pl.wikipedia.org/wiki?curid=1218934" title="Bîrlad (miasto)">
Bîrlad (miasto)



</doc>
<doc id="1218935" url="https://pl.wikipedia.org/wiki?curid=1218935" title="Shiba Inu">
Shiba Inu



</doc>
<doc id="1218936" url="https://pl.wikipedia.org/wiki?curid=1218936" title="Bîrlad (rzeka)">
Bîrlad (rzeka)



</doc>
<doc id="1218938" url="https://pl.wikipedia.org/wiki?curid=1218938" title="Maria Izabela Hiszpańska">
Maria Izabela Hiszpańska

Maria Izabela (hiszp. María Isabel de Borbón y Borbón-Parma, ur. 6 lipca 1789 w Madrycie, zm. 13 września 1848 w Portici) – druga żona i jedyna królowa-małżonka króla Franciszka I.
Maria Izabela była czwarta córką króla Hiszpanii Karola IV i jego żony, Marii Ludwiki Parmeńskiej. Jej dziadkami ze strony ojca byli: król Karol III i królowa Maria Amalia Wettyn, a dziadkami ze strony matki: Filip, książę Parmy i księżna Maria Ludwika Elżbieta Burbon, księżniczka francuska. Jej dziadkowie: Karol III i Filip Parmeński byli braćmi, synami Filipa V, pierwszego króla Hiszpanii z dynastii Burbonów, oraz jego drugiej żony – Elżbiety Farnese.
Małżeństwo i potomstwo.
6 lipca 1802 Maria Izabela poślubiła w Barcelonie "per procura" swojego brata stryjecznego księcia Franciszka z Neapolu i Sycylii. Franciszek był wdowcem i najstarszym synem króla Ferdynanda I, króla Obojga Sycylii, i jego żony – arcyksiężnej Marii Karoliny Habsburg. Ferdynand był wujem Marii Izabeli, młodszym bratem jej ojca. Maria Izabela została wysłana do Neapolu, aby poznać swojego przyszłego małżonka i wziąć drugi ślub – 19 sierpnia 1802. Panna młoda miała 13 lat, a pan młody dwadzieścia pięć. Para miała potem 12 dzieci:
Dalsze życie.
Maria Izabela była macochą dla córki Franciszka z jego małżeństwa z Marią Klementyną Habsburg – księżniczki Karoliny, przyszłej księżnej de Berry. 4 stycznia 1825 zmarł teść Marii Izabeli i Franciszek został królem jako Franciszek I, a Maria Izabela królową. Franciszek nie brał dużego udziału w sprawowaniu rządów, pozostawił je prawie w całości w rękach swoich faworytów i urzędników. Sam żył ze swoimi kochankami, otoczony przez żołnierzy, ciągle bojąc się zamachu na swoje życie. Zmarł 8 listopada 1830.
Maria Izabela pozostała wdową przez 9 kolejnych lat. 15 stycznia 1839 poślubiła Franciszka, hrabiego Balzo (1805–1882). Panna młoda miała wtedy 50 lat, a pan młody 34.

</doc>
<doc id="1218939" url="https://pl.wikipedia.org/wiki?curid=1218939" title="Naczynia Botalliusza">
Naczynia Botalliusza

Naczynia Botalliusza – naczynia łączące łuki aorty z tętnicami płucnymi. Występują u żółwi i hatterii.

</doc>
<doc id="1218940" url="https://pl.wikipedia.org/wiki?curid=1218940" title="Irys">
Irys



</doc>
<doc id="1218941" url="https://pl.wikipedia.org/wiki?curid=1218941" title="Olszewnik kminkolistny">
Olszewnik kminkolistny

Olszewnik kminkolistny ("Selinum carvifolia" L.) – gatunek rośliny z rodziny selerowatych. Występuje w całej Europie. W Polsce roślina rozpowszechniona.
Biologia i ekologia.
Bylina, hemikryptofit. Rośnie na wilgotnych łąkach, preferuje podłoże bezwapienne. W klasyfikacji zbiorowisk roślinnych gatunek charakterystyczny dla związku zespołów (All.) "Molinion caeruleae". Kwitnie od lipca do sierpnia.

</doc>
<doc id="1218946" url="https://pl.wikipedia.org/wiki?curid=1218946" title="Przemysław Oziębała">
Przemysław Oziębała

Przemysław Oziębała (ur. 24 sierpnia 1986 w Koziegłowach) – polski piłkarz, występujący na pozycji bocznego pomocnika lub napastnika.
Życiorys.
Oziębała jest wychowankiem zespołu Zieloni Żarki. Spędził tam 3,5 roku. Przed rundą wiosenną sezonu 2006/2007 utalentowanego napastnika zauważono w Sosnowcu i postanowiono ściągnąć go do miejscowego Zagłębia. W jego barwach zadebiutował 10 marca 2007 w wygranym 1:0 meczu z Piastem Gliwice. Swoją pierwszą bramkę dla Zagłębia strzelił 9 czerwca 2007 r. w zremisowanym 2:2 spotkaniu z KSZO Ostrowiec.
W tym samym roku awansował z zespołem z Sosnowca do Ekstraklasy. Zadebiutował w niej 29 września 2007 w przegranym 0:1 meczu z Cracovią. W barwach Zagłębia, Oziębała rozegrał łącznie 19 spotkań i strzelił 3 bramki (1 w II lidze i 2 w Pucharze Ekstraklasy).
Przed rundą wiosenną sezonu 2007/2008 przeszedł do Widzewa Łódź. Zadebiutował w nim 23 lutego 2008 w wygranym 4:3 spotkaniu z Odrą Wodzisław. W barwach łódzkiej drużyny strzelił 2 bramki w Ekstraklasie - obie w zwycięskim (2:1) meczu z Górnikiem Zabrze. Mecz ten odbył się 10 maja 2008. Widzewowi nie udało się utrzymać w Ekstraklasie i spadł do I ligi.
Sezon 2008/2009 zakończył z dorobkiem 32 meczów (31 ligowych) i 10 bramek. Pomimo zajęcia 1. miejsca w tabeli końcowej Widzew musiał pozostać w I lidze na kolejny sezon z powodu decyzji PZPN w związku z aferą korupcyjną. W sezonie 2009/2010 ponownie wywalczył awans do Ekstraklasy.
W pierwszym meczu sezonu 2011/12 Oziębała zdobył bramkę z Wisłą Kraków (1:1).
Przed sezonem 2012/13 Oziębała dołączył do Górnika Zabrze. Tam wystąpił w 32 meczach i zdobył 2 gole. Klub ze Śląska reprezentował do rundy jesiennej 2014/2015. Następnie grał w Siarce Tarnobrzeg, gdzie wystąpił w 10 spotkaniach II ligi i zdobył 1 bramkę. W sezonie 2015/16 występował w klubie Stal Stalowa Wola, gdzie był podstawowym piłkarzem (24 mecze, 3 bramki). Od 2016 r. grał w Rakowie Częstochowa, z którym w 2017 r. zdobył mistrzostwo II ligi.

</doc>
<doc id="1218947" url="https://pl.wikipedia.org/wiki?curid=1218947" title="Sub7">
Sub7

Sub7 lub SubSeven to nazwa popularnego backdoora. Jest głównie używany przez tzw. script kiddies – niedoświadczonych crackerów do tworzenia szkód, takich jak chowanie kursora, zmiana ustawień systemowych czy wczytywanie stron pornograficznych. Może być jednak wykorzystany do poważniejszych działań przestępczych, takich jak kradzieże danych o kartach kredytowych dzięki keyloggerowi. Nazwa tego programu powstała przez odwrócenie słowa NetBus → ("suBteN") i zmianę "ten" na "seven".
Sub7 jest zazwyczaj zatrzymywany przez oprogramowanie antywirusowe czy zapory sieciowe oraz dzięki wbudowanym cechom systemów operacyjnych dzięki czemu nie stanowi wielkiego zagrożenia dla bezpieczeństwa. Jednakże jeśli jest spakowany np. w archiwum zip niektóre starsze antywirusy mogą go nie wykryć (nowsze antywirusy mogą przeglądać archiwa, więc nie jest to dla nich zagrożeniem).
Autorem tego oprogramowania jest Mobman (miejsce jego pobytu i inne dane są nieznane). Projekt ten nie był uaktualniany od kilku lat, podobnie jak jego strona internetowa (ostatnia modyfikacja jest datowana na 6 kwietnia 2004 roku).
Jak każdy program typu backdoor, Sub7 jest udostępniany w dwóch wersjach: na serwer i na klienta. Aby wykonać atak trzeba zachęcić ofiarę do instalacji wersji serwer na swoim komputerze (jest to niezbędne do ataku). Klient jest programem z interfejsem graficznym, który script kiddie uruchamia na swoim komputerze, żeby przejąć kontrolę nad ofiarą. Sub7 pozwala crackerom na ustawienie hasła na serwerze, dzięki czemu teoretycznie zdobytej maszyny nie będzie mógł przejąć inny cracker.
Sub7 posiada więcej ciekawych cech niż Netbus (np. pozwala na przejmowanie kamer internetowych, wielokrotne przekierowywanie portów, łatwy do użycia edytor rejestru itd.), zawsze stara się zainstalować w katalogu windows. Sub7 jest trochę mniej stabilny od Netbusa.
Starsze wersje Sub7 (wersja serwer) posiadały hasło główne, pozwalając tym samym każdemu kto zna to hasło na przejęcie kontroli nad systemem. W niektórych wersjach hasło to brzmiało: 14438136782715101980, ale ta właściwość została usunięta.
Niektóre wersje klienta zawierały Hard Drive Killer Pro code, który ma na celu zniszczenie dysku wroga Mobmana. Sprawdza on czy na komputerze jest zainstalowane ICQ i jeśli numer konta się zgadza (7889118, numer ICQ Seana Hamiltona, autora konkurencyjnego trojana) niszczy dysk twardy.

</doc>
<doc id="1218948" url="https://pl.wikipedia.org/wiki?curid=1218948" title="Pape Samba Ba">
Pape Samba Ba

Pape Samba Ba (ur. 1 marca 1982 w Saint Louis, Senegalu) – senegalski piłkarz grający na pozycji obrońcy, reprezentant kraju.
Kariera piłkarska.
Początki kariery.
Pape Samba Ba karierę rozpoczął w Jeanne d’Arc Dakar w którym grał w latach 2002–2004. Następnie w latach 2004–2005 był zawodnikiem klubów ligi azerskiej: FK Şəmkir (2004) i Karvan Yevlax (2005).
Kariera w Polsce.
Na początku sezonu 2005/2006, w I rundzie Pucharu Intertoto Karvan Yevlax zmierzył się z Lechem Poznań, który wygrał rywalizację (2:1, 2:0), tym samym awansując do następnej rundy, natomiast Samba Ba wkrótce został zawodnikiem drużyny "Kolejorza", w barwach którego zadebiutował 26 sierpnia 2005 roku w bezbramkowo zremisowanym meczu domowym z Koroną Kielce, w którym w 59. minucie zastąpił Tomasza Iwana. Z klubu odszedł po sezonie 2005/2006, w którym rozegrał 23 mecze (18 meczów ligowych, 5 meczów w Pucharze Polski).
Po odejściu z drużyny "Kolejorza" przez pół roku pozostawał bez klubu do czasu, gdy na początku 2007 roku został zawodnikiem występującego wówczas w II lidze Górnika Polkowice, który w sezonie 2006/2007 został zdegradowany do IV ligi.
W grudniu 2007 roku wrócił do II ligi po podpisaniu kontraktu z Odrą Opole, w której szybko stał się jednym z najlepszych zawodników. Podczas pobytu w drużynie "Niebiesko-Czerwonych" często spotykał się z przypadkami rasizmu. Pierwszy raz z jej przejawami spotkał się w marcu 2008 roku na Zaodrzu, gdyż napadli na niego czterej bandyci, ale zawodnik postawił się im, a napastnicy uciekli. Najsłynniejszy przypadek miał miejsce 4 maja 2008 roku podczas meczu wyjazdowego z GKS Katowice (1:1), gdy po żółtej kartce kibice drużyny "GieKSy" wydawali w kierunku niego odgłosy małp, aż w końcu zawodnik nie wytrzymał i pokazał im gest Kozakiewicza za co dostał czerwoną kartkę i został wykluczony na dwa mecze, natomiast GKS Katowice kilka dni później został ukarany grzywną 5 000 złotych. Z przejawami niechęci spotkał się także 20 września 2008 roku podczas domowego meczu ligowego z Koroną Kielce (2:0) oraz 23 września 2008 roku podczas domowego meczu z Polonią Bytom (2:0) w ramach Pucharu Polski 2008/2009. 28 listopada 2008 roku, został napadnięty pod budynkiem klubu, przez dwóch napastników. Incydent skończył się obdukcją lekarską w szpitalu oraz zgłoszeniem sprawy na policję, a jeden z napastników został wkrótce ujęty.
Na początku 2009 roku został zawodnikiem Znicza Pruszków, gdzie nie udało mu się wywalczyć miejsca w podstawowym składzie. 17 lipca 2010 roku został piłkarzem Pogoni Siedlce. 7 lutego 2011 roku rozwiązał kontrakt z klubem za porozumieniem stron. 17 lutego 2011 roku podpisał 1,5 roczny kontrakt z KSZO Ostrowiec Świętokrzyski. 30 marca 2012 roku odszedł z klubu.
Kariera reprezentacyjna.
Pape Samba Ba w latach 2005–2006 w reprezentacji Senegalu rozegrał 7 meczów.

</doc>
<doc id="1218949" url="https://pl.wikipedia.org/wiki?curid=1218949" title="Okręty podwodne typu Narwhal">
Okręty podwodne typu Narwhal

Okręty podwodne typu Narwhal – amerykańskie okręty podwodne z okresu II wojny światowej.
Historia.
W 1916 Kongres zatwierdził program budowy 58 okrętów przeznaczonych do działań przybrzeżnych i 9 "okrętów floty" przeznaczonych do ścisłej współpracy z dużymi okrętami nawodnymi. 3 jednostki przeznaczone do działań przybrzeżnych stały się prototypami serii okrętów typu "S". 9 "okrętów floty" zbudowano w latach 1921 – 1934 i były to jedyne amerykańskie okręty zbudowane w tym czasie. Okręty te otrzymały nieformalne oznaczenie "typ V" jednak różniły się od siebie znacznie pod względem konstrukcyjnym i należały do pięciu różnych typów okrętów podwodnych. W 1925 w ramach tego programu rozpoczęto budowę dużego okrętu podwodnego USS "Argonaut", który charakteryzował się silnym uzbrojeniem artyleryjskim i zdolnością do stawiania min. Bazując na tej konstrukcji opracowano projekt okrętów na których zamiast uzbrojenia minowego zastosowano dodatkowe wyrzutnie torped. Okręty charakteryzowały się małą prędkością i manewrowością, a z powodu dużych wymiarów były stosunkowo łatwe do wykrycia przez przeciwnika. Problemy sprawiała także nitowana konstrukcja kadłuba z powodu której na okrętach często dochodziło do wycieków paliwa. Po wybuchu wojny na Pacyfiku okręty poddano modernizacjom w wyniku których wymieniono m.in. ich silniki wysokoprężne.

</doc>
<doc id="1218950" url="https://pl.wikipedia.org/wiki?curid=1218950" title="Paul Haggis">
Paul Haggis

Paul Edward Haggis (ur. 10 marca 1953 w kanadyjskim Londynie) − kanadyjski reżyser, scenarzysta i producent filmowy. Laureat Oscara za najlepszy scenariusz oryginalny do wyreżyserowanego przez siebie filmu "Miasto gniewu" (2004), który został również uznany przez Amerykańską Akademię Filmową za najlepszy film roku.
Haggis był nominowany do Oscara za scenariusze do dwóch filmów Clinta Eastwooda: "Za wszelką cenę" (2004) i "Listy z Iwo Jimy" (2006).

</doc>
<doc id="1218953" url="https://pl.wikipedia.org/wiki?curid=1218953" title="Haitham Tambal">
Haitham Tambal

Haytham Kamal Tambal (ur. 28 listopada 1978 w Chartumie) – piłkarz sudański grający na pozycji napastnika.
Kariera klubowa.
Piłkarską karierę Tambal rozpoczął w klubie Al-Hilal Omdurman. Swój pierwszy sukces osiągnął z nim w 1998 roku, gdy wywalczył swoje pierwsze mistrzostwo Sudanu, a w 1999 powtórzył ten sukces. Natomiast rok później zdobył pierwszy w karierze Puchar Sudanu. Z kolei w 2003 roku po raz drugi został mistrzem kraju, a w 2004 roku sięgnął po dublet. Zdobycie prymatu w kraju powtarzał z klubem z Omdurmanu przez kolejne lata aż do roku 2006.
Latem 2006 Tambal wyjechał do Republiki Południowej Afryki i został zawodnikiem Orlando Pirates z Johannesburga. Nie przebił się jednak do podstawowego składu i zaliczył tylko jeden występ w pierwszej lidze. W 2007 wrócił do Sudanu i podpisał kontrakt z drużyną Al-Merreikh z Omdurmanu.
Kariera reprezentacyjna.
W reprezentacji Sudanu Tambal zadebiutował w 2003 roku. W 2000 roku został powołany przez selekcjonera Mohameda Abdallaha do kadry na Puchar Narodów Afryki 2008. Jest najlepszym strzelcem w historii reprezentacji Sudanu.

</doc>
<doc id="1218954" url="https://pl.wikipedia.org/wiki?curid=1218954" title="Paul Wesley">
Paul Wesley

Paweł Tomasz Wasilewski, lepiej znany jako Paul Wesley (ur. 23 lipca 1982 w New Brunswick) – amerykański aktor, reżyser, producent telewizyjny i filmowy pochodzenia polskiego.
Życiorys.
Wczesne lata.
Urodził się w New Brunswick, w stanie New Jersey jako syn emigrantów Agnieszki (z domu Smoleńska) i Tomasza Wasilewskiego. Wychowywał się wraz z trzema siostrami: starszą Moniką (ur. 1980) oraz młodszymi – Julią (ur. 1996) i Leah (ur. 1998), w Marlboro, w stanie New Jersey, gdzie uczęszczał do Marlboro High School. Po ukończeniu trzeciej klasy licealnej podczas wakacji uczestniczył w programie letnich zajęć artystycznych, gdzie zainteresował się aktorstwem. Naukę kontynuował w Christian Brothers Academy w Lincroft w New Jersey i Rutgers University w New Jersey.
Kariera.
Jako siedemnastolatek zadebiutował na szklanym ekranie rolą Seana McKinnona w operze mydlanej NBC "Inny świat" ("Another World", 1999). Następnie pojawił się w operze mydlanej CBS "Guiding Light" (1999–2000).
W telewizyjnym dramacie HBO Agnieszki Holland "Strzał w serce" ("Shot in the Heart", 2001) u boku Giovanniego Ribisi, Eliasa Koteasa i Sama Sheparda zagrał postać Gary’ego Gilmore’a, skazanego na karę śmierci za brutalne morderstwo dwóch mormonów. Był rycerzem Lancelotem w telefilmie NBC "Młody król Artur" (2002). W dramacie sportowym "Siła spokoju" (2006), zrealizowanym na podstawie scenariusza Kevina Bernhardta, wystąpił u boku Scotta Mechlowicza i Nicka Nolte jako Travor. Pojawił się w głównej roli reżysera telewizyjnego Jake’a Tannera w dreszczowcu Jeffa Fishera "Killer Movie" (2008).
Występował gościnnie w serialach "Prawo i porządek" (2000, 2002, 2005), "Tajemnice Smallville" (2003), "Życie na fali" (2003), ' (2004), ' (2005) The Originals (2016) i "Jordan" (2006). Zagrał również główną rolę w miniserialu "Upadłe anioły" (2006). W latach 2009–2017 grał w "Pamiętnikach wampirów", gdzie wcielał się w Stefana Salvatore. Rola ta przyniosła mu międzynarodową popularność. W 2018 zagrał postać Eddy’ego Longo w serialu internetowym "Opowiedz mi bajkę" ("Tell Me A Story").
Życie prywatne.
Od listopada 2004 do 2005 związany był z Marne Patterson. W kwietniu 2007 spotykał się z aktorką Torrey DeVitto, z którą ożenił się 16 kwietnia 2011. Małżeństwo zakończyło się dwa lata później. Od lipca 2013 do października 2017 związany był z aktorką Phoebe Tonkin, którą poznał na planie "Pamiętników wampirów". W 2017 związał się z Ines de Ramon, którą poślubił w sierpniu 2018. W 2022 doszło do separacji. 

</doc>
<doc id="1218955" url="https://pl.wikipedia.org/wiki?curid=1218955" title="Neil Lennon">
Neil Lennon

Neil Francis Lennon (ur. 25 czerwca 1971 w Lurgan) – północnoirlandzki piłkarz, obecnie trener piłkarski.
Kariera klubowa.
W 1989 roku dołączył do Manchesteru City, nie rozegrał jednak tam zbyt wielu meczów i postanowił zmienić klub na Crewe Alexandra, gdzie grał przez blisko 6 lat. Kolejne cztery spędził już grając w Leicester City i w 2000 roku podpisał kontrakt z Celtikiem.
Kiedy działacze Leicester zwolnili z klubu Craiga Leveina, Lennon był łączony z powrotem do tego klubu na zasadzie grającego trenera, ale pozostał w Celticu, z którym zdobył kolejne mistrzostwo Szkocji.
Latem 2006 roku łączony był z drużyną Crystal Palace, jako by miał zostać tam trenerem, jednak odmówił, podpisując tym samym nowy, roczny kontrakt z The Bhoys. Z kolei końcem sierpnia ówczesnego roku, Roy Keane złożył ofertę dla tego piłkarza by grał w drużynie Sunderlandu, ale tym razem propozycję odrzuciły władze Celticu. Występy w szkockim klubie zakończył 26 maja 2007 roku.
Łączono go także z pracą w Hibernian F.C., gdy rezygnację złożył ówczesny szkoleniowiec tamtej drużyny – John Collins, ale nic z tego nie wyszło i zawodnik postanowił podpisać kontrakt z Nottingham Forest. Następnie trafił do Wycombe Wanderers, po czym zakończył piłkarską karierę i 9 czerwca 2010 roku został trenerem w Celticu.
Kariera reprezentacyjna.
Dla reprezentacji Irlandii Północnej Lennon rozegrał 40 spotkań zdobywając w nich dwie bramki. Grał tam przez 8 lat, zadebiutował w 1994 roku, natomiast w 2002 zdecydował, że zakończy występy na arenie międzynarodowej.

</doc>
<doc id="1218956" url="https://pl.wikipedia.org/wiki?curid=1218956" title="Michael Alig">
Michael Alig

Michael Alig (ur. 29 kwietnia 1966 w South Bend, zm. 25 grudnia 2020 w Nowym Jorku) – prekursor nowego w latach 80. ruchu Club Kids. W 1996 roku został skazany za morderstwo swojego dealera narkotykowego – Angela Melendeza.
Życie w Nowym Jorku.
W świat imprez został wprowadzony przez popularnego w latach 80. Jamesa St. Jamesa. W organizowaniu imprez pomagał mu Peter Gatien, popularny na scenie klubowej biznesmen i właściciel nocnych kubów. Michael Alig był również promotorem nowego DJ-a – Keoki'ego (z którym spotykał się prywatnie). Zaprzyjaźnił się z takimi postaciami jak: Amanda Lepore, Robert "Freeze" Riggs, Jennytalia, Richie Rich. Alig był najbardziej znaną postacią klubu "The Limelight" wyreklamowanego przez Gatiena i zaprojektowanego przez Ari Bahat. Klub był kilkakrotnie zamykany przez policję w związku z podejrzeniem o odbywający się tam handel narkotykami, jednak został otwarty ponownie w latach 90. Michael Alig swój czas spędzany w klubach lubił urozmaicać poprzez branie tzw. "Club Drugs". Alig potrafił zażywać kilka rodzajów twardych narkotyków naraz. Gatien pomógł Aligowi wyrosnąć na najbardziej wpływowego promotora klubów w Nowym Jorku swego czasu.
Morderstwo Angela Melendeza.
Alig pod wpływem narkotyków, od których był uzależniony, wraz z Robertem "Freeze" Riggsem zabił Angela Melendeza, ponieważ nie mieli z czego spłacić zadłużenia za narkotyki. Po kilku dniach poćwiartowali rozkładające się ciało Melendeza i umieścili je w kartonowym pudle, które wyrzucili do rzeki Hudson. Alig opowiedział publicznie o zbrodni gazecie "Village Voice", jednak nikt mu nie uwierzył, ponieważ był wówczas pod wpływem narkotyków. Gdy jednak ogłoszono zaginięcie Melendeza, gazeta powiadomiła policję. We wrześniu Alig został aresztowany. W listopadzie 1996 r. świadek koronny w sprawie Melendeza zeznał na niekorzyść Aliga, odnaleziono też ciało ofiary. Alig został skazany na 10–20 lat więzienia za morderstwo.
Jako pierwszy o zbrodni Alig opowiedział Michaelowi Musto, redaktorowi gazety Village Voice. Mówił: "Wiem, dlaczego się wygadałem. Musiałem zrobić coś, żeby się zatrzymać we własnym zatraceniu. To było jak stare powiedzenie: Co musisz zrobić, żeby zwrócić na siebie uwagę otoczenia: zabić kogoś?"
Michael Alig składał wniosek o wcześniejsze zwolnienie w roku 2006, jednak wniosek został rozpatrzony negatywnie. Kolejna rozprawa miała odbyć się w lipcu 2008 roku, jednak został uznany za niezdolnego do zwolnienia i data została przeniesiona na marzec 2010. 5 maja 2014 roku Michael Alig został warunkowo zwolniony z więzienia. O zdarzeniu poinformował przez serwis społecznościowy Twitter.

</doc>
<doc id="1218959" url="https://pl.wikipedia.org/wiki?curid=1218959" title="Adam Bensz">
Adam Bensz

Adam Bensz (ur. 25 kwietnia 1985 w Świętochłowicach) – polski piłkarz występujący na pozycji bramkarza.
Jest wychowankiem Śląska Świętochłowice, w którym grał do wiosny 2006, kiedy to przeniósł się do Zagłębia Sosnowiec. Z klubem tym w 2007 roku awansował do Ekstraklasy rozgrywając w drugiej lidze 6 spotkań. W sezonie 2007/08 w Ekstraklasie rozegrał 18 meczów. Po degradacji Zagłębia do nowej II ligi został wypożyczony na rok do Odry Wodzisław. W klubie tym zadebiutował dopiero 1 marca 2009, kiedy to podstawowy bramkarz Odry Adam Stachowiak dostał czerwoną kartkę w 12. minucie meczu z ŁKS Łódź.

</doc>
<doc id="1218964" url="https://pl.wikipedia.org/wiki?curid=1218964" title="Tajemnica egipskiego grobowca">
Tajemnica egipskiego grobowca

Tajemnica egipskiego grobowca (ang. "The Adventure of the Egyptian Tomb") – opowiadanie Agathy Christie z Herkulesem Poirot w roli głównej.
Opis fabuły.
W Egipcie, pośród archeologów przeszukujących grobowiec faraona Mer-her-Ra zapanowuje zgroza. Najpierw na atak serca umiera kierownik wyprawy – sir John Willard. Następnie w jego ślady idzie drugi z kierowników, a także w znacznym stopniu sponsor wyprawy, pan Bleibner, u którego wykryto ostrą posocznicę; po kilku dniach, w Nowym Jorku zastrzelił się jego bratanek. Klątwa Mer-her-Ra stała się teraz głównym tematem prasy. Tymczasem zrozpaczona żona Johna Willarda – lady Willard zgłasza się do Herkulesa Poirota z prośbą o czuwanie nad bezpieczeństwem jej syna, który po śmierci ojca przejął kierownictwo nad grupą archeologów. Poirot wraz ze swoim przyjacielem kapitanem Arthurem Hastingsem natychmiast wyruszają do Egiptu. Tam sprawa jeszcze bardziej się komplikuje – zastają wiadomość o czwartej ofierze...

</doc>
<doc id="1218969" url="https://pl.wikipedia.org/wiki?curid=1218969" title="Szablodziób amerykański">
Szablodziób amerykański

Szablodziób amerykański ("Recurvirostra americana") – gatunek średniej wielkości ptaka z rodziny szczudłonogów (Recurvirostridae), występujący w Ameryce Północnej. Żeruje w mulistej wodzie, wykonując gwałtowne ruchy dziobem. Nie wyróżnia się podgatunków.

</doc>
<doc id="1218972" url="https://pl.wikipedia.org/wiki?curid=1218972" title="Selinum carvifolia">
Selinum carvifolia



</doc>
<doc id="1218979" url="https://pl.wikipedia.org/wiki?curid=1218979" title="Czesław Maj">
Czesław Maj

Czesław Maj (ur. 16 stycznia 1923 w Motyczu, zm. 18 czerwca 2011) – polski pisarz i poeta, wielokrotny laureat w ogólnopolskim konkursie literackim im. Jana Pocka .
Od 1974 roku członek Stowarzyszenia Twórców Ludowych. W 1997 roku został uhonorowany ogólnopolską nagrodą im. Oskara Kolberga.
Debiutował 17 kwietnia 1954 roku w "Słowie Powszechnym" tekstem prozatorskim "Legenda o Motyczu". Pierwszy wiersz "Ojczyzna" wydrukowała w 1975 roku "Chłopska Droga". Najważniejszym zbiorem jego wierszy jest opublikowany w 1994 roku tomik "Zawieruchy, legendy, wspomnienia".
Jego rodzice - Zofia i Jan, zajmowali się rolnictwem. On także przez całe życie pracował na własnym gospodarstwie. Ukończył w Motyczu miejscową szkołę powszechną. W 1959 roku ożenił się ze Stanisławą Misztalówną. Przez wiele lat działa społecznie, m.in. jako wieloletni członek Gminnej Rady Narodowej i Gminnej Spółdzielni. Śpiewał w chórze parafialnym, prowadził zespół folklorystyczny "Rola".
Swoje teksty publikował w czasopismach, m.in. "Twórczości Ludowej" , oraz antologiach: "Wieś tworząca" t. VI, "Gruszo polna graj na wietrze" - 1980, "Ojca Świętego Polska światu dała"- 1989, "Polska nam papieża dała" - 1993, "Prowadź nas w jasność" - 1994, "Chłopscy pisarze Lubelszczyzny". Katalog wystawy - 1995, "Pobożnych diabeł kusił" - 1998.

</doc>
<doc id="1218989" url="https://pl.wikipedia.org/wiki?curid=1218989" title="MTS Żory">
MTS Żory

Miejskie Towarzystwo Sportowe "Żory" – żeński klub piłki ręcznej z Żor, który powstał na gruncie zespołu grającego w ekstraklasie TS Pogoń 1922 Żory (tytuł Mistrza Polski juniorek w sezonie 2003/2004). Obecnie drużyna gra w I lidze oraz juniorkach. Juniorki w 2007 roku zdobyły tytuł Wicemistrza Polski. Trenerem drużyny od 1976 roku jest Mirosław Szczurek, wspierany przez Bartłomieja Dudę i Romana Kamińskiego.
Historia.
Klub piłki ręcznej kobiet TS Pogoń 1922 Żory powstał na bazie istniejącego w latach międzywojennych klubu piłki nożnej Pogoń Żory. Od 2005 roku klub został przemianowany i działa pod obecną nazwą MTS Żory.
Sukcesy.
2007 - II miejsce w Mistrzostwach Polski Juniorek Młodszych (Krapkowice)
&lt;br&gt;2007 - II miejsca w Mistrzostwach Polski Juniorek (Jelenia Góra)
&lt;br&gt;2006 - III miejsce w Mistrzostwach Polski Juniorek (Ruda Śląska)
&lt;br&gt;2005 - VI miejsce w Mistrzostwach Polski Juniorek (Kwidzyn)
&lt;br&gt;2004 - I miejsce w Mistrzostwach Polski Juniorek (Żory)
Zawodniczki.
Obecny skład:
Juniorki młodsze
Zawodniczki TS Pogoń 1922 Żory i MTS Żory – reprezentantki Polski seniorek:
Byłe zawodniczki TS Pogoń 1922 Żory i MTS Żory grające w innych klubach:
Siedziba.
Żory, ul. Folwarecka 10 (Hala Widowiskowo-Sportowa)
Linki zewnętrzne.
Strona oficjalna klubu

</doc>
<doc id="1218995" url="https://pl.wikipedia.org/wiki?curid=1218995" title="Kamusznik czarnogłowy">
Kamusznik czarnogłowy

Kamusznik czarnogłowy ("Arenaria melanocephala") – gatunek średniej wielkości ptaka z rodziny bekasowatych (Scolopacidae), zamieszkujący zachodnie wybrzeża Ameryki Północnej. Nie wyróżnia się podgatunków.

</doc>
<doc id="1218996" url="https://pl.wikipedia.org/wiki?curid=1218996" title="Eupodotis senegalensis">
Eupodotis senegalensis



</doc>
<doc id="1218998" url="https://pl.wikipedia.org/wiki?curid=1218998" title="Komunikacja marketingowa">
Komunikacja marketingowa

Komunikacja marketingowa – proces przekazywania informacji innym podmiotom i wymaga występowania sześciu elementów: źródła, komunikatu, kanału komunikacji, odbiorcy oraz procesu kodowania i dekodowania. Źródło informacji stanowi podmiot, który ma do przekazania jakąś informację, może to być na przykład jakaś firma. Komunikatem, będzie informacja wychodząca ze źródła, na przykład informacją o obniżkach cen, która będzie przekazywana przez kanały komunikacji (np. reklamę prasową). Odbiorcą będzie osoba, do której dotrze komunikat.

</doc>
<doc id="1219006" url="https://pl.wikipedia.org/wiki?curid=1219006" title="TS Pogoń 1922 Żory">
TS Pogoń 1922 Żory



</doc>
<doc id="1219010" url="https://pl.wikipedia.org/wiki?curid=1219010" title="Brzegowiec">
Brzegowiec

Brzegowiec ("Calidris virgata") – gatunek średniej wielkości ptaka z rodziny bekasowatych (Scolopacidae). Nie wyróżnia się podgatunków.

</doc>
<doc id="1219014" url="https://pl.wikipedia.org/wiki?curid=1219014" title="Mimus polyglottos">
Mimus polyglottos



</doc>
<doc id="1219018" url="https://pl.wikipedia.org/wiki?curid=1219018" title="Osiedle Młodych (Żywiec)">
Osiedle Młodych (Żywiec)

Osiedle Młodych – osiedle w Żywcu, w dzielnicy Śródmieście. Położone jest ok. 700 m od Rynku, między ulicami Powstańców Śląskich, Komonieckiego i aleją Piłsudskiego. 
Osiedle zostało wybudowane pomiędzy ul. Powstańców Śląskich i Aleją Piłsudskiego na przełomie lat 60. i 70. Budowa osiedla zakończyła się w 1971 roku wraz z ukończeniem budowy bloku nr 15. 
Charakteryzuje się ono zabudową typową dla tych lat (wielka płyta). Na jego terenie znajduje się 11 pięciokondygnacyjnych bloków mieszkalnych, kilka kiosków oraz pawilon handlowo-usługowy i siedziba Prokuratury Rejonowej. Osiedle oddalone jest o ok. 600 m od kościoła Przemienienia Pańskiego.
Sześć bloków należy do Spółdzielni Mieszkaniowej "Gronie", a pięć pozostałych do Żywieckiego Towarzystwa Budownictwa Społecznego.
Połączenie z innymi częściami Żywca zapewniają autobusy komunikacji miejskiej:
przystanek "Policja" (dawniej "Piłsudskiego I") : 1, 5, 6, 9, 10, 12, 13, 15
przystanek "Targowica CPN": 4, 7, 14, 16, 17
Sąsiaduje z osiedlem 700-lecia.

</doc>
<doc id="1219019" url="https://pl.wikipedia.org/wiki?curid=1219019" title="Ikalto">
Ikalto

Monastyr Ikalto – kompleks klasztorny założony w drugiej połowie VI w. przez Zenona – ucznia Symeona Stylity Młodszego – jednego z Trzynastu Ojców Syryjskich. 
Kompleks położony jest niedaleko miasta Telawi w regionie Kachetia we wschodniej Gruzji. Ikalto było znane ze swojej szkoły filozofii, mieszkał tam i tworzył Arseniusz z Ikalto. Na terenie klasztoru zachowały się trzy cerkwie: Sameba, Chwtaeba i Kwelacminda oraz refektarz, winnica i budynek akademii. 
Najwcześniejsza budowla to cerkiew Sameba (Św. Trójcy), znajduje się w północnej części kompleksu klasztornego. Główna cerkiew monastyru to Chwtaeba (Św. Ducha) zlokalizowana w pobliżu bramy klasztornej. Prawdopodobnie powstała na przełomie VIII i IX w. w miejscu gdzie został pochowany założyciel klasztoru – Zenon. W VIII-IX w. na wschód od refektarza powstała budowla wykorzystywana później na potrzeby akademii. Podobno studiował na niej Szota Rustaweli. Akademię zburzyli Persowie na początku XVII w.
Przypisy.
Klasztor Ikalto - opis w języku angielskim

</doc>
<doc id="1219020" url="https://pl.wikipedia.org/wiki?curid=1219020" title="U-571 (film)">
U-571 (film)

U-571 – amerykańsko-francuski film sensacyjny z 2000 roku w reżyserii Jonathana Mostowa. W rolach głównych wystąpili Matthew McConaughey, Bill Paxton, Harvey Keitel i Jon Bon Jovi.
Opis fabuły.
Film opisuje historię z okresu II wojny światowej. Główna akcja toczy się na Północnym Atlantyku (1942 r.). Podczas bitwy o Atlantyk tytułowy niemiecki okręt podwodny (U-Boot) ("U-571") zostaje uszkodzony przez brytyjski niszczyciel. Amerykanie chcąc wykorzystać sytuację, wysyłają ucharakteryzowany na niemiecki swój okręt podwodny ("S-33"), by zdobyć maszynę szyfrującą Enigma. Film nie jest oparty na prawdziwej historii, a działania U-Boota nie mają prawie nic wspólnego z prawdą. W czasie II wojny światowej niemiecki U-Boot U-570 został zdobyty przez aliantów i wcielony do służby w Royal Navy jako HMS "Graph", jednak wszystkie tajne materiały na pokładzie zostały zniszczone przed przejęciem przez aliantów. 
O filmie.
Jeśli chodzi o zgodność z prawdą historyczną film powinien nosić tytuł U-110 a głównym bohaterem powinien być David Balme, podporucznik Royal Navy. Te odstępstwa spowodowały, że Brytyjczycy wnieśli skargę na ręce prezydenta Billa Clintona, która jednak okazała się nieskuteczna. Film w Polsce ukazał się ponownie (na płycie DVD), w serii wydawnictwa "Kino Konesera". 

</doc>
<doc id="1219021" url="https://pl.wikipedia.org/wiki?curid=1219021" title="U-571">
U-571



</doc>
<doc id="1219024" url="https://pl.wikipedia.org/wiki?curid=1219024" title="Max Glauer">
Max Glauer

Max Glauer (ur. 11 sierpnia 1867 we Wrocławiu, zm. 27 sierpnia 1935 w Opolu) – niemiecki i śląski artysta fotografik.
Pochodził z protestanckiej rodziny Glauerów, osiadłej we Wrocławiu. 
Dzieciństwo spędził w Pokoju. Od 1883 do co najmniej 1892 r. pracował w różnych pracowniach fotograficznych Wrocławia, ucząc się tam zawodu. Uczył się też grafiki i malowania we wrocławskiej Królewskiej Szkole Sztuki, uzyskując jej dyplom w 1888. Od 1894 zamieszkał w Opolu na Krakauerstrasse 34a (dzisiejsza ulica Krakowska; dom już nie istnieje) i otworzył zakład fotograficzny.
Szybko zdobył sobie uznanie zarówno wśród Opolan, jak i wśród arystokracji Cesarstwa Niemieckiego. W 1912 król Wirtembergii Wilhelm II Wirtemberski, który był właścicielem Pokoju, mianował Glauera nadwornym fotografem. Przez kilka lat fotografował on koronowane głowy, również cesarza Wilhelma II, kiedy ten odwiedził Mosznę. W późniejszych latach sportretował m.in. feldmarszałka Hindenburga, a w 1933 Adolfa Hitlera.
Często podróżował po Śląsku na rowerze, a później samochodem. Interesowały go śląskie wsie i ich mieszkańcy. Do dziś w niektórych śląskich domach można znaleźć zdjęcia zrobione w jego zakładzie.
W 1926 Glauer postanowił przebudować swój opolski dom - powierzył to zadanie znanemu wrocławskiemu architektowi Heinrichowi Lauterbachowi. Dom stał się miejscem spotkań opolskiej elity intelektualnej i artystycznej, bywali tam politycy, odbywały się spotkania Opolskiej Gminy Eichendorffa. Często odbywały się tam wystawy dzieł sztuki.
Oprócz fotografii Glauer wydał również opowiadania z czasów młodości w Pokoju, publikowane w "Oppelner Heimatkalender" w 1934.
Grób artysty znajdował się na cmentarzu przy Breslauerstrasse (ulica Wrocławska), lecz nie przetrwał do dzisiejszych czasów.
Pochodzenie artysty.
Według niektórych źródeł rodzina Glauera miała żydowskie korzenie. Przeczyć temu może fakt, iż w późniejszym czasie nie był prześladowany przez nazistów, a nawet ich fotografował, nie został też pochowany na żydowskiej nekropolii. Pojawiały się jednak informacje, że jego syn Otto, po dojściu Hitlera do władzy, został zmuszony do rezygnacji z zawodu adwokata właśnie z powodu domniemanego żydowskiego pochodzenia. Dane rodziny Maxa Glauera przeczą żydowskiemu pochodzeniu, jak i istnieniu syna Ottona (Max miał syna Johannesa i córkę Margareth).

</doc>
<doc id="1219028" url="https://pl.wikipedia.org/wiki?curid=1219028" title="Płatkonóg trójbarwny">
Płatkonóg trójbarwny

Płatkonóg trójbarwny ("Steganopus tricolor") – gatunek średniej wielkości ptaka wędrownego z rodziny bekasowatych (Scolopacidae). Nie jest zagrożony wyginięciem. Większość obowiązków rodzicielskich spoczywa na samcu.

</doc>
<doc id="1219031" url="https://pl.wikipedia.org/wiki?curid=1219031" title="Gentianella baltica">
Gentianella baltica



</doc>
<doc id="1219037" url="https://pl.wikipedia.org/wiki?curid=1219037" title="Gentianella uliginosa">
Gentianella uliginosa



</doc>
<doc id="1219039" url="https://pl.wikipedia.org/wiki?curid=1219039" title="Gentianella tenella">
Gentianella tenella



</doc>
<doc id="1219040" url="https://pl.wikipedia.org/wiki?curid=1219040" title="Gentianella amarella">
Gentianella amarella



</doc>
<doc id="1219041" url="https://pl.wikipedia.org/wiki?curid=1219041" title="Niedercorn">
Niedercorn



</doc>
<doc id="1219042" url="https://pl.wikipedia.org/wiki?curid=1219042" title="Progrès Niedercorn">
Progrès Niedercorn

Football Club Progrès Niederkorn – luksemburski klub piłkarski z siedzibą w mieście Niederkorn.
Historia.
"Progrès Niederkorn" założony został 14 sierpnia 1919 roku. Podczas drugiej wojny światowej w latach 1940–1944 klub nosił nazwę "FK Niederkorn". W sezonie 2005/2006 "Progrès" zajął drugie miejsce w Éierepromotioun (drugi poziom ligowy), a ponieważ Nationaldivisioun powiększono z 12 do 14 zespołów, awansował wraz z klubem FC Differdange 03.

</doc>
<doc id="1219046" url="https://pl.wikipedia.org/wiki?curid=1219046" title="Osiedle 700-lecia">
Osiedle 700-lecia

Osiedle 700-lecia – wielki zespół mieszkaniowy w Żywcu, w dzielnicy Śródmieście.
Od południa graniczy z osiedlem Pod Grapą i dzielnicą Sporysz, od północy - z osiedlem Młodych, od wschodu - z rezerwatem Grapa, a od zachodu - z osiedlem Parkowym.
Największe w Żywcu osiedle mieszkaniowe rozpoczęto budować na przełomie lat 70. i 80. z okazji 700-lecia istnienia miasta Żywiec i kontynuowano rozbudowę do początku lat 90.
Osiedle składa się z bloków położonych przy ulicach: Powstańców Śląskich, Komisji Edukacji Narodowej, Jana, Południowej, Habsburgów oraz alei Piłsudskiego.
Na osiedle składają się 34 bloki (3 bloki dwukondygnacyjne, 28 pięciokondygnacyjnych i 3 dziewięciokondygnacyjne wieżowce) o numeracji 1-8, 12-18, 21-33, 35-40, z czego najstarszy to blok nr 3 pochodzący z 1973 roku, a najpóźniej wybudowany został blok nr 12 z 1992 roku. 30 budynków jest własnością Spółdzielni Mieszkaniowej "Gronie", a pozostałe cztery - Żywieckiego Towarzystwa Budownictwa Społecznego.
Na jego terenie położony jest ponadto pawilon handlowy (wybudowany w 1981 roku), supermarkety Biedronka i Stokrotka, żłobek, Szkoła Podstawowa nr. 5, Zespół Szkół Mechaniczno-Elektrycznych, dwa place zabaw dla dzieci, filia Miejskiego Centrum Kultury, siedziba Spółdzielni Mieszkaniowej "Gronie" oraz kilka mniejszych sklepów i kiosków, rozlokowanych głównie przy ul. Jana i Południowej. 
Znajduje się tu pięć przystanków komunikacji miejskiej ("Piłsudskiego I", "Piłsudskiego II", "Habsburgów", "Osiedle 700-lecia", "Folwark"), na których zatrzymują się autobusy linii 1, 2, 3, 5, 6, 9, 12, 13, i 15.
Często jako część osiedla błędnie uznawane są bloki wybudowane po 1999 roku przy ul. Komisji Edukacji Narodowej, Folwark i Południowej, które stanowią przestrzennie jego kontynuację, jednak charakteryzują się odmiennym stylem budowy, kontrastującym z modernistycznymi zabudowaniami osiedla.

</doc>
<doc id="1219051" url="https://pl.wikipedia.org/wiki?curid=1219051" title="Progres Niedercorn">
Progres Niedercorn



</doc>
<doc id="1219052" url="https://pl.wikipedia.org/wiki?curid=1219052" title="Football Club Progrès Niedercorn">
Football Club Progrès Niedercorn



</doc>
<doc id="1219053" url="https://pl.wikipedia.org/wiki?curid=1219053" title="FC Progrès Niedercorn">
FC Progrès Niedercorn



</doc>
<doc id="1219056" url="https://pl.wikipedia.org/wiki?curid=1219056" title="Dryopteris carthusiana">
Dryopteris carthusiana



</doc>
<doc id="1219057" url="https://pl.wikipedia.org/wiki?curid=1219057" title="Gagea arvensis">
Gagea arvensis



</doc>
<doc id="1219058" url="https://pl.wikipedia.org/wiki?curid=1219058" title="Abderrahim El Arjoun">
Abderrahim El Arjoun

Abderrahim El Arjoune (ur. 17 lipca 1963 roku) – marokański sędzia piłkarski. Sędzia międzynarodowy FIFA od 1994 do 2008 roku.

</doc>
<doc id="1219059" url="https://pl.wikipedia.org/wiki?curid=1219059" title="Hirundo abyssinica">
Hirundo abyssinica



</doc>
<doc id="1219060" url="https://pl.wikipedia.org/wiki?curid=1219060" title="Antoni Piędel">
Antoni Piędel

Antoni Piędel (ur. 20 marca 1902, zm. 24 stycznia 2008 w Runowie w pow. Wągrowieckim) – polski żołnierz, weteran wojny polsko-bolszewickiej 1920 r. i więzień syberyjskich łagrów, w momencie śmierci był prawdopodobnie ostatnim żyjącym żołnierzem armii gen. Józefa Hallera oraz najstarszym Wielkopolaninem.
W 20-leciu międzywojennym, mieszkał w Brzeźnie Nowym, a następnie w Długiej Goślinie, gdzie prowadził gospodarstwo. Podczas polskiej wojny obronnej września 1939 r. trafił do 8 pułku artylerii ciężkiej w Toruniu, skąd wysłano go na granicę z Prusami Wschodnimi. W Runowie Antoni Piędel mieszkał od początku lat 40. XX w., miał troje wnuków i sześcioro prawnuków. Był laureatem Nagrody Herbu Powiatu Wągrowieckiego przyznanej mu przez Zarząd Powiatu w dniu 19 marca 2007 r.

</doc>
<doc id="1219061" url="https://pl.wikipedia.org/wiki?curid=1219061" title="Lamprotornis chalybaeus">
Lamprotornis chalybaeus



</doc>
<doc id="1219065" url="https://pl.wikipedia.org/wiki?curid=1219065" title="Ruktacja">
Ruktacja

Ruktacja (także łykawość, bekanie, odbijanie się, z łac. "ructus") - wydobywanie się gazów z żołądka, przy czym często część niestrawionych pokarmów może być mechanicznie podniesiona i w rezultacie wyrzucona na zewnątrz przez jamę ustną lub ponownie połknięta. 
Ruktacja jest zwykle następstwem upośledzonego trawienia, albo też występuje wskutek reakcji nerwowej (histeria). Gazy wydobywające się z żołądka składają się z powietrza, dwutlenku węgla, wodoru, siarkowodoru. Leczenie jest głównie dietetyczne, niekiedy pomaga magnezja, węglan sodu albo niewielka ilość kwasu solnego.

</doc>
<doc id="1219070" url="https://pl.wikipedia.org/wiki?curid=1219070" title="Kalikst Morawski">
Kalikst Morawski



</doc>
<doc id="1219074" url="https://pl.wikipedia.org/wiki?curid=1219074" title="Wyspy Campbella">
Wyspy Campbella

Wyspy Campbella – grupa subantarktycznych wysp należących do Nowej Zelandii. Powierzchnia całkowita 113,32 km²; największa z nich to Wyspa Campbella (112,68 km²), mniejsze to: Wyspa Dent (0,23 km²), Wyspa Jacquemart (0,19 km²), Wyspa Jeanette Marie (0,11 km²), Wyspa Folly, Wyspa Monowai (0,08 km²).
Wraz z 4 innym grupami nowozelandzkich wysp subantarktycznych (pozostałe – Wyspy: Antypodów, Auckland, Bounty, Snares) od 1998 znajduje się na Liście światowego dziedzictwa UNESCO.
Fauna i flora.
Na wyspach Campbella występuje endemiczny gatunek ptaka, cyraneczka południowa ("Anas nesiotis") oraz endemiczny podgatunek bekasa auklandzkiego ("Coenocorypha aucklandica perseverance"). Ptaki te przetrwały na niewielkich wyspach archipelagu (Dent i Jacquemart, odpowiednio) inwazję szczurów, zawleczonych przez ludzi i powróciły na główną wyspę po skutecznej akcji deratyzacyjnej.

</doc>
<doc id="1219086" url="https://pl.wikipedia.org/wiki?curid=1219086" title="Goran Lovre">
Goran Lovre

Goran Lovre (ur. 23 marca 1982 w Zagrzebiu) – serbski piłkarz grający na pozycji napastnika. Jest wychowankiem Partizana Belgrad, jednak przez długi czas grał dla belgijskiego Anderlechtu i posiada także obywatelstwo tego kraju.
Lovre ma na koncie złoty medal w Mistrzostwach Europy U-21 z reprezentacją Serbii i Czarnogóry. Ponadto brał udział w Igrzyskach Olimpijskich w Atenach w 2004 roku.
12 maja 2006 roku podpisał dwuletni kontrakt z FC Groningen z możliwością przedłużenia o kolejne dwa lata. W 2010 roku przeszedł do Barnsley.

</doc>
<doc id="1219088" url="https://pl.wikipedia.org/wiki?curid=1219088" title="Parus atricapillus">
Parus atricapillus



</doc>
<doc id="1219090" url="https://pl.wikipedia.org/wiki?curid=1219090" title="Cicinnurus regius">
Cicinnurus regius



</doc>
<doc id="1219091" url="https://pl.wikipedia.org/wiki?curid=1219091" title="Paradisaea raggiana">
Paradisaea raggiana



</doc>
<doc id="1219092" url="https://pl.wikipedia.org/wiki?curid=1219092" title="Agatis nowozelandzki">
Agatis nowozelandzki

Agatis nowozelandzki, soplica kauri, soplica południowa, soplica australijska ("Agathis australis") - gatunek drzewa z rodziny araukariowatych. Występuje na Wyspie Północnej w Nowej Zelandii. 

</doc>
<doc id="1219093" url="https://pl.wikipedia.org/wiki?curid=1219093" title="Psarocolius montezuma">
Psarocolius montezuma



</doc>
<doc id="1219094" url="https://pl.wikipedia.org/wiki?curid=1219094" title="Sosna kauri">
Sosna kauri



</doc>
<doc id="1219098" url="https://pl.wikipedia.org/wiki?curid=1219098" title="Psarocolius decumanus">
Psarocolius decumanus



</doc>
<doc id="1219099" url="https://pl.wikipedia.org/wiki?curid=1219099" title="Grobowiec tracki w Swesztari">
Grobowiec tracki w Swesztari

Grobowiec tracki w Swesztari (bułg. "Свещарската гробница") – grobowiec wodza trackiego plemienia Getów, odkryty w 1982 roku w kurhanie w okolicach bułgarskiej wsi Swesztari w Obwodzie Razgrad. W 1985 roku został wpisany na listę światowego dziedzictwa UNESCO.
Grobowiec powstał najprawdopodobniej pod koniec IV lub na początku III wieku p.n.e. Składa się z przedsionka i trzech komór grobowych. W środkowej komorze odkryto dwa kamienne łoża, na których spoczywały niegdyś ciała trackiego wodza i jego żony. Ściany komory pokryte są rzeźbami kariatyd, wskazującymi na wpływy sztuki hellenistycznej, jednak ich silne, uniesione ramiona oraz długie suknie mogą też dowodzić inspiracji wizerunkami trackiej bogini-matki. Na jednej ze ścian odkryto także ślady starożytnego malowidła, przedstawiającego jeźdźca na koniu, składającego ofiarę z wieńca żeńskiemu bóstwu (według niektórych interpretacji jest to zmarły wódz składający ofiarę bogini-matce).

</doc>
<doc id="1219101" url="https://pl.wikipedia.org/wiki?curid=1219101" title="Epimachus meyeri">
Epimachus meyeri



</doc>
<doc id="1219103" url="https://pl.wikipedia.org/wiki?curid=1219103" title="Grobowiec tracki">
Grobowiec tracki



</doc>
<doc id="1219104" url="https://pl.wikipedia.org/wiki?curid=1219104" title="Hermann Sommerfeld">
Hermann Sommerfeld

Hermann Sommerfeld (ur. 31 października 1891 w Eichfier, zm. ?) – zbrodniarz hitlerowski, dowódca kolumny więźniów podczas ewakuacji obozu koncentracyjnego Flossenbürg i SS-Obersturmführer.
Członek Waffen-SS od stycznia 1945 roku. W kwietniu 1945 dowodził jedną z kolumn więźniów podczas marszu śmierci z Flossenbürga. Kolumna składała się z ok. 1000 więźniów i 200 esesmanów. Wydał rozkazy, by mordować więźniów niezdolnych do dalszego marszu, sam natomiast wówczas rozstrzelał dwóch polskich Żydów.
W pierwszym procesie załogi Flossenbürga przed amerykańskim Trybunałem w Dachau Sommerfeld skazany został za swoje zbrodnie na karę 15 lat pozbawienie wolności. Zwolniono go z więzienia w Landsbergu 23 lutego 1951 roku.

</doc>
<doc id="1219105" url="https://pl.wikipedia.org/wiki?curid=1219105" title="Lophorina superba">
Lophorina superba



</doc>
<doc id="1219108" url="https://pl.wikipedia.org/wiki?curid=1219108" title="Walcownia (Sosnowiec)">
Walcownia (Sosnowiec)

Walcownia (Osiedle Mariana Maliny) to osiedle położone w centralnej części Sosnowca, zaliczane do dzielnicy Dańdówka.
Granicami osiedla są: od południa linia Kolei Iwangorodzko-Dąbrowskiej (linia Katowice-Sędziszów-Kielce), od północy ulica gen. Andersa, od wschodu ogródki działkowe, od zachodu teren boiska nieistniejącego już klubu Polonia Sosnowiec oraz wyrobisko cegielni.
Od strony południa, przebiega trasa linii autobusowej nr 160.
Na osiedlu mieszkał i tworzył Marian Malina

</doc>
<doc id="1219109" url="https://pl.wikipedia.org/wiki?curid=1219109" title="Piękna Madonna">
Piękna Madonna

Piękna Madonna – typ rzeźby, przedstawiającej stojącą Maryję z Dzieciątkiem na ręku, występujący w sztuce gotyckiej około roku 1400 w ramach tzw. stylu pięknego.
Sam temat Matki Boskiej z Dzieciątkiem Jezus był powszechnie przedstawiany w sztuce już znacznie wcześniej, jednak w ramach "stylu pięknego", jak nazywa się gotyk międzynarodowy, zyskał on nowe, dotąd nieznane charakterystyczne cechy. Madonna jest młoda i piękna, często o wysmukłych proporcjach i niedużej głowie. Jej ciało wygięte jest esowato i okryte obficie drapowaną szatą często o delikatnie łamiących się fałdach, które mają w pełni dekoracyjny charakter. Wyróżnikiem jest także czuła, relacja Matki Boskiej z Dzieciątkiem. Maria podtrzymuje lewą ręką Dzieciątko, w drugiej ręce trzyma zaś owoc jabłoni, po który sięga Jezus. Maria w typie "Pięknej Madonny" charakteryzuje się daleko idącą sublimacją, idealizacją, liryzmem i dworską elegancją.
Materiał jaki był preferowany to przede wszystkim kamień, głównie wapień. Najczęściej tego typu dzieła są wolno stojącymi, opracowanymi ze wszystkich stron rzeźbami, które pełniły rolę figury kultowej, umieszczanej w różnych miejscach kościoła (głównie w kaplicach, lub przy, na filarze) stąd też kamienne figury Pięknych Madonn należą do przedstawień dewocyjnych, częstokroć niezależnych od przestrzeni liturgicznej. Nie wiadomo gdzie ukształtował się ten typ figury Marii z Dzieciątkiem, prawdopodobnie są to Czechy, skąd upowszechnił się głównie na terenie krajów Rzeszy w tym Austrii, Śląska, Prus Zakonnych. 
W historiografii artystycznej pojęcie Pięknej Madonny zyskało kilka znaczeń. Zasadniczo definicja Pięknej Madonny dotyczy ekskluzywnej grupy kamiennych, wolnostojących i pełnoplastycznych figur o charakterze kultowo-dewocyjnej. Częstokroć w literaturze tą definicją pojmuje się wizerunki Madonny z Dzieciątkiem z około 1400 o zbliżonych cechach stylistycznych, także wykonane innymi technikami (prócz rzeźby przykłady Marii w typie Pięknej Madonny występują w malarstwie zarówno ściennym, tablicowym i książkowym), lub pełniących inne funkcje. 

</doc>
<doc id="1219110" url="https://pl.wikipedia.org/wiki?curid=1219110" title="Dorothea Röschmann">
Dorothea Röschmann

Dorothea Röschmann (ur. 17 czerwca 1967 we Flensburgu) – niemiecka śpiewaczka, sopran.
Debiut.
W dzieciństwie śpiewała w Chórze bachowskim we Flensburgu. Edukację muzyczną rozpoczęła w 1979 i kontynuowała ją w Hamburgu Bremie, Los Angeles, Nowym Jorku, Londynie i Tel Awiwie. Debiutowała partią Zuzanny w "Weselu Figara" w Hamburgu, w 1995 pod dyrekcją Harnoncourta. Duży sukces odniosła tą rolą także w Monachium w 1996 i 1998.
Działalność artystyczna.
Uczestniczyła w festiwalach muzycznych w Innsbrucku, w Festiwalu haendlowskim w Getyndze i w Halle. Pięć lat występowała w zespole Deutsche Oper w Berlinie. Śpiewała w operach Caldary, Scarlattiego, Mozarta, Cimarosy, Webera, Beethovena, Bizeta, Wagnera, Pucciniego, Strawinskiego. Występowała z recitalami w Nowym Jorku, Chicago, Wiedniu, Stuttgarcie, Hamburgu, Lipsku, Dreźnie, Kolonii, Utrechcie, Brukseli, Rawennie, Londynie, Hajfie. Zrealizowała także wiele nagrań płytowych: "Oratorium na Boże Narodzenie" J.S. Bacha, "Orfeusza" Telemanna, "Mesjasz" i "9 Deutsche Arien" Haendla, "Falstaffa" Verdiego oraz pieśni Schumanna, Schuberta i innych.
Współpraca.
Pracowała z takimi dyrygentami jak: Daniel Barenboim, John Eliot Gardiner, René Jacobs, Claudio Abbado, Neville Marriner, Charles Mackerras, Philippe Herreweghe, Sigiswald Kuijken i inni.
Występowała z takimi śpiewakami jak: René Pape, Ian Bostridge, Hanno Müller-Brachmann, Bryn Terfel, Anna Netrebko, Matthias Goerne (wystąpiła na jego albumie w kilku duetach – Mozarta i Weberna).
Nagrody.
Nagroda Grammy (2002), nagroda «Echo-Klassik» (2003).

</doc>
<doc id="1219113" url="https://pl.wikipedia.org/wiki?curid=1219113" title="Styl piękny">
Styl piękny



</doc>
<doc id="1219117" url="https://pl.wikipedia.org/wiki?curid=1219117" title="Hermann Pachen">
Hermann Pachen

Hermann Pachen (ur. 9 sierpnia 1896, zm. ?) – zbrodniarz hitlerowski, dowódca kolumny więźniów podczas ewakuacji obozu koncentracyjnego Flossenbürg i SS-Obersturmführer.
Członek NSDAP i SS od 1930, a Waffen-SS od stycznia 1940 roku. W dniach 14–29 kwietnia 1945 roku dowodził drugą z kolumn więźniów podczas marszu śmierci z Flossenbürga. Kolumna składała się z ponad 3000 więźniów, w tym Niemców, Polaków, Czechów i Holendrów. Strażnicy podlegli Pachenowi zamordowali kilkuset więźniów, zgodnie z rozkazem, iż żaden więzień nie mógł znaleźć się w rękach aliantów.
W pierwszym procesie załogi Flossenbürga przed amerykańskim Trybunałem w Dachau Pachen za swoje zbrodnie został skazany na dożywotnie pozbawienie wolności.

</doc>
<doc id="1219119" url="https://pl.wikipedia.org/wiki?curid=1219119" title="San Marino (ujednoznacznienie)">
San Marino (ujednoznacznienie)



</doc>
<doc id="1219120" url="https://pl.wikipedia.org/wiki?curid=1219120" title="Hanno Müller-Brachmann">
Hanno Müller-Brachmann

Hanno Müller-Brachmann (ur. w 1970 w Niemczech) – niemiecki śpiewak, bas-baryton.
Pierwsze doświadczenia muzyczne zdobywał w chórze chłopięcym w Bazylei. Studiował pedagogikę wokalną we Fryburgu Bryzgowijskim u Ingeborg Most. Uczył się także w klasie pieśni Dietricha Fischer-Dieskaua w Berlinie, gdzie przebywał na stypendium. W ramach dyplomu koncertowego śpiewał w oratorium "Eliasz" Mendelssohna. Później studiował u Rudolfa Piernaya w Mannheim.
Odkryty przez Daniela Barenboima jeszcze jako bardzo młody śpiewak rozpoczął występy w berlińskiej Staatsoper, gdzie wykonywał wiele partii ze światowego repertuaru. Gościnnie występował w Salzburgu, San Francisco, Monachium, Wiedniu i Modenie.
Od roku 2006 prowadzi swoją klasę śpiewu w Hochschule für Musik Hanns Eisler.

</doc>
<doc id="1219125" url="https://pl.wikipedia.org/wiki?curid=1219125" title="Józef Czerlunczakiewicz">
Józef Czerlunczakiewicz

Józef Czerlunczakiewicz (ur. 2 kwietnia 1829 w Oleszycach, zm. 16 stycznia 1911 w Przemyślu) – polski duchowny katolicki obrządku greckiego, dogmatyk, profesor Uniwersytetu Lwowskiego i Uniwersytetu Jagiellońskiego.
Życiorys.
Był synem ks. Jakuba (1791-1854), greckokatolickiego proboszcza w Oleszycach, i Tekli z Lewickich, siostry Józefa. Brat Emila, prawnika i urzędnika austriackiego. Początkowo kształcił się w Przemyślu, zaś od 1845 r. w Rzymie, gdzie ukończył seminarium duchowne obrządku greckiego i w 1852 r. uzyskał w Urbanianum doktoraty teologii oraz prawa kanonicznego. Święcenia kapłańskie przyjął w 1853 w Wiedniu. Tamże pracował jako prefekt seminarium duchownego obrządku greckiego (Barbareum) oraz proboszcz parafii św. Barbary.
W 1857 wygrał konkurs na stanowisko profesora dogmatyki na Uniwersytecie Lwowskim i po uzyskaniu zatwierdzenia ministerialnego objął wykłady w roku akademickim 1858/1859. Czerlunczakiewicz dwukrotnie pełnił funkcję dziekana Wydziału Teologii, jednak okazał się na uczelni lwowskiej postacią kontrowersyjną. Był zdeklarowanym wrogiem prawosławia; skandal wywołało jego twierdzenie, wygłoszone na wykładzie w czerwcu 1863 r., iż "schizmatycy są synami diabła, cerkiew prawosławna jest synagogą diabelską, w eucharystii schizmatyckiej siedzi sam diabeł". Rychło popadł także w konflikt z klerykami rusińskimi, dla których wykład prowadził po łacinie, podobnie jak dla kleryków obrządku łacińskiego. Wielokrotnie dawał się poznać jako zagorzały przeciwnik małżeństw księży, i sam, chociaż syn duchownego, określił dzieci księży jako pochodzące z nieprawego łoża. 
Apogeum konfliktu nastąpiło po odebraniu przez administrację seminarium obiadów jednemu z kleryków, który u Czerlunczakiewicza otrzymał stopień niedostateczny. 13 maja 1864 doszło do niepokojów; klerycy rusińscy II roku nie wpuścili Czerlunczakiewicza do sali wykładowej i obrzucali go jajami, kontynuując potem demonstrację wewnątrz sali wykładowej razem z osobami świeckimi. W efekcie dochodzenia, przeprowadzonego przez rektora ks. Łukasza Soleckiego, 37 kleryków usunięto z uczelni (przenieśli się oni na dalsze studia do Krakowa). Wydalonych kleryków społeczeństwo rusińskie Lwowa uznało za bohaterów, a ataki prasy (głównie "Słowa") doprowadziły niebawem do przeniesienia się Czerlunczakiewicza na Uniwersytet Jagielloński, gdzie również objął katedrę dogmatyki.
W Krakowie, gdzie przebywał od lipca 1865, Czerlunczakiewicz objął też parafię obrządku greckiego, ale pensji został pozbawiony przez władze rosyjskie, które dotąd parafię opłacały. Czterokrotnie pełnił funkcję dziekana Wydziału Teologii, oprócz teologii dogmatycznej i specjalnej wykładając także prawo kanoniczne oraz filozofię tomistyczną.
W 1882 przeszedł w stan spoczynku, do 1885 r. pozostając proboszczem krakowskiej parafii greckokatolickiej. Resztę życia spędził w Przemyślu. W 1891 r. bez powodzenia kandydował w wyborach do Rady Państwa VIII kadencji z okręgu w Żółkwi; reprezentował konserwatywną opcję staroruską, nastawioną ugodowo w stosunku do Polaków. Pochowany na Cmentarzu Głównym w Przemyślu (kw. 27B, rząd 4, grób 8).
Jego bratankami byli Cyryl, adwokat i działacz rusiński, oraz Tadeusz, prawnik i bankowiec.

</doc>
<doc id="1219129" url="https://pl.wikipedia.org/wiki?curid=1219129" title="New Born">
New Born

New Born – drugi singel angielskiego zespołu rockowego Muse z ich drugiego albumu, "Origin of Symmetry". Został wydany 5 czerwca 2001 roku jako zestaw składający się z dwóch płyt CD i 7-calowego winyla. Utwór można zobaczyć na trzech koncertowych DVD Muse – "Hullabaloo", "Absolution Tour" oraz "H.A.A.R.P".
Główna melodia fortepianu jest oparta na rozłożonych akordach, technice użytej również w kilku innych piosenkach grupy, m.in. „Sunburn” i „Bliss”. Wersja „New Born” zremiksowana przez Paula Oakenfolda znajduje się na ścieżce dźwiękowej do filmu "Kod dostępu", natomiast oryginał można usłyszeć we francuskim horrorze "Blady strach".
Matthew Bellamy: „Jest to piosenka o strachu przed rozwojem technologii i tym, jak w rzeczywistości niszczy to całą ludzkość. Obawiam się, że ludzie nie mogą tego kontrolować, ponieważ jest to szybsze od nas. Utwór przenosi się do miejsca w przyszłości, gdzie ‘ciało’ już się nie liczy, a wszyscy połączeni są ze sobą w jedną sieć. Pierwszy wers brzmi 'link it to the world’ ('połącz to ze światem’), tak więc chodzi o skalę światową i narodzenie się w innej rzeczywistości”.
Chris Wolstenholme: „Myślę, że New Born należy do naszych ulubionych numerów z Origin of Symmetry. To bardzo dobry kawałek koncertowy, jeden z tych, który pokazuje eksperymentalną stronę zespołu. Nie jest to typowy utwór popowy. Decydujemy się na takie, ponieważ skierowaliśmy się bardziej w stronę cięższych piosenek, zamiast robić coś zbyt łagodnie.”
Zespół „zagrał” utwór w porannym programie stacji BBC "Live &amp; Kicking", jednak wobec braku zgody na występ na żywo muzycy postanowili zrobić sobie żart – Matthew Bellamy zamiast grać intro na pianinie teatralnie machał rękami we wszystkie strony, natomiast Chris Wolstenholme (bas) i Dominic Howard (perkusja) zamienili się rolami.

</doc>
<doc id="1219130" url="https://pl.wikipedia.org/wiki?curid=1219130" title="Gmina Bristol (hrabstwo Trumbull)">
Gmina Bristol (hrabstwo Trumbull)

Gmina Bristol (ang. "Bristol Township") - gmina w USA, w stanie Ohio, w hrabstwie Trumbull. Według danych z 2000 roku gmina miała 3154 mieszkańców.

</doc>
<doc id="1219136" url="https://pl.wikipedia.org/wiki?curid=1219136" title="Aaron Hughes">
Aaron Hughes

Aaron William Hughes (ur. 8 listopada 1979 w Cookstown) – północnoirlandzki piłkarz, który może grać zarówno na środku pomocy jak i w defensywie. Aktualnie gra dla Queens Park Rangers.
Kariera klubowa.
Newcastle United.
Urodził się w Cookstown, w hrabstwie Tyrone. Już od 17 roku życia był w pierwszej drużynie Newcastle United. Swój debiut w barwach ‘Srok’ zaliczył 26 listopada 1997 na Camp Nou w meczu z FC Barceloną. Z kolei jego debiut w lidze miał miejsce niedługo później w meczu z Sheffield Wednesday. To była jego adaptacja z prawdziwym futbolem gdyż miał dopiero 18 lat. Na dobre w drużynie Newcastle osiedlił się dopiero w sezonie 1999/2000 i był ważnym graczem tej drużyny aż do 2005 roku, kiedy to odszedł z klubu. Ogółem w tym klubie rozegrał 279 meczów i zdobył w nich 7 bramek.
Aston Villa.
20 maja 2005 Hughes został sprzedany do Aston Villi za milion funtów. Grał tam przez dwa sezony i w sumie wystąpił 54 razy w klubowych barwach.
Fulham F.C..
27 czerwca 2007 Hughes podpisał kontrakt z drużyną Fulham. Przechodząc to stołecznego klubu powiedział : ”Jestem zachwycony, że podpisałem kontrakt z Fulham, teraz czekam jedynie na owocną pracę z Lawrie Sanchezem. Kiedy klub złożył mi ofertę, nawet się długo nie zastanawiałem, ponieważ wiem, iż byli zainteresowani moją osobą.”
Queens Park Rangers.
31 stycznia 2014 roku Hughes podpisał półroczny kontrakt z Queens Park Rangers.
Reprezentacja.
Hughes w narodowej drużynie zadebiutował 25 marca 1998 w meczu ze Słowacją, z kolei od 2002 roku jest kapitanem tej drużyny.

</doc>
<doc id="1219138" url="https://pl.wikipedia.org/wiki?curid=1219138" title="The Times They Are a-Changin’ (album)">
The Times They Are a-Changin’ (album)

The Times They Are a-Changin’ – trzeci w karierze album Boba Dylana, wydany w 1964 roku przez Columbia Records.
Jest to pierwsza płyta artysty wypełniona w całości własnymi kompozycjami, poruszającymi problemy rasizmu, biedy, zmian społecznych i obyczajowych w Stanach Zjednoczonych.
Dylan rozpoczął prace nad tym albumem 6 września 1963 w Nowym Jorku. Odbyły się wówczas dwie sesje nagraniowe. Producentem całego albumu był Tom Wilson. Trzecia sesja odbyła się 12 września. Do czasu kolejnych nagrań nad albumem Dylan wystąpił na kilku koncertach z Joan Baez, przez co stał się bardziej widoczny w mediach. Kolejne sesje odbyły się 23 i 24 października (nagrano wówczas utwór „The Times They Are a-Changin’”). Podczas ostatniej, szóstej, sesji 31 października zakończono prace nad całą płytą.

</doc>
<doc id="1219139" url="https://pl.wikipedia.org/wiki?curid=1219139" title="Mewa karaibska">
Mewa karaibska

Mewa karaibska ("Leucophaeus atricilla") – gatunek ptaka z rodziny mewowatych (Laridae). Zamieszkuje Amerykę Północną, zimą także wybrzeża Ameryki Południowej. Nie jest zagrożony wyginięciem.
Zasięg, środowisko.
Słone mokradła, przybrzeżne zatoki, plaże, wybrzeża środkowo-wschodniej i południowej części Ameryki Północnej oraz Karaibów. Część populacji przed zimą migruje na południe, zimowiska rozciągają się po południowe Peru i północne wybrzeże Brazylii.
Sporadycznie zalatuje do Europy. Do Polski zalatuje wyjątkowo – stwierdzono ją tylko 2 razy – w 2007 i 2017 roku.
Status i ochrona.
Międzynarodowa Unia Ochrony Przyrody (IUCN) uznaje mewę karaibską za gatunek najmniejszej troski (LC – "Least Concern") nieprzerwanie od 1988 roku. Globalny trend liczebności uznawany jest za wzrostowy, choć u niektórych populacji nie jest on znany.
W Polsce podlega ścisłej ochronie gatunkowej.
Podgatunki.
Wyróżnia się dwa podgatunki "L. atricilla":

</doc>
<doc id="1219141" url="https://pl.wikipedia.org/wiki?curid=1219141" title="Otto Pawliczek">
Otto Pawliczek

Otto Pawliczek (ur. 1914, zm. ?) – zbrodniarz hitlerowski, członek załogi obozu koncentracyjnego Flossenbürg i SS-Oberscharführer.
Członek Waffen-SS od 1 kwietnia 1938 roku. Należał do personelu obozu we Flossenbürgu od 1941 do 3 października 1942 roku jako blokowy ("Blockführer"), kierownik komanda więźniarskiego i członek komanda egzekucyjnego. Na początku 1942 roku brał udział w zamordowaniu ok. 40 Polaków i 30 jeńców radzieckich. Oprócz tego nieustannie znęcał się nad więźniami, katując ich często kijem czy łopatą.
W pierwszym procesie załogi Flossenbürga przed amerykańskim Trybunałem w Dachau Pawliczek za swoje zbrodnie został skazany na dożywotnie pozbawienie wolności.

</doc>
<doc id="1219142" url="https://pl.wikipedia.org/wiki?curid=1219142" title="Radek Kalod">
Radek Kalod

Radek Kalod (ur. 8 sierpnia 1978 w Brnie) – czeski szachista, arcymistrz od 2004 roku.
Kariera szachowa.
W latach 1996 (w Uściu nad Łabą) i 1998 (w Lázně Bohdancu) dwukrotnie zwyciężył w mistrzostwach Czech juniorów do lat 20 oraz reprezentował swój kraj (odpowiednio w Medellín i Kalkucie) na mistrzostwach świata juniorów w tej samej kategorii wiekowej. W 2006 r. reprezentował narodowe barwy na szachowej olimpiadzie w Turynie.
Do największych sukcesów Radka Kaloda w turniejach międzynarodowych należą m.in.:
Najwyższy ranking w dotychczasowej karierze osiągnął 1 lipca 2006 r., z wynikiem 2512 punktów zajmował wówczas 8. miejsce wśród czeskich szachistów.

</doc>
<doc id="1219143" url="https://pl.wikipedia.org/wiki?curid=1219143" title="Cls">
Cls

cls (od ) – polecenie wykorzystywane przez interpretery poleceń takie jak cmd.exe czy COMMAND.COM do czyszczenia ekranu. Poleceniu temu w systemach Linux i Unix odpowiada polecenie clear.

</doc>
<doc id="1219147" url="https://pl.wikipedia.org/wiki?curid=1219147" title="Mewa preriowa">
Mewa preriowa

Mewa preriowa ("Leucophaeus pipixcan") – gatunek średniej wielkości ptaka z rodziny mewowatych (Laridae). Zamieszkuje preriowe mokradła środkowej części Ameryki Północnej, zimuje głównie u zachodnich wybrzeży Ameryki Południowej. Bardzo rzadko zalatuje do Europy. Nie wyróżnia się podgatunków.
Morfologia.
Mniejsza od śmieszki, ma krótki, biały tułów, bardziej krągłą głowę, krótsze nogi i dość szerokie skrzydła. Szary płaszcz, ciemniejszy niż u mewy pospolitej, oddzielony jest od czarnych zewnętrznych lotek pierwszego rzędu białymi paskami. Głowa czarna; powyżej oraz poniżej oczu białe półksiężyce. Dziób szkarłatny, nogi ciemnoczerwone. W upierzeniu zimowym głowa okryta czarnym półkapturem, półksiężyce wokół oczu widoczne. U ptaków dorastających widoczny niepełny kaptur, szary płaszcz z brązowymi plamkami i szary ogon z czarnym zakończeniem. Długość ciała: ok. 33–38 cm, rozpiętość skrzydeł: ok. 85–95 cm.
Niepewne stwierdzenie w Polsce.
W 1994 w Toruniu zaobserwowano i sfotografowano ptaka, którego początkowo wzięto za mewę czarnogłową, lecz w 2008 roku Komisja Faunistyczna Sekcji Ornitologicznej Polskiego Towarzystwa Zoologicznego uznała, że było to pierwsze stwierdzenie mewy preriowej na terenie Polski i wciągnęła ten gatunek na "Listę awifauny krajowej". W 2013 roku Komisja Faunistyczna usunęła jednak gatunek z listy w wyniku przeprowadzonej wówczas rewizji generalnej wielu wcześniej akceptowanych stwierdzeń, uznano bowiem, że równie dobrze osobnik ten mógł być mieszańcem mewy siwej z mewą czarnogłową.
Status i ochrona.
Międzynarodowa Unia Ochrony Przyrody (IUCN) uznaje mewę preriową za gatunek najmniejszej troski (LC – "Least Concern"). Liczebność światowej populacji w 2018 roku, według szacunków organizacji Wetlands International, mieściła się w przedziale 1 000 000 – 1 490 000 osobników. Trend liczebności populacji uznawany jest za wzrostowy.
Z racji usunięcia mewy preriowej z listy polskiej awifauny nie jest ona wymieniona w Rozporządzeniu Ministra Środowiska z dnia 16 grudnia 2016 r. w sprawie ochrony gatunkowej zwierząt, choć jeszcze w poprzednim rozporządzeniu z 2014 roku wymieniano ją jako gatunek objęty ochroną ścisłą.

</doc>
<doc id="1219150" url="https://pl.wikipedia.org/wiki?curid=1219150" title="Michael Gelhardt">
Michael Gelhardt

Michael Gelhardt (ur. 1916, zm.?) – zbrodniarz hitlerowski, członek załogi obozu koncentracyjnego Flossenbürg i SS-Rottenführer.
Członek SS od października 1940 roku. Członek personelu Flossenbürga od października 1940 do kwietnia 1943 roku, gdzie pełnił służbę jako strażnik, odpowiadał za psy strażnicze, był blokowym ("Blockführerem"), kierownikiem komanda więźniarskiego pracującego w kamieniołomach oraz członkiem komanda egzekucyjnego. Gelhardt brał aktywny udział w egzekucjach jeńców radzieckich w styczniu 1942 roku. Oprócz tego maltretował podległych mu więźniów.
W pierwszym procesie załogi Flossenbürga przed amerykańskim Trybunałem w Dachau Michael Gelhardt skazany został za swoje zbrodnie na dożywotnie pozbawienie wolności.

</doc>
<doc id="1219152" url="https://pl.wikipedia.org/wiki?curid=1219152" title="Copi Luwak">
Copi Luwak



</doc>
<doc id="1219153" url="https://pl.wikipedia.org/wiki?curid=1219153" title="Yūichi Nishimura">
Yūichi Nishimura

 – japoński sędzia piłkarski.
Sędzia międzynarodowy FIFA od 2004 roku. Debiutował w meczu – .
W lidze japońskiej od 1999 roku.
Prowadził trzy mecze Ekstraklasy w rundzie jesiennej sezonu 2008/2009 oraz jeden w Pucharze Polski.

</doc>
<doc id="1219154" url="https://pl.wikipedia.org/wiki?curid=1219154" title="Nothin’ Move but the Money">
Nothin’ Move but the Money

Nothin’ Move but the Money – drugi singel amerykańskiego rapera Mica Geronimo promujący album "Vendetta". Wydany 27 stycznia 1998 roku.
Singel zawiera po dwa utwory w wersji nieocenzurowanej i instrumentalnej. Są to: "Nothin’ Move but the Money (Remix)" z DMX-em i Black Robem oraz "Usual Suspects" z DMX-em, Yaki Kadafim i The Lox.

</doc>
<doc id="1219156" url="https://pl.wikipedia.org/wiki?curid=1219156" title="Cyweta">
Cyweta

Cyweta ("Civettictis") – rodzaj ssaka z podrodziny wiwer (Viverrinae) w obrębie rodziny wiwerowatych (Viverridae).
Zasięg występowania.
Rodzaj obejmuje jeden żyjący gatunek występujący w Afryce.
Morfologia.
Długość ciała (bez ogona) 67–54 cm, długość ogona 34–46,9 cm, długość tylnej stopy 12,3–13,9 cm, długość ucha 5,4–5,8 cm; masa ciała 7–20 kg.
Systematyka.
Podział systematyczny.
Takson dawniej włączany do "Viverra". Do rodzaju należy jeden występujący współcześnie gatunek:
oraz wymarły gatunek znany ze skamieniałości odkrytych w Południowej Afryce:

</doc>
<doc id="1219157" url="https://pl.wikipedia.org/wiki?curid=1219157" title="Mewa kanadyjska">
Mewa kanadyjska

Mewa kanadyjska ("Chroicocephalus philadelphia") – gatunek średniej wielkości ptaka wędrownego z rodziny mewowatych (Laridae), zamieszkującego Amerykę Północną. Nie jest zagrożony.

</doc>
<doc id="1219159" url="https://pl.wikipedia.org/wiki?curid=1219159" title="Hanna Piaseczna-Czerniak">
Hanna Piaseczna-Czerniak

Hanna Piaseczna-Czerniak (ur. 28 marca 1978 w Zamościu) – polska aktorka. W 2002 ukończyła studia na wydziale aktorskim PWSFTviT w Łodzi.

</doc>
<doc id="1219163" url="https://pl.wikipedia.org/wiki?curid=1219163" title="Swesztari">
Swesztari

Swesztari (bułg. "Свещари") – wieś w północno-wschodniej Bułgarii w Obwodzie Razgrad, ok. 700 mieszkańców.
Kurhany.
W okolicach wsi odkryto starożytne kurhany Traków z przełomu IV i III wieku p.n.e. Dane archeologiczne wskazują na istnienie na tym terenie w starożytności pięciu nekropoli z ponad setką grobów. Najsłynniejszy z nich grobowiec tracki, odkryty w 1982 roku w kurhanie "Ginina", został wpisany na listę światowego dziedzictwa UNESCO.
Hellis.
Według niektórych teorii tak duża koncentracja grobowców ma być dowodem na to, że w okolicach Swesztarii znajdowało się niegdyś miasto Hellis – stolica państwa Getów. Ruiny miasta, uważanego za Hellis, istotnie odkryto w odległości około 4 km od Swesztari. Uszkodzenia w kurhanach wskazują na starożytne trzęsienie ziemi, które mogło być przyczyną opuszczenia miasta w połowie III wieku p.n.e. U szczytu świetności Hellis zamieszkiwało prawdopodobnie około 3 tys. osób.
Demir Baba Tekke.
W okolicach Swesztari znajduje się także XVI-wieczna muzułmańska świątynia Demir Baba Tekke, wzniesiona – jak się uważa – nad grobem półlegendarnego świętego Demira Baby. Jest to siedmioboczna świątynia grobowa przykryta kopułą. Zlokalizowana jest u stóp wapiennych klifów. W pobliżu świątyni odkryto pozostałości neolitycznej osady.

</doc>
<doc id="1219164" url="https://pl.wikipedia.org/wiki?curid=1219164" title="Poryblin kolczasty">
Poryblin kolczasty

Poryblin kolczasty ("Isoëtes echinospora" Durieu) – gatunek roślin z rodziny poryblinowatych.
Rozmieszczenie geograficzne.
Występuje w Europie i Ameryce Północnej. W Polsce rośnie tylko we wschodniej części Pojezierza Pomorskiego na ośmiu stanowiskach w jeziorach: Pałsznik, Wygoda, Jezioro Folwarczne, Jezioro Salińskie, Jezioro Czarne, Warlińskie Jezioro, Jelenie Wielkie i Jelenie Małe.
Biologia i ekologia.
Zimozielona bylina podwodna. Występuje w jeziorach oligotroficznych w płytkiej wodzie na piaszczystym dnie. Zarodniki dojrzewają w lipcu i sierpniu. Tworzy swój własny zespół "Isoetetum echinosporae", dla którego jest gatunkiem charakterystycznym.
Zagrożenia i ochrona.
Roślina objęta w Polsce ścisłą ochroną gatunkową od 1983 roku. 
Kategorie zagrożenia:

</doc>
<doc id="1219165" url="https://pl.wikipedia.org/wiki?curid=1219165" title="Hellis">
Hellis



</doc>
<doc id="1219166" url="https://pl.wikipedia.org/wiki?curid=1219166" title="Youssouf Hersi">
Youssouf Hersi

Youssouf Hersi (ur. 20 sierpnia 1982 w Dire Daua) – holenderski piłkarz etiopskiego pochodzenia, aktualnie grający dla De Graafschap. Przygodę z piłką rozpoczynał w Ajaxie Amsterdam.
Hersi był członkiem kadry Holandii U-20 w Mistrzostwach Świata 2001, jednak znaczących sukcesów z nią nie odniósł.
Hersi zapytany w 2005 o grę dla reprezentacji Etiopii wskazał, że będzie dążył by reprezentować jej barwy, jednak nigdy nie zamierza grać w klubie z tamtejszej ligi. Gdyby nie nowe przepisy ustalone przez FIFA w 2004 roku, Hersi już nie mógłby wystąpić w swoim narodowym zespole, jednak gdy rozgrywał mecz w reprezentacji Holandii nie miał ukończonych 21 lat.

</doc>
<doc id="1219167" url="https://pl.wikipedia.org/wiki?curid=1219167" title="David Reivers">
David Reivers

David Reivers (ur. 21 listopada 1958 w Kingston na Jamajce) – amerykański aktor. Ojciec Corbina Bleu.

</doc>
<doc id="1219171" url="https://pl.wikipedia.org/wiki?curid=1219171" title="Franz Berger (esesman)">
Franz Berger (esesman)

Franz Berger (ur. 16 stycznia 1910 w Monachium, zm. ?) – jeden z funkcjonariuszy SS pełniących służbę w hitlerowskich obozach koncentracyjnych i SS-Sturmbannführer.
Członek NSDAP (nr legitymacji partyjnej 1722400) i SS od 1 sierpnia 1933 roku (nr identyfikacyjny 93920). Służbę w obozach koncentracyjnych rozpoczął w Lichtenburgu w 1934 roku i przebywał tam do 1937. W latach 1938–1939 Berger należał do załogi Oranienburga. Następnie przeniesiono go do służby frontowej w Dywizji "SS-Totenkopf" (otrzymał Żelazny Krzyż II klasy za męstwo). W listopadzie 1944 roku skierowano go do obozu we Flossenbürgu, gdzie pełnił funkcję zastępcy komendanta, kierownika parku motorowego i dowódcy batalionu wartowniczego. Berger dowodził również jedną z kolumn więźniów podczas marszu śmierci z tego obozu.
Po zakończeniu wojny Berger zasiadł na ławie oskarżonych w pierwszym procesie załogi Flossenbürga przed amerykańskim Trybunałem w Dachau. Świadkowie opisywali go jako jednego z najbardziej ludzkich strażników SS. Podczas ewakuacji obozu zabronił strzelania do więźniów i ich maltretowania (część esesmanów nie zastosowała się do tego rozkazu). Berger skazany został ostatecznie na karę trzech i pół roku pozbawienia wolności.

</doc>
<doc id="1219176" url="https://pl.wikipedia.org/wiki?curid=1219176" title="Mroczne Bractwo">
Mroczne Bractwo



</doc>
<doc id="1219181" url="https://pl.wikipedia.org/wiki?curid=1219181" title="Trapani (stacja kolejowa)">
Trapani (stacja kolejowa)

Trapani (włoski: "Stazione di Trapani") – stacja kolejowa w Trapani, na Sycylii, we Włoszech. Znajdują się tu 2 perony.

</doc>
<doc id="1219185" url="https://pl.wikipedia.org/wiki?curid=1219185" title="Puchar Świata w kombinacji norweskiej 1983/1984">
Puchar Świata w kombinacji norweskiej 1983/1984

Sezon 1983/1984 Pucharu Świata w kombinacji norweskiej rozpoczął się 17 grudnia 1983 w austriackim Seefeld, zaś ostatnie zawody z tego cyklu zaplanowano w Czechosłowackim Štrbském Plesie 24 marca 1984 roku. Była to pierwsza edycja Pucharu Świata. Wszystkie konkursy zostały rozegrane metodą Gundersena.
Zawody odbyły się w 7 krajach: Austrii, RFN, NRD, Szwecji, Finlandii, Norwegii oraz Czechosłowacji w 7 miastach na kontynencie europejskim.
Już w pierwszym konkursie doszło do precedensu. Zwycięzcami okazali się dwaj zawodnicy: Uwe Dotzauer z NRD i Amerykanin Kerry Lynch.

</doc>
<doc id="1219190" url="https://pl.wikipedia.org/wiki?curid=1219190" title="EUCIP">
EUCIP

EUCIP Europejski Certyfikat Zawodu Informatyka (ang. "European Certification of Informatics Professionals") – program certyfikowania z zakresu informatyki, zawierającym wiele różnych, wyspecjalizowanych modułów kompetencyjnych. 
Przystąpić do takich egzaminów mogą studenci, specjaliści z branży IT oraz innych sektorów, w celu uzyskania certyfikatu potwierdzającego ich umiejętności z zakresu informatyki. Wymogiem przystąpienia do programu certyfikacji, nie jest posiadanie żadnego konkretnego stopnia naukowego. Najważniejszą cechą Certyfikatu EUCIP jest jego niezależność od konkretnych metod, rozwiązań i oprogramowania. Program Certyfikacji EUCIP dzieli się na trzy główne poziomy: EUCIP Core, EUCIP Professional, EUCIP IT Administrator.
Certyfikacja EUCIP jest prowadzona w Polsce przez Polskie Towarzystwo Informatyczne.

</doc>
<doc id="1219192" url="https://pl.wikipedia.org/wiki?curid=1219192" title="Anarchy (album Busty Rhymesa)">
Anarchy (album Busty Rhymesa)

Anarchy – album amerykańskiego rapera Busty Rhymesa, wydany 20 czerwca 2000 roku. Album zadebiutował na 4 miejscu listy Billboard 200 i został zatwierdzony jako platyna.

</doc>
<doc id="1219193" url="https://pl.wikipedia.org/wiki?curid=1219193" title="Arenaria melanocephala">
Arenaria melanocephala



</doc>
<doc id="1219194" url="https://pl.wikipedia.org/wiki?curid=1219194" title="Recurvirostra americana">
Recurvirostra americana



</doc>
<doc id="1219198" url="https://pl.wikipedia.org/wiki?curid=1219198" title="Family Circle Cup 2007">
Family Circle Cup 2007

Tenisowy turniej WTA Family Circle Cup 2007 odbył się w dniach 7 - 15 kwietnia w amerykańskim Charleston na kortach ziemnych. Pula nagród wyniosła 1 340 000 dolarów amerykańskich.

</doc>
<doc id="1219199" url="https://pl.wikipedia.org/wiki?curid=1219199" title="Phalaropus tricolor">
Phalaropus tricolor



</doc>
<doc id="1219200" url="https://pl.wikipedia.org/wiki?curid=1219200" title="The Times They Are A-Changin'">
The Times They Are A-Changin'



</doc>
<doc id="1219202" url="https://pl.wikipedia.org/wiki?curid=1219202" title="Stanisław Ciuchciński">
Stanisław Ciuchciński

Stanisław Ciuchciński (ur. 10 listopada 1841 we Lwowie, zm. 13 listopada 1912 tamże) – polski działacz społeczny, rzemieślnik-blacharz, prezydent Lwowa i poseł na galicyjski Sejm Krajowy.
Życiorys.
Był synem Stanisława, rzeźnika lwowskiego (nosił pierwotnie nazwisko Ciuchta), i Katarzyny z Jurczyńskich. Naukę szkolną rozpoczął u ojców dominikanów, ale musiał ją przerwać w wieku 14 lat po śmierci rodziców i zająć się pracą zarobkową. Kształcił się w zawodzie blacharskim, jednocześnie zdobywając wiedzę ogólną przez samokształcenie. W 1859 wyjechał na kilka lat ze Lwowa, uzupełniając umiejętności rzemieślnicze m.in. w Wiedniu, Linzu, Monachium, Dreźnie, Berlinie, Hamburgu. Po powrocie do kraju wziął udział w powstaniu styczniowym, walcząc w oddziale strzelców Francuza Leona Younga.
Po klęsce powstania powrócił na stałe do Lwowa i pracował przez kilka lat w pracowniach blacharskich innych mistrzów, by w 1867 otrzymać kartę przemysłową i otworzyć własny zakład przy ulicy Krakowskiej. Zaangażował się w ruch zawodowy, był członkiem stowarzyszenia rzemieślniczego „Skała”, członkiem jego Wydziału, wreszcie kuratorem (1889). Od 1877 był przełożonym Korporacji blacharzy, brązowników i mosiężników. Razem z kowalem Michałem Michalskim doprowadził do odzyskania polskiego charakteru przez Towarzystwo Strzeleckie. Był również aktywnym działaczem (i prezesem) Towarzystwa wzajemnej pomocy mieszczan lwowskich pod wezwaniem błogosławionego Jana z Dukli.
Był członkiem Polskiego Towarzystwa Gimnastycznego „Sokół”. Od sierpnia 1880 posiadał obywatelstwo miejskie i w 1883 został powołany w skład Rady Miejskiej, w której zasiadał do końca życia. Od 1899 był wiceprezydentem Lwowa. Po śmierci prezydenta miasta Michalskiego w czerwcu 1907 został jego następcą, nie tylko na urzędzie prezydenta Lwowa, ale i na czele Towarzystwa Strzeleckiego oraz w galicyjskim Sejmie Krajowym. Swoje rządy Ciuchciński określił mottem: „Czynić wszystko, co jest zgodne z honorem i interesami miasta i jego mieszkańców”. Podeszły wiek i stan zdrowia skłoniły go do złożenia funkcji prezydenta 17 lipca 1911 (jeszcze w czerwcu 1911 jego następcą wybrano Józefa Neumanna).
Zmarł 13 listopada 1912 we Lwowie. Zmarłego Ciuchcińskiego Lwów pożegnał tłumnym pogrzebem na Cmentarzu Łyczakowskim, gdzie władze miasta wzniosły pomnik z napisem „Wiernemu Synowi Ojczyzny”; mowę pogrzebową wygłosił ówczesny wiceprezydent Lwowa Tadeusz Rutowski.

</doc>
<doc id="1219203" url="https://pl.wikipedia.org/wiki?curid=1219203" title="Mewa zachodnia">
Mewa zachodnia

Mewa zachodnia ("Larus occidentalis") – gatunek dużego ptaka z rodziny mewowatych (Laridae), zamieszkujący zachodnie wybrzeża Ameryki Północnej. Nie jest zagrożony.

</doc>
<doc id="1219209" url="https://pl.wikipedia.org/wiki?curid=1219209" title="Club Bermeo">
Club Bermeo

Club Bermeo – hiszpański klub piłkarski, mający siedzibę w mieście Bermeo w Kraju Basków.
Obecnie występuje w lidze regionalnej prowincji Bizkaia. Został założony w 1950 roku. Swoje mecze rozgrywa na stadionie Itxas Gane, który może pomieścić 3.000 widzów.

</doc>
<doc id="1219211" url="https://pl.wikipedia.org/wiki?curid=1219211" title="Mewa kalifornijska">
Mewa kalifornijska

Mewa kalifornijska ("Larus californicus") – gatunek dużego ptaka z rodziny mewowatych (Laridae). Zamieszkuje Amerykę Północną. Nie jest zagrożony wyginięciem.
Systematyka.
Gatunek ten po raz pierwszy opisał George Newbold Lawrence w 1854 roku. Autor nadał mu nazwę "Larus californicus", która obowiązuje do tej pory, a jako miejsce odstrzelenia holotypu wskazał okolice Stockton w Kalifornii. Wyróżnia się dwa podgatunki "L. californicus":
Zasięg, środowisko.
Ameryka Północna – od środkowej Kanady po północno-środkowe i zachodnie USA. Zimuje na wybrzeżach Pacyfiku – od południowo-zachodniej Kanady po południowo-zachodni Meksyk.
Poszczególne podgatunki w sezonie lęgowym zamieszkują:
Zamieszkuje jeziora, rzeki, tereny rolnicze.
Status.
Międzynarodowa Unia Ochrony Przyrody (IUCN) uznaje mewę kalifornijską za gatunek najmniejszej troski (LC – "Least Concern"). Całkowitą liczebność populacji szacowano w 2018 roku na 621 000 osobników. Trend liczebności oceniany jest jako lekko spadkowy.

</doc>
<doc id="1219212" url="https://pl.wikipedia.org/wiki?curid=1219212" title="Iwanowo (ujednoznacznienie)">
Iwanowo (ujednoznacznienie)



</doc>
<doc id="1219217" url="https://pl.wikipedia.org/wiki?curid=1219217" title="Romeo Çollaku">
Romeo Çollaku

Romeo Çollaku (ur. w 1973 w Sarandzie) – albański pisarz i tłumacz.
Życiorys.
Studiował literaturę i język albański na Uniwersytecie Eqrema Cabeja w Gjirokastrze. Pierwsze utwory publikował z początkiem lat 70. Jest tłumaczem poezji greckiej i francuskiej. Przyswoił albańskim czytelnikom utwory Yannisa Ritsosa, Jorgosa Seferisa, Paula Verlaine'a i Stephane'a Mallarme. W 2007 roku otrzymał nagrodę im. Fana Noliego za najlepszy przekład literatury obcej na język albański. Uhonorowano go tą nagrodą za antologię "Tregime autorësh grekë të shekullit XX" (Opowiadania greckie XX wieku), opublikowane nakładem wydawnictwa "MAX".
Obecnie mieszka w Atenach.

</doc>
<doc id="1219222" url="https://pl.wikipedia.org/wiki?curid=1219222" title="Sokolscy">
Sokolscy

Sokolscy – ród kniaziowski (książęcy) pochodzenia ruskiego, biorący swe nazwisko od miejscowości Sokole (obecnie Sokul) w Powiecie Łuckim, mający wspólne pochodzenie z książętami Czetwertyńskimi, a wywodzący się od książąt na Dubrownicy, będących odnogą pińsko-turowskiej gałęzi dynastii Rurykowiczów.
Książęta Sokolscy wymarli w XVII wieku.
Linki zewnętrzne.
Genealogia książąt Czetwertyńskich i Sokolskich

</doc>
<doc id="1219223" url="https://pl.wikipedia.org/wiki?curid=1219223" title="Pokolenie P">
Pokolenie P

Pokolenie P (tytuł oryg. "Prozac Nation") – film fabularny koprodukcji amerykańsko-niemieckiej z 2001 roku. Światowa premiera filmu miała miejsce 8 września 2001 na festiwalu filmowym w Toronto. Film oparty jest na autobiograficznej powieści Elizabeth Wurtzel "Prozac Nation". W filmie pojawia się Lou Reed, grając samego siebie.
Fabuła.
Lizzie (Christina Ricci) rozpoczyna naukę dziennikarstwa na Harvard University. Studentka marzy o karierze krytyka muzycznego. Nie może poradzić sobie z problemami rodzinnymi, co wkrótce doprowadza ją na skraj depresji. Chwiejność emocjonalna i ucieczka w świat narkotyków powodują, że zaczyna tracić wspólny język ze swoją współlokatorką i najlepszą przyjaciółką Ruby oraz kolejnymi chłopakami – Noahem i Rafem. Lizzie decyduje się skorzystać z pomocy psychiatrycznej dr. Diany Sterling, która przepisuje jej cudowny środek na wszelkie problemy – prozak. Pomimo pierwszych sukcesów Lizzie zaczyna odczuwać, że stopniowo uzależnia się od pigułek i wkrótce będzie musiała podjąć kolejne ciężkie decyzje i wyzwania.
Obsada.
i inni

</doc>
<doc id="1219224" url="https://pl.wikipedia.org/wiki?curid=1219224" title="Île Vanier">
Île Vanier

Île Vanier – jedna z arktycznych wysp Kanady na terytorium Nunavut. Jest położona pomiędzy wyspami Cameron Island i Massey Island. Ma powierzchnię 1126 km².

</doc>
<doc id="1219225" url="https://pl.wikipedia.org/wiki?curid=1219225" title="Aura (album Milesa Davisa)">
Aura (album Milesa Davisa)

Aura – album nagrany w 1985 przez Milesa Davisa z poszerzonym składem Big Bandu Radia Duńskiego i wydany w 1989.
Historia i charakter albumu.
"Aura" jest albumem koncepcyjnym i zawiera suitę kompozycji Pallego Mikkelborga. Skomponowana została i dedykowana Milesowi Davisowi po otrzymaniu przez niego w grudniu 1984 nagrody Leonie Sonning Music Prize.
Każda z dziesięciu części suity zatytułowana jest innym kolorem.
Wykonawcą był rozszerzony jazzowy big band, którego rdzeniem był Big Band Radia Duńskiego z tak znanymi muzykami jak Niels-Henning Ørsted Pedersen i Marilyn Mazur. Dokooptowano między innymi Johna McLaughlina.
Było to pierwsze nagranie Milesa Davisa z big bandem po 20 latach.
Charakter muzyki jest stosunkowo mało jazzowy; bardziej zbliża się do fusion z silnymi wpływami współczesnej muzyki (poważnej), zwłaszcza takich kompozytorów jak Olivier Messiaen i Charles Ives. Samą muzykę cechuje chłód.
Po nagraniu albumu Miles Davis zachwycony umiejętnościami Marilyn Mazur zatrudnił ją w swoim następnym zespole koncertującym.
Ze względów kontraktowych album przeleżał na półce do 1989 r., kiedy został wydany przez Columbię.
W 1990 r. otrzymał nagrodę Grammy za "najlepsze jazzowe instrumentalne wykonanie".

</doc>
<doc id="1219226" url="https://pl.wikipedia.org/wiki?curid=1219226" title="Sitniczka">
Sitniczka

Sitniczka ("Isolepis" R.Br.) – rodzaj roślin z rodziny ciborowatych liczący 69 gatunków. Występują one na wszystkich kontynentach w strefie tropikalnej i umiarkowanej, największe zróżnicowanie osiągając w Afryce i Australii. Do polskiej flory należą: sitniczka szczecinowata ("Isolepis setacea") i pływająca ("I. fluitans"). Zaliczana tu także bywa sitniczka drobna ("I. supina", w nowszych źródłach przenoszona do rodzaju "Schoenoplectiella" jako "Sch. supina").
Systematyka.
Rodzaj jak w przypadku wielu innych ciborowatych jest trudny do wyodrębnienia i często w przeszłości włączany był do rodzaju sitowiec w szerokim ujęciu ("Scirpus" "s.l."). Dopiero w ostatnich latach XX wieku i na początku wieku XX, na podstawie danych z zakresu embriologii, genetyki i innych dziedzin potwierdzono odrębność rodzaju. Dane genetyczne sugerują bliższe pokrewieństwo trzech gatunków ("I. nodosa, I. marginata" i "I. trolli") do rodzaju "Ficinia". Rodzaj "Isolepis" jest siostrzany wobec kladu obejmującego rodzaje "Ficinia" i "Desmoschoenus". W obrębie rodzaju zagnieżdżony jest wyodrębniany czasem jako osobny rodzaj sitnik ("Eleogiton"). Z kolei niektóre zaliczane tu tradycyjnie gatunki są wyodrębniane do osobnych rodzajów. Dotyczy to m.in. występującego w Polsce "Isolepis supina" , traktowanego w nowych źródłach jako "Schoenoplectiella supina" .
Rodzaj należy do rodziny ciborowatych ("Cyperaceae") z rzędu wiechlinowców ("Poales") stanowiącego jeden z kladów jednoliściennych ("monocots"). W obrębie rodziny należy do plemienia "Cypereae" w obrębie podrodziny "Cyperoideae".
W obrębie rodzaju wyróżniane są trzy podrodzaje: bazalny "Micranthae" oraz "Fluitantes" (w niektórych ujęciach wyodrębniany w osobny rodzaj sitnik "Eleogiton" , co czyni z sitniczki rodzaj parafiletyczny) i "Isolepis", dzielony z kolei na trzy sekcje: "Isolepis", "Cernuae" i "Proliferae" .
Zastosowanie.
Kilka gatunków jest uprawianych jako rośliny ozdobne, m.in. sitniczka zwisła ("Isolepis cernua"), "Isolepis nodosa".

</doc>
<doc id="1219227" url="https://pl.wikipedia.org/wiki?curid=1219227" title="Aramis Naglić">
Aramis Naglić

Aramis Naglić, (ur. 28 sierpnia 1965 w Rijece) – chorwacki koszykarz, srebrny medalista Igrzysk Olimpijskich 1992 w Barcelonie. W swojej karierze występował w zespołach Jugoplastika Split, KK Zadar, KK Cibona i KK Slovakofarma.

</doc>
<doc id="1219228" url="https://pl.wikipedia.org/wiki?curid=1219228" title="SD Lemona">
SD Lemona

Sociedad Deportiva Lemona - hiszpański klub piłkarski, grający obecnie w Segunda División B.
Ma siedzibę w mieście Lemona leżącym w prowincji Bizkaia w Kraju Basków. Został założony w 1923 roku. Swoje mecze rozgrywa na stadionie Arlonagusia, który może pomieścić 5.000 widzów. Najlepsze miejsce w lidze SD Lemona uzyskała w sezonie 1996/97 - 4 w Segunda División B. W 2012 został rozwiązany z powodu problemów finansowych

</doc>
<doc id="1219231" url="https://pl.wikipedia.org/wiki?curid=1219231" title="A L">
A L

A L – album francuskiej piosenkarki Amandy Lear, wydany w 1985 roku.
Ogólne informacje.
"A L" to tzw. EP-ka. Zawierała cztery przeróbki znanych evergreenów z lat 30., 40. i 50. Były to: „As Time Goes By” z filmu "Casablanca" z 1942 roku, „Bel Ami”, oryginalnie zatytułowana „Du hast Glück bei den Frau’n, Bel Ami” i wykonywana w filmie z 1939 roku o tym samym tytule, „Bye Bye Baby” śpiewana przez Marilyn Monroe w filmie "Mężczyźni wolą blondynki" oraz „Magic Moments”, piosenka z 1958 roku. Album ukazał się tylko we Włoszech. Żaden utwór nie został wydany na singlu, mimo to wszystkie promowane były w programach telewizyjnych prowadzonych wówczas przez Amandę Lear.
Album został wydany tylko na płycie winylowej i kasecie magnetofonowej.
Lista ścieżek.
Strona A:
Strona B:

</doc>
<doc id="1219232" url="https://pl.wikipedia.org/wiki?curid=1219232" title="Franjo Arapović">
Franjo Arapović

Franjo Arapović (ur. 2 czerwca 1965 w Mostarze) – chorwacki koszykarz, srebrny medalista igrzysk olimpijskich w 1992 w Barcelonie, a także brązowy medalista igrzysk olimpijskich w 1988 w Seulu wraz z reprezentacją Jugosławii.
W swojej karierze grał m.in. w Cibonie Zagrzeb, Žalgirisie Kowno i KK Krka Novo Mesto.

</doc>
<doc id="1219233" url="https://pl.wikipedia.org/wiki?curid=1219233" title="Kacem Bennaceur">
Kacem Bennaceur

Kacem Bennaceur (ur. 12 lipca 1977 roku) – tunezyjski sędzia piłkarski.
Sędzia międzynarodowy FIFA od 2004 roku.

</doc>
<doc id="1219234" url="https://pl.wikipedia.org/wiki?curid=1219234" title="Test Rissera">
Test Rissera

Test Rissera – test służący do ocenienia dojrzałości kostnej kręgosłupa. 
Test Rissera opiera się na fakcie, że kręgosłup i miednica rozwijają się równolegle i równocześnie kończą swój wzrost. Za pomocą badania RTG łatwo jest stwierdzić zakończenie wzrostu miednicy. Zapowiedzią zakończenia jej wzrostu jest pojawienie się pasma jądra kostnienia na grzebieniach biodrowych, blisko kolca biodrowego przedniego górnego. Następnie jądro to, jako pasmo kostne posuwa się wzdłuż grzebienia w ciągu od pół do półtora roku i po tym czasie dochodzi do kolca biodrowego tylnego górnego. Jest to tzw. wędrówka biodrowej apofizy. Jeśli na radiogramie widać połączenie pasma jądra kostnienia z talerzem kości biodrowej w okolicy kolca tylnego górnego, stwierdza się zakończenie wzrostu miednicy, a więc również kręgosłupa. 
Skala stworzona przez Rissera była początkowo pięciostopniowa (0-IV). IV stopień oznaczał całkowite dojście apofizy do kolca biodrowego tylnego górnego. Potem jednak wielu badaczy zauważyło, że po IV stopniu istnieją jeszcze obszary, gdzie proces kostnienia trwa. Rozszerzono więc skalę o szósty stopień, który uwzględnia etap zrostu apofizy z talerzem biodrowym. 
Test Rissera ma duże znaczenie praktyczne w diagnostyce i leczeniu skoliozy, ponieważ czynny proces skoliotyczny zostaje zahamowany z chwilą zakończenia kostnienia kręgosłupa.

</doc>
<doc id="1219235" url="https://pl.wikipedia.org/wiki?curid=1219235" title="Port lotniczy Tirana">
Port lotniczy Tirana



</doc>
<doc id="1219237" url="https://pl.wikipedia.org/wiki?curid=1219237" title="Wielka przygoda Pee Wee Hermana">
Wielka przygoda Pee Wee Hermana

Wielka przygoda Pee Wee Hermana (tytuł oryg. "Pee-wee's Big Adventure") – amerykański film fabularny (komedia familijna) z 1985 roku w reżyserii Tima Burtona.

</doc>
<doc id="1219238" url="https://pl.wikipedia.org/wiki?curid=1219238" title="Sitniczka drobna">
Sitniczka drobna

Sitniczka drobna ("Isolepis supina" (L.) R. Br.) – gatunek rośliny z rodziny ciborowatych. Według najnowszych ujęć taksonomicznych prawidłowa nazwa gatunku to "Schoenoplectiella supina" (L.) Lye. Występuje w Europie, Azji, Afryce i Ameryce Południowej.
Biologia i ekologia.
Roślina jednoroczna. Rośnie na mulisto-piaszczystych brzegach rzek i jezior. Kwitnie od lipca do września. 
Zagrożenia i ochrona.
Kategorie zagrożenia gatunku:
Gatunek został odnaleziony w 2010 r. na kilku stanowiskach w Kotlinie Hrubieszowskiej koło miejscowości Tyszowce. Stanowiska odnaleziono w obrębie śródpolnych bezodpływowych zagłębień pochodzenia krasowego. Gatunek rośnie w strefie namuliskowej stałych lub okresowych zbiorniczków wodnych.

</doc>
<doc id="1219239" url="https://pl.wikipedia.org/wiki?curid=1219239" title="Isolepis">
Isolepis



</doc>
<doc id="1219240" url="https://pl.wikipedia.org/wiki?curid=1219240" title="Teomil Kemilew">
Teomil Kemilew

Teomil Kemilew (ur. 31 lipca 1936 w Sofii, zm. 19 stycznia 2008) – bułgarski artysta plastyk i fotografik, od 1964 członek Związku Polskich Artystów Plastyków.
Ukończył Akademię Sztuk Pięknych w Sofii w 1961. Od 1963 do śmierci mieszkał w Warszawie. W latach 1970–1978 był zdobywcą trzech pierwszych i jednej drugiej nagrody oraz ośmiu wyróżnień w ogólnopolskich konkursach plakatowych. Od 1988 zajmował się gobeliniarstwem. W czasie swojej kariery miał pięć wystaw indywidualnych swoich prac oraz brał udział w licznych wystawach w kraju i zagranicą. 
Został pochowany 28 stycznia 2008 na Starych Powązkach w Warszawie (kw. pod murem V-1-62).

</doc>
<doc id="1219252" url="https://pl.wikipedia.org/wiki?curid=1219252" title="Mansjonarz">
Mansjonarz

Mansjonarz, mansjonariusz (łac. "maneo" – zostaję) – w hierarchii kościelnej kapłan niższej rangi, wikariusz, bez obowiązków kościelnych, który z tytułu zapewnionego utrzymania był zobowiązany przebywać na miejscu i pełnić wyznaczone funkcje duszpasterskie i liturgiczne przy katedrach, kolegiatach i znaczniejszych parafiach. 
Mansjonarze tworzyli niekiedy zespoły, mające swój statut. Do ich obowiązków należało np. codzienne śpiewanie "Officjum Parvum de BMV" ("Mały brewiarzyk o NMP", takie "Małe godzinki o NMP") oraz odprawianie mszy świętych Niekiedy mansjonarz nie mieszkał na stałe, ale dojeżdżał, by spełnić wyznaczoną mu dokładnym terminem funkcję.
Mianem mansjonarza nazywa się także wikariusza w parafii, funkcjonującego na specjalnych prawach, albo kapłana pełniącego służbę przy ołtarzu w bazylice.

</doc>
<doc id="1219256" url="https://pl.wikipedia.org/wiki?curid=1219256" title="Regiment fizylierów von Knyphausen">
Regiment fizylierów von Knyphausen



</doc>
<doc id="1219257" url="https://pl.wikipedia.org/wiki?curid=1219257" title="Przyprawy bulionowe">
Przyprawy bulionowe

Przyprawy bulionowe – skoncentrowane hydrolizaty surowców białkowych, np. kazeiny, barwy ciemnobrunatnej, służące do wzbogacania wartości smakowej i odżywczej potraw.
Około 1830 r. francuscy aptekarze Joseph Proust i Antoine Parmentier odparowali rosół tak, że stał się gęstym musem, a następnie przelali go do foremek i wysuszyli, uzyskując tabliczki bulionowe. Gotowano z nich zupę nazywaną bulionem tabliczkowym albo kieszonkowym.

</doc>
<doc id="1219261" url="https://pl.wikipedia.org/wiki?curid=1219261" title="Jełowiccy herbu Jełowicki">
Jełowiccy herbu Jełowicki

Jełowiccy herbu własnego, znani również jako Jałowieccy' – żyjący do dziś', polski ród szlachecki, pochodzenia ruskiego. Używają przydomku "Bożeniec". Należeli do jednego z najbardziej zasłużonych i najwybitniejszych rodów w Rzeczypospolitej. Na przestrzeni dziejów członkowie tego rodu piastowali liczne funkcje dygnitarskie i kościelne. W swej historii Jełowiccy wielokrotnie przelewali krew w obronie ustroju Polski. 
Członkowie rodu Jełowickich wiązali się z takimi rodami jak Czartoryscy, Woronieccy, Sokolscy, Ostrogscy czy Wiśniowieccy"". 
Etymologia nazwiska.
Nazwisko Jełowickich ma charakter odmiejscowy, a dokładniej od Jałowicz ("Jełowicz"), obecnie zlokalizowanych na Wołyniu, gdzie wzmiankowani byli w Metryce Wołyńskiej w 1528 roku.
Tytuł książęcy.
Tytuł książęcy Jełowickich wzbudzał wśród heraldyków wiele kontrowersji. Kasper Niesiecki w swym dziele podał informację jakoby Jełowiccy mieli pochodzić od książąt perejasławskich. Tego samego zdania był Józef Jabłonowski, który wyprowadził ich od Izasława, księcia perejasławskiego, wraz z innymi rodami książęcymi. 
Adam Kosiński dodaje do tego, że Jełowiccy prawdopodobnie są linią zgasłej rodziny książęcej – Kropotków, a tytuł książęcy zarzucili w XVI-tym wieku. Powodem do tego twierdzenia była okoliczność, że członkowie Kropotków od posiadanej wówczas przez nich miejscowości Jełowicz, podpisywali się w dokumentach jako "Jełowiccy" (innymi słowy: "z Jełowic")".
Przeciw książęcemu pochodzeniu Jełowickich stał Józef Wolff, który w swojej pracy przeznaczonej rodom kniaziowskim stwierdził, że protoplasta Jełowickich, Paszko Bożeniec Jełowicki, był zwykłym szlachcicem.
Nie podlega jednak dyskusji, że pochodzenie książęce Jełowickich zostało im przyznane dekretem komisji legitymacyjnej i zatwierdzone przez rosyjską Heroldię dnia 28 lutego 1841 roku.
Historia.
Według Wolffa, początków rodu Jełowickich należy szukać na Wołyniu, tam też w 1444 roku, protoplasta rodziny, Paszko Bożeniec Jełowicki", otrzymał nadanie miejscowości Łanowce (powiat krzemieniecki na Wołyniu) od Kazimierza Jagiellończyka. Historyk Teodor Żychliński, określa dom Jełowickich jako "jeden z najdawniejszych na Wołyniu, spokrewniony z najstarszymi rodami z tego regionu". 
Metryka Wołyńska z 1528 roku wspomina o istnieniu Hniewosza Jełowickiego". 
Miejscowość Łanowce przechodząc z pokolenia na pokolenie znalazła się w połowie XVI wieku w posiadaniu potomka Paszka – Hniewosza, syna Iwana. O wydarzeniu tym świadczy zachowany dokument przyznania miejscowości przez króla Zygmunta II Augusta w 1565 roku. Od tego momentu miejscowość Łanowce należała do rodu Jełowickich aż do 1848 roku".
W pewnym momencie Jełowiccy przenieśli się z Wołynia do województwa bracławskiego, w którym mieli znaczne dobra ziemskie. Ziemie powiększyły się znacząco po otwarciu portu odeskiego w 1794 roku. Z biegiem czasu bogacili się coraz szybciej, żyjąc z nowego handlu i żyznych ziem, w których posiadaniu byli. Stefan Jełowicki ożeniony z Iwankiewiczówną, otrzymał znaczny zapis od bezdzietnego Antoniego Jaroszyńskiego, i nabył Siennicę"".
W 1830 roku Jełowiccy dali przykład szczerego poświęcenia do ojczyzny. Wacław z trzema synami (Edwardem, Eustachym i Aleksandrem) stanął do walki w powstaniu listopadowym. Poproszony o powrót do domu z synami odrzekł, że "chce spłacić swój dług i nikt nie może go w tej kwestii zastąpić". Poświęcenie Jełowickich było uwieńczone śmiercią Wacława na polu bitwy w 1831 roku"".
Gałęzie.
Gniewosz Jełowicki (zm. 1565), miał czterech synów. Z czego drugi syn, Antoni zapoczątkował linię "Milczańsko-Kamieniecką", a od trzeciego syna Sawy, idzie linia "Łanowiecka".
Sawa miał synów Hieronima, Adriana i Krzysztofa. Hieronim kasztelan Chełmski zszedł bezpotomnie". 
Adrian, dał początek linii Ozenińskiej, która rozdzieliła się na Ozenińską i Mirohoską. Ozenińska rozdzieliła się na Ozenińską Arentowską i Mychlińską. Szczep Mirohowski rozdzielił się na gałęzie Hranowską i Miroboską".
Krzysztof natomiast, dał początek linii Łanowieckiej, która na pradziadowskich została dobrach; przez wniosek po księżniczce Sokulskiej rozdzieliła się na dwa szczepy: Sokulski i Lanowiecki. Szczep Sokulski zszedł bez potomków płci męskiej".
Z linii Lanowieckiej natomiast pochodzą trzej rodzeni bracia, Konstanty Stefan i Wacław. Wacław poległ pod Danowem, jest ojcem zamordowanego Edwarda i Aleksandra". Potomkowie min. Edwarda żyją do dziś w Polsce.

</doc>
<doc id="1219263" url="https://pl.wikipedia.org/wiki?curid=1219263" title="Gerrit Graham">
Gerrit Graham

Gerrit Graham (ur. 27 listopada 1949 w Nowym Jorku w stanie Nowy Jork) – amerykański aktor teatralny, telewizyjny i filmowy, najlepiej znany z filmów Briana De Palmy i serialu "Star Trek", absolwent Uniwersytetu Columbia, autor tekstów piosenek Boba Weira z zespołu Grateful Dead.

</doc>
<doc id="1219264" url="https://pl.wikipedia.org/wiki?curid=1219264" title="Adam Wzdowski">
Adam Wzdowski

Adam Wzdowski herbu Szreniawa (zm. w 1539 roku) – wojski sanocki w latach 1518-1538, właściciel ziemski. 
Życiorys.
Był synem Macieja ("Matheus!") Wzdowskiego poborcy sanockiego i Zofii Rosenberg c. Mikołaja.
W 1503 odbył podróż do Rzymu razem z Wiktorynem Sienieńskim. Od 1508 część miasta Nowotaniec należała do ojca Adama; Macieja Wzdowskiego, a następnie odziedziczył te dobra syn. W 1511 ojciec jego nadał miastu kolejne przywileje. W latach 1518-1519 był również właścicielem wsi Bukowiec i Wołkowyja.
Dziedziczył po ojcu część miasta Nowotańca (1520), wieś Strachocinę (-1520), dziedzic Wzdowa (1505-1538). 
W 1520 król Zygmunt pozwolił Adamowi Wzdowskiemu zastawić wieś królewską Strachocinę Janowi Boboli "de Pyasky". 12 lipca 1520 król zezwala podkomorzemu wojskowemu Adamowi Wzdowskiemu sprzedać wieś królewską Strachocinę za zasługi dla króla Olbrachta, Janowi Boboli de Pyasky z Tywoni k. Jarosławia. W 1520 A. Wzdowski powierzył Pawłowi Dynowiczowi osadzeni nowych kmieci w Nowotańcu i Jaworniku na "prawie kmiecym" "et habent esse obedientes jure kmethonico in Nowothaniecz".
W 1532 Adam Wzdowski otrzymał wraz z towarzyszami Jakubem Freiberger de Cadan oraz podkomorzym sanockim Mikołajem Balem pozwolenie od króla Zygmunta na poszukiwanie wszelkiego rodzaju minerałów w ziemiach sanockich i bieckich.
Zmarł w 1539. Został pochowany w Jasionowie, płyta nagrobna z herbami Wzdowskich znajduje się obecnie przy kościele łacińskim w Zmiennicy. Potomstwo Adama Wzdowskiego; córki Zofia ożeniona z Hieronimem Stano, druga córka, która zawarła związek małżeński ze Stanisławem Balem oraz syn Jan Wzdowski, który był fundatorem nagrobka dla ojca w kościele w Jasionowie.

</doc>
<doc id="1219265" url="https://pl.wikipedia.org/wiki?curid=1219265" title="Joli rouge">
Joli rouge



</doc>
<doc id="1219266" url="https://pl.wikipedia.org/wiki?curid=1219266" title="Guitar Hero">
Guitar Hero



</doc>
<doc id="1219268" url="https://pl.wikipedia.org/wiki?curid=1219268" title="Doktor Livingstone">
Doktor Livingstone



</doc>
<doc id="1219273" url="https://pl.wikipedia.org/wiki?curid=1219273" title="Sit czarny">
Sit czarny

Sit czarny ("Juncus atratus") – gatunek byliny z rośliny sitowatych ("Juncaceae").
Rozmieszczenie geograficzne.
Występuje od Europy środkowej na zachodzie po zachodnią Syberię na wschodzie. W Polsce jest gatunkiem rzadkim; roście w rozproszeniu na nizinach.
Biologia i ekologia.
Bylina, hemikryptofit. Rośnie na łąkach i torfowiskach. Kwitnie w lipcu i sierpniu. Gatunek charakterystyczny łąk selernicowych ze związku "Cnidion dubii".
Zagrożenia.
Roślina umieszczona na Czerwonej liście roślin i grzybów Polski (2006, 2016) w grupie gatunków narażonych na wyginięcie (kategoria zagrożenia VU). Znajduje się także w Polskiej Czerwonej Księdze Roślin w kategorii EN (zagrożony).

</doc>
<doc id="1219274" url="https://pl.wikipedia.org/wiki?curid=1219274" title="Garjainia">
Garjainia

Garjainia – rodzaj drapieżnego archozauromorfa z wczesnego triasu (olenek), obejmujący gatunki opisane na podstawie skamieniałości odkrytych na obszarze Rosji i Republiki Południowej Afryki. Długość jej ciała wynosiła 1,5-1,8 metra. Zwierzę uważane jest za blisko spokrewnione z południowoafrykańskim erytrozuchem.
Odkrywca garjainii, Witalij Oczew, zaliczył ją do specjalnie dla niej wydzielonej rodziny Garjainidae. Natomiast inny radziecki uczony, Tatarinov, uznał, że rodzaje "Erytrosuchus" i "Garjainia" są synonimiczne. Obecnie, garjainię zalicza się do osobnego rodzaju wchodzącego w skład rodziny Erythrosuchidae. Ponadto, zwraca się uwagę na istnienie u niej wielu cech pierwotnych, wskazujących na jej charakter przejściowy między rodziną Proterosuchidae (zwierzę uważa się za potomka chasmatozucha), a rodziną Erythrosuchidae.

</doc>
<doc id="1219275" url="https://pl.wikipedia.org/wiki?curid=1219275" title="Zamek w Rogowie Opolskim">
Zamek w Rogowie Opolskim

Zamek w Rogowie Opolskim – renesansowy zamek (obecnie pałac) zbudowany w XVI wieku przez ród Rogoyskich. Najstarszą część stanowią dwa renesansowe skrzydła mieszkalne z narożną basztą. Aktualnie znajduje się na terenie Rogowa Opolskiego.

</doc>
<doc id="1219276" url="https://pl.wikipedia.org/wiki?curid=1219276" title="Daniel Löble">
Daniel Löble

Daniel "Dani" Löble (ur. 22 lutego 1973 w Zurychu w Szwajcarii), niemiecki perkusista, który od 2005 roku gra w powermetalowym zespole Helloween. Swoją karierę rozpoczynał w zespole Rawhead Rexx. Grał także wspólnie z Blazem Bayleyem podczas trasy koncertowej jego zespołu. Wspólnie z Helloween nagrał cztery albumy studyjne oraz jeden koncertowy.
Zapytany o styl gry powiedział "Prezentuję swój własny styl, który jest połączeniem stylu Schwichtenberga i Kuscha. Nie gram tak bezpośrednio jak Ingo ani tak technicznie jak Uli. Mam swój własny styl".
Dyskografia.
z Helloween

</doc>
<doc id="1219282" url="https://pl.wikipedia.org/wiki?curid=1219282" title="Alex Kotey">
Alex Kotey

Alex Neequaye Kotey (ur. 31 stycznia 1963 roku) - ghański sędzia piłkarski.
Sędzia międzynarodowy FIFA od 2002 roku. Na stałe mieszka w Akrze.
Wybrany najlepszym arbitrem swojego kraju w 2006 roku.

</doc>
<doc id="1219285" url="https://pl.wikipedia.org/wiki?curid=1219285" title="Czystość enancjomeryczna">
Czystość enancjomeryczna

Czystość enancjomeryczna (homochiralność) – termin stereochemiczny oznaczający, że wszystkie wykrywalne cząsteczki danej próbki związku chemicznego mają taką samą chiralność. Jest to cecha szczególnie charakterystyczna dla związków występujących w organizmach żywych. W przypadku polimerów przez homochiralność rozumie się fakt, że wszystkie mery bez wyjątku charakteryzuje ta sama chiralność.
Niemal wszystkie występujące naturalnie aminokwasy (wyjątkiem jest np. -seryna) są enancjomerami typu "", zaś niemal wszystkie cukry występują naturalnie w formie "". Sztucznie otrzymane analogi homochiralnych związków występujących naturalnie, które mają przeciwną konfigurację absolutną, często nie wykazują aktywności biologicznej (np: -glukoza) lub wykazują właściwości toksyczne. Wszystkie naturalnie występujące polimery, które mają chiralne mery, są ściśle homochiralne.
Naturalnie występujące reakcje chemiczne, które zachodzą poza organizmami żywymi, nie prowadzą prawie nigdy do powstawania związków czystych enancjomerycznie. W warunkach laboratoryjnych otrzymanie związków czystych enancjomerycznie wymaga stosowania specjalnych technik syntezy asymetrycznej. 
Przyczyny, dla których naturalnie występujące związki chemiczne są czyste enancjomerycznie, nie zostały jednoznacznie wyjaśnione. Wśród naukowców zajmujących się tą tematyką nie ma też zgody co do tego, jak i kiedy w procesie ewolucji doszło do tego, że organizmy żywe "nauczyły" się produkować homochiralne substancje. Problem ten jest czasami nawet interpretowany jako jeden z dowodów na istnienie Boga. Większość naukowców zajmujących się tą tematyką odrzuca jednak ten pogląd i stara się tworzyć rozmaite teorie mające wyjaśnić mechanizm powstania homochiralności organizmów żywych w sposób naturalny. Najbardziej obiecującą teorią wydaje się ta stwierdzająca, że o homochiralności organizmów żywych zdecydowały bariery entropowe samoorganizacji cząsteczek. M.in. wykazano eksperymentalnie, że w roztworach wodnych racemicznych aminokwasów w odpowiednich warunkach tworzą się spontanicznie agregaty, w których występuje tylko jeden z enancjomerów.

</doc>
<doc id="1219288" url="https://pl.wikipedia.org/wiki?curid=1219288" title="Sit Gerarda">
Sit Gerarda

Sit Gerarda ("Juncus gerardi") – gatunek rośliny z rodziny sitowatych. Zasięg obejmuje całą Europę, północną Afrykę, zachodnią i środkową Azję, Amerykę Północną po południowe USA. Zawleczony został także na Australię i Nową Zelandię. W Polsce jest gatunkiem rzadkim; rośnie głównie na wybrzeżu.
Biologia i ekologia.
Bylina, hemikryptofit, halofit. Rośnie na solniskach. Kwitnie od czerwca do sierpnia. Gatunek charakterystyczny związku "Armerion maritimae" i zespołów: "Juncetum gerardi" oraz "Triglochino-Glaucetum maritimae". Liczba chromosomów 2n = około 80-84.
Zmienność.
Gatunek zróżnicowany na 3 podgatunki:
Zagrożenia i ochrona.
Roślina umieszczona na Czerwonej liście roślin i grzybów Polski (2006, 2016) w grupie gatunków narażonych na wyginięcie (kategoria zagrożenia VU).

</doc>
<doc id="1219291" url="https://pl.wikipedia.org/wiki?curid=1219291" title="Ivan Šubašić">
Ivan Šubašić

Ivan Šubasić (ur. 7 maja 1892 w Vukovej Goricy, zm. 22 marca 1955 w Zagrzebiu) – chorwacki i jugosłowiański polityk, od 1944 do stycznia 1945 premier emigracyjnego rządu Jugosławii, minister spraw zagranicznych Jugosławii od marca do października 1945 roku, ostatni ban Chorwacji.
Życiorys.
Urodził się w Vukovej Goricy nieopodal Karlovaca w Chorwacji. Ukończył szkołę elementarną i średnią w Zagrzebiu i zapisał się na Wydział Teologii Uniwersytetu w Zagrzebiu.
W czasie I wojny światowej powołany do armii Austro-Węgier, w której składzie wziął udział w walce z serbskimi oddziałami na rzece Drina. Później został wysłany na front wschodni, z którego uciekł do Rosjan. Stamtąd dołączył do jugosłowiańskich ochotników walczących w serbskiej armii na froncie w Salonikach.
Po wojnie Šubašić ukończył prawo na Uniwersytecie w Zagrzebiu i następnie otworzył biuro prawne we Vrbovsku. Tam spotkał Vladka Mačka i dołączył do Chorwackiej Partii Ludowej. W 1938 został wybrany do jugosłowiańskiego Zgromadzenia Narodowego. W latach 1939–1941 był banem Chorwacji. Po agresji Niemiec na Jugosławię przebywał na emigracji. Był pierwszym przedstawicielem dyplomatycznym jugosłowiańskiego rządu emigracyjnego w Stanach Zjednoczonych. W 1944 objął funkcję premiera rządu emigracyjnego. Zawarł porozumienia z marszałkiem Titą (pod naciskiem Brytyjczyków) w czerwcu 1944 na wyspie Vis i w październiku 1944 w Belgradzie. W styczniu 1945 zdymisjonowany ze stanowiska premiera przez króla Jugosławii Piotra II, czego alianci nie uznali.
W utworzonym w Belgradzie w marcu 1945 rządzie koalicyjnym z politykami NKOJ pełnił funkcję ministra spraw zagranicznych.

</doc>
<doc id="1219296" url="https://pl.wikipedia.org/wiki?curid=1219296" title="Wisztyniec">
Wisztyniec

Wisztyniec (lit. "Vištytis") – dawne miasto, obecnie miasteczko na Litwie położone w okręgu mariampolskim, w rejonie wyłkowyskim, nad Jeziorem Wisztynieckim, na Suwalszczyźnie. Liczba mieszkańców 566 (2001). Siedziba gminy Wisztyniec.
Historia.
Prawa miejskie i herb nadał król Zygmunt II August w 1570. Wisztyniec położony były w drugiej połowie XVI wieku w powiecie trockim województwa trockiego. Miasto królewskie w 1782 roku. Za Królestwa Polskiego istniała gmina Wisztyniec. Władze carskie odebrały prawa miejskie 31 maja 1870 w ramach represji po powstaniu styczniowym. 
Zarządzenie biskupa sejneńskiego z 1909 r., by w każdą czwartą niedzielę msza była w języku polskim, a w pozostałe w języku litewskim (do tego czasu w kościele był wyłącznie język polski) wywołało opór zwolenników „mszy polskiej” i doprowadziło do starć 3 kwietnia 1910 r.
W grudniu 1918 r. Polacy z Wisztyńca i okolic podjęli samorzutnie akcję, której celem było wydzielenie gminy Wisztyniec z powiatu wyłkowyszkowskiego i przyłączenie jej do powiatu suwalskiego. W tej sprawie na początku stycznia 1919 r. zostało wysłane za pośrednictwem Tymczasowej Rady Okręgu Suwalskiego podanie do rządu polskiego, podpisane przez ponad 1 tys. osób z prośbą o włączenie Wisztyńca do Polski. Zwolennicy tego rozwiązania powołali komitet miejski i w styczniu 1919 r. wybrali wójta, którym został Polak Józef Kałwajć. Natomiast Litwini przeciwni tym działaniom utworzyli komitet gminny, podporządkowany litewskim władzom powiatowym z Wyłkowyszek. Naczelnik powiatu wyłkowyszkowskiego 10 maja 1919 r. wydał rozporządzenie, by polski komitet miejski rozwiązał się i przekazał swoje prerogatywy oraz dokumenty litewskiemu komitetowi gminnemu. Kroki te zostały poparte pojawieniem się w Wisztyńcu uzbrojonej milicji litewskiej.

</doc>
<doc id="1219297" url="https://pl.wikipedia.org/wiki?curid=1219297" title="Kokou Djaoupe">
Kokou Djaoupe

Kokou Djaoupe (ur. 10 lipca 1968 roku) – togijski sędzia piłkarski.
Sędzia międzynarodowy FIFA od 2001 roku.

</doc>
<doc id="1219300" url="https://pl.wikipedia.org/wiki?curid=1219300" title="Daniel Mesotitsch">
Daniel Mesotitsch

Daniel Mesotitsch (ur. 22 maja 1976 w Villach) – austriacki biathlonista, dwukrotny medalista olimpijski i trzykrotny medalista mistrzostw świata.
Kariera.
W zawodach Pucharu Świata zadebiutował 8 grudnia 1999 roku w Pokljuce, zajmując 41. miejsce w sprincie. Pierwsze punkty wywalczył 28 lutego 2001 roku w Soldier Hollow, zajmując 22. miejsce w biegu indywidualnym. Na podium zawodów tego cyklu po raz pierwszy stanął 24 stycznia 2002 roku w Anterselvie, wygrywając rywalizację w tej samej konkurencji. W zawodach tych wyprzedził Norwega Ole Einara Bjørndalena i Rosjanina Michaiła Koczkina. W kolejnych startach jeszcze sześć razy stawał na podium, odnosząc przy tym kolejne dwa zwycięstwa: 24 stycznia 2010 roku Anterselvie wygrał bieg pościgowy, a 16 grudnia 2010 roku w Pokljuce był najlepszy w biegu indywidualnym. Najlepsze wyniki osiągnął w sezonie 2009/2010, kiedy zajął dwunaste miejsce w klasyfikacji generalnej. W tym samym sezonie był też trzeci w klasyfikacji biegu indywidualnego.
Pierwszy medal wśród seniorów wywalczył na mistrzostwach świata w Hochfilzen w 2005 roku, gdzie razem z Christophem Sumannem, Friedrichem Pinterem i Wolfgangiem Rottmannem zdobył brązowy medal w sztafecie. W zawodach tego cyklu zdobył też srebrny medal w sztafecie na mistrzostwach świata w Pjongczangu w 2009 roku i brązowy podczas mistrzostw świata w Hochfilzen osiem lat później (w obu przypadkach razem z Simonem Ederem, Dominikiem Landertingerem i Christophem Sumannem). Był też między innymi czwarty w sprincie i biegu pościgowym podczas mistrzostw świata w Ruhpolding w 2012 roku, przegrywając walkę o podium odpowiednio ze Szwedem Carlem Johanem Bergmanem i Rosjaninem Antonem Szypulinem.
W 2002 roku wystartował na igrzyskach olimpijskich w Salt Lake City, zajmując 64. miejsce w biegu indywidualnym. Na rozgrywanych cztery lata później igrzyskach w Turynie w tej samej konkurencji zajął 59. miejsce, a w sztafecie był siedemnasty. Podczas igrzysk olimpijskich w Vancouver w 2010 roku wspólnie z Ederem, Landertingerem i Sumannem zdobył srebrny medal w sztafecie. Był tam też piąty w biegu masowym i dziewiąty w biegu indywidualnym. Brał też udział w igrzyskach olimpijskich w Soczi w 2014 roku, gdzie Austriacy w tym samym składzie zajęli trzecie miejsce w sztafecie, a w startach indywidualnych plasował się w czwartej dziesiątce.

</doc>
<doc id="1219302" url="https://pl.wikipedia.org/wiki?curid=1219302" title="Elżbieta Kawenoki-Minc">
Elżbieta Kawenoki-Minc

Elżbieta Kawenoki-Minc ps. Elżbieta Rybicka (ur. 10 maja 1910 w Łodzi, zm. 17 stycznia 2008) – polski lekarz, reumatolog, docent doktor habilitowany medycyny, prezes Zarządu Głównego Polskiego Towarzystwa Reumatologicznego w latach 1972–1980 (1984 członek honorowy). Autorka licznych publikacji naukowych.
Życiorys.
Absolwentka Fakultetu Medycznego Uniwersytetu w Nancy z 1935 r. W czasie II wojny światowej była żołnierzem AK Zgrupowania „Żywiciel”, uczestnikiem powstania warszawskiego, lekarzem punktu sanitarnego nr 103 przy pl. Inwalidów 4-6-8 i szpitala w Forcie Sokolnickiego. Wieloletni pracownik Instytutu Reumatologii w Warszawie, kierownik Oddziału Chorych na Dnę, Sekcji Szkolenia oraz wieloletni członek Rady Naukowej Instytutu.
Była członkiem między innymi Europejskiej Ligi do Walki z Reumatyzmem i Międzynarodowej Ligi do Walki z Reumatyzmem oraz członkiem honorowym towarzystw reumatologicznych w Polsce, Niemczech, Francji i Czechosłowacji.
Pochowana 28 stycznia 2008 r., na Wojskowych Powązkach w Warszawie (kwatera C17-5-3).

</doc>
<doc id="1219303" url="https://pl.wikipedia.org/wiki?curid=1219303" title="Sit torfowy">
Sit torfowy

Sit torfowy ("Juncus stygius") – gatunek rośliny z rośliny sitowatych.
Rozmieszczenie geograficzne.
Występuje w strefie umiarkowanej półkuli północnej. W Polsce występował na dwóch stanowiskach na Pojezierzu Mazurskim. Prawdopodobnie wyginął.
Zmienność.
Gatunek zróżnicowany na dwa podgatunki:
Biologia i ekologia.
Bylina, hemikryptofit. Rośnie na torfowiskach wysokich. Kwitnie od lipca do września. 
Zagrożenia i ochrona.
Kategorie zagrożenia:

</doc>
<doc id="1219306" url="https://pl.wikipedia.org/wiki?curid=1219306" title="Muhmed Ssegonga">
Muhmed Ssegonga

Muhmed Ssegonga (ur. 12 grudnia 1970) - ugandyjski sędzia piłkarski.
Sędzia międzynarodowy FIFA od 2002 roku.
Pracuje na stanowisku głównego zarządcy w Ministerstwie Sprawiedliwości swojego kraju.

</doc>
<doc id="1219309" url="https://pl.wikipedia.org/wiki?curid=1219309" title="Dżamal Hajmudi">
Dżamal Hajmudi

Dżamal Hajmudi, Djamel Haimoudi (arab. جمال حيمودي, "Jamāl Ḥaymūdī"; ur. 10 grudnia 1970 roku w Oranie) – algierski sędzia piłkarski.

</doc>
<doc id="1219313" url="https://pl.wikipedia.org/wiki?curid=1219313" title="Sit trójłuskowy">
Sit trójłuskowy

Sit trójłuskowy ("Juncus triglumis" L.) – gatunek rośliny z rośliny sitowatych.
Zasięg występowania.
Jest szeroko rozprzestrzeniony na półkuli północnej. Swoim zasięgiem obejmuje rozległe przestrzenie Azji bez części południowej i południowo-wschodniej, Europy bez krańców południowych i Ameryki Północnej. W Polsce występuje wyłącznie w Tatrach. Podany został tutaj z kilku stanowisk: Czarny Staw pod Rysami, Dolina Litworowa, Dolina Małej Łąki, Hruby Regiel, Kasprowy Wierch, Mała Świstówka, Staników Żleb, Upłaziańska Kopa, Karczma.
Biologia i ekologia.
Bylina, hemikryptofit. Kwitnie pod koniec czerwca, nasiona dojrzewają w lipcu-sierpniu. Rośnie na halach, upłazach, w miejscach otwartych. Występuje zarówno na podłożu wapiennym, jak i bezwapiennym. Liczba chromosomów = ok. 120, ok. 130.
Oprócz typowej formy gatunku opisano podgatunek "Juncus triglumis" subsp. "albescens" (Lange) Hulté. Występuje na Dalekim Wschodzie Rosji i w Ameryce Północnej:
Zagrożenia i ochrona.
Kategorie zagrożenia:
Wszystkie stanowiska tej rośliny w Polsce znajdują się na chronionym obszarze Tatrzańskiego Parku Narodowego, jednak nie wystarcza to do uchronienia wszystkich stanowisk. Stanowisko nad Czarnym Stawem jest rozdeptywane przez turystów, a w Dolinie Małej Łąki niszczone podczas zrywki drzewa.

</doc>
<doc id="1219317" url="https://pl.wikipedia.org/wiki?curid=1219317" title="Podstój">
Podstój

Podstój – w mleczarstwie destabilizacja emulsji, jaką jest mleko i otrzymanie śmietany przez samoistne wydzielanie się tłuszczu mlekowego na powierzchni mleka. By mu zapobiec, stosuje się homogenizację. Podstój jest możliwy także w przypadku mleka zagęszczonego.

</doc>
<doc id="1219333" url="https://pl.wikipedia.org/wiki?curid=1219333" title="Mieczysław Jerzy Opatrny">
Mieczysław Jerzy Opatrny

Mieczysław Jerzy Opatrny (ur. 21 października 1893 w Tyńcu, zm. 21 października 1939 w Lesznie) – polski żołnierz, kawaler Krzyża Walecznych, adwokat, doktor prawa, radny miejski.
Życiorys.
Był synem Wacława i Marii z Bałko-Kotarskich. Uczęszczał do gimnazjum w Stryju, Brzeżanach i Nowym Sączu, a naukę zakończył maturą w 1914. Następnie ukończył studia na Wydziale Prawa Uniwersytetu Jagiellońskiego. 
W latach 1914–1918 walczył w szeregach cesarskiej i królewskiej Armii. Ranny w bitwie nad Piawą. Od grudnia 1918 był porucznikiem w służbie czynnej Wojska Polskiego. Uczestnik wojny polsko-bolszewickiej. W 1924 został przeniesiony do rezerwy. Pracował w Dyrekcji Kolei Państwowej w Poznaniu (1924–1926), następnie jako aplikant w Sądzie Okręgowym w Lesznie (1926–1930), kolejno asesor sądowy, prezes sądu w Rawiczu (1931–1936) i prywatny adwokat w Lesznie (od 1936). W 1934, jako oficer pospolitego ruszenia pozostawał w ewidencji Powiatowej Komendy Uzupełnień Kościan. Posiadał przydział do Oficerskiej Kadry Okręgowej Nr VII. Był wówczas „przewidziany do użycia w czasie wojny”.
W Lesznie był członkiem Sądu Honorowego Bractwa Kurkowego, komendantem Straży Obywatelskiej od 1 do 3 września 1939 i tymczasowym burmistrzem Leszna. Z Leszczyńskim Batalionem Obrony Narodowej brał udział w kampanii wrześniowej. Po odniesieniu ran został zwolniony do domu, ze szpitala polowego PCK w Kłodawie 21 września 1939 r.,by powrócić do Leszna. Żonaty z Aleksandrą Kazimierą (z d. Thomas, ślub w 1927). Miał dwie córki: Dąbrówkę Bożenę (ur. 1928) i Grażynę (ur. 1939 r.). Działacz społeczny w Lesznie. Z zamiłowania historyk.
Przed wybuchem II wojny światowej znalazł się na liście „szczególnie niebezpiecznych dla Rzeszy” (niem. "Sonderfahndungsbuch Polen") utworzonej przez V kolumnę miejscowych Niemców. Według odpisu niemieckiego wykazu wydanych kar śmierci Mieczysław Opatrny w rubryce zawierającej informacje obciążające wpisane ma: Wróg Niemiec.
Rozstrzelany podczas publicznej egzekucji przeprowadzonej w ramach Operacji Tannenberg pod murem więzienia.
Pochowany w nieoznakowanej zbiorowej mogile, poza murem cmentarnym na alei do Borowej Karczmy. W każdą rocznicę egzekucji, pod tablicą upamiętniającą to wydarzenie odbywa się uroczysty apel poległych. 21 października 1986 roku odsłonięto też tablicę z nazwiskami ofiar mordu na zbiorowej mogile.

</doc>
<doc id="1219342" url="https://pl.wikipedia.org/wiki?curid=1219342" title="Guitar Hero (seria)">
Guitar Hero (seria)

Guitar Hero – seria konsolowych gier muzycznych wydanych przez RedOctane i Activision. Celem twórców gry było stworzenie symulatora gry na gitarze.
Gry polegają na wciskaniu odpowiednich przycisków na kontrolerze (przypominającym gitarę), które znajdują się na gryfie i poruszaniu innego kontrolera (odpowiednik szarpania strun) w odpowiednim czasie. Podczas gry wyświetlają się kolory przycisków, które należy przytrzymać i częstotliwość uderzeń strun. Gry posiadają tryb jednego i wielu graczy. Od Guitar Hero World Tour w niektórych wydaniach gry doszła możliwość używania kontrolera perkusji i mikrofonu, dając możliwość robienia kariery będąc perkusistą lub wokalistą. Tym samym w grze wieloosobowej gracze mają możliwość utworzenia zespołu składającego się z maksymalnie 4 graczy, wykorzystująca granie na tych instrumentach razem.
Gra była produkowana przez Harmonix Music Systems od 2005 do 2007. Obecnie produkcją gry zajmuje się Neversoft, którego pierwszy produkt tej serii "" został wydany w październiku 2007 roku. W sumie zostało wydanych 18 gier na konsole i 5 na telefony komórkowe. Gry z tej serii rozeszły się w ok. 14 milionach egzemplarzy dostarczając zysku rzędu miliarda dolarów.
Lista gier.
Wszystkie gry zostały wydane przez Activision, z wyjątkiem "Guitar Hero" oraz "Guitar Hero II" (wersji na PS2), które zostały wydane przez RedOctane.

</doc>
<doc id="1219345" url="https://pl.wikipedia.org/wiki?curid=1219345" title="Jerzy Bolesław Matulewicz">
Jerzy Bolesław Matulewicz



</doc>
<doc id="1219347" url="https://pl.wikipedia.org/wiki?curid=1219347" title="Amandla">
Amandla

Amandla – album nagrany prawdopodobnie w 1988 lub 1989 r. przez Milesa Davisa i wydany w 1989 r.
Historia i charakter albumu.
"Amandla" jest trzecim i ostatnim albumem Milesa Davisa wynikłym ze współpracy z multiinstrumentalistą i producentem Marcusem Millerem. Pozostałe dwa to "Tutu" z 1986 r. i "Music for Siesta" z 1987 r.
"Amandla" została dedykowana Gilowi Evansowi i została bardzo dobrze przyjęta przez krytyków.
Utwór "Mr. Pastorius" jest poświęcony tragicznie zmarłemu, wybitnemu basiście Jacowi Pastoriusowi.
Jest mieszaniną muzyki powstałej z użycia instrumentów elektronicznych jak i tradycyjnych.

</doc>
<doc id="1219349" url="https://pl.wikipedia.org/wiki?curid=1219349" title="Sit tępokwiatowy">
Sit tępokwiatowy

Sit tępokwiatowy ("Juncus subnodulosus" Schrank) – gatunek rośliny wieloletniej z rodziny sitowatych. Występuje w Europie, Azji Mniejszej i Afryce. W Polsce objęty ochroną.
Rozmieszczenie geograficzne.
Występuje w Europie, Azji Mniejszej i północnej Afryce. W Polsce jest gatunkiem rzadkim. Rośnie głównie w północno-zachodniej części kraju. Jego największe skupisko znajduje się w Rezerwacie Dolina Ilanki.
Biologia i ekologia.
Bylina, hemikryptofit. Rośnie na mokradłach. Kwitnie w czerwcu i lipcu. Gatunek charakterystyczny łąk kaczeńcowych ze związku "Calthion" i zespołu "Juncetum subnodulosi".
Zagrożenia i ochrona.
Roślina została umieszczona na Czerwonej liście roślin i grzybów Polski (2006, 2016) w grupie gatunków narażonych na wyginięcie (kategoria zagrożenia VU).
Od 2014 roku jest objęta w Polsce ochroną częściową.

</doc>
<doc id="1219350" url="https://pl.wikipedia.org/wiki?curid=1219350" title="Agathis australis">
Agathis australis



</doc>
<doc id="1219351" url="https://pl.wikipedia.org/wiki?curid=1219351" title="Sium latifolium">
Sium latifolium



</doc>
<doc id="1219356" url="https://pl.wikipedia.org/wiki?curid=1219356" title="Sit błotny">
Sit błotny

Sit błotny ("Juncus tenageia" Ehrh.) – gatunek rośliny z rośliny sitowatych.
Rozmieszczenie geograficzne.
Występuje w północno-zachodniej Afryce oraz w Europie i Azji od Portugalii na zachodzie po Kazachstan na wschodzie. W Polsce jest gatunkiem rzadkim; rośnie głównie w północno-zachodniej części kraju.
Biologia i ekologia.
Roślina jednoroczna. Rośnie na mulistych brzegach wód. Kwitnie od czerwca do września. Gatunek charakterystyczny klasy "Isoёto-Nanojunetea".
Zmienność.
Gatunek zróżnicowany na dwa podgatunki:
Zagrożenia i ochrona.
Roślina umieszczona na Czerwonej liście roślin i grzybów Polski (2006) w grupie gatunków rzadkich (kategoria zagrożenia R). W wydaniu z 2016 roku otrzymała kategorię EN (zagrożony).

</doc>
<doc id="1219358" url="https://pl.wikipedia.org/wiki?curid=1219358" title="5 Batalion Zaopatrzenia">
5 Batalion Zaopatrzenia

5 Batalion Zaopatrzenia (5 bzaop) – samodzielny pododdział logistyczny Wojska Polskiego.
Batalion stacjonował w garnizonie Gubin. Powstał na bazie 48 Batalionu Transportowego i 19 Dywizyjnego Punktu Zaopatrzenia. Wchodził w skład 5 Saskiej Dywizji Pancernej, a następnie 5 Kresowej Dywizji Zmechanizowanej. Rozformowany do 31 grudnia 1998 roku.
15 stycznia 1999 dowódca Grupy Likwidacyjnej Jednostki Wojskowej Nr 1280, kapitan magister inżynier Grzegorz Woźniak złożył meldunek dowódcy Grupy Likwidacyjnej 5 Kresowej Dywizji Zmechanizowanej, pułkownikowi magistrowi inżynierowi Ryszardowi Szumskiemu o rozformowaniu 5 Batalionu Zaopatrzenia w Gubinie oraz przekazaniu do 73 Pułku Czołgów (sic!) Wojskowej Administracji Koszar Nr 72 i Klubu Garnizonowego Gubin.
Dowództwo.
Dowódcy:
Szefowie sztabu:
Struktura organizacyjna.
Dowództwo i sztab
Przekształcenia.
48 Batalion Samochodowo-Transportowy → 48 Batalion Transportowy → 5 Batalion Zaopatrzenia

</doc>
<doc id="1219361" url="https://pl.wikipedia.org/wiki?curid=1219361" title="Moneta bulionowa">
Moneta bulionowa

Monety bulionowe (monety lokacyjne, inwestycyjne) – monety z metali szlachetnych (głównie ze złota, srebra, platyny, palladu) bite na cele inwestycyjne, czyli lokatę kapitału – zobacz: bulionizm. Monety te niekiedy nie mają zadeklarowanej wartości nominalnej, a zamiast nominału podana jest zawartość kruszcu, np. 1 uncja (t oz). Nakład zwykle nie jest ograniczony i zależy od popytu.
Lista monet bulionowych.
Złote monety bulionowe.
Komisja Europejska publikuje co roku listę złotych monet, które muszą być traktowane jako złote monety inwestycyjne we wszystkich krajach członkowskich Unii Europejskiej. Lista ta posiada moc prawną. W Wielkiej Brytanii, Królewski Urząd Skarbowy wydał dodatkową listę złotych monet uzupełniającą listę Komisji Europejskiej. To lista złotych monet, z których urząd ten korzysta przy określaniu zwolnienia do celów inwestycyjnych. Ta druga lista nie posiada żadnej mocy prawnej. Poniższa lista przedstawia tylko najczęstsze monety zawarte na liście Komisji Europejskiej.

</doc>
<doc id="1219362" url="https://pl.wikipedia.org/wiki?curid=1219362" title="Axel Keller">
Axel Keller

Axel Keller (ur. 25 marca 1977 w Karl-Marx-Stadt) – niemiecki piłkarz występujący na pozycji bramkarza. W przeszłości zawodnik m.in.: FC Carl Zeiss Jena, TSV 1860 Monachium, Hansy Rostock czy Erzgebirge Aue. W 2. Bundeslidze rozegrał 81 spotkań.

</doc>
<doc id="1219364" url="https://pl.wikipedia.org/wiki?curid=1219364" title="Colin Calderwood">
Colin Calderwood

Colin Calderwood (ur. 20 stycznia 1965 w Stranraer) – szkocki trener i piłkarz, grał na pozycji obrońcy, po zakończeniu kariery trener brytyjskich klubów.
W swojej karierze Calderwood występował wyłącznie w klubach angielskich, takich jak: Mansfield Town F.C., Swindon Town, Tottenham Hotspur, Aston Villa F.C., Nottingham Forest i Notts County, w barwach którego w 2001 roku zakończył karierę. 36 razy wystąpił w reprezentacji Szkocji i zdobył w nich jednego gola. Wziął udział w Euro 96, a także w Mistrzostwach Świata 1998.
W roku 2003 został trenerem Northampton Town. Trzy lata później został szkoleniowcem Nottingham Forest. Funkcję tę pełnił przez dwa lata. W latach 2010-2011 pełnił funkcję trenera w szkockim Hibernian.

</doc>
<doc id="1219369" url="https://pl.wikipedia.org/wiki?curid=1219369" title="Legion Żydowski">
Legion Żydowski

Legion Żydowski () był nazwą dla pięciu batalionów żydowskich ochotników utworzonych przez Armię Brytyjską. Bataliony nosiły kolejną numerację od 38. do 42. Batalionu Królewskich Fizylierów.
Wprowadzenie.
W grudniu 1914 Ze’ew Żabotyński i Josef Trumpeldor przedstawili projekt utworzenia żydowskiej jednostki wojskowej, która uczestniczyłaby po stronie Brytyjskiej Armii w wyzwoleniu Palestyny spod panowania Imperium Osmańskiego.
Pierwotna formacja wojskowa powstała w marcu 1915 i nosiła nazwę Korpus Mulników Syjonu ("Zion Mule Corps"). Była to pomocnicza jednostka transportowa korzystająca z mułów. Powstała ona w Egipcie i składała się z 500 żydowskich ochotników, którzy zostali wydaleni przez Turków z Palestyny. Wzięli oni udział w walkach na półwyspie Gallipoli. Przez cały czas ci żydowscy ochotnicy opowiadali się za syjonistyczną ideą utworzenia żydowskiego państwa w Palestynie. Gdy w 1916 roku Brytyjczycy ewakuowali wojska z Gallipoli, żydowski korpus został rozwiązany, a żołnierze ewakuowani do Wielkiej Brytanii, gdzie stali się zalążkiem Legionu Żydowskiego.
Decyzja o powstaniu Legionu.
18 lipca 1917 Lord Edmond James de Rothschild przedstawił pierwszemu sekretarzowi brytyjskiego rządu Lordowi Arthurowi Balfour propozycję utworzenia żydowskich oddziałów wojskowych do walki z Turkami w Palestynie. 23 sierpnia rząd Wielkiej Brytanii zgodził się na utworzenie pierwszych żydowskich batalionów.
Utworzenie Legionu.
Żołnierze tych dwóch batalionów w większości pochodzili z Wielkiej Brytanii, Rosji, Stanów Zjednoczonych i Kanady. Byli to wszyscy żydowscy ochotnicy.
W styczniu 1918 w Plymouth zaczęto także formowanie 41. i 42. batalionu Royal Fusiliers, które w późniejszym czasie przerzucono do Egiptu. Ogółem w żydowskich batalionach w Palestynie walczyło ponad 5 tys. żołnierzy.
Działania bojowe.
38. batalion uczestniczył w czerwcu 1918 roku w walkach na północ od Jerozolimy, tracąc 20 ludzi. 40. batalion wszedł do walki w Samarii i w okolicach Nablusu stoczył bitwę z Turkami. Później razem z 39. batalionem bronił strategicznych pozycji w dolinie Jordanu. W połowie września żydowskie bataliony uczestniczyły w bitwie pod Megiddo, w której odniesiono decydujące zwycięstwo nad Turkami.
Powojenne losy.
Zaraz po zakończeniu I wojny światowej, w listopadzie i grudniu 1918 władze brytyjskie zwolniły prawie wszystkich żydowskich ochotników. Część z nich powróciła do swoich państw, jednak niektórzy osiedlili się w Palestynie, przyczyniając się do wzmocnienia możliwości obronnych żydowskich osad. Brytyjczycy pozostawili jedynie 38. batalion Royal Fusiliers, który dalej istniał pod nazwą "First Judeans". Jego żołnierze posiadali czapki z charakterystyczną odznaką: menora z hebrajskim słowem „Kadima” u podstawy.
Byli żołnierze Legionu Żydowskiego wzięli aktywny udział w obronie osad żydowskich podczas arabskich zamieszek w 1920 i 1921 roku.

</doc>
<doc id="1219372" url="https://pl.wikipedia.org/wiki?curid=1219372" title="Andrzej Szuster">
Andrzej Szuster

Andrzej Szuster (ur. 1 lutego 1931 w Krakowie, zm. 17 stycznia 2008) – specjalista w dziedzinie hydrotechniki i mechaniki płynów, doktor nauk technicznych. Nauczyciel akademicki, adiunkt Wydziału Inżynierii Środowiska PW, w latach 1990-1996 członek Senatu Politechniki Warszawskiej i Komisji Etyki Senatu. Autor podręczników szkolnych i akademickich.
Życiorys.
Syn Jana i Marii z Szatkowskich. W młodości mieszkał w Tomaszowie Mazowieckim, gdzie stacjonował jego ojciec Jan Szuster, kapitan Wojska Polskiego, dowódca garnizonu 4. Pułku Artylerii w Tomaszowie Mazowieckim. Uczęszczał do I Liceum Ogólnokształcącego w Tomaszowie Mazowieckim.
W 1952 ukończył Akademię Górniczo-Hutniczą w Krakowie, a następnie (w 1954) budownictwo wodne na Politechnice Warszawskiej.
Doktor nauk technicznych od roku 1967.
W latach 80. XX w. członek Tajnej Komisji Uczelnianej NSZZ ”Solidarność” i jej reprezentant w Senacie PW. Odznaczony Krzyżem Kawalerskim Orderu Odrodzenia Polski, Złotym Krzyżem Zasługi oraz, w roku 2002, Medalem Politechniki Warszawskiej.
Zginął śmiercią tragiczną. Pochowany na starym cmentarzu na Służewie w Warszawie 28 stycznia 2008.
Wybrana bibliografia.
"Podręczniki i skrypty akademickie":
"Podręczniki dla szkół średnich":

</doc>
<doc id="1219373" url="https://pl.wikipedia.org/wiki?curid=1219373" title="Krążowniki Ticonderoga">
Krążowniki Ticonderoga



</doc>
<doc id="1219375" url="https://pl.wikipedia.org/wiki?curid=1219375" title="Gustaf Fröding">
Gustaf Fröding

Gustaf Fröding (ur. 22 sierpnia 1860 w Alsters bruk koło Karlstad; zm. 8 lutego 1911 w Sztokholmie) – szwedzki poeta działający od 1891.
Studiował na uniwersytecie w Uppsali, właśnie tam rozpoczął tworzyć. Wówczas pisał o swoich osobistych problemach z alkoholem i kobietami.
Znany m.in. z poematu "Sny w Hadesie", który wywarł duży wpływ na Margit Sandemo w czasie pisania "Sagi o Czarnoksiężniku". W "Sadze o Czarnoksiężniku" można znaleźć wiele cytatów z jego utworów np. "Z głębin i przestworzy" (część 1. i 4.).

</doc>
<doc id="1219381" url="https://pl.wikipedia.org/wiki?curid=1219381" title="Albumy numer jeden w roku 2004 (Polska)">
Albumy numer jeden w roku 2004 (Polska)

Artykuł prezentuje listę albumów numer jeden w notowaniu OLiS w roku 2004.

</doc>
<doc id="1219385" url="https://pl.wikipedia.org/wiki?curid=1219385" title="Erald Dervishi">
Erald Dervishi

Erald Dervishi (ur. 10 listopada 1979 w Durrësie) – albański szachista, pierwszy arcymistrz w historii tego kraju (tytuł otrzymał w 1999 roku).
Kariera szachowa.
Od 1992 r. wielokrotnie reprezentował barwy Albanii na mistrzostwach świata i Europy juniorów w różnych kategoriach wiekowych, największy sukces osiągając w 1993 r. w Szombathely, gdzie zdobył złoty medal mistrzostw Europy w kategorii do 14 lat. W połowie lat 90. awansował do ścisłej krajowej czołówki. W swoim dorobku posiada dwa złote medale mistrzostw kraju, które zdobył w latach 1996 i 1997.
Wielokrotnie reprezentował Albanię w turniejach drużynowych, m.in.:
Do sukcesów Eralda Dervishi w turniejach międzynarodowych należą m.in. dz. II m. w Bratto (1999, za Władimirem Jepiszynem, z Miso Cebalo, Sinišą Dražiciem i Spiridonem Skiembrisem), dz. I m. w Padwie (2000, z Giennadijem Timoszczenko), I m. w Genui (2001), I m. w Durrës (2001), dz. II m. w Arco (2002, za Władimirem Jepiszynem, z Dragišą Blagojeviciem i Milanem Draško), dz. II m. w Bratto (2004, za Igorem Miladinoviciem, z Miso Cebalo), dz. I m. w Padwie (2005, z Miroljubem Laziciem), dz. I m. w Bratto (2006, z Dmitrijem Komarowem), I m. w Padwie (2006) oraz I m. w Bratto (2009).
Najwyższy ranking w dotychczasowej karierze osiągnął 1 kwietnia 2014 r., z wynikiem 2582 punktów zajmował wówczas 1. miejsce wśród albańskich szachistów.

</doc>
<doc id="1219388" url="https://pl.wikipedia.org/wiki?curid=1219388" title="Józef von Hohenzollern">
Józef von Hohenzollern

Józef von Hohenzollern, niem. Joseph Wilhelm Friedrich von Hohenzollern-Hechingen (ur. 20 maja 1776 w Opawie, zm. 26 września 1836 w Oliwie) – biskup warmiński w latach 1808–1836, opat cystersów w Oliwie.
Życiorys.
Rodzina.
Pochodził z katolickiej gałęzi domu niemieckiego Hohenzollern-Hechingen. Był synem generała Fryderyka Antoniego (zm. 1812) i hrabiny Ernestyny Józefy (zm. 1825). Jego stryjem był Karol von Hohenzollern.

</doc>
<doc id="1219390" url="https://pl.wikipedia.org/wiki?curid=1219390" title="Elmuez Mahgoub">
Elmuez Mahgoub

Elmuez Mahgoub Abdalla (ur. 28 listopada 1978) – sudański piłkarz grający na pozycji bramkarza.
Kariera klubowa.
Piłkarską karierę Mahgoub rozpoczął w klubie Al-Hilal Omdurman. Swój pierwszy sukces osiągnął z nim w 1998 roku, gdy wywalczył swoje pierwsze mistrzostwo Sudanu, a w 1999 powtórzył ten sukces. Natomiast rok później zdobył pierwszy w karierze Puchar Sudanu. Z kolei w 2003 roku po raz drugi został mistrzem kraju, a w 2004 roku sięgnął po dublet. Zdobycie prymatu w kraju powtarzał z klubem z Omdurmanu przez kolejne lata aż do roku 2007
Kariera reprezentacyjna.
W reprezentacji Sudanu Mahgoub zadebiutował w 2004 roku. W 2008 roku został powołany przez selekcjonera Mohameda Abdallaha do kadry na Puchar Narodów Afryki 2008, a w 2012 roku na Puchar Narodów Afryki 2012.

</doc>
<doc id="1219391" url="https://pl.wikipedia.org/wiki?curid=1219391" title="Mars Observer">
Mars Observer

Mars Observer – amerykańska sonda kosmiczna programu Planetary Observer (jedyna misja tego programu wystrzelona w kosmos), która w 1993 roku miała wejść na orbitę Marsa. Misja zakończyła się niepowodzeniem. Z niewyjaśnionych przyczyn 22 sierpnia 1993 o 01:00 UTC stracono z nią łączność. Stało się to w czasie operacji wchodzenia sondy na orbitę okołomarsjańską podczas przygotowań do odpalenia silników głównych. 30 minut po planowanym wykonaniu tego manewru sonda powinna się zgłosić, ale już nigdy się nie odezwała. Wśród prawdopodobnych przyczyn awarii wymieniano m.in. eksplozję materiałów pędnych i wadliwą elektronikę.
Była to pierwsza amerykańska misja na Marsa od czasu sond Viking wystrzelonych w 1975 roku. Mars Observer miał wejść na orbitę polarną o wysokości 378 × 350 km. Przez marsjański rok (687 dni) miał robić zdjęcia powierzchni planety o wysokiej rozdzielczości, badać geologię, atmosferę i klimat, by pogłębić naszą wiedzę na temat ewolucji planet.

</doc>
<doc id="1219392" url="https://pl.wikipedia.org/wiki?curid=1219392" title="Eryngium maritimum">
Eryngium maritimum



</doc>
<doc id="1219394" url="https://pl.wikipedia.org/wiki?curid=1219394" title="Zatoka Wrzosowska">
Zatoka Wrzosowska

Zatoka Wrzosowska – zatoka będąca północną częścią Zalewu Kamieńskiego. Z Zatoki Wrzosowskiej wypływa odcinek cieśniny Dziwny, przez którą zatoka ma połączenie z Morzem Bałtyckim. Zatoka Wrzosowska łączy się od południowego zachodu z wodami Zalewu Kamieńskiego poprzez Sokolicki Przepływ.
Zatoka Wrzosowska (wraz z Dziwną) stanowi morskie wody wewnętrzne Polski. Wody zatoki podlegają administracyjnie pod gminy: Dziwnów i Kamień Pomorski. 
Nazwa.
Do 1945 r. poprzednią niemiecką nazwą zatoki było "Fritzower See". 27 marca 1949 r. ustalono urzędowo polską nazwę "Jezioro Wrzosowskie". Jednak 13 maja 1949 r. ustalono urzędowo nazwę "Zatoka Wrzosowska". W 2006 r. Komisja Nazw Miejscowości i Obiektów Fizjograficznych w wykazie hydronimów potwierdziła nazwę "Zatoka Wrzosowska".

</doc>
<doc id="1219399" url="https://pl.wikipedia.org/wiki?curid=1219399" title="Jay Tabb">
Jay Tabb

Jay Tabb (ur. 21 lutego 1984 w Tooting) – irlandzki piłkarz, gracz Ipswich Town. Były reprezentant irlandzkiej młodzieżówki.
Karierę zaczynał w Brentford. W 2003 roku przebywał na wypożyczeniu w Crawley Town. Trzy lata później postanowił odejść do Coventry City, z którym związał się kontraktem do 2009 roku. W barwach nowego klubu zadebiutował 12 sierpnia 2006 roku w meczu z Cardiff, w którym to zmienił kontuzjowanego Adama Virgo. W Coventry rozegrał 95 ligowych spotkań, w których zdobył 11 bramek. W styczniu 2009 roku przeszedł do Reading.

</doc>
<doc id="1219400" url="https://pl.wikipedia.org/wiki?curid=1219400" title="Szymon Methal">
Szymon Methal

Szymon Methal (ur. 1845, zm. 7 kwietnia 1921 w Warszawie) – polski szachista i kompozytor szachowy żydowskiego pochodzenia, działacz Warszawskiego Towarzystwa Zwolenników Gry Szachowej.
Życiorys.
Ukończył naukę w Szkole Głównej w Warszawie, pracował w handlu; działał w środowisku zawodowym, dochodząc do funkcji prezesa Związku Subiektów Handlowych.
W maju 1868 miał miejsce debiut Methala w turnieju szachowym; w pierwszych mistrzostwach Warszawy uplasował się wówczas wśród 23 zawodników poza pierwszą czwórką (brak jest bliższych danych co do jego lokaty). W latach 80. znalazł się w ekipie Warszawy na mecz korespondencyjny z Moskwą, organizowany przez Szymona Winawera i Jana Kleczyńskiego, przyczyniając się do sukcesu swojego zespołu — Warszawa wygrała w stosunku 1½ : ½. Latem 1882 Methal miał okazję zagrać — i wygrać — z goszczącym w Warszawie wybitnym szachistą rosyjskim Michaiłem Czigorinem. Nieco gorzej szło mu w pojedynkach z lokalnymi rywalami młodszego pokolenia; w 1883 uległ Józefowi Żabińskiemu, w 1895 Arturowi Popławskiemu.
Od połowy lat 90. XIX wieku wycofywał się stopniowo z aktywności turniejowej. Bardziej aktywny był na polu organizacyjnym, uczestnicząc m.in. w posiedzeniach grupy działaczy, która zainicjowała w 1897 działalność Warszawskiego Towarzystwa Zwolenników Gry Szachowej. Methal pełnił w Towarzystwie szereg funkcji, będąc arbitrem turniejów, arbitrem konkursów kompozycji szachowej, wreszcie w latach 1901-1905 bibliotekarzem klubu. Poza pracą w Towarzystwie Methal rozwijał też swoje zainteresowania kompozycją szachową, zapoczątkowane już w 1862 publikacją na łamach "Tygodnika Ilustrowanego". Uwieńczeniem niemal półwiecznej twórczości w tej dziedzinie była I nagroda w prestiżowym konkursie "Wiener Schachzeitung", która przypadła Methalowi w 1907, a którą otrzymał za zadanie związane z samomatem. Specjalnością warszawskiego subiekta, publikującego też pod pseudonimem S. Płoński, były trzychodówki.
Methal był także uczestnikiem popularnej formy życia szachowego XIX-wiecznej Warszawy — towarzyskich partii kawiarnianych na umówione stawki i zakłady. Rozgrywał ponadto partie pokazowe i konsultacyjne, a na przełomie 1901 i 1902 wspólnie z Szymonem Winawerem i Józefem Żabińskim wziął udział w meczu korespondencyjnym Warszawa-Praga. Spotkanie to zakończyło się remisem.
Szymon Methal pochowany jest na cmentarzu żydowskim przy ulicy Okopowej w Warszawie.

</doc>
<doc id="1219405" url="https://pl.wikipedia.org/wiki?curid=1219405" title="Bahr el Ghazal (rzeka)">
Bahr el Ghazal (rzeka)

Bahr el Ghazal (arab.: بحر الغزال) – rzeka w zachodniej części Sudanu Południowego. Jego nazwa w tłumaczeniu na język polski to „rzeka gazeli”.
Bahr el Ghazal jest głównym zachodnim dopływem Nilu. Przepływa przez Jezioro No, by następnie ujść do Białego Nilu. Po raz pierwszy została umieszczona na mapach w roku 1772 przez francuskiego geografa Jean Baptiste Bourguignon d’Anville’a, aczkolwiek była już powierzchownie znana greckim logografom w starożytności.
Bahr el Ghazal tworzy połączenie rzek Jur i okresowej Bahr al-Arab. Ich zlewisko rozciąga się na obszarze 851 459 km² i sięga od granic Republiki Środkowoafrykańskiej po pustynny region Darfuru.
Długość Bahr al Ghazal wynosi 716 km. Zlewnia samej rzeki ma powierzchnię 520 000 km², jednak średni przepływ wynosi zaledwie 2 m³/s. W dolnym biegu rzeka przepływa przez bagienne obszary zwane Sudd. W zależności od klimatycznych zmian sezonowych przepływ sięga od zera do 48 metrów sześciennych na sekundę.

</doc>
<doc id="1219410" url="https://pl.wikipedia.org/wiki?curid=1219410" title="Bader Eldin Abdalla">
Bader Eldin Abdalla

Bader Eldin Abdalla Galag (ur. 1 kwietnia 1981) – piłkarz sudański grający na pozycji defensywnego lub prawego pomocnika.
Kariera klubowa.
Piłkarską karierę Abdalla rozpoczął w klubie Al-Hilal Port Sudan i to w jego barwach zadebiutował w pierwszej lidze sudańskiej. W 2005 roku został zawodnikiem Al-Merreikh z Omdurmanu i w tym samym sezonie został wicemistrzem Sudanu, a także wywalczył Puchar Sudanu. Także w 2006 i 2007 roku zostawał wicemistrzem kraju i zdobywał miejscowy puchar. W 2008 i 2011 roku został mistrzem Sudanu. W latach 2008 i 2010 zdobył kolejne dwa Puchary Sudanu. W 2012 roku wrócił do Al-Hilal.
Kariera reprezentacyjna.
W reprezentacji Sudanu Abdalla zadebiutował w 2004 roku. W 2008 roku został powołany przez selekcjonera Mohameda Abdallaha do kadry na Puchar Narodów Afryki 2008. Z kolei w 2012 roku powołano go do kadry na Puchar Narodów Afryki 2012.

</doc>
<doc id="1219413" url="https://pl.wikipedia.org/wiki?curid=1219413" title="Rakieta na paliwo stałe">
Rakieta na paliwo stałe

Rakieta na paliwo stałe jest rakietą z silnikiem wykorzystującym paliwo stałe (paliwo/utleniacz). Pierwsze rakiety zasilane prochem były wykorzystywane w działaniach militarnych już w XII wieku w Chinach. Wszystkie rakiety korzystały z paliwa w stanie stałym lub w formie proszku aż do XX wieku, kiedy rakiety na paliwo płynne i rakiety z silnikiem hybrydowym umożliwiły osiągnięcie lepszych osiągów i większej kontroli.

</doc>
<doc id="1219423" url="https://pl.wikipedia.org/wiki?curid=1219423" title="Atirat">
Atirat



</doc>
<doc id="1219424" url="https://pl.wikipedia.org/wiki?curid=1219424" title="Ervin Hatibi">
Ervin Hatibi

Ervin Hatibi (ur. 31 maja 1974 w Tiranie) – albański poeta, eseista i artysta.
Życiorys.
Jako dziecko występował w audycjach teatralnych, emitowanych przez Radio Tirana. Ukończył studia z zakresu języka i literatury albańskiej na Uniwersytecie Tirańskim. Pierwsze jego utwory ukazywały się w prasie albańskiej w roku 1988, jednak do początku następnej dekady jego twórczość była praktycznie nieznana. Niekonwencjonalny sposób pisania spowodował, że cieszył się szczególną popularnością wśród studentów Uniwersytetu Tirańskiego. Obrazy, wykonane przez Hatibiego zostały po raz pierwszy zaprezentowane publicznie w 1991 w Narodowej Galerii Sztuki w Tiranie. Wkrótce potem obrazy artysty trafiły na kilka zagranicznych ekspozycji.
W 1995 rozpoczął studia nad językiem i kulturą arabską w Jordanii. Po powrocie czynnie zaangażował się w działalność albańskich muzułmanów. Jak sam przyznaje, odkrył w sobie islam na nowo po dwóch latach pobytu w Jordanii. Jest redaktorem naczelnym pisma "Drita Islame" (Światło Islamu), wydawanego przez albańską wspólnotę muzułmańską.

</doc>
<doc id="1219425" url="https://pl.wikipedia.org/wiki?curid=1219425" title="Awstacz">
Awstacz

Awstacz "(Abschatz, Abszac, Awstacy, Awszat)" – polsko-niemiecki herb szlachecki.
Opis herbu.
Opis współczesny.
Opis skonstruowany współcześnie brzmi następująco:
"Na tarczy w polu czerwonym głowa łosia czarna w prawo z rogami srebrnymi."
"W klejnocie ta sama głowa łosia."
"Labry herbowe czerwone, podbite czernią."
Inne teorie.
Niektóre źródła podają, że na tarczy herbowej znajduje się głowa jelenia lub diabła. W czasach nowożytnych używano także herbu o innych barwach: polu srebrnym, głowie łosia czarnej i rogami czerwonymi. Herbarz Johanna Siebmachera z 1605 r. ukazuje herb w polu czerwonym z czarną głową jelenia zwróconą 3/4 w lewo.
Geneza.
Nazwa rodu pochodzi od imienia jego protoplasty Eustachego. 
Najstarsze znane są wizerunki herbu to pieczęcie z 1338 i 1357 roku, miniatura w "Kodeksie o św. Jadwidze" z 1353 roku i płyty nagrobne Jana i Jadwigi Ossowskich z 1574 roku.
Herbowni.
Abschatz (Awstacz), Kreidelwitz (Kredelwicz), Ossowski.
Łącznie 3 nazwiska.

</doc>
<doc id="1219427" url="https://pl.wikipedia.org/wiki?curid=1219427" title="Zakon augustianów">
Zakon augustianów



</doc>
<doc id="1219428" url="https://pl.wikipedia.org/wiki?curid=1219428" title="Louis-Bernard Guyton de Morveau">
Louis-Bernard Guyton de Morveau

Louis-Bernard Guyton de Morveau, także Guyton-Morveau (ur. 4 stycznia 1737 w Dijon, zm. 2 stycznia 1816 w Paryżu) – francuski chemik i polityk.
Przed rewolucją francuską był studiującym chemię deputowanym miasta Dijon. Był współtwórcą "L'Encyclopédie Méthodique". Interesował się wykorzystaniem złożonych związków węgla i opracowywaniem ich produkcji na skalę przemysłową. Był twórcą usystematyzowanego nazewnictwa związków chemicznych.
W czasie rewolucji francuskiej był deputowanym z ramienia departamentu Côte-d’Or do francuskiego Zgromadzenia Narodowego. Przez pewien czas był nawet jego przewodniczącym. Wówczas opowiedział się za karą śmierci dla Ludwika XVI.
Utworzył Politechnikę, gdzie zajmował się modernizacją nauki. W roku 1797 został jej dyrektorem.

</doc>
<doc id="1219429" url="https://pl.wikipedia.org/wiki?curid=1219429" title="Pościg (film 1994)">
Pościg (film 1994)

Pościg (ang. The Chase) – film komediowo-kryminalny w reżyserii Adama Rifkina wyprodukowany w 1994 roku. W rolach głównych występują Charlie Sheen i Kristy Swanson.
Opis fabuły.
Jack (Charlie Sheen) został niesłusznie skazany na pobyt w więzieniu za napad na bank którego nie dokonał. Nie zamierza jednak spędzić życia w więzieniu za niewinność. Ucieka. W sklepie przestraszony porywa piękną Natalie (Kristy Swanson) oraz jej samochód BMW. Po pewnym czasie gdy się już poznają okazuje się, że jest ona córką bogacza pragnącego zaistnieć w polityce. Większa część filmu odbywa się na autostradzie gdzie ściga ich korowód radiowozów. Ojciec Natalie widzi jednak w tym korzyść. Postanawia dzięki temu wejść do świata polityki udając zmartwionego ojca. Jack i Natalie zakochują się w sobie. Jack postanawia oddać się w ręce policji i nie dopuścić aby Natalie zmarnowała sobie życie. Zakochana po uszy dziewczyna terroryzuje reportera i wysadza helikopter. Żąda uwolnienia Jacka i tak się staje. Następnie wsiadają do helikoptera telewizyjnego i odlatują do Meksyku.

</doc>
<doc id="1219432" url="https://pl.wikipedia.org/wiki?curid=1219432" title="Gravelly Point">
Gravelly Point

Gravelly Point – park w miejscowości Arlington, w amerykańskim stanie Wirginia. Administracyjnie stanowi część George Washington Memorial Parkway. Park bezpośrednio sąsiaduje z obsługującym metropolię waszyngtońską lotniskiem Ronalda Reagana i jest popularnym miejscem uprawiania planespottingu.

</doc>
<doc id="1219433" url="https://pl.wikipedia.org/wiki?curid=1219433" title="Marc-Andre Kruska">
Marc-Andre Kruska



</doc>
<doc id="1219434" url="https://pl.wikipedia.org/wiki?curid=1219434" title="Louis de Cazenave">
Louis de Cazenave

Louis de Cazenave (ur. 16 października 1897, w Saint-Georges-d'Aurac, zm. 20 stycznia 2008, w Brioude) – francuski rekordzista długowieczności, w momencie śmierci był jednym z dwóch ostatnich weteranów I wojny światowej we Francji oraz najstarszym mieszkańcem kraju. 
Do wojska został powołany w 1916, służył początkowo jako żołnierz piechoty, a następnie od 1918, w artylerii. Uczestniczył między innymi w słynnej bitwie nad Sommą w 1916, oraz nieudanej ofensywie gen. Roberta Nivelle'a nad rzeką Aisne w 1917 r. Po demobilizacji pracował w zawodzie maszynisty kolejowego. W 1920, poślubił swoją żonę, Marię którą przeżył o ponad 34 lata. 
Cazenave rzadko opowiadał o swoich wojennych doświadczeniach, będąc od czasów wojny zdecydowanym pacyfistą. Odznaczony Krzyżem Wojennym; przez długi czas odmawiał przyjęcia Legii Honorowej, przyjął go dopiero w 1995, za namową innych weteranów. Odrzucił także propozycję prezydenta Jacques'a Chiraca, który zaproponował ostatnim weteranom państwowy pogrzeb w paryskim Panteonie. 
Zmarł z przyczyn naturalnych w wieku 110 lat, a o Jego śmierci poinformował syn Louis de Cazenave Jr. Ostatnim francuskim weteranem I wojny światowej został Lazare Ponticelli. 

</doc>
<doc id="1219435" url="https://pl.wikipedia.org/wiki?curid=1219435" title="Dekanat Szczyczyn">
Dekanat Szczyczyn



</doc>
<doc id="1219442" url="https://pl.wikipedia.org/wiki?curid=1219442" title="Baurus">
Baurus



</doc>
<doc id="1219443" url="https://pl.wikipedia.org/wiki?curid=1219443" title="Petroselinum crispum">
Petroselinum crispum



</doc>
<doc id="1219452" url="https://pl.wikipedia.org/wiki?curid=1219452" title="Mityczny Brzask">
Mityczny Brzask



</doc>
<doc id="1219456" url="https://pl.wikipedia.org/wiki?curid=1219456" title="Fatos Muço">
Fatos Muço

Fatos Muço (ur. 17 kwietnia 1949) – albański szachista, mistrz międzynarodowy od 1982 roku.
Kariera szachista.
Jest rekordzistą Albanii pod względem liczby zdobytych złotych medali w indywidualnych mistrzostwach kraju: pomiędzy 1974 a 1989 rokiem na najwyższym podium stawał 11 razy. Wielokrotnie reprezentował Albanię w turniejach drużynowych, m.in.: oraz . W 1989 r. zwyciężył w turnieju "Acropolis"-B w Atenach.
Najwyższy ranking w karierze osiągnął 1 stycznia 1991 r., z wynikiem 2460 punktów zajmował wówczas 1. miejsce wśród albańskich szachistów. Od 1996 r. nie występuje w turniejach klasyfikowanych przez Międzynarodową Federację Szachową.

</doc>
<doc id="1219457" url="https://pl.wikipedia.org/wiki?curid=1219457" title="Fatos Muco">
Fatos Muco



</doc>
<doc id="1219461" url="https://pl.wikipedia.org/wiki?curid=1219461" title="5 Pułk Artylerii Przeciwlotniczej">
5 Pułk Artylerii Przeciwlotniczej

5 Kresowy Pułk Artylerii Przeciwlotniczej – oddział przeciwlotniczy Sił Zbrojnych PRL i okresu transformacji ustrojowej.
Jednostka Wojskowa 3631
Formowanie.
Pułk został utworzony w grudniu 1967 roku z przeformowania 3 Dywizjonu Artylerii Przeciwlotniczej 5 Dywizji Pancernej . Stacjonował w Gubinie "(kompleks koszarowy Komorów)".
23 sierpnia 1995 Prezydent RP Lech Wałęsa nadał pułkowi sztandar ufundowany przez Społeczeństwo Ziemi Gubińskiej.
17 września 1995 dowódca Śląskiego Okręgu Wojskowego, generał dywizji Janusz Ornatowski wręczył dowódcy jednostki, podpułkownikowi Edwardowi Nakoniecznemu nowy sztandar&lt;ref name="WPH1/96"&gt;&lt;/ref&gt;. Z dniem 31.12.2001 rozformowano pułk.
Z dniem 23 kwietnia 2002, po rozformowaniu pułku, dziedzictwo tradycji przyjął 5 Kresowy Dywizjon Przeciwlotniczy 69 Pułku Przeciwlotniczego im. gen. dyw. Stefana Grota-Roweckiego z Leszna
Struktura pułku.
Dowództwo i sztab
Po wejściu do uzbrojenia wyrzutni rakiet plot 9K33 OSA:
Odznaka pułkowa.
Odznaka w kształcie krzyża maltańskiego, w kolorze ciemnozielonym z żółtymi wypustkami, na tle brązowego Krzyża Monte Cassino. Pośrodku odznaki nałożona okrągła tarcza z brązowym otokiem, pokryta żółtą emalią.
Na tarczę nałożony brązowy żubr. Na ramionach krzyża widnieje cyfra pułkowa i jego inicjały: 5 KR. P.A. PL.
Pierwsze odznaki wręczono 15 września 1993 r.
Dowódcy jednostki.
Dowódcy 3 daplot:
Dowódcy pułku:

</doc>
<doc id="1219462" url="https://pl.wikipedia.org/wiki?curid=1219462" title="Age Ain’t Nothing but a Number">
Age Ain’t Nothing but a Number

Age Ain’t Nothing but a Number − debiutancki album Aaliyah wydany 14 czerwca 1994 roku. Płyta zadebiutowała na 14. miejscu listy The Billboard 200, rozchodząc się w pierwszym tygodniu sprzedaży w liczbie 74 000 egzemplarzy. Jak dotychczas krążek "Age Ain't Nothing but a Number" znalazł w Stanach Zjednoczonych ponad 3 miliony nabywców. Ogólnoświatowy wynik sprzedaży tej płyty wynosi obecnie ponad 7 milionów egzemplarzy.
Wszystkie piosenki z "Age Ain't Nothing but a Number" zostały wyprodukowane przez R. Kelly'ego. R. Kelly jest także autorem tekstów trzynastu spośród czternastu utworów z tej płyty. Jedynie kompozycja "At Your Best" ma innych autorów słów. Są nimi: Ronald Isley, Marvin Isley, O'Kelly Isley, Ernie Isley i Chris Jasper (The Isley Brothers).

</doc>
<doc id="1219465" url="https://pl.wikipedia.org/wiki?curid=1219465" title="Rosanna Fratello">
Rosanna Fratello

Rosanna Fratello (ur. 26 marca 1951 w San Severo) – włoska piosenkarka.
Życiorys.
Rosanna Fratello zadebiutowała na Festiwalu w San Remo w 1969 (zastępując Annę Identici) piosenką "Il treno"; piosenka nie weszła do finału. W tym samym roku ukazał się przebój "Non sono Maddalena".
Najbardziej znaną jej piosenką jest "Sono una donna non sono una santa" z 1972. Rosanna Fratello wzięła udział w kilku kolejnych festiwalach w Sanremo; największy sukces osiągnęła w 1975 zajmując 3 miejsce piosenką "Va speranza va".
Wystąpiła ponadto w 3 filmach.

</doc>
<doc id="1219466" url="https://pl.wikipedia.org/wiki?curid=1219466" title="Automatyzmy psychiczne">
Automatyzmy psychiczne



</doc>
<doc id="1219467" url="https://pl.wikipedia.org/wiki?curid=1219467" title="Ostrożnie, pożądanie">
Ostrożnie, pożądanie

Ostrożnie, pożądanie – film wyreżyserowany przez Anga Lee (2007). Film jest oparty na opublikowanej w 1979 roku noweli pod tym samym tytułem, którą napisała Eileen Chang.
Fabuła.
Akcja filmu rozgrywa się w latach 30. XX wieku, w Szanghaju (w Chinach), będącym pod okupacją Japonii. Szóstka młodych ludzi tworzy kółko aktorskie i wystawia spektakle patriotyczne nawołujące do walki o niepodległość Chin. Wkrótce dochodzą do wniosku, że sama sztuka im nie wystarcza, chcą czynnie włączyć się w działania ruchu oporu. Postanawiają zastawić pułapkę na kolaborującego z Japończykami ministra, pana Yee. Główna bohaterka, Wang, dostaje zadanie uwiedzenia mężczyzny.
W filmie ważną rolę odgrywają sceny erotyczne. Były one kręcone przez 11 dni na zamkniętym planie, gdzie bohaterom towarzyszyła tylko główna kamera i nieliczny personel. Pojawiły się spekulacje, czy akty miłosne były jedynie symulowane. M.in. w Singapurze i Chinach, większość z nich została ocenzurowana.

</doc>
<doc id="1219468" url="https://pl.wikipedia.org/wiki?curid=1219468" title="Perseweracje">
Perseweracje



</doc>
<doc id="1219469" url="https://pl.wikipedia.org/wiki?curid=1219469" title="Tojeść pospolita">
Tojeść pospolita

Tojeść pospolita ("Lysimachia vulgaris" L.) – gatunek rośliny należący do rodziny pierwiosnkowatych.
W nazewnictwie ludowym roślina występuje pod nazwą: bażanowiec, gruszka Matki Boskiej, francowate ziele.
Rozmieszczenie geograficzne.
Zasięg obejmuje prawie całą Europę, północną Afrykę i dużą część Azji (Azja Zachodnia, Syberia, Kaukaz, Kazachstan, Tadżykistan, Uzbekistan, Kirgistan, Chiny). W Polsce jest gatunkiem rodzimym. Jest pospolita, występuje na obszarze całego kraju, najczęściej na niżu i w niższych piętrach górskich .
Biologia i ekologia.
Bylina, hemikryptofit. Kwiaty owadopylne oraz samopylne. Kwitnie od czerwca do sierpnia. Nasiona rozsiewane przez wiatr. 
Tojeść pospolita rozrasta się także wegetatywnie – co sezon roślina ta tworzy cienkie kłącza osiągające od 0,3 do 3 m długości, z których wyrastają 2–4-pędowe skupienia uniezależniające się od rośliny macierzystej w kolejnym roku. W ciągu kilku lat klony tojeści mogą pokryć 200–400 m2.
Rośnie nad brzegami wód, na torfowiskach nizinnych, w wysychających zbiornikach, rowach, bagiennych lasach i zaroślach. Najczęściej występuje na wilgotnych glinach piaszczystych i utworach pylastych lub glinach ciężkich i iłach, stroni od gleb wapiennych. Preferuje stanowiska umiarkowanie naświetlone, umiarkowane warunki klimatyczne. Gleby obojętne, wilgotne lub mokre, umiarkowanie ubogie (mezotroficzne) lub zasobne (eutroficzne). 
W klasyfikacji zbiorowisk roślinnych gatunek charakterystyczny dla związku (All.) "Filipendulion" i Ass. "Lysimachio-Filipenduletum". Liczba chromosomów 2n= 28,56,84.
Uprawa.
Najłatwiej rozmnażać ją z ukorzenionych pędów pobranych wprost z rośliny. Można też wykonywać sadzonki pędowe. Wymaga stałej wilgotności podłoża. Wystarczy jej przeciętna gleba ogrodowa o obojętnym pH. Może rosnąć w miejscu zacienionym, jednak najładniej wybarwia się na stanowisku dobrze nasłonecznionym. Jest mrozoodporna.

</doc>
<doc id="1219470" url="https://pl.wikipedia.org/wiki?curid=1219470" title="Kościół św. Anny w Dąbrowie Białostockiej">
Kościół św. Anny w Dąbrowie Białostockiej



</doc>
<doc id="1219471" url="https://pl.wikipedia.org/wiki?curid=1219471" title="Nikolaus Harnoncourt">
Nikolaus Harnoncourt

Nikolaus Harnoncourt, właśc. Johann Nicolaus hrabia de la Fontaine und d’Harnoncourt-Unverzagt (ur. 6 grudnia 1929 w Berlinie, zm. 5 marca 2016 w St. Georgen im Attergau) – austriacki dyrygent specjalizujący się w wykonawstwie muzyki dawnej, przedstawiciel autentyzmu, wiolonczelista, gambista, także autor książek o muzyce.
Życiorys.
Pochodził z arystokratycznej rodziny (po kądzieli przez arcyksięcia Jana był potomkiem cesarzowej Marii Teresy). Dzieciństwo spędził w Grazu, a wykształcenie muzyczne otrzymał w Wiedniu. Był wiolonczelistą w Wiedeńskiej Orkiestrze Symfonicznej (1952-1969). W 1953 roku założył zespół muzyki barokowej "Concentus Musicus Wien" wykonujący muzykę przedklasycystyczną na oryginalnych instrumentach z epoki lub ich kopiach. Oprócz kierownictwa artystycznego i dyrygentury, grał w tym zespole na wiolonczeli i violi da gamba. Po kilku latach intensywnej pracy zespół zadebiutował w 1957 r., wywołując sensację swoim nowatorskim podejściem do dawnej muzyki.
Jako dyrygent operowy debiutował w 1971 r. w "Powrocie Ulissesa do ojczyzny" Claudio Monteverdiego.
W latach 1971–1990 razem z Gustavem Leonhardtem zarejestrował wszystkie kantaty Johanna Sebastiana Bacha. Współpracował także z innymi europejskimi orkiestrami, m.in. z Orkiestrą Concertgebouw w Amsterdamie.
W grudniu 2015 r. wycofał się z czynnej działalności jako dyrygent.
Jest też autorem książek, m.in. "Muzyka mową dźwięków", Warszawa 1995; "Dialog muzyczny", Warszawa 2011.
Jego brat Philipp Harnoncourt jest księdzem i teologiem katolickim.
Repertuar.
Purcell, Vivaldi, Bach, Händel, Monteverdi, Rameau, Mozart, Schubert, Beethoven, Wagner, Verdi, Offenbach, Brahms, Dvořák, Bruckner, Berg, Bartók.

</doc>
<doc id="1219472" url="https://pl.wikipedia.org/wiki?curid=1219472" title="Ivan Subasić">
Ivan Subasić



</doc>
<doc id="1219474" url="https://pl.wikipedia.org/wiki?curid=1219474" title="Zaburzenia myślenia">
Zaburzenia myślenia

Zaburzenia myślenia (zaburzenia myślenia, mowy i porozumiewania się, ang. "thought disorders") – pojęcie stosowane w psychiatrii określające grupę zróżnicowanych objawów psychopatologicznych, które wyrażają się zakłóceniami myśli i wypowiedzi w różnych ich aspektach, prowadząc do ich nieadekwatności, bezproduktywności lub niekomunikatywności. Zaburzenia myślenia tradycyjne dzielone są na zaburzenia treści myślenia i zaburzenia formy myślenia, zaś te ostatnie dzielone są na zaburzenia toku myślenia oraz zaburzenia struktury i funkcji myślenia.
Należy podkreślić, że "zaburzenia myślenia" nie są jednostką nozologiczną, ani też grupą jednostek nozologicznych, jak sugerowałoby to użycie terminu "zaburzenie". Zaburzenia myślenia, jako grupa objawów, mogą występować w przebiegu wielu różnych zaburzeń psychicznych, zwłaszcza zaburzeń psychotycznych lub zaburzeń afektywnych.
Klasyfikacja zaburzeń myślenia.
Zaburzenia treści myślenia.
Do zaburzeń treści myślenia należą:
Zaburzenia formy myślenia.
W piśmiennictwie anglosaskim odpowiednikiem zaburzeń formy myślenia są terminy "formal thought disorder", "disturbances of form of thinking", rzadziej "disturbances of course of thought process". Wśród zaburzeń formy myślenia wyróżnia się dwie obszerne grupy objawów:
Zaburzenia toku myślenia.
Do zaburzeń toku myślenia należą: 
Zaburzenia struktury i funkcji myślenia.
Do zaburzeń struktury i funkcji myślenia należą: 
Niekiedy do grupy zaburzeń struktury i funkcji myślenia zalicza się także afazję – neurologiczny objaw uszkodzenia mózgu. Należy także zaznaczyć, że zakresy znaczeniowe niektórych z wymienionych terminów (określających poszczególne rodzaje zaburzeń struktury i funkcji myślenia) zachodzą na siebie, a ich zakresy znaczeniowe nie są ściśle określone. Tym niemniej, są one użyteczne, ponieważ w praktyce leczniczej pozwalają na dokładniejsze opisanie obrazu chorobowego zaburzeń psychicznych i ułatwiają przeprowadzenie diagnostyki różnicowej.

</doc>
<doc id="1219482" url="https://pl.wikipedia.org/wiki?curid=1219482" title="Józef Aleksander Miniszewski">
Józef Aleksander Miniszewski

Józef Aleksander Miniszewski (ur. 19 marca 1821 w Orchowie, zm. 2 maja 1863 w Warszawie) – publicysta i powieściopisarz, zasztyletowany w czasie powstania styczniowego przez sztyletników.
W latach 1861–1863, na łamach prasy służył piórem programowi reform margrabiego Aleksandra Wielopolskiego. 
Rodzina.
Józef Miniszewski pochodził z rodziny szlacheckiej, ojciec Józef Aleksander Miniszewski h. Topór, matka Marianna de domo Zygler h. Zagłoba. W roku 1859 poślubił w kościele św. Andrzeja w Warszawie Zofię Paulinę Bobrowską h. Bóbr. W 1860 roku przyszła na świat córka Zofia Maria Miniszewska h. Topór.
Okoliczności śmierci.
Jarosław Szarek, za Jerzym Łojkiem uważa, że Miniszewski w czasie powstania styczniowego, za służbę Moskwie i donosy, które przekazał policji uznany za zdrajcę, z wyroku władz powstańczych został zasztyletowany. Jednak wpływowy członek powstańczego Rządu Narodowego Agaton Giller, w swoim apologetycznym dziele „Historia powstania narodu polskiego” wyklucza udział Rządu Narodowego w zleceniu tego zabójstwa. Prof. Stefan Kieniewicz w biogramie Miniszewskiego w Polskim Słowniku Biograficznym przypuszcza, że za zasztyletowanie Miniszewskiego odpowiedzialni byli niżsi funkcjonariusze struktur konspiracyjnych.
Został pochowany na cmentarzu Powązkowskim (kwatera 23 wprost-1-11).

</doc>
<doc id="1219487" url="https://pl.wikipedia.org/wiki?curid=1219487" title="Autostrada A46 (Niemcy)">
Autostrada A46 (Niemcy)

Autostrada A46 (niem. "Bundesautobahn 46 (BAB 46)" także "Autobahn 46 (A46)") – autostrada w Niemczech przebiegająca na osi wschód-zachód, od skrzyżowania z drogą B221 koło Heinsbergu z przerwami do skrzyżowania z drogą B7 koło Bestwig w Nadrenii Północnej-Westfalii.

</doc>
<doc id="1219488" url="https://pl.wikipedia.org/wiki?curid=1219488" title="Jadwiga Paprocka">
Jadwiga Paprocka

Jadwiga Paprocka (ur. 12 kwietnia 1936 w Warszawie) – polska dziennikarka radiowa. 
Życiorys.
Współtworzyła audycję "Sygnały dnia", gdzie jako pierwsza w powojennej historii Polskiego Radia przygotowywała autorskie przeglądy prasy.

</doc>
<doc id="1219492" url="https://pl.wikipedia.org/wiki?curid=1219492" title="Alaa Babiker">
Alaa Babiker

Alaa Eldin Babiker Hado (ur. 16 grudnia 1984) – piłkarz sudański grający na pozycji napastnika.
Kariera klubowa.
Piłkarską karierę Babiker rozpoczął w klubie Al-Hilal Omdurman i to w jego barwach zadebiutował w pierwszej lidze sudańskiej w 2003 roku. W tamtym sezonie osiągnął swój pierwszy sukces - został mistrzem kraju, a w 2004 roku sięgnął po dublet. Wywalczenie mistrzostwa kraju powtarzał z klubem z Omdurmanu przez kolejne lata aż do roku 2006. W 2007 roku przeszedł do lokalnego rywala, Al-Merreikh, z którym został wicemistrzem kraju i zdobywał miejscowy puchar.
Kariera reprezentacyjna.
W reprezentacji Sudanu Babiker zadebiutował w 2004 roku. W 2008 roku został powołany przez selekcjonera Mohameda Abdallaha do kadry na Puchar Narodów Afryki 2008.

</doc>
<doc id="1219496" url="https://pl.wikipedia.org/wiki?curid=1219496" title="Przemysław Wójcik">
Przemysław Wójcik

Przemysław Wójcik (ur. 1931, zm. 18 stycznia 2008) – polski autor publikacji poświęconych socjologii elit władzy oraz problemom polityki społecznej, profesor zwyczajny doktor habilitowany, profesor UW, wieloletni wykładowca w Instytucie Stosowanych Nauk Społecznych, działacz ZHP, organizator życia społecznego młodzieży akademickiej.
Absolwent Szkoły Głównej Handlowej w Warszawie.

</doc>
<doc id="1219498" url="https://pl.wikipedia.org/wiki?curid=1219498" title="Kpelle">
Kpelle

Kpelle – grupa etniczna w Afryce Zachodniej, zamieszkująca głównie Liberię i południową Gwineę. Posługują się językiem kpelle z grupy mande.
Kpelle wyznają chrześcijaństwo, islam oraz tradycyjne religie animistyczne. Struktura społeczna opiera się na rodach patrylinearnych, praktykowana jest poligynia. Do tradycyjnych zajęć zalicza się rolnictwo (uprawa głównie manioku, ryżu, orzeszków ziemnych i trzciny cukrowej), w mniejszym zakresie również myślistwo i rybołówstwo, a także kowalstwo, garncarstwo i plecionkarstwo. Kpelle trudnią się także wyrobem masek.

</doc>
<doc id="1219499" url="https://pl.wikipedia.org/wiki?curid=1219499" title="Nuri Kamil al-Maliki">
Nuri Kamil al-Maliki



</doc>
<doc id="1219500" url="https://pl.wikipedia.org/wiki?curid=1219500" title="Ornela Vorpsi">
Ornela Vorpsi

Ornela Vorpsi (ur. 3 sierpnia 1968 w Tiranie) – albańska prozaiczka, malarka i fotografik, siostra rzeczniczki Demokratycznej Partii Albanii Laury Vorpsi.
Życiorys.
Studia w Instytucie Sztuk w Tiranie przerwała w 1991, uciekając z Albanii do Włoch. Zamieszkała w Mediolanie, gdzie ukończyła studia artystyczne na Accademia de Bella Arti di Brera. Od 1997 mieszka w Paryżu. Tam też ukończyła studia filozoficzne na .
Jej debiut literacki – powieść "Kraj, gdzie nigdy się nie umiera" została wydana najpierw w języku włoskim. Książka została wyróżniona kilkoma prestiżowymi włoskimi nagrodami literackimi, w tym Grinzane Cavour i . Jej kolejne powieści ukazywały się w języku francuskim lub włoskim. Album zatytułowany "Nothing obvious" (Nic oczywistego), wydany w 2001 w Zurychu zawiera zbiór aktów tworzących erotyczny autoportret autorki. Piękno i pożądanie są także wiodącym tematem w twórczości pisarki, która nie unika drastycznej krytyki społeczeństwa albańskiego i Albanii, w której dojrzewała.
Swoje prace prezentowała na wystawach we Francji, Czarnogórze, Albanii i Belgii. Mieszka w Paryżu.
W 2008 ukazała się nakładem Wydawnictwa Czarne pierwsza powieść Vorpsi w przekładzie z języka włoskiego Joanny Ugniewskiej. Kolejna "Ręka, której nie kąsasz" ukazała się w lutym 2009.

</doc>
<doc id="1219503" url="https://pl.wikipedia.org/wiki?curid=1219503" title="Egzedra">
Egzedra



</doc>
<doc id="1219504" url="https://pl.wikipedia.org/wiki?curid=1219504" title="Natalie Dessay">
Natalie Dessay

Natalie Dessay, właściwie Nathalie Dessaix (ur. 19 kwietnia 1965 w Lyonie) – francuska śpiewaczka, sopran liryczno-koloraturowy.
Odkryła swój talent wokalny podczas pobierania lekcji aktorstwa. Naukę śpiewu rozpoczęła w Conservatoire national de région de Bordeaux, a później zaangażowano ją do chóru w Tuluzie. Podczas konkursu "Les Voix Nouvelles", organizowanego przez France Télécom, otrzymała pierwszą nagrodę (Premier Prix de Concours) po czym przez rok uczyła się "Ecole d'Art Lyrique" przy Operze Paryskiej, gdzie później zaśpiewała Elizę w "Il rè pastore" Mozarta. Zdobyła także pierwszą nagrodę w Międzynarodowym Konkursie Mozartowskim w wiedeńskiej Staatsoper.
Kariera.
W kwietniu i maju 1992 roku śpiewała rolę Olimpii w "Opowieściach Hoffmanna" Offenbacha z José van Damem w reżyserii Romana Polańskiego. Odniosła w tej roli wielki sukces i od wielu lat powraca z tą rolą do Opery Paryskiej.
Występowała także w zespole Opery Wiedeńskiej jako „Blondchen” w "Uprowadzeniu z seraju" W.A. Mozarta. W grudniu 1993, poproszono ją o zastąpienie Cheryl Studer w „Opowieściach Hoffmanna” w Operze Wiedeńskiej. Jej Olympia otrzymała entuzjastyczne recenzje w prasie także od Plácido Domingo.
W październiku 1994 zadebiutowała w Metropolitan Opera rolą Fiakermilli w "Arabelli" Straussa. Powróciła tam we wrześniu 1997 jako Zerbinetta i w lutym 1998 jako Olympia.
Na festiwalu w Aix-en-Provence po raz pierwszy wykonała partię Królowej Nocy w „Czarodziejskim flecie” Mozarta.

</doc>
<doc id="1219507" url="https://pl.wikipedia.org/wiki?curid=1219507" title="Wolfgang Otto">
Wolfgang Otto

Wolfgang Gunther Klaus Otto (ur. 23 sierpnia 1911, zm. 3 grudnia 1989 w Geldern) – niemiecki zbrodniarz wojenny, członek załogi niemieckiego obozu koncentracyjnego Buchenwald oraz SS-Stabsscharführer.
Członek załogi Buchenwaldu od 1 września 1939 do kwietnia 1945 roku. Pełnił służbę kolejno jako strażnik, urzędnik rachunkowy w obozowej administracji oraz urzędnik i sierżant sztabowy komendantury. Otto koordynował masowe egzekucje przeprowadzane przez "Kommando 99". W sumie uczestniczył w przynajmniej 50 egzekucjach.
Po zakończeniu wojny Wolfgang Otto zasiadł na ławie oskarżonych w procesie załogi Buchenwaldu przed amerykańskim Trybunałem Wojskowym w Dachau i skazany został na 20 lat pozbawienia wolności. Więzienie w Landsbergu opuścił w 1952 roku. W 1985 został ponownie oskarżony, tym razem o pomocnictwo do zabójstwa Ernsta Thälmanna. W 1986 roku sąd w Krefeld skazał Otto na 4 lata więzienia, lecz w rozprawie rewizyjnej w 1988 został on uniewinniony. Zmarł w początkach grudnia 1989 roku.

</doc>
<doc id="1219509" url="https://pl.wikipedia.org/wiki?curid=1219509" title="Edwin Zoetebier">
Edwin Zoetebier

Eduard ("Edwin") Andreas Dominicus Hendricus Jozef Zoetebier (ur. 7 maja 1970 w Purmerend) – holenderski piłkarz grający na pozycji bramkarza. Od 2006 do 2008 roku grał w NAC Breda.
Przygodę z futbolem rozpoczął w 1988 roku w FC Volendam, gdzie grał przez blisko 9 lat. Później grał w barwach Sunderland, SBV Vitesse, Feyenoordu, czy też PSV Eindhoven. Z Bredą ma ważny kontrakt od 2006 roku.

</doc>
<doc id="1219510" url="https://pl.wikipedia.org/wiki?curid=1219510" title="Kosrae (grupa etniczna)">
Kosrae (grupa etniczna)

Kosrae (także: "Kusai") – grupa etniczna w Oceanii, rdzenni mieszkańcy wyspu Kosrae w Sfederowanych Stanach Mikronezji, odłam Mikronezyjczyków. W 1996 r. ich liczebność wynosiła ok. 8 tys.
Kosrae posługują się językiem kusajskim (kosrae) z grupy mikronezyjskiej oraz językiem angielskim. Wyznają głównie protestantyzm.

</doc>
<doc id="1219512" url="https://pl.wikipedia.org/wiki?curid=1219512" title="Michael Cserny">
Michael Cserny

Michael Cserny (ur. 1924, zm. ?) – SS-Schütze, zbrodniarz hitlerowski, członek załogi obozu koncentracyjnego Mauthausen-Gusen.
Obywatel czechosłowacki narodowości niemieckiej. Członek Waffen-SS od 20 lutego 1943 roku. Pełnił służbę jako strażnik w podobozie "Ebensee" od listopada 1943. Cserny zastrzelił dwóch więźniów podczas próby ucieczki z obozu.
Został skazany w procesie załogi Mauthausen-Gusen (US vs. Johann Altfuldisch i inni) przez amerykański Trybunał Wojskowy w Dachau na dożywotnie pozbawienie wolności.

</doc>
<doc id="1219513" url="https://pl.wikipedia.org/wiki?curid=1219513" title="Kusai">
Kusai



</doc>
<doc id="1219515" url="https://pl.wikipedia.org/wiki?curid=1219515" title="Ludwig Dörr">
Ludwig Dörr

Ludwig Dörr (ur. 1905, zm. ?) – zbrodniarz hitlerowski, członek załogi niemieckiego obozu koncentracyjnego Mauthausen-Gusen i SS-Rottenführer.
Członek Waffen-SS od 22 stycznia 1945. Pełnił służbę jako strażnik i urzędnik administracji obozowej w Gusen od 1 marca 1944 do 9 kwietnia 1945. Znęcał się nad więźniami.
Dörr został skazany w procesie załogi Mauthausen-Gusen (US vs. Johann Altfuldisch i inni) przez amerykański Trybunał Wojskowy w Dachau na karę śmierci. Wyrok zamieniono jednak następnie na dożywocie.

</doc>
<doc id="1219516" url="https://pl.wikipedia.org/wiki?curid=1219516" title="Tadeusz Szymanek">
Tadeusz Szymanek

Tadeusz Szymanek (ur. 25 października 1925, zm. 18 maja 2020 w Warszawie) – sędzia Sądu Najwyższego, były prezes Izby Pracy i Ubezpieczeń Społecznych SN. Członek Międzynarodowego Stowarzyszenia Ochrony Własności Intelektualnej i Przemysłowej.
Życiorys.
Od grudnia 1981 do czerwca 1990 był Prezesem Izby Pracy i Ubezpieczeń Społecznych Sądu Najwyższego.
Od października 2007 prorektor Europejskiej Wyższej Szkoły Prawa i Administracji. W latach 2002–2007 dziekan Wydziału Prawa Europejskiej Wyższej Szkoły Prawa i Administracji.
W 2003 odznaczony Krzyżem Komandorskim Orderu Odrodzenia Polski. W 2000, z żoną Zenajdą otrzymali Medal za Długoletnie Pożycie Małżeńskie.
Syn Józefa i Agnieszki, ojciec Jolanty Szymanek-Deresz, byłej posłanki i wiceprzewodniczącej SLD.
Pochowany w grobowcu rodzinnym z żoną i córką Jolantą na Cmentarzu Wojskowym na Powązkach (kwatera KII-1-1).

</doc>
<doc id="1219518" url="https://pl.wikipedia.org/wiki?curid=1219518" title="Assoc">
Assoc

assoc – polecenie służące do wyświetlania lub modyfikacji skojarzeń rozszerzeń plików, czyli mówiąc prościej pozwala sprawdzić, jaka aplikacja otwiera pliki o danym rozszerzeniu. Polecenie to należy wpisać w wierszu poleceń systemu Windows. Zazwyczaj jest nim cmd.exe, ale może też być command.com. PowerShell tego polecenia nie obsługuje.
Sposób użycia.
Aby wyświetlić wszystkie rozszerzenia trzeba wpisać:
 assoc | more
Aby sprawdzić jaki program otwiera pliki mp3 należy wpisać:
 assoc.mp3
Wyświetli (w zależności od skojarzonego programu - w tym wypadku Windows Media Player 11)
 .mp3=WMP11.AssocFile.MP3
Aby usunąć skojarzenie do pliku należy wpisać
 assoc.mp3=
Za symbolem równości musi być spacja.

</doc>
<doc id="1219521" url="https://pl.wikipedia.org/wiki?curid=1219521" title="Feliks Jusupow">
Feliks Jusupow

Feliks Feliksowicz Jusupow (ros. Фéликс Фéликсович Юсýпов) (ur. w Sankt Petersburgu, zm. 27 września 1967 w Paryżu) – rosyjski arystokrata, książę, hrabia Sumarokow-Elston, znany z udziału w zabójstwie Grigorija Rasputina. Autor książek wspomnieniowych "„Koniec Rasputina”" (1927) oraz "„Wspomnienia”" (1953).
Życiorys.
Urodził się w Pałacu Jusupowów w Sankt Petersburgu, jako młodszy syn hrabiego Feliksa Feliksowicza Sumarokow-Elston oraz księżnej Zinaidy Jusupowej. Jego matka była córką ostatniego męskiego przedstawiciela rodziny Jusupow. Aby nie dopuścić do wymarcia rodu, za zgodą cara w 1885 roku hrabia Sumarokow-Elston przyjął nazwisko żony. Jusupowie byli najbogatszym rodem w Rosji, nie dorównywała im nawet panująca rodzina Romanowów. Swój majątek pomnażali przez kilka pokoleń. Posiadali cztery pałace w Sankt Petersburgu, trzy pałace w Moskwie, 37 posiadłości w różnych częściach Cesarstwa, kopalnie węgla i rud żelaza, posiadłości ziemskie oraz fabryki, młyny zbożowe oraz pola naftowe.
Ukończył prywatne Gimnazjum Gurewicza. Po śmierci starszego brata Mikołaja w pojedynku z hrabią Arwidem Manteuffelem, stał się w 1908 roku jedynym spadkobiercą majątku Jusupów. W latach 1909-1913 studiował na Uniwersytecie Oksfordzkim, gdzie przynależał do Klubu Bullingdona.
Po powrocie do Rosji 22 lutego 1914 roku poślubił księżną krwi imperatorskiej Irinę Aleksandrowną Romanową. Z tego związku urodziło się jedyne dziecko Jusupowa - Irina. Para młoda odbyła podróż poślubną, odwiedzając Kair, Jerozolimę, Londyn oraz Bad Kissingen, gdzie przebywali w tym czasie jego rodzice. Po wybuchu I wojny światowej przebywali w Berlinie, gdzie jako poddani rosyjscy zostali zatrzymani. Irina prosiła o pomoc swoją krewną Cecylię Mecklenburg-Schwerin, aby ta interweniowała w sprawie ich powrotu do Rosji u swojego teścia, cesarza Wilhelma II. Cesarz odmówił, lecz w zamian zaoferował możliwość wyboru kraju, w którym mogliby spędzić wojnę. Wkrótce potem udało mu się przedostać do neutralnej Danii, skąd wyjechał do Finlandii i Petersburga.
Po powrocie do kraju uniknął poboru do wojska, ponieważ był jedynym synem w rodzinie, zaczął więc organizować szpital w jednym ze skrzydeł swojego pałacu nad rzeką Mojką. Pracując w szpitalu, w 1916 roku postanowił odbyć roczny kurs oficerski w Korpusie Paziów, a następnie rozpocząć służbę wojskową.
To właśnie w pałacu Jusupowów w Petersburgu dokonano zabójstwa Rasputina. Caryca Aleksandra Fiodorowna domagała się natychmiastowej egzekucji księcia bez procesu, lecz ten uniknął kary; został jedynie osadzony w areszcie domowym w swym majątku w obwodzie biełgorodzkim. Po rewolucji lutowej wrócił na krótko do Petersburga i zabrał część majątku, w tym biżuterię i dwa obrazy Rembrandta. Następnie wraz z rodziną wyjechał na Krym, skąd w 1919 roku na pokładzie brytyjskiego okrętu HMS Marlborough popłynęli z Jałty na Maltę. Stamtąd przez Włochy i Francję dotarli do Wielkiej Brytanii. W 1920 roku wrócili do Francji, gdzie spędzili resztę życia.
Na emigracji Jusupowowie założyli dom mody IRFE, który przestał istnieć w 1929 roku w czasach wielkiego kryzysu. W 1932 roku Feliks pozwał w angielskim sądzie wytwórnię Metro-Goldwyn-Mayer za przedstawienie w złym świetle jego żony Iriny w filmie "Ostatnia cesarzowa". W 1934 roku Jusupowowie otrzymali 25 tysięcy funtów odszkodowania. W czasie II wojny światowej książę odmówił poparcia nazistów oraz powrotu do ZSRR. Para książęca spędziła ze sobą całe życie. Feliks Jusupow zmarł w 1967 roku i został pochowany na rosyjskim cmentarzu w Sainte-Geneviève-des-Bois. Jego żona zmarła w 1970 roku.

</doc>
<doc id="1219522" url="https://pl.wikipedia.org/wiki?curid=1219522" title="Heinrich Giese">
Heinrich Giese

Heinrich Giese (ur. 1904, zm. ?) – zbrodniarz hitlerowski, członek załogi obozu koncentracyjnego Mauthausen-Gusen i SS-Schütze.
Członek Waffen-SS od października 1940. Pełnił służbę jako strażnik i urzędnik finansowy w obozie głównym od 1 października 1940 do 25 marca 1943. Giese miał na sumieniu morderstwa popełnione na więźniach obozu.
Giese został skazany w procesie załogi Mauthausen-Gusen (US vs. Johann Altfuldisch i inni) przez amerykański Trybunał Wojskowy w Dachau na karę śmierci. Wyrok zamieniono jednak następnie na dożywocie.

</doc>
<doc id="1219523" url="https://pl.wikipedia.org/wiki?curid=1219523" title="Jacob Lensky">
Jacob Lensky

Jacob Lensky (ur. 16 grudnia 1988 w Vancouver) czeski piłkarz kanadyjskiego pochodzenia, grający na pozycji pomocnika. Mierzy 178 cm, waży 69 kg. Gra z numerem 26. 4 września 2006 roku podpisał swój pierwszy zawodowy kontrakt z Feyenoordu, który zaczął obowiązywać od 1 stycznia 2007. Wcześniej był zawodnikiem Celticu Glasgow. W Celticu, Lensky trenował głównie z zespołami młodzieżowymi, jednak po przejściu do Feyenoordu, ówczesny trener Erwin Koeman zabrał go na zgrupowanie do Turcji gdzie przygotowywał się do rundy rewanżowej Eredivisie z pierwszym zespołem Feyenoordu. Niedługo potem zadebiutował w Eredivisie w meczu przeciwko FC Twente. W sierpniu 2008 zakończył karierę z powodów rodzinnych. Rok później postanowił wznowić karierę i 16 lipca 2009 podpisał kontrakt z FC Utrecht.
5 listopada 2009 roku zrezygnował z gry dla reprezentacji Kanady na rzecz występów w reprezentacji Czech do lat 21.

</doc>
<doc id="1219525" url="https://pl.wikipedia.org/wiki?curid=1219525" title="Herbert Grzybowski">
Herbert Grzybowski

Herbert Grzybowski (ur. 1901, zm. ?) – zbrodniarz hitlerowski, członek załogi obozu koncentracyjnego Mauthausen-Gusen i SS-Rottenführer.
Członek Waffen-SS od 30 stycznia 1945. Pełnił służbę jako strażnik w obozie Gusen od 1 sierpnia 1944 do 15 kwietnia 1945.
Grzybowski został skazany w procesie załogi Mauthausen-Gusen (US vs. Johann Altfuldisch i inni) przez amerykański Trybunał Wojskowy w Dachau na karę śmierci. Wyrok zamieniono jednak następnie na dożywocie.

</doc>
<doc id="1219526" url="https://pl.wikipedia.org/wiki?curid=1219526" title="Utalentowany pan Ripley (film)">
Utalentowany pan Ripley (film)

Utalentowany pan Ripley () – amerykański film z 1999 roku w reżyserii Anthony’ego Minghelli, będący ekranizacją powieści Patricii Highsmith z 1955 roku pod tym samym tytułem. W 1960 roku na podstawie tej samej powieści powstał już francuski film "W pełnym słońcu" w reżyserii René Clémenta z Alainem Delonem w roli głównej.
Zdjęcia do filmu były kręcone we Włoszech, m.in. w Rzymie i Wenecji.
Fabuła.
Ripley, który ma kłopoty z amerykańską policją, znajduje szansę na zmianę swojego życia dzięki niezwykłej propozycji właściciela stoczni. Ma namówić jego syna przebywającego we Włoszech, by wrócił do rodzinnego domu. Ripley zgadza się i przybywa na miejsce, udając byłego kolegę ze studiów Dickiego. Wkrótce zostają dobrymi znajomymi i wspólnie odwiedzają kluby i bawią się życiem. Niestety Dickiemu powoli nudzi się jego nowa „zabawka” i postanawia płynąć w dalszą podróż bez niego. Wywiązuje się kłótnia, podczas której dochodzi do rękoczynów. Ripley zabija przyjaciela i podszywa się pod niego, korzystając z jego bogactwa. W oszustwie może mu przeszkodzić kilka osób, między innymi Marge oraz Freddie – przyjaciel Dickiego.

</doc>
<doc id="1219528" url="https://pl.wikipedia.org/wiki?curid=1219528" title="Olimbi Velaj">
Olimbi Velaj

Olimbi Velaj - (ur. w 1971 r. w Mallakastrze) - albańska poetka i dziennikarka. 
Życiorys.
W 1996 ukończyła studia filologiczne na Uniwersytecie w Elbasanie, a następnie antropologiczne na Uniwersytecie Sofijskim. W roku 1999 była jedną z sygnatariuszek petycji przeciwko bombardowaniu Jugosławii przez samoloty NATO. Pisze artykuły do wielu czasopism albańskich (Ballkan, Gazeta Metropol). Jako dziennikarka uczestniczy w międzynarodowych projektach dotyczących zwalczania handlu ludźmi. 
W 1998 roku wydała tomik poezji "Çastet vdesin nën akrepa oresh" (Chwile, które znikają pod wskazówkami czasu). Pięć lat później ukazał się nakładem wydawnictwa Aleph drugi tomik jej utworów: "Qenia pasdite" (Popołudniowa egzystencja) w wersji dwujęzycznej (albańsko-angielskiej). W 2005 r. reprezentowała Albanię na Międzynarodowym Festiwalu Poezji w rumuńskim Curtea de Argeș, gdzie nominowano ją do Nagrody Bałkańskiej.
Kieruje katedrą literatury na Wydziale Pedagogicznym Uniwersytetu Aleksandër Moisiu w Durrësie.

</doc>
<doc id="1219530" url="https://pl.wikipedia.org/wiki?curid=1219530" title="Paul Gützlaff">
Paul Gützlaff

Paul Gützlaff (ur. 1914, zm. ?) – zbrodniarz hitlerowski, członek załogi obozu koncentracyjnego Mauthausen-Gusen i SS-Schütze.
Członek Waffen-SS od stycznia 1940. Pełnił służbę jako strażnik w podobozie "Gusen" od lata 1940 do 25 marca 1943. Gützlaff został skazany w procesie załogi Mauthausen-Gusen (US vs. Johann Altfuldisch i inni) przez amerykański Trybunał Wojskowy w Dachau na dożywotnie pozbawienie wolności.

</doc>
<doc id="1219531" url="https://pl.wikipedia.org/wiki?curid=1219531" title="Standard (system przeciwlotniczy)">
Standard (system przeciwlotniczy)



</doc>
<doc id="1219534" url="https://pl.wikipedia.org/wiki?curid=1219534" title="Dariusz Czajka">
Dariusz Czajka

Dariusz Krzysztof Czajka (ur. 1961, zmarł 19 marca 2021) – doktor nauk prawnych, sędzia, adwokat, nauczyciel akademicki, specjalista w zakresie prawa handlowego, logiki oraz prawa upadłościowego i naprawczego.
Życiorys.
W 1980 ukończył XI Liceum Ogólnokształcące im. Mikołaja Reja w Warszawie, a w 1985 studia na Wydziale Prawa i Administracji Uniwersytetu Warszawskiego.
W 2002 obronił na Uniwersytecie im. Adama Mickiewicza w Poznaniu pracę doktorską pt. "Układ w postępowaniu układowym". Został profesorem nadzwyczajnym Europejskiej Wyższej Szkoły Prawa i Administracji i jej prorektorem ds. kształcenia. Objął stanowisko prezesa Oddziału w Warszawie Zrzeszenia Prawników Polskich.
Był sędzią sądów powszechnych: wydziału antymonopolowego oraz upadłościowego (przewodniczący wydziału upadłościowego sądu rejonowego dla m.st. Warszawy).
W 2004 sędzia Dariusz Czajka stanął przed sądem dyscyplinarnym pod pięcioma zarzutami związanymi z prowadzonym przez niego postępowaniem upadłościowym spółki Eko-Mysiadło:
Sąd dyscyplinarny I instancji orzekł wobec Dariusza Czajki karę dyscyplinarną przeniesienia na inne stanowisku służbowe stwierdzając w uzasadnieniu, że obwiniony dopuścił się kumoterstwa. Podległemu mu syndykowi Krzysztofowi Piskorskiemu postawiono zarzuty karne. Sprawa była przedmiotem interpelacji poselskich.
W toku postępowania dyscyplinarnego Dariusz Czajka zrzekł się urzędu. Mimo to, w marcu 2005 Sąd Najwyższy podtrzymał w przeważającej części orzeczenie sądu I instancji, uniewinnił obwinionego jedynie od zarzutu związanego z akceptowaniem sytuacji, w której syndyk był pracownikiem wierzyciela.
W 2006 roku Dariusz Czajka ubiegał się o wpis na listę radców prawnych. Wyrokiem z dnia 6 grudnia 2006 r. Wojewódzki Sąd Administracyjny w Warszawie utrzymał w mocy uchwały organów samorządu radcowskiego odmawiające mu wpisu na listę stwierdzając, że były sędzia nie ma nieskazitelnego charakteru niezbędnego do wykonywania zawodu prawnika. Rok później Naczelny Sąd Administracyjny podtrzymał wyrok sądu administracyjnego pierwszej instancji oraz wyrażoną w nim ocenę kwalifikacji moralnych byłego sędziego. W 2011 uzyskał wpis na listę adwokatów, otworzył następnie własną kancelarię adwokacką . Pochowany na cmentarzu Bródnowskim (kwatera 114U-3-4).

</doc>
<doc id="1219536" url="https://pl.wikipedia.org/wiki?curid=1219536" title="Diego Biseswar">
Diego Biseswar

Diego Sander Bisewar (ur. 8 marca 1988 w Amsterdamie) – piłkarz holdenderski grający na pozycji ofensywnego pomocnika. Od 2016 jest graczem PAOK FC.
Życiorys.
Biseswar jest wychowankiem DWS, gdzie grał od szóstego roku życia. Bardzo szybko został wypatrzony przez scoutów Ajaksu Amsterdam. W 2002 roku przeszedł do Feyenoordu, a w 2005 podpisał kontrakt zawodowy. W sezonie 2006/07 został wypożyczony do innego holenderskiego klubu Heracles Almelo. Rozegrał tam 26 spotkań zdobywając dwa gole. W 2008 na pół roku wypożyczono go do De Graafschap. Po wypożyczeniu wrócił do Feyenoordu i był członkiem szerokiego składu drużyny. W trakcie sezonu 2008/09 został graczem podstawowego składu, a za swoją dobrą postawę (7 goli w lidze) podpisał kontrakt, wiążący go z Feyenoordem do 2012 roku, mimo propozycji gry w Ajaksie i Valencii. W latach 2012–2016 grał w tureckim Kayserisporze. Z kolei latem 2016 przeszedł do PAOK FC.

</doc>
<doc id="1219538" url="https://pl.wikipedia.org/wiki?curid=1219538" title="Zygfryd Linda">
Zygfryd Linda

Zygfryd Linda (ur. 19 października 1920 w Gdyni, zm. 1 lipca 1943 w Poznaniu) – polski instruktor harcerski, członek Głównej Kwatery Szarych Szeregów.
Był synem Józefa (ceramika) i Salomei z Czartowskich. Kształcił się w Szamotułach, gdzie ukończył szkołę powszechną i I Gimnazjum Klasyczne im. Piotra Skargi. Od czasów gimnazjalnych należał do harcerstwa. Po maturze (1938) podjął studia na Wydziale Medycznym Uniwersytetu Poznańskiego, ale naukę przerwał mu wybuch wojny. Zimą 1940/1941 przeniósł się do Warszawy, gdzie razem z bratem Alfonsem włączył się do pracy konspiracyjnej w otoczeniu naczelnika Szarych Szeregów Floriana Marciniaka.
Przez pewien czas był odpowiedzialny za szkolenie motorowe Szarych Szeregów na terenie Warszawy, potem stanął na czele służby wywiadu ofensywnego „Wiss” („Wywiad, Informacja Szarych Szeregów”) w Głównej Kwaterze; pozyskiwane informacje o ruchach wojsk niemieckich przekazywał do Oddziału II Komendy Głównej Armii Krajowej. Od jesieni 1942 był wizytatorem Polski Zachodniej, tj. chorągwi Szarych Szeregów z siedzibą na terenach włączonych do Rzeszy – pomorskiej, poznańskiej, łódzkiej, zagłębiowskiej, śląskiej. Odbył kilka ryzykownych misji wizytacyjnych. Wiosną 1943 został aresztowany przez gestapo w Poznaniu, gdzie po ciężkich przesłuchaniach, następnie prowadzonych na Szucha w Warszawie i ponownie w Poznaniu, zmarł w więzieniu w Forcie VII. 
Pośmiertnie otrzymał stopień harcmistrza.

</doc>
<doc id="1219540" url="https://pl.wikipedia.org/wiki?curid=1219540" title="Wybory parlamentarne na Wyspach Owczych w 2008 roku">
Wybory parlamentarne na Wyspach Owczych w 2008 roku

Wybory parlamentarne na Wyspach Owczych, 2008 odbyły się 19 stycznia 2008. Udział w nich wzięło 31 112 osób na 34 835 uprawnionych do głosowania (frekwencja 89,3%). Zaskoczeniem może być zwiększenie liczby miejsc w parlamencie z 32 na 33, przez co Partia Centralna i Partia Niepodległościowa mogły dostać po jednym głosie więcej, na czym ucierpiała Partia Socjaldemokratyczna, która straciła jednego członka Løgtingu. Liczba kobiet w farerskim parlamencie wzrosła do siedmiu.
Wybory parlamentarne podobnie jak w poprzednich latach, nie wyłoniły wyraźnego zwycięzcy. Partia, która zdobyła najwięcej głosów ma ich zaledwie 23,3%. Przez taki układ liderzy partii, wchodzących w dawną koalicję mają podjąć decyzję o tym czy dojdzie do dalszej współpracy Partii Unii, Partii Demokratycznej oraz Partii Ludowej.
Niedługo przed wyborami, w roku 2007, przegłosowano nowy system elekcji. Zrezygnowano z siedmiu okręgów wyborczych i obliczono następnie liczbę mandatów metodą d'Hondta dla sumy wszystkich głosów z całego archipelagu Wysp Owczych.
Wyniki.
Pogrubione partie postanowiły stworzyć koalicję większościową. Republika dostała większość ministerstw. Jednym z punktów umowy koalicyjnej jest spisanie konstytucji Wysp Owczych, która zostanie poddana referendum w 2010 roku. Niedługo jednak nowa koalicja się rozpadła, prace nad referendum wstrzymano i wrócił stary układ sił w parlamencie (koalicja SaF, JF i FF).
Wyniki w większych miejscowościach.
Wyniki wyborów w miejscowościach, które w roku 2008 miały więcej niż 1000 mieszkańców:

</doc>
<doc id="1219541" url="https://pl.wikipedia.org/wiki?curid=1219541" title="Kiksja">
Kiksja

Kiksja, lnica ("Kickxia" ) – rodzaj roślin z rodziny babkowatych. Obejmuje 24 gatunki. Rośliny te występują w południowej i środkowej Europie, w północnej i północno-wschodniej Afryce (w tym na Wyspach Zielonego Przylądka, Wyspach Kanaryjskich, na wschodzie po Kenię na południu), w południowo-zachodniej Azji (po Kazachstan, Kirgistan i Pakistan na wschodzie). W Polsce rosną dwa gatunki jako zadomowione antropofity: kiksja oszczepowata "K. elatine" i kiksja zgiętoostrogowa "K. spuria". 
Niektóre gatunki z tego rodzaju są chwastami upraw, w tym lokalnie bardzo uciążliwymi.
Systematyka.
Rodzaj z plemienia "Antirrhineae" z rodziny babkowatych "Plantaginaceae". Takie ujęcie systematyczne rodzaju obowiązuje we współczesnych systemach (kolejnych aktualizacjach systemu APG), podczas gdy w popularnych systemach klasyfikacyjnych XX wieku rodzaj zaliczany był zwykle do szeroko wówczas ujmowanych trędownikowatych "Scrophulariaceae". W niektórych ujęciach włączane są tu gatunki z rodzaju "Nanorrhinum" .

</doc>
<doc id="1219548" url="https://pl.wikipedia.org/wiki?curid=1219548" title="International Alphabet of Sanskrit Transliteration">
International Alphabet of Sanskrit Transliteration

International Alphabet of Sanskrit Transliteration (IAST) (pol. Międzynarodowy Alfabet Transliteracji Sanskrytu) – powszechnie stosowana metoda transliteracji, która pozwala na jednoznaczne transliterowanie tekstów indyjskich, w Polsce zwana przez indologów „transliteracją naukową”.
Historia.
IAST jest oparty na standardzie przyjętym przez Międzynarodowy Kongres Orientalistów w Atenach w 1912, wywodzącym się ze standardu przyjętego w 1898 podczas Międzynarodowego Kongresu Orientalistów w Genewie. Pozwala na jednoznaczą transliterację pisma dewanagari oraz innych indyjskich alfabetów np: śarada, czyli konwersję grafemiczną. Jest zarazem wierną transkrypcją fonetyczną języków indyjskich - oddaje nie tylko fonemy sanskrytu, ale zasadniczo pozwala na fonetyczne przypisanie znaczeń każdej literze (np. visarga ḥ, która jest alofonem r i s).
Romanizacja Biblioteki Narodowej w Kalkucie, która zmierza do latynizacji wszystkich pism indyjskich, jest rozwinięciem IAST.
IAST jest najpopularniejszym systemem transliterowania sanskrytu i pali. Często używany w specjalistycznych publikacjach na temat języków i literatur starożytnych Indii (jak klasycznego sanskrytu), a także na temat większości języków średnioindyjskich (np. języka pali) i nowoindyjskich (np. języka hindi). Jest także stosowana publikacjach fachowych dotyczących indyjskich religii czy filozofii, klasycznej literatury itp. Szeroka dostępność czcionek Unicode wpływa na coraz częstsze używanie IAST w tekstach elektronicznych.
Na Zachodzie (Wielka Brytania i USA, Francja, Niemcy, Włochy) jest stosowana obecnie niemal powszechnie w publikacjach na temat literatury, kultury, sztuki, filozofii i religii Indii, nawet w przeznaczonych dla masowego odbiorcy. Niestety, w Polsce stosowana jest niemal wyłącznie w publikacjach specjalistycznych, a w publikacjach popularnych panuje wielki chaos – spowodowany trwającym od 1957 r. sporem indologów o tzw. „polską transkrypcję pism indyjskich” i istnieniem kilku „szkół” transkrypcji.
IAST – tabela konwersji znaków (sanskryt i hindi).
Wykaz znaków IAST (małe i duże litery - choć pismo devanagari nie rozróżnia małych i wielkich liter), ich odpowiedniki w devanagari i wartości fonetyczne w Międzynarodowym Alfabecie Fonetycznym. Uwaga: 
między sanskrytem a językiem hindi występują niewielkie różnice
fonologiczne:
Porównanie z ISO 15919.
IAST jest częścią ISO 15919. Istnieje pięć wyjątków, w których standard ISO używa innych znaków niż IAST ze względu na to, że obejmuje też współczesne języki indyjskie.

</doc>
<doc id="1219550" url="https://pl.wikipedia.org/wiki?curid=1219550" title="Sęk (ujednoznacznienie)">
Sęk (ujednoznacznienie)

Osoby o nazwisku Sęk:
Osoby o pseudonimie "Sęk":

</doc>
<doc id="1219552" url="https://pl.wikipedia.org/wiki?curid=1219552" title="Kickxia">
Kickxia



</doc>
<doc id="1219555" url="https://pl.wikipedia.org/wiki?curid=1219555" title="HTLV 1 i 2">
HTLV 1 i 2



</doc>
<doc id="1219557" url="https://pl.wikipedia.org/wiki?curid=1219557" title="Kiksja oszczepowata">
Kiksja oszczepowata

Kiksja oszczepowata ("Kickxia elatine" (L.) Dumort.) – gatunek rośliny należący w zależności od ujęcia taksonomicznego do rodziny trędownikowatych, przetacznikowatych lub babkowatych. Inna nazwa zwyczajowa: lnica oszczepowata. Pochodzi z Afryki Północnej, obszarów Azji o tropikalnym klimacie oraz Europy południowej i środkowej. We florze Polski antropofit zadomowiony. Rośnie głównie na zachód od linii Wisły.
Biologia i ekologia.
Roślina jednoroczna. Rośnie na polach i ugorach. Kwitnie od lipca do października. Gatunek charakterystyczny związku "Caucalidion lappulae i zespołu "Kickxietum spuriae".
Zagrożenia i ochrona.
Roślina umieszczona na Czerwonej liście roślin i grzybów Polski (2006) w grupie gatunków wymierających, krytycznie zagrożonych (kategoria zagrożenia E). W wydaniu z 2016 roku otrzymała kategorię VU (narażony).

</doc>
<doc id="1219561" url="https://pl.wikipedia.org/wiki?curid=1219561" title="Kiksja zgiętoostrogowa">
Kiksja zgiętoostrogowa

Kiksja zgiętoostrogowa ("Kickxia spuria" (L.) Dumort.) – gatunek rośliny należący w zależności od ujęcia taksonomicznego do rodziny trędownikowatych, przetacznikowatych lub babkowatych. Inna nazwa zwyczajowa: lnica zgiętoostrogowa. We florze Polski antropofit zadomowiony, archeofit.
Rozmieszczenie geograficzne.
Występuje w zachodniej i południowej Europie oraz północnej Afryce. W Polsce po 1980 r. znana z dwóch stanowisk: Szczepanowice k. Wrocławia i Krzanowice k. Opola.
Biologia i ekologia.
Roślina jednoroczna. Jest chwastem pól uprawnych przywiązanym do rędzin. Gatunek charakterystyczny zespołu "Kickxietum spuriae".
Zagrożenia i ochrona.
Roślina umieszczona na Czerwonej liście roślin i grzybów Polski (2006) w grupie gatunków wymierających, krytycznie zagrożonych (kategoria zagrożenia E). W wydaniu z 2016 roku otrzymała kategorię CR (krytycznie zagrożony).
Znajduje się także w Polskiej Czerwonej Księdze Roślin w kategorii CR (krytycznie zagrożony).

</doc>
<doc id="1219562" url="https://pl.wikipedia.org/wiki?curid=1219562" title="Elīna Garanča">
Elīna Garanča

Elīna Garanča (ur. 16 września 1976 w Rydze) – łotewska mezzosopranistka.
Życiorys.
Jest córką i uczennicą Anity Garančy, profesor w Łotewskiej Akademii Muzycznej i Łotewskiej Akademii Kultury (jest to jedyna łotewska uczelnia kształcąca aktorów i reżyserów, jedyna w Rydze oferująca kierunek studiów „język i kultura polska”, utrzymuje ona także kontakty z Polską), pedagoga wokalnego w Łotewskiej Operze Narodowej oraz na kursach mistrzowskich o międzynarodowym zasięgu (m.in. w Rydze i Wiedniu). Studia śpiewu na Łotewskiej Akademii Muzycznej rozpoczęła w roku 1996. Kontynuowała studia w Wiedniu oraz w Stanach Zjednoczonych (z Virginią Zeani). Profesjonalną karierę zaczęła w "Südthüringisches Staatstheater", w Meiningen, później pracowała w Operze Frankfurckiej (Frankfurt nad Menem). W roku 1999 wygrała Mirjam Helin International Singing Competition w Helsinkach.
Przełom w międzynarodowej karierze Elīny nastąpił w roku 2003 na Salzburger Festspiele, gdzie wystąpiła jako Annio w operze W.A. Mozarta "Łaskawość Tytusa". Od tamtej pory zaczęła otrzymywać prestiżowe propozycje i występowała między innymi w Operze Wiedeńskiej (2004), Paryżu (2005) czy Metropolitan Opera w Nowym Jorku (2008), gdzie w 2010 roku zaśpiewała tytułową rolę w "Carmen" Georges'a Bizeta.
Odznaczona łotewskim Orderem Trzech Gwiazd III Klasy (2016).

</doc>
<doc id="1219563" url="https://pl.wikipedia.org/wiki?curid=1219563" title="Elina Garanca">
Elina Garanca



</doc>
<doc id="1219564" url="https://pl.wikipedia.org/wiki?curid=1219564" title="Pump Up the Valuum">
Pump Up the Valuum

Pump Up the Valuum to ósmy album studyjny punkowej grupy NOFX. Płyta została opublikowana w roku 2000 przez wytwórnię Epitaph.
Lista utworów.
Wszystkie utwory autorstwa Fat Mike'a

</doc>
<doc id="1219566" url="https://pl.wikipedia.org/wiki?curid=1219566" title="Przegląd Albański">
Przegląd Albański

Przegląd Albański – wydawane w Katowicach przez Śląską Agencję Prasową czasopismo poświęcone historii i kulturze Albanii i Kosowa. Redaktorem naczelnym pisma był Jerzy Wiśniewski. Czasopismo ukazywało się nieregularnie, choć w stopce redakcyjnej było określane jako rocznik. Pismo nie miało stałego zespołu redakcyjnego, a autorami tekstów byli zarówno hobbyści, interesujący się Albanią, jak też specjaliści, którzy w swojej pracy naukowej stykają się z problematyką albańską. 
Ukazały się cztery numery pisma:
PA był związany z Towarzystwem Polsko-Albańskim, działającym w Polsce i publikował materiały odnoszące się do działalności tego stowarzyszenia. Istotną rolę odgrywałą też promocja Albanii od strony turystycznej i reklama polskich firm, działających na rynku albańskim. PA był ilustrowany – okładka kolor, artykuły opatrzone czarno-białymi fotografiami. Format A-5. Od nr. 4 zawierał streszczenia artykułów w języku albańskim. Od 2001 pismo się nie ukazuje.

</doc>
<doc id="1219574" url="https://pl.wikipedia.org/wiki?curid=1219574" title="Badanie płynu owodniowego">
Badanie płynu owodniowego



</doc>
<doc id="1219575" url="https://pl.wikipedia.org/wiki?curid=1219575" title="Spiennes">
Spiennes

Spiennes – wioska w gminie Mons w prowincji Hainaut w Belgii. Znana przede wszystkim ze znajdujących się tam kopalni krzemienia z okresu neolitu. Zostały one wpisane na listę światowego dziedzictwa UNESCO jako "największe i najstarsze zgrupowanie starożytnych kopalni w Europie, ukazujące poziom ludzkiego rozwoju technicznego".

</doc>
<doc id="1219580" url="https://pl.wikipedia.org/wiki?curid=1219580" title="Tasklist">
Tasklist

Tasklist – polecenie wyświetlające listę procesów uruchomionych na komputerze lokalnym lub zdalnym. Pozwala je segregować według określonych filtrów i zapisywać do plików
Przykłady użycia.
 tasklist /svc &gt; c:\nazwa.txt
 tasklist /fi "memusage gt 300"
 tasklist /fi "memusage gt 3000" /fi "memusage lt 7000" /fo list &gt; c:\nazwa.txt
Spowoduje to zapisanie (do pliku c:\nazwa.txt) w postaci listy zadań które zabierają więcej pamięci niż 3000 kB, a mniej niż 7000 kB.

</doc>
<doc id="1219581" url="https://pl.wikipedia.org/wiki?curid=1219581" title="Atmosphere">
Atmosphere



</doc>
<doc id="1219583" url="https://pl.wikipedia.org/wiki?curid=1219583" title="Robert Henri">
Robert Henri

Robert Henri (ur. 25 czerwca 1865 w Cincinnati, Ohio, Stany Zjednoczone, zm. 12 lipca 1929 w Nowym Jorku) – amerykański malarz realista.
Życiorys.
W 1886 r. podjął studia w Pennsylvania Academy of the Fine Arts w Filadelfii u Thomasa Pollocka Anshutza. W 1888 r. wyjechał do Paryża, by podjąć studia w Académie Julian, do Stanów Zjednoczonych powrócił w 1891 r. Był popularnym i wpływowym nauczycielem New York School of Art. Jego uczniami byli m.in. George Wesley Bellows (1882-1925), Edward Hopper (1882-1967) i Rockwell Kent (1882-1971) czy Stuart Davis (1892-1964).
Henri przeciwstawiał się akademizmowi, był zwolennikiem naturalistycznego przedstawiania życia codziennego. Jest uważany za założyciela Ashcan School, artystycznego ruchu w realistycznym malarstwie amerykańskim. W 1923 wydał książkę "The Art Spirit", która zdobyła uznanie w środowiskach artystycznych.

</doc>
<doc id="1219584" url="https://pl.wikipedia.org/wiki?curid=1219584" title="Kołobok">
Kołobok

Kołaczyk (Колобок, "Kołobok") – postać fikcyjna ze wschodniosłowiańskiej bajki opartej na folklorze ludowym, a także tytuł tejże bajki. Nazwa bohatera pochodzi od jego okrągłego kształtu. Kołobok to ożywiony bochen chleba, wypieczony przez dziadka i babcię, który ucieka im ze stołu, by zwiedzać świat. W czasie swej wędrówki spotyka kolejno zająca, wilka i niedźwiedzia. Każde z tych zwierząt chce go zjeść, lecz Kołobok opowiada swoją historię: że uciekł najpierw dziadkowi i babci, potem kolejnym napotkanym zwierzętom, a na koniec dodaje: "Tobie też ucieknę!", i ucieka, tocząc się. Dopiero lisowi udaje się przechytrzyć Kołobka: udając, że nie słyszy jego słów, namawia go, by się wtoczył na jego język, po czym zjada go. 
Podobny motyw zna także folklor angielski, istnieje w nim opowieść o ożywionym chlebie "The Gingerbread Man".
Etymologia.
Pochodzenie słowa kolobok nie zostało ostatecznie wyjaśnione, zaproponowano następujące wersje :
Pochodzenie obrazu.
Baśnie o podobnej fabule istnieją w wielu krajach rolniczych: amerykański „Gingerbread Man”, angielski „Johnny Donut”, podobne historie występują w baśniach skandynawskich, niemieckich, uzbeckich, tatarskich .
Nikita Tołstoj uważał, że baśń o Kołoboku ma związek z tekstami o „cierpieniu” żyta, konopi i lnu, w których są one uczłowieczane i opisane w ich przemianie w określony produkt — chleb, sukno. W takich opowieściach roślina jest cięta, bita cepami, pieczona w piecu itp., co dodaje jej siły. Według archaicznych wierzeń opis procesu tworzenia czegoś ma magiczną zdolność ochrony przed siłami zła, burzami, grzmotami i śmiertelnym nieszczęściem. Opis Stożek jego wyglądu chroni go przed bestiami. Tołstoj utożsamił Koloboka z ostatnim dzieckiem pary, które według wierzeń posiada nadprzyrodzone zdolności uzdrawiania, ochrony przed czarami, przyzywania i odpędzania deszczu .

</doc>
<doc id="1219594" url="https://pl.wikipedia.org/wiki?curid=1219594" title="Cieśnina Bonifacio">
Cieśnina Bonifacio



</doc>
<doc id="1219597" url="https://pl.wikipedia.org/wiki?curid=1219597" title="Raytheon RIM-156 Standard Missile-2ER Block IV">
Raytheon RIM-156 Standard Missile-2ER Block IV



</doc>
<doc id="1219598" url="https://pl.wikipedia.org/wiki?curid=1219598" title="MPEG4">
MPEG4



</doc>
<doc id="1219599" url="https://pl.wikipedia.org/wiki?curid=1219599" title="Vincenzo Scifo">
Vincenzo Scifo



</doc>
<doc id="1219600" url="https://pl.wikipedia.org/wiki?curid=1219600" title="Sokół-Elektromis Pniewy">
Sokół-Elektromis Pniewy



</doc>
<doc id="1219602" url="https://pl.wikipedia.org/wiki?curid=1219602" title="Prognozowanie analogowe">
Prognozowanie analogowe

Prognozowanie analogowe – metoda prognozowania przyszłości danej zmiennej poprzez użycie informacji o zachowaniu innej zmiennej, której zmiany w czasie są podobne ale nierównoczesne.
Jeśli zmienna prognozowana i zmienne wykorzystane do predykcji są tego samego typu i mają tego samego typu miana, to mamy do czynienia z prognozowaniem na podstawie zmiennych jednoimiennych, w przeciwnym wypadku jest to prognozowanie na podstawie zmiennych różnoimiennych.
Metody analogii:
Stosuje się następujące kryteria podobieństwa:
Podane kryteria mają zastosowanie dla w przypadku prognoz ilościowych.

</doc>
<doc id="1219604" url="https://pl.wikipedia.org/wiki?curid=1219604" title="Alberto Suppici">
Alberto Suppici

Alberto Horacio Suppici pseudonim "il Profesor" (ur. 20 listopada 1898 w Colonia del Sacramento, zm. 21 czerwca 1981 w Montevideo), urugwajski trener piłkarski.
Szkoleniowiec mistrzów świata z 1930. Tuż przed finałami wyrzucił z zespołu - za naruszenie dyscypliny - bramkarza Andrésa Mazaliego, dwukrotnego mistrza olimpijskiego. W rodzinnej miejscowości znajduje się stadion jego imienia.

</doc>
<doc id="1219606" url="https://pl.wikipedia.org/wiki?curid=1219606" title="Misja na Marsa">
Misja na Marsa

Misja na Marsa (ang. "Mission to Mars") – amerykański film fantastycznonaukowy z 2000 roku.
Inspiracją dla powstania filmu była formacja skalna Marsjańska Twarz odkryta przez sondę Viking 1 w 1976 roku.
Fabuła.
Film ukazuje lot na Marsa w 2020 roku. Podczas badania obszaru Marsa – Cydonii, astronauci znajdują dziwną górę, na której szczycie widzą dziwny twór. Jadą tam i podczas badania nadciąga wielka wichura, która zabija prawie całą załogę. Jeden z astronautów ocalał i wysyła wiadomość o katastrofie do Międzynarodowej Stacji Kosmicznej. Stacja postanawia wysłać kolejną grupę astronautów z misją ratunkową na Marsa.
Odbiór.
Według Zygmunta Kałużyńskiego reżyser przekroczył w tym filmie granicę śmieszności. Mimo że w pierwszej części obrazu dobrze zrekonstruowano autentyzm podróży kosmicznej, to jednak w finał sprawia duży zawód. Film był według niego symboliczny dla zapaści ówczesnego kina sf.

</doc>
<doc id="1219607" url="https://pl.wikipedia.org/wiki?curid=1219607" title="Porozumienie z Camp David">
Porozumienie z Camp David

Porozumienie z Camp David – umowa międzynarodowa między Izraelem, reprezentowanym przez premiera Menachema Begina i Egiptem, reprezentowanym przez prezydenta Anwara Sadata, podpisane 17 września 1978 roku, po 12 dniach tajnych negocjacji prowadzonych w rządowym ośrodku wypoczynkowym Stanów Zjednoczonych w Camp David. Dwa izraelsko-egipskie porozumienia zostały podpisane w Białym Domu w obecności prezydenta Jimmy’ego Cartera. Doprowadziły one do zawarcia w 1979 traktatu pokojowego pomiędzy Izraelem a Egiptem.
Wprowadzenie.
10 listopada 1977 egipski prezydent Anwar Sadat ogłosił gotowość do rozpoczęcia negocjacji pokojowych z Izraelem, a następnie w dniach 19–21 listopada jako pierwszy arabski przywódca przyjechał z oficjalną wizytą dyplomatyczną do Izraela. Doszło do przełomowego spotkania z premierem Beginem i historycznego przemówienia w Knesecie. Egipt w zamian za wycofanie wojsk izraelskich zaproponował Izraelowi bezpieczeństwo i pokój. 25 grudnia 1977 Menachem Begin przyjechał z oficjalną wizytą dyplomatyczną do Egiptu. Rozpoczęto oficjalne pokojowe negocjacje pomiędzy Izraelem a Egiptem.
Na czele izraelskiego zespołu negocjacyjnego stał Elijjahu Ben Elisar.
Rozmowy.
W dniach 5–17 września 1978 roku odbyły się rozmowy pokojowe Menachema Begina z Anwarem Sadatem w rezydencji amerykańskich prezydentów Camp David. W rozmowach uczestniczył amerykański prezydent Jimmy Carter.
Zawarte porozumienia.
18 września 1978 podpisano dwa izraelsko-egipskie porozumienia:
Zawarte porozumienia były powiązane z gwarancjami Stanów Zjednoczonych udzielenia Izraelowi i Egiptowi wielomiliardowych dotacji. Egipt od 1979 do 1997 otrzymywał 2 mld USD rocznie. Dodatkową pomocą była modernizacja egipskich sił zbrojnych, które stały się jednymi z największych na Bliskim Wschodzie. Natomiast Izrael otrzymywał 3 mld USD rocznie. Dodatkową pomoc stanowiło wybudowanie przez Stany Zjednoczone dwóch baz sił powietrznych na pustyni Negew.
Konsekwencje.
Proces pokojowy spotkał się z oburzeniem państw arabskich, których przedstawiciele (Algieria, Jemen, Libia, Syria i Organizacja Wyzwolenia Palestyny) spotkali się 24 września 1978 w Damaszku. Postanowiono wówczas zerwać stosunki dyplomatyczne i gospodarcze z Egiptem. Miała być to forma ukarania Egiptu za politykę pojednania z Izraelem. Następnie w listopadzie 1978 ministrowie państw arabskich na konferencji w Bagdadzie ustalili szczegółową listę sankcji gospodarczych, które miały zostać nałożone na Egipt w razie zawarcia pokoju z Izraelem.
16 grudnia 1978 Menachem Begin i Anwar Sadat otrzymali Pokojową Nagrodę Nobla.
26 marca 1979 w Waszyngtonie nastąpiło podpisanie traktatu pokojowego pomiędzy Izraelem a Egiptem, jednak pełna normalizacja stosunków izraelsko-egipskich nastąpiła w lutym 1980, kiedy oba państwa wymieniły się ambasadorami. W marcu 1980 uruchomiono regularne połączenia lotnicze.

</doc>
<doc id="1219608" url="https://pl.wikipedia.org/wiki?curid=1219608" title="Remigiusz Szczęsnowicz">
Remigiusz Szczęsnowicz

Remigiusz Olgierd Szczęsnowicz (ur. 2 stycznia 1923 w Piotrkowie Trybunalskim, zm. 7 stycznia 2008) – polski dziennikarz, publicysta i tłumacz, żołnierz AK, członek I Wileńskiej Brygady ”Juranda”, więzień obozów pracy, w tym Kaługi.
Był kierownikiem Domów Kultury na Targówku i Starym Mieście w Warszawie, potem pracował w redakcji "Sztandaru Młodych" (1956-1961), Agencji Publicystyczno-Informacyjnej API (1961-1969), Agencji Robotniczej (1969-1971 sekretarz redakcji, 1971-1976 korespondent w Moskwie), tygodniku "Przyjaźń" (1977-1983). W dorobku miał reportaże, korespondencje, felietony poświęcone życiu Warszawy i zagadnieniom kulturalnym.
Pochowany 18 stycznia 2008 r. na cmentarzu Bródnowskim w Warszawie w kwaterze 43 H, rząd 1, grób 17.

</doc>
<doc id="1219609" url="https://pl.wikipedia.org/wiki?curid=1219609" title="Filippino Lippi">
Filippino Lippi

Filippino Lippi (ur. 15 kwietnia 1457 w Prato, zm. 20 kwietnia 1504 we Florencji) – włoski malarz epoki quattrocenta.
Swoją twórczość rozwijał pod wpływem linearnego stylu Sandro Botticellego, w którego pracowni przebywał w latach 1470—72. Po skończeniu nauki i wstąpieniu do cechu św. Łukasza ulegał wpływom innych artystów — umbryjskich i flamandzkich (np. w "Wizji św. Bernarda", 1486). Nawiązywał także do sztuki Domenica Ghirlandaio ("Spotkanie Joachima z Anną", 1497) oraz swego ojca Filippa Lippi, który zmarł kiedy Filippino miał 12 lat. Jego pierwszym dziełem, którego datowanie pozostaje bez wątpliwości, jest "Zwiastowanie" skomponowane na dwóch tondach (1483—84, Museo Civico, San Gimignano); pierwszym dużym zamówieniem natomiast było ukończenie cyklu fresków w kaplicy Brancaccich rozpoczętego przez Masaccia i Masolina.
W 1486 artysta rozpoczął prace nad kolejnymi freskami, tym razem w kaplicy Carafów rzymskiego bazyliki Najświętszej Maryi Panny powyżej Minerwy (ukończone w 1493). Pobyt w Rzymie wykorzystał także na studiowanie sztuki antycznej.
W 1496 roku Filippo Lippi zrealizował zamówienie dla kościoła San Donato w Scopeto na obraz ołtarzowy "Pokłon trzech króli". Dzieło to miało zastąpić nigdy nieukończony obraz Leonarda da Vinci. Kompozycja nawiązuje w pewnym stopniu do dzieła mediolańskiego mistrza, ale jest to raczej tradycyjne przedstawienie tematu. Natłok osób, ruchliwość, bogactwo szczegółów niweczą czytelność kompozycji Leonarda.
Wszystkie freski w kaplicy Strozzich we florenckim kościele Santa Maria Novella są autorstwa Filippino Lippiego, który ukończył dzieło w 1502 roku. Z prawej strony umieszczona została scena ze św. Filipem: "Cud przed ołtarzem Marsa", a nad nią w lunecie: "Ukrzyżowanie św. Filipa". Lewa strona poświęcona jest św. Janowi Ewangeliście: "Wskrzeszenie Druzjany". Nad tą sceną przedstawione zostały tortury zadawane św. Janowi. Sklepienie dekorują postaci ze Starego Testamentu: Adam, Noe, Abraham i Jakub.

</doc>
<doc id="1219610" url="https://pl.wikipedia.org/wiki?curid=1219610" title="Fillippino Lippi">
Fillippino Lippi



</doc>
<doc id="1219611" url="https://pl.wikipedia.org/wiki?curid=1219611" title="Kanka">
Kanka

Kanka – plastikowa, gumowa lub metalowa rurka stosowana w medycynie, służąca jako końcówka przyrządów do wykonywania irygacji jelit lub pochwy. Z jednej strony miękko zakończona w celu łatwego wprowadzania do jam ciała, z drugiej strony ma najczęściej gwint służący do podłączenia z gruszką lub kroplówką. Kanka doodbytnicza ma pojedynczy, centralny otwór na końcu, podczas gdy kanka służąca do irygacji pochwy ma otwory umiejscowione po bokach rurki. Istnieją również specjalne nadmuchiwane kanki, umożliwiające rozluźnianie zwieracza odbytu podczas irygacji, wykorzystywane do praktyk seksualnych, jak np. BDSM.

</doc>
<doc id="1219612" url="https://pl.wikipedia.org/wiki?curid=1219612" title="Zygmunt Halka">
Zygmunt Halka

Zygmunt Halka (ur. 6 lutego 1933 w Poznaniu, zm. 9 stycznia 2008 w Józefowie koło Otwocka) – polski fotografik, tłumacz, podróżnik i żeglarz, pionier wykorzystania elektroniki w muzealnictwie. Był autorem pierwszych widowisk typu „światło i dźwięk” w Wilanowie i Malborku.
Absolwent Politechniki Warszawskiej i Studium Dziennikarskiego Uniwersytetu Warszawskiego. Wieloletni działacz Spółdzielni Mieszkaniowej „Nowe Miasto”. W latach 1950–1954 był lekkoatletą (skok wzwyż) w barwach AZS Poznań, następnie w AZS Warszawa (1955–1960).
Pochowany został 16 stycznia 2008 na cmentarzu w Józefowie.

</doc>
<doc id="1219614" url="https://pl.wikipedia.org/wiki?curid=1219614" title="Andrzej Fedorowicz (działacz opozycyjny)">
Andrzej Fedorowicz (działacz opozycyjny)

Andrzej Fedorowicz (ur. 24 marca 1954, zm. 17 stycznia 2008) – polski plastyk, działacz opozycji antykomunistycznej, organizator akcji ulicznych, twórca II Programu Radia „Solidarność” oraz współtwórca niezależnych mediów w Polsce.
Życiorys.
Pracę w podziemnej prasie rozpoczął w 1982 w jednej z filii „Tygodnika Wojennego”, początkowo jako drukarz, a następnie organizator druku. Do jego zasług należy zorganizowanie grupy fotografików odpowiedzialnych za przygotowanie diapozytywów na potrzeby „Tygodnika Wojennego”. Podjął się także szkolenia fotografików w tym w zakresie poligrafii. Od jesieni 1983, pełnił funkcję szefa techniki „Tygodnika Wojennego”. Odpowiedzialny był między innymi za funkcjonowanie centralnej drukarni „Tygodnika Wojennego” oraz organizację druku. Był twórcą II Programu Radia „Solidarność” dla którego wykonał także nadajniki. Organizator różnych akcji w tym między innymi zagłuszanie pasma telewizyjnego nadajnikiem radiowym o dużej mocy. Na potrzeby „Tygodnika Wojennego” skonstruował offset poligraficzny. Założyciel i w latach 1984–1990 kierownik organizacyjny wielonakładowego tygodnika ogólnokrajowego „Przegląd Wiadomości Agencyjnych”.
Był kawalerem Krzyża Oficerskiego Orderu Odrodzenia Polski przyznanego mu postanowieniem Prezydenta RP Lecha Kaczyńskiego z 17 października 2007. Dekoracji 24 października 2007 dokonał w imieniu prezydenta, jego doradca Jan Olszewski.
Pochowany na cmentarzu Powązkowskim w Warszawie (kwatera 347-5-6).

</doc>
<doc id="1219615" url="https://pl.wikipedia.org/wiki?curid=1219615" title="The Witcher">
The Witcher



</doc>
<doc id="1219616" url="https://pl.wikipedia.org/wiki?curid=1219616" title="Ştefan Niculescu">
Ştefan Niculescu

Ştefan Niculescu (ur. 31 lipca 1927, zm. 22 stycznia 2008) – rumuński kompozytor i pedagog muzyczny, dyrektor dorocznego Międzynarodowego Tygodnia Nowej Muzyki w Bukareszcie. Od 1996 roku członek Akademii Rumuńskiej. 
Studiował w latach 1941–1946 na Królewskiej Akademii Muzycznej w Bukareszcie, w latach 1946–1950 w Instytucie Politechnicznym oraz w latach 1951–1957 na Uniwersytecie Muzycznym (UM) w Bukareszcie. Był profesorem kompozycji i analizy muzycznej UM w Bukareszcie oraz wykładowcą na Sorbonie w 1992 r., i w tym samym roku na kursach w Darmstadt w Niemczech. 

</doc>
<doc id="1219620" url="https://pl.wikipedia.org/wiki?curid=1219620" title="Układ zaćmieniowy">
Układ zaćmieniowy



</doc>
<doc id="1219623" url="https://pl.wikipedia.org/wiki?curid=1219623" title="Gwiazda zmienna nieregularna">
Gwiazda zmienna nieregularna

Gwiazda zmienna nieregularna – gwiazd zmiennych, wykazująca znaczne zmiany jasności w nieregularnych odstępach czasu.
Wśród tych ciał niebieskich można wyróżnić gwiazdy, których zmiany jasności mają charakter wybuchowy (np. układy kataklizmiczne), oraz wolno pulsujące gwiazdy (do tej grupy należą niektóre olbrzymy i nadolbrzymy).

</doc>
<doc id="1219626" url="https://pl.wikipedia.org/wiki?curid=1219626" title="Gwiazdy zmienne nieregularne">
Gwiazdy zmienne nieregularne



</doc>
<doc id="1219627" url="https://pl.wikipedia.org/wiki?curid=1219627" title="Układ zmienny zaćmieniowy">
Układ zmienny zaćmieniowy



</doc>
<doc id="1219628" url="https://pl.wikipedia.org/wiki?curid=1219628" title="Manfred Mann Chapter Three (album)">
Manfred Mann Chapter Three (album)

Manfred Mann Chapter Three – album nagrany pomiędzy czerwcem a październikiem 1969 r. przez grupę Manfred Mann Chapter Three i wydany w listopadzie tego samego roku.
Historia i charakter albumu.
W czerwcu 1969 r. rozwiązała się grupa Manfred Mann, po prawie 6 latach pełnych sukcesów.
Jeszcze w czerwcu Manfred Mann i Mike Hugg sformowali nową grupę, która przyjęła nazwę Manfred Mann Chapter Three. Grupa w krótkim czasie wydała dwa albumy, które – według słów muzyków – zawierały taką muzykę, jaką naprawdę zawsze chcieli grać.
Muzycy odeszli więc od popu, który grali od czasu do czasu w przeszłości i wkroczyli na teren jazzrocka i rocka progresywnego. Niektórzy słyszą także w tej muzyce zapowiedź hardrocka.

</doc>
<doc id="1219630" url="https://pl.wikipedia.org/wiki?curid=1219630" title="Manfred Man Chapter Three">
Manfred Man Chapter Three



</doc>
<doc id="1219633" url="https://pl.wikipedia.org/wiki?curid=1219633" title="David Preston">
David Preston

David Preston – kanadyjski ekonomista i dyplomata, były ambasador Kanady w Polsce.
Jest absolwentem studiów ekonomicznych na Uniwersytecie Kolumbii Brytyjskiej w Vancouver. W 1972 wstąpił do służby dyplomatycznej. Pracował na placówkach w Dżakarcie, Akrze i Canberze. W centrali w Ottawie pełnił funkcje m.in. dyrektora ds. stosunków ekonomicznych z krajami rozwijającymi się oraz dyrektora ds. stosunków transgranicznych z USA.
W latach 1999–2002 był wysokim komisarzem w Bangladeszu. Następnie w latach 2002–2003 odpowiadał za stosunki z krajami Europy Wschodniej, zaś w 2003 objął funkcję dyrektora generalnego ds. Europy Środkowej, Wschodniej i Południowej. Od 2006 pracował na placówce w Warszawie. W 2009 roku zastąpił go na stanowisku ambasadora Daniel Costello.

</doc>
<doc id="1219634" url="https://pl.wikipedia.org/wiki?curid=1219634" title="Seler">
Seler



</doc>
<doc id="1219635" url="https://pl.wikipedia.org/wiki?curid=1219635" title="R32">
R32



</doc>
<doc id="1219636" url="https://pl.wikipedia.org/wiki?curid=1219636" title="Nikołaj Pankratow">
Nikołaj Pankratow

Nikołaj Władimirowicz Pankratow (ros. Николай Владимирович Панкратов, ur. 23 grudnia 1982 w Swierdłowsku) – rosyjski biegacz narciarski, srebrny i brązowy medalista mistrzostw świata.
Zdobył brązowy medal w sztafecie 4 x 10 km podczas mistrzostw świata w Oberstdorfie, a dwa lata później, na mistrzostwach świata w Sapporo wraz z kolegami wywalczył w tej samej konkurencji srebrny medal. Jego najlepszym indywidualnym wynikiem olimpijskim jest 18. miejsce w biegu na 50 km stylem dowolnym na igrzyskach w Turynie. Najlepsze wyniki w Pucharze Świata osiągnął w sezonie 2006/2007, kiedy to zajął 16. miejsce w klasyfikacji generalnej.
W styczniu 2011 r. został zdyskwalifikowany na 2 lata za przewożenie sprzętu do transfuzji krwi, przy zawodniku znaleziono także Actovegin, którego stosowanie przez sportowców jest zakazane.

</doc>
<doc id="1219637" url="https://pl.wikipedia.org/wiki?curid=1219637" title="Seler błotny">
Seler błotny



</doc>
<doc id="1219639" url="https://pl.wikipedia.org/wiki?curid=1219639" title="Apium repens">
Apium repens



</doc>
<doc id="1219640" url="https://pl.wikipedia.org/wiki?curid=1219640" title="Seler węzłobaldachowy">
Seler węzłobaldachowy



</doc>
<doc id="1219643" url="https://pl.wikipedia.org/wiki?curid=1219643" title="Apium nodiflorum">
Apium nodiflorum



</doc>
<doc id="1219644" url="https://pl.wikipedia.org/wiki?curid=1219644" title="Seler zwyczajny">
Seler zwyczajny



</doc>
<doc id="1219647" url="https://pl.wikipedia.org/wiki?curid=1219647" title="Maria Celeste (ujednoznacznienie)">
Maria Celeste (ujednoznacznienie)

Maria Celeste to także:
oraz:

</doc>
<doc id="1219651" url="https://pl.wikipedia.org/wiki?curid=1219651" title="Viktor Korger">
Viktor Korger

Viktor Korger (ur. 1903, zm. ?) – zbrodniarz hitlerowski, członek załogi obozu koncentracyjnego Mauthausen-Gusen i SS-Rottenführer.
Członek Waffen-SS od 22 stycznia 1945. Pełnił służbę jako strażnik w podobozach Mauthausen – "St. Georgen" i "Gusen" od 1 września 1944 do 30 kwietnia 1945. Korger bił więźniów i zastrzelił przynajmniej jednego jeńca radzieckiego.
Korger został skazany w procesie załogi Mauthausen-Gusen (US vs. Johann Altfuldisch i inni) przez amerykański Trybunał Wojskowy w Dachau na karę śmierci. Wyrok zamieniono jednak następnie na dożywocie.

</doc>
<doc id="1219653" url="https://pl.wikipedia.org/wiki?curid=1219653" title="Seler wodny">
Seler wodny



</doc>
<doc id="1219654" url="https://pl.wikipedia.org/wiki?curid=1219654" title="Apium inundatum">
Apium inundatum



</doc>
<doc id="1219656" url="https://pl.wikipedia.org/wiki?curid=1219656" title="Helosciadium inundatum">
Helosciadium inundatum



</doc>
<doc id="1219657" url="https://pl.wikipedia.org/wiki?curid=1219657" title="Markkleeberg">
Markkleeberg

Markkleeberg – miasto w Niemczech, w kraju związkowym Saksonia, w okręgu administracyjnym Lipsk, w powiecie Lipsk (do 31 lipca 2008 w powiecie Leipziger Land), nad rzeką Pleiße, ok. 7 km na południe od Lipska.
Demografia.
Na dzień 31 sierpnia 2007 roku miasto liczyło 24 030 mieszkańców, 31 grudnia tego samego roku liczba ta zmalała do 24 021, natomiast 31 grudnia 2009 liczba mieszkańców wynosiła 24 254.

</doc>
<doc id="1219658" url="https://pl.wikipedia.org/wiki?curid=1219658" title="Ferdinand Lappert">
Ferdinand Lappert

Ferdinand Lappert (ur. 1903, zm. ?) – zbrodniarz hitlerowski, członek załogi obozu koncentracyjnego Mauthausen-Gusen i SS-Sturmmann.
Niemiec sudecki. Do Waffen-SS przeniesiono go 31 stycznia 1945 z Luftwaffe. Pełnił służbę jako strażnik w obozie Gusen od września 1944 do 9 kwietnia 1945. Zastrzelił jednego więźnia podczas próby ucieczki, a dwóch innych zakatował na śmierć kolbą karabinu.
Lappert został skazany w procesie załogi Mauthausen-Gusen (US vs. Johann Altfuldisch i inni) przez amerykański Trybunał Wojskowy w Dachau na karę śmierci. Wyrok zamieniono jednak następnie na dożywocie.

</doc>
<doc id="1219659" url="https://pl.wikipedia.org/wiki?curid=1219659" title="Valerio Checchi">
Valerio Checchi

Valerio Checchi (ur. 3 kwietnia 1980 w Subiaco) – włoski biegacz narciarski, zwycięzca zawodów Pucharu Świata w Canmore (2008).

</doc>
<doc id="1219660" url="https://pl.wikipedia.org/wiki?curid=1219660" title="Paul Gutzlaff">
Paul Gutzlaff



</doc>
<doc id="1219661" url="https://pl.wikipedia.org/wiki?curid=1219661" title="Paul Guetzlaff">
Paul Guetzlaff



</doc>
<doc id="1219662" url="https://pl.wikipedia.org/wiki?curid=1219662" title="Ludwig Dorr">
Ludwig Dorr



</doc>
<doc id="1219663" url="https://pl.wikipedia.org/wiki?curid=1219663" title="Ludwig Doerr">
Ludwig Doerr



</doc>
<doc id="1219664" url="https://pl.wikipedia.org/wiki?curid=1219664" title="Josef Mayer">
Josef Mayer

Josef Mayer (ur. 1925, zm. ?) – SS-Schütze, Zbrodniarz hitlerowski, członek załogi obozu koncentracyjnego Mauthausen-Gusen.
Obywatel jugosłowiański narodowości niemieckiej. Członek Waffen-SS od maja 1942 roku. Od 13 lipca 1942 do 9 kwietnia 1945 roku pełnił służbę jako strażnik w "Wiener-Neudorf" i "Ebensee", podobozach KL Mauthausen. Zamordował jednego z więźniów podczas próby ucieczki.
Josef Mayer został skazany w procesie załogi Mauthausen-Gusen (US vs. Johann Altfuldisch i inni) przez amerykański Trybunał Wojskowy w Dachau na dożywotnie pozbawienie wolności.

</doc>
<doc id="1219667" url="https://pl.wikipedia.org/wiki?curid=1219667" title="Wilhelm Mack">
Wilhelm Mack

Wilhelm Mack (ur. 1908, zm. ?) – zbrodniarz hitlerowski, członek załogi obozu koncentracyjnego Mauthausen-Gusen i SS-Unterscharführer (nr identyfikacyjny w SS: 246875).
Członek Waffen-SS od listopada 1939. Pełnił służbę jako strażnik i kierownik komanda wieźniarskiego w obozie Gusen od 8 stycznia 1940 do maja 1945. Mack zastrzelił dwóch więźniów podczas próby ucieczki, a wielu innych bił za drobne przewinienia.
Wilhelm Mack został skazany w procesie załogi Mauthausen-Gusen (US vs. Johann Altfuldisch i inni) przez amerykański Trybunał Wojskowy w Dachau na karę śmierci. Wyrok zamieniono jednak następnie na dożywocie.

</doc>
<doc id="1219668" url="https://pl.wikipedia.org/wiki?curid=1219668" title="Ian Forsyth">
Ian Forsyth

Ian Forsyth (ur. 1947 w Perth) – australijski dyplomata, ambasador Australii w Polsce i w Czechach z siedzibą w Warszawie w latach 2005–2008.
Pochodzi z Perth. Jest absolwentem ekonomii na Uniwersytecie Australii Zachodniej. W latach 1976–1977 pracował w sekretariacie OECD w Paryżu. Następnie pełnił szereg funkcji w australijskim Ministerstwie Spraw Zagranicznych i Handlu. Od 1984 do 1988 przebywał jako radca handlowy na placówce w Waszyngtonie, a następnie wrócił do pracy w centrali w Canberze. W latach 1998–2001 był ambasadorem w Turcji, a potem do 2005 stałym przedstawicielem przy OECD. Od czerwca 2005 był ambasadorem w Polsce, w lipcu 2008 zastąpiła go Ruth Pearce.

</doc>
<doc id="1219669" url="https://pl.wikipedia.org/wiki?curid=1219669" title="Scott Phillips">
Scott Phillips

Thomas Scott "Flip" Philips (ur. 22 lutego 1973 w Jackson, Mississippi) – perkusista zespołów Alter Bridge i Creed.
Philips zaczął grać na perkusji już w wieku 18 lat, ale rozwijał się także w kierunku klawiszowca. Na wydanej przez Creed płycie "Weathered", Philips grał nie tylko na perkusji ale, także na keybordzie.
Muzyk jest endroserem instrumentów firm Drum Workshop, Vic Firth, Evans i Zildjian.

</doc>
<doc id="1219670" url="https://pl.wikipedia.org/wiki?curid=1219670" title="Adolf Rutka">
Adolf Rutka

Adolf Rutka (ur. 1913, zm. ?) – niemiecki zbrodniarz hitlerowski, członek załogi obozu koncentracyjnego Mauthausen-Gusen.
Członek Waffen-SS od października 1941. Pełnił służbę najpierw jako strażnik w Gusen od stycznia 1942 do grudnia 1943. Rutka powrócił do tego obozu 17 listopada 1944 i do maja 1945 był strażnikiem odpowiedzialnym za psy strażnicze. Znęcał się nad wieźniami.
Rutka został skazany w procesie załogi Mauthausen-Gusen (US vs. Johann Altfuldisch i inni) przez amerykański Trybunał Wojskowy w Dachau na karę śmierci. Wyrok zamieniono jednak następnie na dożywocie.

</doc>
<doc id="1219671" url="https://pl.wikipedia.org/wiki?curid=1219671" title="Barbara Travis">
Barbara Travis

Barbara Travis (ur. 1959 w Adelaide) – australijska brydżystka, wielokrotna reprezentantka kraju. Jest właścicielką niewielkiego klubu brydżowego w Adelajdzie.
W klasyfikacji World Bridge Federation ma tytuł "World Master".

</doc>
<doc id="1219674" url="https://pl.wikipedia.org/wiki?curid=1219674" title="Platerów (stacja kolejowa)">
Platerów (stacja kolejowa)

Platerów – stacja kolejowa w Platerowie, w województwie mazowieckim, w Polsce. 
W roku 2017 stacja obsługiwała 50–99 pasażerów na dobę.

</doc>
<doc id="1219678" url="https://pl.wikipedia.org/wiki?curid=1219678" title="Powstanie Bołotnikowa">
Powstanie Bołotnikowa

Powstanie Bołotnikowa – powstanie chłopów, Kozaków i mieszczan pod wodzą Iwana Bołotnikowa, które miało miejsce w carskiej Rosji w latach 1606–1607.
Powstanie wybuchło po śmierci cara Dymitra Samozwańca I. Po zamordowaniu Dymitra i masakrze Polaków w Moskwie, w mieście doszło do wybuchu zamieszek, które z trudem stłumiono. Śmierć Dymitra nie przyczyniła się jednak do zapewnienia stabilizacji w kraju. Nowym carem 29 maja 1606 roku obwołano kniazia Wasyla Iwanowicza Szujskiego, który jednak nie cieszył się dużym poparciem ludności. Przeciwnicy Szujskiego posłużyli się osobą Dymitra I, spekulując na temat jego cudownego ocalenia. Starali się robić wszystko, aby storpedować działania Szujskiego, mające na celu utrwalenie jego władzy w Moskwie. Wiara w ocalenie Dymitra pchnęła ludność prowincji do kolejnych wystąpień. Powstanie stopniowo ogarnęło całą Siewierszczyznę, rozszerzając się na inne rejony kraju. 
Główna bazą powstańców stało się miasto Putywl. Na czele armii powstańczej składającej się z dworian, dzieci bojarskich, strzelców, Kozaków i chłopów stanął Iwan Isajewicz Bołotnikow. Powstańcy głosili hasła oddania ludowi ziemi i bogactw należących do bojarów oraz planowali osadzić na tronie rosyjskim tzw."dobrego cara". Chłopom obiecano wolność osobistą oraz wyrównanie krzywd.
Po początkowych sukcesach powstańców, nieporozumienia w kręgach dowódczych, spowodowały przejście na stronę Szujskiego części oddziałów dowodzonych przez Prokopa Lapunowa i Istoma Paszkowa. Wydarzenie to było przyczyną klęski powstańców w bitwie pod Moskwą w dniu 12 grudnia 1606 roku. Na początku 1607 roku Bołotnikow pomimo że wspierali go Kozacy dońscy i wołżańscy, poniósł szereg klęsk w bitwach. Powstanie wygasało, a wraz z momentem pojawienia się na arenie osoby podającej się za Dymitra Samozwańca II (lipiec 1607), rozpoczęła się II Dymitriada. 

</doc>
<doc id="1219686" url="https://pl.wikipedia.org/wiki?curid=1219686" title="Maria Celeste">
Maria Celeste

Maria Celeste, właściwie "Virginia Gamba", (ur. 16 sierpnia 1600 roku, zm. ok. roku 1634) – córka Galileusza i Mariny Gamby. Była najstarszą z trójki rodzeństwa: miała siostrę Livię i brata Vincenzio.
Ponieważ była nieślubnym dzieckiem kobiety z pospólstwa i naukowca wywodzącego się ze zubożałego rodu nie miała szans na małżeństwo. Nie pobierała też nauki w szkołach, lecz to ojciec uczył ją pisania, łaciny i podstaw nauk ścisłych. Podróżowała wraz z ojcem aż do osiągnięcia wieku potrzebnego do wstąpienia do nowicjatu. Wstąpiła do zakonu klarysek w klasztorze położonym niedaleko Florencji, gdzie spędziła większość swojego życia, ślubując nigdy nie opuszczać jego murów.
Zachowało się sto kilkadziesiąt listów, które Maria Celeste napisała do ojca. Można jednak przypuszczać, że było ich znacznie więcej. Na ich podstawie wiadomo, że była wybitnie uzdolniona. W zakonie była aptekarką, intendentką, muzykiem, prowadziła korespondencję zakonu, a także interesowała się astronomią i dysputami filozoficznymi. Prowadziła interesy ojca oraz komentowała głośne w całej Italii jego sprawy. Doradzała ojcu, a także przedstawiała mu swoje poglądy. Aż do swojej śmierci pozostawała osobą najbliższą Galileuszowi.
Maria Celeste zmarła młodo, jeszcze za życia swojego ojca. Po śmierci Galileusza została potajemnie przeniesiona do jego grobu.
Upamiętnienie.
Międzynarodowa Unia Astronomiczna imieniem Marii Celeste nazwała jeden z kraterów uderzeniowych na Wenus.

</doc>
<doc id="1219705" url="https://pl.wikipedia.org/wiki?curid=1219705" title="Zaburzenia myśli">
Zaburzenia myśli



</doc>
<doc id="1219706" url="https://pl.wikipedia.org/wiki?curid=1219706" title="Zaburzenia myślenia i mowy">
Zaburzenia myślenia i mowy



</doc>
<doc id="1219708" url="https://pl.wikipedia.org/wiki?curid=1219708" title="Myśli natrętne">
Myśli natrętne



</doc>
<doc id="1219713" url="https://pl.wikipedia.org/wiki?curid=1219713" title="Die Flippers">
Die Flippers

Die Flippers – zespół muzyczny z Niemiec, laureaci wielu nagród i zdobywcy wielu złotych oraz platynowych płyt w branży muzycznej.
Biografia zespołu.
Utworzony został w roku 1964 pod nazwą pierwotną Dancing Band, by po roku działalności przemianować swą nazwę na Dancing Show Band.
W tym czasie trzon zespołu tworzyli : Manfred Durban (perkusja, trąbka), Claus Backhaus (gitara, saksofon), Franz Halmich (organy, saksofon), Manfred Mössner (gitara), Manfred Hehl (elektrobasy) i Hans Springer (banjo, trąbka). W krótkim czasie z zespołu odszedł Hans Springer, a w jego miejsce do zespołu dołączył Bernd Hengst (gitara, śpiew).
Początkowo zespół grywał w weekendy i powoli aczkolwiek systematycznie zdobywał w regionie coraz większą renomę i rozgłos.W roku 1966 następuje kolejna rotacja w zespole. Manfreda Mössnera zastępuje Roland Bausert (gitara, śpiew), natomiast w roku 1967 do zespołu dołączył Olaf Malolepski (gitara, śpiew).W tym składzie zespół staje się coraz bardziej znany w kraju, dostaje też coraz więcej ofert i jest częściej zapraszany przez organizatorów różnorakich imprez. Grywają w rozmaitych dyskotekach, salach tanecznych, na dużych uroczystościach.
Początki zdobycia większej sławy jako zespół datowane są na rok 1969. Wtedy to Bernd Hengst wraz z Franzem Halmichem skomponowali piosenkę pt. „"Weine nicht, kleine Eva"“, którą to nagrali na singlu pod nową już nazwą zespołu „The Flippers“.Piosenka ta stała się sensacją i z wielkim powodzeniem była prezentowana w radio i telewizji. To zaowocowało tym, że TV ZDF zaprasza ich do programu, a sukces w telewizji przysparza jeszcze większą rzeszę fanów dla tego zespołu. Do dziś piosenka ta jest jednym z najpopularniejszych przebojów piosenki niemieckiej.
Kolejny singiel „"Nur mit dir allein"“ nie zyskał już takiej popularności, za to trzeci, wydany w 1970 roku pt. "Sha La La, I Love You", stał się kolejnym, dużym przebojem. W tym samym też roku Die Flippers wydali swoją pierwszą płytę długogrającą „DIE FLIPPERS”.
Grupa po odniesieniu sukcesu w następujących latach wydała wiele utworów i płyt długogrających. Rozpoczęła koncerty w kraju i w sąsiednich państwach, zyskując za granicą coraz bardziej sławę zespołu grającego „dla wszystkich”. Sukcesy grupy awansowały ich do grupy największych sław zespołów lat 70.Końcówka lat 70. doprowadza do spadku notowań zespołu. Najpierw w roku 1974 grupę opuścił Claus Backhaus, z końcem roku 1979 z zespołu odchodzi Roland Bausert.
W zespole następuje kryzys w twórczości, skutkiem czego spada sprzedaż płyt, mimo to zespół nie załamuje się i nadal koncertuje w południowych landach Niemiec. W zespole dochodzi do korekt w składzie. Do grupy dołącza nowy piosenkarz Albin Berger (gitara, śpiew). Zmienił się też zespół producentów, a zostali nimi Mick Hannes i Walter Gerke.W roku 1984 - dwaj kolejni członkowie zespołu opuszczają grupę - Albin Bucher i Franz Halmich.
Dopiero od roku 1986 wykrystalizowała się skład grupy. Trio występuje do dziś: Bernd Hengst, Olaf Malolepski i Manfred Durban .
Od tego czasu grupa zdobywała coraz większą popularność czego skutkiem była złota płyta za podwójny singiel „"Auf rote Rosen fallen Tränen"“ i „"Ein kleines Lied vom Sonnenschein"“, a piosenka „"Auf rote Rosen fallen Tränen"“ urosła do miana wielkiego hitu roku.Wraz z tą piosenką, dla zespołu Die Flippers nastały lepsze czasy. Zespół wystąpił w programie telewizyjnym „Hitparade” stacji ZDF, a w roku 1987 Radio Benelux wręcza im "Złoty mikrofon” Kolejne wielkie przeboje i występy w radio i telewizji przyniosły grupie wiele przebojów i złotych płyt.
Rok 1988 to okres, w którym Die Flippers wyruszyło na swoje pierwsze, wielkie tournée. Ich hit ""Arrivederci, Ciao, Amor"” zdobywa rzeszę fanów i kolejną złotą płytę.Od tego czasu następują cykliczne, coroczne podróże artystyczne. Największy koncert jaki Die Flipers wykonało w 2004 roku miało miejsce w hali Westfalenhalle w Dortmundzie dla 15.000 słuchaczy.
Grupa w roku 1994 nakręciła dla stacji ZDF specjalne videoprogramy o sobie, przeplatane śpiewanymi swoimi przebojami. Gospodynią tych programów była znana w Niemczech Marlene Charell. Takie programy były nagrywane w specjalnych miejscach, m.in. na Majorce (1994), w Wenecji (1996), na Lazurowym Wybrzeżu (1998) i w Monako (1998).
W roku 1999 nakręcono film fabularny o zespole pt. „"In Tach, Herr Doktor"“, a zespół występował „na żywo“ w scenerii ogrodowego przyjęcia. Podczas tej transmisji przekroczona została kolejna bariera oglądalności telewidzów w Niemczech (ponad 6 mln).
Początek nowego tysiąclecia to kolejne pasmo sukcesów zespołu i zdobywanie nowych złotych płyt. Odbywają wiele koncertów, zostają zapraszani do różnych programów, imprez kulturalnych, odbywają następne koncerty.
W roku 2004 grupa Die Flippers świętowała swój jubileusz 35-lecia pracy artystycznej. Z tej okazji odbyli kolejne tournée po miastach.Podróżują przez całe Niemcy i występują w największych halach: Kölnarena w Kolonii, Colorline Arena Hamburgh, König-Pilsener-Arena w Oberhausen, Schleyerhalle w Stuttgarcie, Olympiahalle w Monachium.
Die Flippers są najbardziej znaną grupą muzyczną w krajach niemieckojęzycznych. Swoją popularność zdobyli i zdobywają również poza granicami i jako goście często występują w licznych show programach z udziałem znanych gości.
W roku 2005 wydana została płyta DVD z muzykalną podróżą przez 35-lecie trwania zespołu, która to ze swoimi wielkimi przebojami osiągnęła status platynowej płyty.

</doc>
<doc id="1219718" url="https://pl.wikipedia.org/wiki?curid=1219718" title="Iwan Wowczuk (wojskowy)">
Iwan Wowczuk (wojskowy)

Iwan Wowczuk ps. "Hrab" (ur. 1887 we wsi Laszki Górne koło Mikołajowa, zm. 10 sierpnia 1955 w ZSRR) – ukraiński działacz nacjonalistyczny i wojskowy.
W latach 1914-1915 był sierżantem armii austro-węgierskiej, w 1915 dostał się do niewoli rosyjskiej, przebywał w obozie jenieckim w Turkiestanie do 1918.
W latach 1918-1919 był dowódcą baterii artylerii polowej Ukraińskiej Armii Halickiej w stopniu chorążego. Wzięty do niewoli przez wojska polskie, przebywał w polskim obozie jenieckim w latach 1919-1920.
Był referentem organizacyjno-mobilizacyjnym OUN-B w powiecie Bóbrka (od 1943 do kwietnia 1944), następnie dowódcą sotni UPA "Lwy II" (kwiecień-maj 1944) i dowódcą sotni UPA "Lwy III" (maj-czerwiec 1944).
Wzięty do niewoli sowieckiej, zmarł w łagrze "Dubrawłag".

</doc>
<doc id="1219723" url="https://pl.wikipedia.org/wiki?curid=1219723" title="David DeCoteau">
David DeCoteau

David DeCoteau (ur. 5 stycznia 1962 w Portland) – amerykański reżyser, scenarzysta, producent filmowy, aktor; twórca horrorów, uważany za jednego z najmniej ambitnych filmowców Hollywoodu.
Biogram.
Na swoim koncie reżyserskim DeCoteau ma między innymi realizację dreszczowca "Final Stab" (2001), filmu, mającego być sequelem kultowego "Krzyku", który w ostateczności został wypuszczony na rynek wideofoniczny. Także do dystrybucji video trafiły trzy kolejne filmy z serii zapoczątkowanej przez DeCoteau'a "Przymierze" ("The Brotherhood", 2001) oraz "Więzienie śmierci" ("Prison of the Dead", 2000). David DeCoteau pisze również scenariusze do telewizyjnych horrorów, które następnie reżyseruje – tak powstał chociażby film "House of Usher" (2008).
DeCoteau jest gejem. W większości jego współcześnie powstających filmów przewijają się motywy homoerotyczne.

</doc>
<doc id="1219724" url="https://pl.wikipedia.org/wiki?curid=1219724" title="José Luis Garcés">
José Luis Garcés

José Luis „Pistolero” Garcés Rivera (ur. 9 maja 1981 roku w La Chorrera) – piłkarz reprezentacji Panamy. Występuje na pozycji napastnika.
José Luis Garcés w reprezentacji Panamy rozegrał ponad 60 spotkań, w których strzelił ponad 20 goli. W lidze panamskiej zadebiutował w 1999 roku w Club Independiente. Grał w takich klubach jak: Club Atlético Independiente, Sporting San Miguelito, Árabe Unido Colón, San Francisco FC, Club Nacional de Football, CF Os Belenenses oraz CSKA Sofia.

</doc>
<doc id="1219729" url="https://pl.wikipedia.org/wiki?curid=1219729" title="Maria Celeste (krater wenusjański)">
Maria Celeste (krater wenusjański)

Maria Celeste – krater uderzeniowy na planecie Wenus, o średnicy 97,5 km, położony na współrzędnych 23,4° szerokości północnej i 140,4° długości wschodniej.
Decyzją Międzynarodowej Unii Astronomicznej w 1991 roku został nazwany imieniem Marii Celeste, córki Galileusza.

</doc>
<doc id="1219730" url="https://pl.wikipedia.org/wiki?curid=1219730" title="Tina Fey">
Tina Fey

Tina Fey (ur. 18 maja 1970 w Upper Darby w stanie Pensylwania) – amerykańska aktorka i scenarzystka, trzykrotnie nagrodzona Złotym Globem za serial "Rockefeller Plaza 30".
Z uwagi na jej fizyczne podobieństwo do republikańskiej kandydatki na wiceprezydenta USA Sary Palin, Fey często parodiowała ją w telewizyjnych programach rozrywkowych.

</doc>
<doc id="1219732" url="https://pl.wikipedia.org/wiki?curid=1219732" title="Łupowo (przystanek kolejowy)">
Łupowo (przystanek kolejowy)

Łupowo – przystanek kolejowy w Łupowie, w województwie lubuskim, w Polsce.
W roku 2017 przystanek obsługiwał 20–49 pasażerów na dobę.

</doc>
<doc id="1219735" url="https://pl.wikipedia.org/wiki?curid=1219735" title="Przymierze (film)">
Przymierze (film)

Przymierze ( lub ) – film fabularny produkcji amerykańskiej z 2001 roku w reżyserii Davida DeCoteau'a, poruszający motywy homoerotyczne.
Opis fabuły.
Student college'u Chris Chandler zostaje zaproszony przez kolegę z uczelni, Devona, do elitarnego bractwa studenckiego. Młody mężczyzna nie wie, że wstąpił do stowarzyszenia wampirów.

</doc>
<doc id="1219739" url="https://pl.wikipedia.org/wiki?curid=1219739" title="Ricky Gervais">
Ricky Gervais

Ricky Dene Gervais (ur. 25 czerwca 1961 w Reading) − brytyjski reżyser, scenarzysta i aktor komediowy, twórca seriali "The Office" i "Statyści".
Laureat Złotego Globu w 2002, Nagrody BAFTA za najlepszy występ komediowy w 2001, 2002, 2003 i 2006, Nagroda Brytyjskiej Gildii Scenarzystów dla najlepszego scenarzysty komediowego w 2004, British Comedy Awards w 2008, Nagrody Satelity w 2008.
W latach 80. występował w zespole Seona Dancing.
W 2016 wydał płytę "Life on the Road", która jest soundtrackiem do filmu o tym samym tytule. Znalazły się na niej takie piosenki jak: „Life on the Road”, „Slough”, „Lady Gypsy” czy „Freelove Freeway”.

</doc>
<doc id="1219746" url="https://pl.wikipedia.org/wiki?curid=1219746" title="Port lotniczy Bamako">
Port lotniczy Bamako

Port lotniczy Bamako (IATA: BKO, ICAO: GABS) – międzynarodowy port lotniczy położony 15 km na południe od centrum Bamako. Jest największym portem lotniczym w Mali. W 2005 obsłużył 516 tys. pasażerów.

</doc>
<doc id="1219755" url="https://pl.wikipedia.org/wiki?curid=1219755" title="James McFadden">
James McFadden

James McFadden (ur. 14 kwietnia 1983 w Glasgow) – szkocki piłkarz występujący na pozycji skrzydłowego lub napastnika w Motherwell.
Jego gol strzelony 12 września 2007 dla reprezentacji Szkocji podczas pojedynku z Francją w ramach eliminacji do Euro 2008 jest uważany za najsłynniejszy gol w historii szkockiej piłki.
Kariera klubowa.
Motherwell.
James McFadden zawodową karierę rozpoczynał w 2000 roku w Motherwell, w barwach którego zadebiutował jeszcze w wieku siedemnastu lat. W sezonie 2002/2003 zdobył dziewiętnaście bramek w 34 ligowych spotkaniach i został wybrany najlepszym szkockim piłkarzem młodego pokolenia. Motherwell zajęło ostatnie miejsce w ligowej tabeli, jednak do drugiej ligi nie spadło. Stadion Falkirku, który miał awansował do Scottish Premier League nie spełniał bowiem wymagań i ostatecznie skład pierwszej ligi na kolejny sezon pozostał niezmieniony. W ostatnim meczu rozgrywek McFadden zaliczył hat-tricka w wygranym 6:2 spotkaniu z Livingston. W tamtym sezonie McFadden zanotował na swoim koncie również bardzo dużą liczbę żółtych kartek, których uzbierał łącznie piętnaście.
Everton.
Pozyskaniem McFaddena zainteresowało się wiele innych klubów. Ostatecznie Szkot trafił do Evertonu, który zapłacił za niego 1,25 miliona funtów. Pierwszą bramkę dla nowego zespołu zdobył ponad rok po przybyciu na Goodison Park. Debiutanckie trafienie zaliczył 1 stycznia 2005 roku, kiedy to Everton uległ Tottenhamowi Hotspur 5:2. Drugiego gola zdobył już tydzień później w pojedynku Pucharu Anglii z Plymouth Argyle.
W czasie sezonu 2005/2006 McFadden był bliski opuszczenia Evertonu, jednak ostatecznie dostał jeszcze jedną szansę i pozostał w zespole z Liverpoolu. 11 marca w meczu z Fulham zdobył bramkę z woleja z około 35 metrów. Dzięki temu trafieniu dostał szansę występu również w kolejnym spotkaniu z Aston Villą, w którym także wpisał się na listę strzelców, ponownie uderzeniem z woleja.
Początek sezonu 2006/2007 nie był zbyt udany dla szkockiego napastnika. Kluczową rolę w drużynie zaczął grać nowy nabytek Evertonu - angielski napastnik polskiego pochodzenia Andy Johnson, za którego "The Toffees" zapłacili ponad siedem milionów funtów. 24 stycznia McFadden doznał złamania nogi w śródstopiu i był wykluczony z gry na trzy miesiące. Po powrocie do gry już 15 lipca zdobył gola w meczu z Charltonem Athletic. Strzał z woleja w tym spotkaniu został wybrany przez czytelników portalu SkySports.com najlepszą bramką sezonu.
McFadden wpisał się na listę strzelców także 4 października w zwycięskim spotkaniu Pucharu UEFA z Metalistem Charków. Przesądzone jednak już było, że Szkot opuści Everton w zimowym okienku transferowym. Był przymierzany do gry w Celticu, jednak do transferu ostatecznie nie doszło. 2 stycznia 2008 roku po zdobyciu bramki w meczu z Middlesbrough Szkot pocałował czarną opaskę na ramieniu, która symbolizowała pamięć Phila O'Donnella, piłkarza Motherwell, który zmarł kilka dni wcześniej po zasłabnięciu na boisku.
Birmingham.
18 stycznia 2008 roku McFadden podpisał kontrakt z Birmingham City, które wcześniej już dwa razy składało Evertonowi ofertę kupna Szkota. Z nowym klubem podpisał 3,5-letni kontrakt z opcją przedłużenia go o kolejne dwa lata. Birmingham zapłaciło za Szkota 5,5 miliona funtów. Swojego pierwszego gola w nowym klubie McFadden zdobył z rzutu karnego w pojedynku z West Hamem United. W następnym spotkaniu z Arsenalem najpierw uzyskał trafienie strzałem z rzutu wolnego, a następnie zdobył bramkę z rzutu karnego w ostatniej minucie doliczonego czasu gry.
Kolejne lata.
W 2011 roku McFadden wrócił do Evertonu. Grał też w Sunderlandzie, Motherwell oraz w St. Johnstone, a w 2015 roku wrócił do Motherwell.
Kariera reprezentacyjna.
McFadden zadebiutował w reprezentacji Szkocji w wieku dzewiętnastu lat, kiedy to "The Tartan Army" w czasie tournée po Dalekim Wschodzie podejmowali Republikę Południowej Afryki. Swoje pierwsze trafienie dla drużyny narodowej McFadden zaliczył 6 września 2003 roku podczas meczu z Wyspami Owczymi na Hampden Park w ramach eliminacji do Euro 2004.
McFadden uczestniczył między innymi w nieudanych dla Szkotów eliminacjach do Euro 2008. Szkoci trafili w nich do grupy B, gdzie ich przeciwnikami byli między innymi mistrzowie świata Włosi i wicemistrzowie świata Francuzi. Podopieczni Alexa McLeisha przez wielu skazywani na porażkę radzili sobie nadspodziewanie dobrze i na kilka kolejek przez końcem eliminacji byli o krok od sprawienia sensacji i awansowania na Euro. Wyjazdowe zwycięstwo nad Francją po golu McFaddena praktycznie zapewniało im już miejsce na tej imprezie, a niesamowita bramka strzelona przez wychowanka Motherwell przeszła do historii szkockiej piłki. Później jednak Szkoci niespodziewanie ulegli Gruzji, a w meczu ostatniej szansy z Włochami stracili gola w ostatniej minucie i ich marzenia o wyjeździe na mistrzostwa Europy się skończyły.
Życie prywatne.
Urodzony w Glasgow McFadden uczył się w Turnbull High School w Bishopbriggs. W czerwcu 2007 roku po długim narzeczeństwie wziął ślub z Gillian Hunter, a uroczystość ta odbyła się w Hamilton. Zamiast o prezenty, młoda para poprosiła gości o pomoc finansową dla jednego z oddziałów szpitala Wishaw General. Ten sam szpital rok wcześniej z wielką przyjemnością przyjął przedwcześnie urodzonego syna Jamesa.

</doc>
<doc id="1219758" url="https://pl.wikipedia.org/wiki?curid=1219758" title="Alfred Kucharczyk">
Alfred Kucharczyk

Alfred Kucharczyk (ur. 2 listopada 1937 w Radlinie, zm. 2 grudnia 2020 w Wodzisławiu Śląskim) – polski gimnastyk, trzykrotny olimpijczyk (Rzym 1960, Tokio 1964, Meksyk 1968) i wielokrotny reprezentant Polski m.in. na mistrzostwach świata w Dortmundzie, gdzie zdobył piąte miejsce w wieloboju drużynowym, mistrz kraju w wieloboju gimnastycznym (1961), 6-krotny mistrz na poszczególnych przyrządach: skok (1961, 1962, 1964, 1967), ćwiczenia wolne (1961, 1962). 
Reprezentował Klub Gimnastyczny „Radlin” jako zawodnik i trener oraz członek zarządu klubu.
Po zakończeniu kariery sportowej trener, wychowawca m.in. złotego medalisty olimpijskiego Leszka Blanika.
Zmarł na COVID-19. 

</doc>
<doc id="1219759" url="https://pl.wikipedia.org/wiki?curid=1219759" title="Adam Beach">
Adam Beach

Adam Ruebin Beach (ur. 11 listopada 1972 w Ashern (prow. Manitoba) − kanadyjski aktor nominowany do Złotego Globu. Jest z pochodzenia Odżibwejem. Najlepiej znany jest z roli starszego szeregowego Iry Hayesa w filmie "Sztandar chwały". Grał szeregowego Bena Yahzee w filmie "Szyfry wojny", dr Charlesa Eastmana w "Pochowaj me serce w Wounded Knee", Chester Lake'a w "Prawo i porządek" oraz Tommy’ego, w "Strażniku Teksasu".
Życiorys.
Urodził się w Ashern, w prowincji Manitoba. Dorastał ze swoimi dwoma braćmi w rezerwacie indiańskim Dog Creek. Gdy miał osiem lat, jego matka będąca w ósmym miesięcy ciąży, została zabita przez pijanego kierowcę. Wkrótce po wypadku, jego ojciec zginął podczas wodowania łodzi. Beach i jego bracia przenieśli się do Winnipeg, aby żyć z ciotką i wujem.
Beach ma dwóch synów ze swoją pierwszą żoną Meredith Porter. Noego Beach urodził się w 1996 r. i Luke Beach urodził się w 1998 roku. Beach i Porter rozwiedli się w 2002 roku. W lipcu 2003, ożenił się z Tarą Mason. Obecnie są rozwiedzeni. Adam oczekuje na swoje trzecie dziecko ze swoją obecną dziewczyną Lato.
Nagrody i nominacje.
Został nominowany do Złotych Globów 2008 dla najlepszego aktora miniserialu bądź filmu telewizyjnego za film "Pochowaj me serce w Wounded Knee".

</doc>
<doc id="1219761" url="https://pl.wikipedia.org/wiki?curid=1219761" title="Aloha Airlines">
Aloha Airlines

Aloha Airlines – nieistniejąca amerykańska linia lotnicza, która działała od 26 lipca 1946 roku do 31 marca 2008 roku. Siedziba przedsiębiorstwa znajdowała się w Honolulu, na Hawajach. Głównym węzłem linii był port lotniczy Honolulu.

</doc>
<doc id="1219764" url="https://pl.wikipedia.org/wiki?curid=1219764" title="Spondylodeza">
Spondylodeza

Spondylodeza – zrośnięcie się dwóch lub więcej kręgów (wytworzenie bloku kostnego) jako objaw uboczny w wyniku czynników patologicznych lub zamierzony wynik operacyjnej stabilizacji. Operacyjne wykonanie spondylodezy ma na celu wyeliminowanie ruchomości segmentalnej w celu wyeliminowania przyczyn objawów klinicznych, a także zatrzymania postępu deformacji, a w miarę możliwości jej korekcji.

</doc>
<doc id="1219765" url="https://pl.wikipedia.org/wiki?curid=1219765" title="Euroroma">
Euroroma

Ruch Polityczny „Euroroma” (, czyt. ewroromá) – największa bułgarska partia polityczna reprezentująca interesy mniejszości romskiej w Bułgarii. Na czele partii stoi były deputowany do Zgromadzenia Narodowego, Cwetelin Kynczew.
Program polityczny.
Podstawowe cele Euroromy obejmują:
Ponieważ Konstytucja Bułgarii zabrania tworzenia partii na podstawie odrębności etnicznej, członkiem Euroromy może każdy pełnoletni obywatel bułgarski. Stosownie do wymogów tzw. Paktu Stabilności dla Europy Południowo-Wschodniej ponad 30% osobowego zarządu partii stanowią Bułgarzy.
Zarząd partii.
Organem zarządzającym jest Rada Partii Euroroma, w skład której wchodzą:
Historia.
Euroroma została założona 12 grudnia 1998 podczas ogólnonarodowego zebrania liderów społeczności romskich w Bułgarii. Przewodniczącym partii został wybrany Cwetelin Kynczew, deputowany na Zgromadzenie Narodowe 38. kadencji, członek Bułgarskiego Biznes Bloku i Eurolewicy. Euroroma wystartowała w wyborach samorządowych w 2003 zdobywając część mandatów radnych i zastępców burmistrzów w niektórych miastach. W wyborach do Zgromadzenia Narodowego 40. kadencji partia wystartowała samodzielnie, ale nie zdołała przekroczyć 4-procentowego progu wyborczego. Osiągnięty wynik (ok. 1,3%) zapewnił jednak partii dostęp do państwowych subwencji. Z listy Euroromy do Parlamentu próbował dostać się m.in. skandalizujący muzyk pochodzenia romskiego, Azis.

</doc>
<doc id="1219766" url="https://pl.wikipedia.org/wiki?curid=1219766" title="Zulugula">
Zulugula



</doc>
<doc id="1219773" url="https://pl.wikipedia.org/wiki?curid=1219773" title="Nurnik aleucki">
Nurnik aleucki

Nurnik aleucki ("Cepphus columba") – gatunek średniej wielkości ptaka z rodziny alk (Alcidae).
Zasięg, środowisko.
Gniazda zakłada w niszach skalnych na wybrzeżach północnego Pacyfiku – od północno-wschodniej Syberii po Wyspy Kurylskie na południu i od zachodnich krańców Alaski przez zachodnie wybrzeża Ameryki Północnej po południową Kalifornię; ponadto na Aleutach i Wyspach Komandorskich. Zimuje na morzu, zwykle w pobliżu miejsc lęgowych, choć ptaki z Alaski przemieszczają się na południe, a z Kalifornii na północ.
Morfologia.
Długość ciała 30–35 cm, rozpiętość skrzydeł 55–59 cm, masa ciała 450–550 g.
Cienka szyja, zaokrąglona głowa, długi, ostro zakończony dziób. Na skrzydłach widoczne duże, białe plamy z 1 lub 2 czarnymi klinami. Dziób ciemnoczerwony do czarnego. Wnętrze dzioba oraz nogi jaskrawopomarańczowoczerwone. Upierzenie w szacie godowej czarne. W zimie szare i białe plamki z ciemnym spodem skrzydeł. Obie płci są podobne.
Status.
IUCN uznaje nurnika aleuckiego za gatunek najmniejszej troski (LC, "Least Concern") nieprzerwanie od 1988 roku. W 2019 roku organizacja Partners in Flight szacowała liczebność światowej populacji lęgowej na 360 tysięcy osobników. BirdLife International ocenia trend liczebności populacji jako prawdopodobnie stabilny.
Podgatunki.
Wyróżnia się 5 podgatunków "C. columba":

</doc>
<doc id="1219774" url="https://pl.wikipedia.org/wiki?curid=1219774" title="Gutowska">
Gutowska



</doc>
<doc id="1219776" url="https://pl.wikipedia.org/wiki?curid=1219776" title="Garnki ze stali nierdzewnej">
Garnki ze stali nierdzewnej



</doc>
<doc id="1219781" url="https://pl.wikipedia.org/wiki?curid=1219781" title="Amerykański Instytut Filmowy">
Amerykański Instytut Filmowy



</doc>
<doc id="1219782" url="https://pl.wikipedia.org/wiki?curid=1219782" title="Ewroroma">
Ewroroma



</doc>
<doc id="1219783" url="https://pl.wikipedia.org/wiki?curid=1219783" title="Szwedzki Instytut Filmowy">
Szwedzki Instytut Filmowy



</doc>
<doc id="1219784" url="https://pl.wikipedia.org/wiki?curid=1219784" title="Frankfurt-Niederrad (stacja kolejowa)">
Frankfurt-Niederrad (stacja kolejowa)

Frankfurt-Niederrad – stacja kolejowa we Frankfurcie nad Menem, w kraju związkowym Hesja, w Niemczech. Znajdują się tu 2 perony.

</doc>
<doc id="1219786" url="https://pl.wikipedia.org/wiki?curid=1219786" title="Niemiecki Instytut Filmowy">
Niemiecki Instytut Filmowy



</doc>
<doc id="1219790" url="https://pl.wikipedia.org/wiki?curid=1219790" title="Kubański Instytut Przemysłu i Sztuki Filmowej">
Kubański Instytut Przemysłu i Sztuki Filmowej



</doc>
<doc id="1219791" url="https://pl.wikipedia.org/wiki?curid=1219791" title="ICAIC">
ICAIC



</doc>
<doc id="1219794" url="https://pl.wikipedia.org/wiki?curid=1219794" title="Taskkill">
Taskkill

Taskkill – polecenie powodujące zabicie () jednego lub kilku procesów. Wyłączać je można przez podanie PID lub nazwy.
Przykład.
Wyłączenie procesu o identyfikatorze 2000
 taskkill /pid 2000
Wyłączenie procesu o nazwie mspaint.exe
 taskkill /im mspaint.exe
Można też łączyć ze sobą kilka parametrów
 taskkill /f /fi "PID ge 2000" /im *
Polecenie to wymusza wyłączenie wszystkich procesów o pid większym od 2000 i wszystkich nazwach (*).

</doc>
<doc id="1219795" url="https://pl.wikipedia.org/wiki?curid=1219795" title="Fritz Witt">
Fritz Witt

Fritz Witt (ur. 24 maja 1908 w Hohenlimburgu, zm. 14 czerwca 1944 w Venoix) – SS-Brigadeführer i generał major Waffen-SS.
W 1934 roku jako SS-Obersturmführer dowodził 3 Kompanią 1 Dywizji SS-Standarte „Deutschland”. Na tym stanowisku brał udział w kampanii wrześniowej, za co otrzymał Krzyż Żelazny I i II klasy. Brał udział w zdobywaniu Holandii i Francji.
Następnie m.in. oficer 1 Dywizji Pancernej SS "„Leibstandarte Adolf Hitler”", a następnie dowódca 12 Dywizji Pancernej SS "„Hitlerjugend”". Zginął w polowej kwaterze w Normandii w czerwcu 1944, podczas ostrzału sztabu swojej dywizji przez brytyjskie okręty wojenne.

</doc>
<doc id="1219796" url="https://pl.wikipedia.org/wiki?curid=1219796" title="Bedford (Indiana)">
Bedford (Indiana)

Bedford – miasto w stanie Indiana w hrabstwie Lawrence w Stanach Zjednoczonych.

</doc>
<doc id="1219797" url="https://pl.wikipedia.org/wiki?curid=1219797" title="What If (singel Coldplay)">
What If (singel Coldplay)

What If – piosenka rockowej grupy Coldplay, pochodząca z jej wydanego w 2005 roku albumu, "X&amp;Y". W czerwcu 2006 roku została wydana jako singel we francuskich stacjach radiowych oraz w pozostałych stacjach francuskojęzycznych umiejscowionych w Belgii i Szwajcarii. Wydanie singla na CD dostępne było w Belgii i zawierało te same utwory dodatkowe, co wydanie singla „The Hardest Part” („How You See the World”, nagrane na żywo w Earls Court), które miało znacznie szerszy zasięg, bo objęło zarówno Europę, jak i Japonię oraz Australię.
Znaczenie.
Według wielu tabloidów piosenka opowiadała o związku wokalisty Chrisa Martina z jego żoną Gwyneth Paltrow. Zmieniło się to, gdy podczas jednego z wykonań koncertowych „What If”, na pianinie Martina znajdowało się jabłko. Zaczęto spekulować, iż piosenka w rzeczywistości dotyczy nie związku wokalisty, ale jego córki Apple (ang. apple – jabłko).

</doc>
<doc id="1219798" url="https://pl.wikipedia.org/wiki?curid=1219798" title="Baku (stacja kolejowa)">
Baku (stacja kolejowa)

Baku – stacja kolejowa w Baku, w Azerbejdżanie. Jest największą stacją kolejową w kraju. Znajduje się tu 8 peronów. Dworzec połączony jest z siecią metra – w pobliżu znajdują się stacje 28 May i Cəfər Cabbarlı. Stacja oferuje połączenia krajowe i międzynarodowe (Moskwa, Tbilisi, Charków, Rostów nad Donem)
Stacja jest przystosowana do obsługi kolei wysokich prędkości, od 2019 roku można stąd dojechać taką koleją do Gandży.
Rozstaw szyn torów na stacji wynosi 1520 mm.
Historia.
W 1880 roku otwarto stację w Baku, przy okazji otwarcia pierwszej, 20-kilometrowej linii kolejowej Baku – Sabunçu – Surakhani. Linia ta, której wybudowanie zlecono Towarzystwu Kolejowemu Poti – Tbilisi, służyła transportowi ropy naftowej wydobywanej na Półwyspie Apszerońskim do rafinerii w Baku.
29 lutego 1924 roku (21 dni po otwarciu sieci tramwajowej w Baku), Rada Miejska Baku podjęła decyzję o konieczności rozpoczęcia budowy podmiejskiej kolejki elektrycznej. Władze partyjne były również zainteresowane elektryfikacją linii Baku – Sabunçu. Tę inwestycję rozpoczęto w marcu 1925 roku, a 26 lipca 1926 roku pierwsze pociągi elektryczne zaczęły kursować z baku na pola naftowe Sabunçu i Surakhani.
Budynek dworca został ukończony w roku 1884, wybudowano go w stylu mauretańskim. Wysoka wieża została dobudowana w trakcie rozbudowy dworca w 1977 roku. W latach 2015 – 2017 dworzec przeszedł gruntowny remont, w wyniku którego m.in. powstały nowe kasy biletowe oraz stoiska gastronomiczne i usługowe; budynek dostosowano także do potrzeb osób niepełnosprawnych.

</doc>
<doc id="1219803" url="https://pl.wikipedia.org/wiki?curid=1219803" title="Bedford (Iowa)">
Bedford (Iowa)

Bedford – miasto w stanie Iowa w hrabstwie Taylor w Stanach Zjednoczonych.

</doc>
<doc id="1219807" url="https://pl.wikipedia.org/wiki?curid=1219807" title="Ostre i przemijające zaburzenia psychotyczne">
Ostre i przemijające zaburzenia psychotyczne

Ostre i przemijające zaburzenia psychotyczne – występowanie objawów psychotycznych takich jak halucynacje, urojenia i zaburzeń postrzegania, o ostrym początku wynoszącym dwa tygodnie lub krócej.
Wystąpienie zaburzenia klasyfikowanego jako ostre i przemijające zaburzenia psychotyczne może się wiązać z wystąpieniem silnego, traumatyzującego stresu.
Powrót do zdrowia następuje w ciągu kilku miesięcy; może jednak do niego dojść w okresie kilku tygodni lub dni. Jeżeli nie następuje poprawa stanu psychicznego, należy rozpoznać inny typ zaburzenia psychotycznego.

</doc>
<doc id="1219808" url="https://pl.wikipedia.org/wiki?curid=1219808" title="Huelva (stacja kolejowa)">
Huelva (stacja kolejowa)

Huelva – stacja kolejowa w Huelvie, w regionie Andaluzja, w Hiszpanii. Znajdują się tu 2 perony.

</doc>
<doc id="1219810" url="https://pl.wikipedia.org/wiki?curid=1219810" title="Krótkotrwałe epizody psychotyczne">
Krótkotrwałe epizody psychotyczne



</doc>
<doc id="1219811" url="https://pl.wikipedia.org/wiki?curid=1219811" title="Gołąbeczek malutki">
Gołąbeczek malutki

Gołąbeczek malutki, gołąbek malutki ("Columbina passerina") – gatunek małego ptaka z rodziny gołębiowatych (Columbidae).

</doc>
<doc id="1219814" url="https://pl.wikipedia.org/wiki?curid=1219814" title="Bedford (Kentucky)">
Bedford (Kentucky)

Bedford – miasto w Stanach Zjednoczonych, w stanie Kentucky, siedziba administracyjna hrabstwa Trimble.

</doc>
<doc id="1219819" url="https://pl.wikipedia.org/wiki?curid=1219819" title="Sieć bayesowska">
Sieć bayesowska

Sieć bayesowska służy do przedstawiania zależności pomiędzy zdarzeniami bazując na rachunku prawdopodobieństwa. Klasycznym przykładem jest reprezentowanie zależności pomiędzy symptomami a chorobą.
Formalnie taka sieć jest modelowana za pomocą skierowanego grafu acyklicznego, w którym wierzchołki reprezentują zdarzenia, a łuki związki przyczynowe pomiędzy tymi zdarzeniami. Jeśli od wierzchołka A prowadzi ścieżka do wierzchołka B to B jest potomkiem A. Podstawowym założeniem sieci bayesowskiej jest niezależność danego zdarzenia od wszystkich innych, które nie są jego potomkami.

</doc>
<doc id="1219823" url="https://pl.wikipedia.org/wiki?curid=1219823" title="Sieć Bayesa">
Sieć Bayesa



</doc>
<doc id="1219825" url="https://pl.wikipedia.org/wiki?curid=1219825" title="Leipzig-Gohlis">
Leipzig-Gohlis

Leipzig-Gohlis – przystanek kolejowy w Lipsku, w kraju związkowym Saksonia, w Niemczech. Znajdują się tu dwa perony.

</doc>
<doc id="1219828" url="https://pl.wikipedia.org/wiki?curid=1219828" title="Wilhelm Bittrich">
Wilhelm Bittrich

Wilhelm Bittrich (ur. 26 lutego 1894 w Wernigerode, zm. 19 kwietnia 1979 w Wolfratshausen) – niemiecki SS-Obergruppenführer i generał Waffen-SS.
Życiorys.
Wilhelm Bittrich urodził się w miejscowości Wernigerode w górach Harz. W 1914 roku wstąpił do armii niemieckiej w stopniu szeregowca, a po jakimś czasie awansował do stopnia Unteroffizier. Służył w piechocie na froncie zachodnim i włoskim. W tym czasie otrzymał Krzyż Żelazny I i II klasy. 15 października 1915 roku został podporucznikiem. W 1916 został również przeniesiony do lotnictwa. Po wojnie walczył również we Freikorpsie.
Następnie krótko pracował jako nauczyciel sportu w szkole, a potem służył w Reichswehrze, jednak nie awansował.
Był członkiem Schutzstaffel od 1 lipca 1932 (numer 39 177) oraz NSDAP od 1 grudnia 1932 (legitymacja partyjna nr 829 700). 12 kwietnia 1934 roku awansował na SS-Obersturmführera. 
Od 1934 do 1939 należał do SS-Verfügungstruppe, z którego przeniósł się do Leibstandarte SS Adolf Hitler; dowodził w niej pułkiem "Deutschland" podczas inwazji na Polskę i Francję. 19 października 1941 roku awansował na SS-Brigadeführera. Później był dowódcą Dywizji Pancernej "Das Reich" oraz II Korpusu Pancernego SS, na którego czele walczył z alianckimi wojskami inwazyjnymi we Francji w 1944. 1 sierpnia 1944 awansował na SS-Obergrupenführera. Największą sławę przyniosło mu zwycięstwo nad brytyjskimi spadochroniarzami w Arnhem podczas alianckiej operacji Market Garden, we wrześniu 1944. Pod koniec wojny, w pierwszej połowie kwietnia 1945 dowodził obroną Wiednia.
Po wojnie mieszkał w Bawarii. Na początku lat 70. współpracował z Corneliusem Ryanem przy pisaniu "O jeden most za daleko". Generał, oprócz przekazania relacji o walkach pod Arnhem, sprostował informację, jakoby był utalentowanym pianistą (był nim jego brat). W nakręconym na podstawie książki filmie Bittricha zagrał Maximilian Schell.
Zmarł 19 kwietnia 1979 w szpitalu w bawarskiej miejscowości Wolfratshausen.
Procesy powojenne.
Pomimo zapewnień Bittricha, że w swojej karierze zawsze postępował zgodnie z honorem, po wpadnięciu 8 maja 1945 w ręce żołnierzy amerykańskich został wydany Francuzom, którzy oskarżali go o wydanie rozkazu rozstrzelania w Nîmes 17 członków Résistance. Generał bronił się twierdząc, że o masakrze nie wiedział, a po niej ukarał oficera żandarmerii, który wydał rozkazy.
Trybunał w Marsylii uznał go za winnego i 23 czerwca 1953 skazał na 5 lat więzienia. Jeszcze w tym samym roku ponownie stanął przed sądem za zbrodnie wojenne, ale sąd w Bordeaux uwolnił go od zarzutów i w 1954 zwolnił z więzienia.
Opozycja wobec nazizmu.
Podczas operacji Market Garden Albert Speer odwiedził front i miał okazję spotkać się z gen. Bittrichem. Speer napisał później:
Podobno Bittrich 15 lipca 1944 obiecał feldmarszałkowi Rommlowi, że on i podlegający mu oficerowie będą na jego rozkazy, zastrzegając jednak, że najpierw Hitler musi zostać odsunięty od władzy; ten warunek nigdy nie został spełniony.
Kiedy jego oddział otrzymał zadanie obrony Wiednia wiosną 1945, Bittrich pomimo rozkazów utrzymania miasta "do ostatniego tchnienia", wyprowadził wojska, by uniknąć zniszczeń.

</doc>
<doc id="1219830" url="https://pl.wikipedia.org/wiki?curid=1219830" title="Bedford (Massachusetts)">
Bedford (Massachusetts)

Bedford – miejscowość w stanie Massachusetts w hrabstwie Middlesex w Stanach Zjednoczonych.

</doc>
<doc id="1219832" url="https://pl.wikipedia.org/wiki?curid=1219832" title="Man in the Box">
Man in the Box

Man in the Box – drugi singel amerykańskiego zespołu muzycznego Alice in Chains, pochodzący z opublikowanego w sierpniu 1990 nakładem wytwórni Columbia debiutanckiego albumu studyjnego "Facelift". Czas trwania utworu wynosi 4 minuty i 46 sekund. Autorem tekstu jest Layne Staley, muzykę skomponował Jerry Cantrell. Na stronie B singla, w zależności od edycji, została zamieszczona radiowa wersja kompozycji, skrócona do 4 minut i 28 sekund, oraz utwory „Sea of Sorrow”, „Bleed the Freak” i „Sunshine”.
Początkowo „Man in the Box” wzbudził negatywne odczucia wśród przedstawicieli wytwórni Columbia, którzy opowiadali się za pominięciem kompozycji. Komercyjny sukces singla, opisywanego jako przełomowy w karierze zespołu, sprawił, że "Facelift" uplasował się na 42. pozycji zestawienia Billboard 200, przechodząc tym samym do historii jako pierwszy album wywodzący się z nurtu grunge’owego, który dotarł do czołowej 50. wspomnianego notowania opracowywanego przez tygodnik „Billboard”. Teledysk uzyskał regularną rotację w stacji MTV, utrzymując się na liście przez okres 16 tygodni, co pozwoliło grupie na zyskanie ogólnokrajowego rozgłosu. W 1992 utwór został nominowany do nagrody Grammy w kategorii Best Hard Rock Performance with Vocal. Obok kompozycji „Rooster” i „Would?”, „Man in the Box” uchodzi za najbardziej rozpoznawalny utwór w dorobku zespołu.
Analiza.
W wywiadzie dla magazynu „Rolling Stone” z 1992, autor warstwy lirycznej Layne Staley przyznał: „Zacząłem pisać o cenzurze, w tym samym czasie udaliśmy się na kolację z niektórymi przedstawicielami Columbia Records, którzy byli wegetarianami. Powiedzieli mi, jak cielęcina została wykonana z małych cieląt hodowanych w tych małych pudełeczkach. Ten obraz utkwił w mojej głowie. Więc poszedłem do domu i napisałem o cenzurze rządowej i jedzeniu mięsa widzianego oczyma tych marnych cieląt”. Tekst utworu skupia się również na krytyce działań rządu i mediów, które, w ocenie wokalisty, nie podają opinii publicznej pełnej prawdy na temat niektórych wydarzeń, aby nie wzbudzać niepokoju w społeczeństwie i nie narażać się na szkodzenie samym sobie. Inspirację dla Staleya stanowiła seria książek Mysteries of the Unknown, koncentrująca się między innymi na zagadnieniach związanych z UFO. Podobną opinię wyrażał Jerry Cantrell w rozmowie z „Guitar School”: „Layne napisał tekst i sądzę, że próbował on w nim powiedzieć, że ludzie są bardzo podobni do zwierząt, które żyją w małych klatkach, i że mamy ograniczone pole widzenia tylko do tego gówna, które podają w gazetach, i o którym jest głośno”.
Steve Huey z AllMusic podkreślił, że „tekst utworu ma charakter mroczny, nieco klaustrofobiczny”. Jako przykład autor podał wers: „I’m the dog who gets beat/Shove my nose in shit”. Mordechai Kleidermacher z magazynu „Circus” przyznawał, że tematyka kompozycji koncentruje się na bezsilności. Z kolei Daina Darzin znaczenie tekstu interpretowała jako „depresyjną opowieść o prawach zwierząt”.
Cechą charakteryzującą „Man in the Box” jest ciężki, otwierający riff, oparty na oktawach, z zastosowaniem dwóch power chordów (E5-A5) uderzanych w otwartym strojeniu E (Eb-Ab-Db-Gb-Bb-Eb) z przytrzymaniem struny A na piątym progu, dostrojonym do obniżonego o pół tonu D, do którego dochodzi efekt wah-wah oraz oryginalnie tłumione dźwięki. Idea zastosowania talk boxa była autorstwa producenta Dave’a Jerdena, który zaczerpnął ją z utworu „Livin’ on a Prayer” (1986) Bon Joviego. „Byliśmy w Capitol Recording Studio w Los Angeles, gdzie odbywał się końcowy etap nagrywania albumu. Sean [Kinney] zasugerował, bym spróbował z talk boxem. Myślałem o tym wcześniej, lecz nigdy wcześniej się na to nie zdecydowałem. W końcu przekonał mnie. Nagrałem to za pierwszym podejściem” – wspominał Cantrell. Utwór cechuje się powolnym tempem. Zdaniem Jerdena „ten element, to spowolnienie sprawia, że brzmi on ciężej. Gdybyśmy pędzili, nie brzmiałoby to dobrze”. Kompozycja posiada melodyjne i dynamiczne solo autorstwa Cantrella, który w rozmowie z pismem „Guitar” wyznał, iż było ono wynikiem spontaniczności. Partie wokalne Staleya charakteryzują się intensywnym, gardłowym stylem w wysokich rejestrach, dobrze słyszalnym w wersach: „Feed my eyes/Can you sew them shut? Jesus Christ/Deny your maker” oraz „He who tries”. Harmonie partii wokalnych Staleya i Cantrella występują w refrenach.
Zdaniem Cantrella „ten cały rytm i grind, powstawał w czasach, kiedy zaczynaliśmy docierać do siebie. To nam zdecydowanie pomogło”. „Riff do tego numeru chodził za mną przez jakiś czas, ale nigdy go specjalnie nie wykorzystałem. Layne zaproponował kilka rozwiązań, jeżeli chodzi o partie wokalu i jakoś poskładało się ten kawałek do kupy. Na naszym wczesnym materiale, riff, który idzie z talk boxa, jest jednym z moich ulubionych”.
Teledysk.
Produkcja i realizacja.
Teledysk o budżecie nieprzekraczającym 50 tys. dolarów, został wyreżyserowany przez Paula Rachmana, który był obecny na koncercie grupy w nowojorskim Cat Club 3 października 1990. „Zakochałem się w tym zespole i ich muzyce. Następnego dnia zadzwoniłem do człowieka odpowiedzialnego za teledyski w Columbia Records z informacją, że chcę pracować z nimi” – wspominał. Z racji uczestnictwa grupy we wspólnej trasie z Iggy Popem, pomysł na fabułę reżyser wymieniał ze Staleyem za pomocą faksu, od którego dostał wiadomość z ręcznie napisaną notatką: „Deszczowa, przesiąknięta stodoła. Zwierzęta hodowlane. Dziecko ze zszytymi oczami”. Przez następne kilka dni Rachman spędzał czas na słuchaniu utworu, by móc lepiej wczuć się w jego klimat. Jak przyznawał: „Wpadłem na pomysł umieszczenia zespołu w tej stodole i stworzeniu mrocznego nastroju, dzięki nakręceniu kilku ujęć w sepii”. Reżyser zrezygnował z opcji dziecka ze zszytymi oczami. Zamiast tego zastosował alternatywną wersję, polegającą na wytworzeniu mrocznego nastroju wokół stodoły i przechadzającego się tajemniczego mężczyzny z kapturem na głowie, pełniącego funkcję opiekuna zwierząt.
W grudniu 1990 członkowie zespołu udali się do Los Angeles, by zrealizować zdjęcia do teledysku. Spotkali się z Rachmanem w parku stanowym Malibu Creek. W jego opinii muzycy byli nieco zmęczeni zwiedzaniem, ale „ogólnie świetnie się bawili”. „Podstawą przy pracy z młodymi zespołami jest to, aby przy nagrywaniu pierwszego lub drugiego wideoklipu, byli zadowoleni z efektów, aby dzięki temu mogli zdobyć zaufanie” – argumentował. „Man in the Box” zrealizowano na taśmie filmowej 16 mm, za pomocą dwóch kamer, z czego jedną obsługiwał Rachman. Zdjęcia trwały 14 godzin. Przez następne dwa lub trzy tygodnie reżyser pracował nad produkcją oraz montażem teledysku.
Fabuła ukazuje zespół grający utwór w stodole. Przez cały czas jego trwania ukazany jest tajemniczy mężczyzna ubrany w czarny płaszcz z kapturem. Chodzi on z latarką elektryczną i rozgląda się wewnątrz, obserwując między innymi zwierzęta. Po chwili dociera do człowieka siedzącego w samym rogu stodoły (granego przez Staleya), na którego twarz kieruje latarkę. Pod koniec teledysku tajemniczy mężczyzna odsłania kaptur z głowy. Okazuje się, że jego powieki są zszyte. Scena ta stanowi bezpośrednie odniesienie do wersu: „Feed my eyes, can you sew them shut”. Premiera teledysku odbyła się w styczniu 1991.
Wideoklip dostępny jest na VHS "Live Facelift" (1991) oraz na kompilacji "" (1999).
Wydanie.
„Man in the Box” początkowo wzbudził negatywne odczucia wśród przedstawicieli wytwórni Columbia, którzy opowiadali się za nieumieszczaniem go na albumie "Facelift" (1990) (podobna sytuacja miała miejsce w przypadku utworów „Love, Hate, Love” i „Confusion”). Upór muzyków doprowadził do tego, że kompozycja trafiła na debiutancki album studyjny, a w styczniu 1991 została opublikowana na singlu (drugim – po „We Die Young” – promującym "Facelift"). Wersja CD zawierała również radiową wersję „Man in the Box”, skróconą do 4 minut i 28 sekund. Rozszerzona edycja singla ukazała się w formacie kasety, gdzie na stronie B zostały dodane trzy kompozycje – „Sea of Sorrow”, „Bleed the Freak” i „Sunshine”.
Z uwagi na kontrowersyjny tekst (głównie przez wers: „Jesus Christ/Deny your maker”), stacje radiowe początkowo niechętnie emitowały utwór; część z nich w ogóle odmówiła puszczania, z kolei inne rozgłośnie prezentowały go nocną porą. Mimo tego, zdaniem przedstawiciela wytwórni Nicka Terzo, „«Man in the Box» otworzył zespołowi niejedne drzwi”.
W późniejszym czasie „Man in the Box” ukazał się na czterech albumach kompilacyjnych – "", "Music Bank" (1999), "Greatest Hits" (2001) i "The Essential Alice in Chains" (2006). Koncertowe wersje zamieszczono na płytach "Live Facelift" (1991), "Nothing Safe: Best of the Box" (edycja Best Buy Exclusive), "Live" (2000) oraz na stronach B singli „Heaven Beside You” (1995) i „Get Born Again” (1999). Obok kompozycji „Rooster” i „Would?”, „Man in the Box” uchodzi za najbardziej rozpoznawalny utwór w dorobku Alice in Chains.
Odbiór.
Krytyczny.
Steve Huey z AllMusic napisał o utworze, że jest to „często pomijany, ale ważny element w budowaniu pozycji dominującej muzyki grunge’owej”; recenzent określił go „spotkaniem teatralności metalu i introspekcyjnej beznadziei”. Huey podkreślił przy tym, że Alice in Chains swoim brzmieniem wprowadzili nieco nowe standardy do muzyki: „«Man in the Box» nie był kompozycją posiadająca błyskotliwe tempo czy nawet dużą ilość agresji. Lecz melodia mimo wszystko wpada w ucho, pomimo iż nie jest to pop metal i utwór nie ma swoich korzeni w thrash metalu. Zamiast tego cechuje go prosty, ale jakże ciężki riff”. Gillian G. Gaar przyznała za pośrednictwem „Goldmine”, że zespół udowodnił swoją rosnącą siłę w utworze „Man in the Box”, w którym, według autorki, Staley „przeniósł trudną sytuację cielęcia do ludzkiej rzeczywistości życia w metaforycznym pudełku, z oczami ślepymi na prawdę”.
Bill Adams z „Ground Control” stwierdził, że „utwór fascynuje swoją niepowtarzalną dynamiką oraz idealnie dobranymi liniami wokalnymi Staleya i Cantrella, które wzajemnie się uzupełniając, tworzą kontrast między napiętym oraz dynamicznym wokalem prowadzącym, a utrzymanymi w spokojniejszym tonie partiami wspierającymi”. Zaznaczył, że mimo iż wcześniej wiele zespołów zapoczątkowało definicję grunge’u (jako przykład autor wymienia Green River, The Melvins i Soundgarden), to „Man in the Box” zdefiniował ten gatunek. Adams określa go mianem „pierwszego hymnu”. Chad Childers z Loudwire napisał: „Trudno argumentować przeciwko «Man in the Box» jako najlepszej piosenki w dorobku Alice in Chains. To był utwór, który umieścił zespół na muzycznej mapie świata”. Greg Kot, w wydanej w 2004 książce "Rolling Stone Album Guide", zwrócił uwagę na „rozdęte akordy przez nieustające efekty wah-wah i jęczące harmonie Staleya”. Kyle Anderson, autor książki "Accidental Revolution: The Story of Grunge" (2007), pisał, że „Man in the Box” to „nieustający marsz śmierci prowadzony przez gitarę, a także wprowadził on świat w śpiewający głos Staleya, który w swoich górnych rejestrach brzmi tak, jakby był egzorcyzmowany z demonów”. Jordan Babula z „Teraz Rocka” wyróżniał masywny riff, melodyjne gitary i duet wokalny Staley-Cantrell.
Gitarzysta Korna, Brian Welch stwierdził: „Kiedy pierwszy raz usłyszałem «Man in the Box», chciałem być autorem tego riffu”. David Draiman, wokalista Disturbed, przyznawał: „Pamiętam «Man in the Box» (…) To było w czasach wydania "Facelift" [1990], kiedy ten utwór był wielki. Wszyscy byli zdumieni wokalem Layne’a. Pamiętam, że śpiewałem go na stu różnych przesłuchaniach. To niewiarygodne”. Z kolei Ozzy Osbourne określił „Man in the Box” mianem klasyka.
Komercyjny.
Późną wiosną 1991 w siedzibie stacji muzycznej MTV odbyło się spotkanie, podczas którego decydowano, teledysk jakiego wykonawcy należy umieścić w Buzz Bin, aby mógł on otrzymać regularną rotację na antenie. Wśród rozpatrywanych propozycji były wideoklipy do „Man in the Box” Alice in Chains i „Valley of the Kings” lub „Jelly Roll” formacji Blue Murder. Zdaniem Ricka Krima, pełniącego w owym czasie funkcję wiceprezesa ds. muzyki i programowania w MTV, podjęto decyzję o wyborze Alice in Chains. Głównym czynnikiem przemawiającym za kwartetem z Seattle była chęć zmiany popmetalowego repertuaru na antenie MTV. Teledysk do „Man in the Box” trafił do Buzz Bin na początku maja 1991. W ocenie Cantrella bardzo to pomogło zespołowi. Krim podkreślał, że był to przełomowy moment dla MTV, zwiastun nadejścia nowego trendu.
13 kwietnia 1991 utwór zadebiutował na 42. pozycji Album Rock Tracks – listy opracowywanej przez magazyn „Billboard”. Po trzynastu tygodniach, 6 lipca „Man in the Box” osiągnął 18. lokatę. Łącznie singel notowany był przez dwadzieścia tygodni. 30 grudnia 2000, „Man in the Box”, w wersji zamieszczonej na albumie "Live" (2000), został ponownie odnotowany na liście, debiutując na 39. miejscu.
Komercyjny sukces utworu, który David de Sola – autor książki " " (2015) – opisuje jako przełomowy w działalności grupy, sprawił, że 6 lipca "Facelift" uplasował się na 42. pozycji zestawienia Billboard 200, przechodząc tym samym do historii jako pierwszy album wywodzący się ze sceny Seattle, który dotarł do czołowej 50. wspomnianego notowania. Teledysk, dzięki umieszczeniu go w Buzz Bin, regularnie emitowany był w stacji muzycznej MTV, gdzie utrzymywał się na liście przez szesnaście tygodni, zapewniając zespołowi ogólnokrajowy rozgłos. Zdaniem Rachmana decydującym czynnikiem, mającym bezpośredni wpływ na komercyjny sukces zespołu było MTV. Jak argumentował: „Wydaje mi się, że MTV było w tamtym czasie naprawdę liderem w zakresie rekordowej sprzedaży. To był szczyt MTV. Wszyscy patrzyli. Kiedy stacja umieściła go [teledysk] w Buzz Bin, wszystko się zmieniło dla tego zespołu, wszystko”. „Man in the Box” zyskał również uznanie w rozgłośniach prezentujących muzykę hardrockową i metalową, stając się przebojem.
Według raportu Nielsen SoundScan z 2019, utwór Alice in Chains był drugą najczęściej emitowaną kompozycją w latach 2010–2019 w notowaniu „Billboardu” Mainstream Rock Songs, z rotacją na poziomie 142 tys. odtworzeń.
Nagrody i nominacje.
Teledysk otrzymał we wrześniu 1991 nominację do nagrody MTV Video Music Award w kategorii Best Heavy Metal/Hard Rock Video. Rachman przyznał, że obserwował wywiad przeprowadzany z członkami Metalliki, którzy zapytani o to, który wideoklip powinien ich zdaniem wygrać, wskazali na „Man in the Box”. Utwór Alice in Chains przegrał rywalizację z Aerosmith. W 1992 „Man in the Box” został wyróżniony przez National Academy of Recording Arts and Sciences (NARAS) nominacją do nagrody Grammy w kategorii Best Hard Rock Performance with Vocal, lecz przegrał z albumem studyjnym "For Unlawful Carnal Knowledge" (1991) Van Halen.
Wykorzystanie utworu.
Zawodnik wrestlingu Tommy Dreamer często wychodził na ring przy utworze „Man in the Box” w latach 1995–2001. W 2000 kompozycja Alice in Chains została użyta w filmie katastroficznym "Gniew oceanu" (reż. Wolfgang Petersen). W 2009 utwór wszedł w skład zestawu 84 kompozycji wykorzystanych w muzycznej grze komputerowej "Rock Band 2". Sześć lat później singel użyto w grze "Guitar Hero Live". W 2017 „Man in the Box” trafił na listę utworów wykorzystanych w grze "Rock Band VR". W październiku tego samego roku, będąc częścią zestawu Alice in Chains Pack 03, kompozycję udostępniono jako zawartość do pobrania na platformy Xbox One i PlayStation 4 dla gry "Rock Band 4". W 2019 utwór został użyty w filmie "Chyba na pewno ty" (reż. Nahnatchka Khan).
Zestawienia.
W 2004 „Man in the Box” został wymieniony w gronie „10 najlepszych grunge’owych utworów” według magazynu „Spin”. Dwa lata później sklasyfikowano go na 19. pozycji zestawienia kanału VH1 – „40 najlepszych metalowych utworów”. Solo gitarowe autorstwa Cantrella zostało umieszczone na 77. miejscu w rankingu „100 najlepszych solówek gitarowych”, przygotowanym przez miesięcznik „Guitar World”. W 2007 „Man in the Box” zajął 50. miejsce w notowaniu VH1 „100 najlepszych utworów muzycznych lat 90.” oraz został wymieniony w gronie „500 najlepszych zagubionych utworów”, przygotowanym przez brytyjski magazyn „Q”. W rankingu „10 metalowych riffów lat 90.” Joe DiVita z Loudwire sklasyfikował „Man in the Box” na 5. pozycji, argumentując: „Alice in Chains przyczynili się do zatarcia różnic między grunge’em a metalem, biorąc trochę z kolumny A i z kolumny B. Wynikiem tego był jeden z najbardziej definiujących zespołów dekady, w dużej mierze ze względu na depczący riff w «Man in the Box», pochodzący z debiutanckiego albumu "Facelift". Riff autorstwa Cantrella perfekcyjnie łączy jego efekt wah-wah z potężnym wokalem Staleya”. Miesięcznik „Gitarzysta” umieścił solo do „Man in the Box” na 78. pozycji zestawienia „100 solówek wszech czasów”, pisząc w uzasadnieniu: „Cantrell gra prosty, oparty na oktawach riff, do głosu, którego dochodzi szalony wah oraz oryginalnie tłumione dźwięki. Prostymi środkami udało mu się osiągnąć powalający efekt”.
Utwór na koncertach.
„Man in the Box” został premierowo wykonany przez Alice in Chains 22 sierpnia 1989 w klubie Vogue w Seattle. Regularnie grany był podczas tras zespołu w latach 90. (z pominięciem europejskiego etapu tournée Down in Your Hole Tour z października 1993). „Man in the Box” jest również ostatnią kompozycją, jaką Layne Staley wykonał z zespołem podczas swojego ostatniego koncertu w Kemper Arena w Kansas City w stanie Missouri 3 lipca 1996, kiedy muzycy poprzedzali występy Kiss w ramach Alive/Worldwide Tour.
W trakcie pierwszego reaktywacyjnego koncertu Alice in Chains, który odbył się 18 lutego 2005 w Premier Nightclub w Seattle, „Man in the Box” został wykonany w duecie z frontmanem Toola, Maynardem Jamesem Keenanem. Wortal Blabbermouth.net napisał, że „Keenan okazał się najbardziej naturalny w zastąpieniu Staleya (…) Imponująco przybił «Man in the Box» i «Them Bones»”. Od tego czasu kompozycja ponownie regularnie grana jest na wszystkich trasach grupy (jedyny wyjątek stanowiło mini tournée Acoustic Hour, będące częścią 2007 North American Tour). 10 marca 2006, podczas koncertu Decades Rock Live!, organizowanego przez kanał muzyczny VH1 Classic, utwór został wykonany przez Alice in Chains z Williamem DuVallem, który został nowym wokalistą zespołu. 19 czerwca 2006, w trakcie występu w Kopenhadze, w utworze na perkusji zagrał Lars Ulrich. 23 lipca tego samego roku, podczas koncertu w ramach UDO Music Festival na torze Fuji International Speedway w japońskim Oyama, „Man in the Box” został wykonany w duecie z Sebastianem Bachem.
W 2009 i 2013 zespół dwukrotnie wykonał „Man in the Box” w amerykańskim talk-show "Jimmy Kimmel Live!".
Lista utworów na singlu.
singel CD :
kaseta :
Strona A:
Strona B:
singel CD (2000):
Personel.
Opracowano na podstawie materiału źródłowego:
Alice in Chains
Produkcja

</doc>
<doc id="1219835" url="https://pl.wikipedia.org/wiki?curid=1219835" title="Shenzhen (stacja kolejowa)">
Shenzhen (stacja kolejowa)

Shenzhen () - stacja kolejowa w Shenzhen, w prowincji Guangdong, w Chinach. Znajdują się tu 3 perony.

</doc>
<doc id="1219836" url="https://pl.wikipedia.org/wiki?curid=1219836" title="Strzęplica">
Strzęplica

Strzęplica ("Koeleria" Pers.) – rodzaj roślin z rodziny wiechlinowatych. Obejmuje 54 gatunki. Przedstawiciele rodzaju występują na wszystkich kontynentach (z wyjątkiem Antarktydy), stosunkowo rzadziej w strefie równikowej. Do flory Polski należą trzy gatunki: strzęplica nadobna "K. macrantha", strzęplica piramidalna "K. pyramidata" i strzęplica sina "K. glauca". Wyróżniana czasem jest też strzęplica polska "K. grandis", utożsamiana jednak ze strzęplicą piramidalną. 
Systematyka.
Rodzaj należący do rodziny wiechlinowatych ("Poaceae"). W obrębie rodziny należy do podrodziny wiechlinowych ("Pooideae"), plemienia "Poeae", podplemienia "Aveninae".
W niektórych ujęciach rodzaj bywa włączany do "Trisetaria".

</doc>
<doc id="1219837" url="https://pl.wikipedia.org/wiki?curid=1219837" title="Koeleria">
Koeleria



</doc>
<doc id="1219839" url="https://pl.wikipedia.org/wiki?curid=1219839" title="André Greipel">
André Greipel

André Greipel (ur. 16 lipca 1982 w Rostocku) – niemiecki kolarz szosowy, brązowy medalista mistrzostw świata, zawodnik profesjonalnej grupy Israel Start-Up Nation.
Kariera.
W styczniu 2008 wygrał pierwszy wieloetapowy wyścig z cyklu ProTour 2008 – Tour Down Under, natomiast 28 maja 2008 wygrał 17. etap Giro d'Italia. Dwa lata później odniósł drugi etapowy sukces w Giro d'Italia. W 2011 zdobył brązowy medal w wyścigu ze startu wspólnego podczas mistrzostw świata w Kopenhadze. W zawodach tych wyprzedzili go jedynie Brytyjczyk Mark Cavendish oraz Australijczyk Matthew Goss. Rok później wystąpił na igrzyskach olimpijskich w Londynie, gdzie w tej samej konkurencji zajął 27. miejsce. 

</doc>
<doc id="1219840" url="https://pl.wikipedia.org/wiki?curid=1219840" title="Andre Greipel">
Andre Greipel



</doc>
<doc id="1219841" url="https://pl.wikipedia.org/wiki?curid=1219841" title="James Nesbitt">
James Nesbitt

James Nesbitt (ur. 15 stycznia 1965 w Ballymenie) − brytyjsko-irlandzki aktor.

</doc>
<doc id="1219842" url="https://pl.wikipedia.org/wiki?curid=1219842" title="Federacja Malajska">
Federacja Malajska



</doc>
<doc id="1219846" url="https://pl.wikipedia.org/wiki?curid=1219846" title="Max Wilms">
Max Wilms

Karl Maximillian Willhelm Wilms (ur. 5 listopada 1867 w Hünshoven (obecnie część Geilenkirchen), zm. 14 maja 1918 w Heidelbergu) – niemiecki patolog i chirurg. 
Początkowo zamierzał studiować prawo, ale po pierwszym semestrze studiów przeniósł się na medycynę na Uniwersytecie w Bonn. W 1890 uzyskał doktorat z medycyny, na podstawie pracy o resekcji przełyku, po czym został asystentem Eugena Bostroema w Gießen i Ottona Leichtensterna w Kolonii. W 1899 zdobył habilitację z chirurgii w Lipsku, a w 1907 został profesorem chirurgii w Bazylei. W 1910 przyznano mu katedrę chirurgii na Uniwersytecie w Heidelbergu. W maju 1918, podczas wykonywania zabiegu chirurgicznego u francuskiego jeńca wojennego z obrzękiem krtani wywołanym błonicą (któremu zabieg uratował życie), Wilms zaraził się tą chorobą i zmarł w ciągu kilku dni w wieku 51 lat. 
Dorobek naukowy.
Max Wilms jest pamiętany za osiągnięcia na polu nefrologii i jego prace na temat patologii i rozwoju komórek nowotworowych. W 1899 opublikował monografię "Die Mischgeschwülste der Niere" o guzach nerek, w której zaproponował ich pochodzenie zarodkowe. W uznaniu jego osiągnięć nerczak zarodkowy nerki określany jest powszechnie do dziś jako guz Wilmsa. W tym samym roku uzyskał habilitację pracą "Ileus aus chirurgischer Sicht". Wilms opracował ponadto metodę częściowej resekcji żeber w leczeniu gruźlicy płuc i wymyślił manometr mierzący ciśnienie płynu mózgowo-rdzeniowego.

</doc>
<doc id="1219851" url="https://pl.wikipedia.org/wiki?curid=1219851" title="Kurier Polski (1829–1831)">
Kurier Polski (1829–1831)

„Kurier Polski” („Kuryer Polski”) – dziennik społeczno-polityczny wydawany w latach 1829–1831 w Warszawie.
Od 9 grudnia 1830 „Kurier Polski” był wydawany i redagowany przez Ksawerego Bronikowskiego, Adolfa Cichowskiego i Maurycego Mochnackiego, którzy opuścili redakcję „Gazety Polskiej”. 
Łamy dziennika były sceną ostatniej fazy walki romantyków z klasykami. W czasie powstania listopadowego dominowała problematyka polityczna.

</doc>
<doc id="1219852" url="https://pl.wikipedia.org/wiki?curid=1219852" title="Aurelio">
Aurelio

Aurelio (ok. 740 – 774) – król Asturii od 768 roku do swej śmierci. Urodził się w León, był synem Frueli, syna Piotra Kantabryjskiego i bratem Alfonsa I Katolickiego. Był zatem kuzynem swojego poprzednika na tronie Frueli I Okrutnego. Został wyniesiony na tron po tym jak Fruela zamordował swego brata i później w wyniku spisku sam został zamordowany.
Wydaje się, że rządy Aurelio były stosunkowo spokojne i pokojowe, aczkolwiek za jego rządów miała miejsce rebelia chłopstwa którą udało mu się stłumić. Miejsce powstania jest nieznane, ale jest to pierwszy odnotowany przypadek powstania antysenioralnego w historii Hiszpanii.
Aurelio zmarł z przyczyn naturalnych w swojej stolicy Cangas de Onís. Został pogrzebany w kościele św. Marcina w Langreo. Nie doczekał się potomków, jego następcą został Silo, mąż Adosindy, córki Alfonsa I Katolickiego.

</doc>
<doc id="1219853" url="https://pl.wikipedia.org/wiki?curid=1219853" title="Strzęplica piramidalna">
Strzęplica piramidalna

Strzęplica piramidalna ("Koeleria pyramidata" (Lam.) P. Beauv.) – gatunek roślin z rodziny wiechlinowatych.
Rozmieszczenie geograficzne.
Występuje w Europie i Azji. W Polsce jest gatunkiem rzadkim; rośnie głównie w północnej części kraju oraz w Sudetach.
Biologia i ekologia.
Bylina, hemikryptofit. Rośnie w miejscach piaszczystych. Kwitnie od maja do sierpnia. Gatunek charakterystyczny muraw kserotermicznych z klasy "Festuco-Brometea".
Zagrożenia.
Roślina umieszczona na Czerwonej liście roślin i grzybów Polski (2006) w grupie gatunków rzadkich (kategoria zagrożenia R). W wydaniu z 2016 roku otrzymała kategorię VU (narażony).

</doc>
<doc id="1219854" url="https://pl.wikipedia.org/wiki?curid=1219854" title="Rooster">
Rooster

Rooster – ballada rockowa, będąca czwartym singlem amerykańskiego zespołu muzycznego Alice in Chains, pochodzącym z drugiego albumu studyjnego "Dirt". Utwór został zamieszczony na szóstej pozycji. Czas trwania wynosi 6 minut i 15 sekund, co sprawia, że jest on najdłuższą kompozycją wchodzącą w skład płyty. Autorem tekstu i kompozytorem jest Jerry Cantrell. Na singlu utwór ukazał się 22 lutego 1993 nakładem wytwórni Columbia. Rozszerzone edycje singla zawierały na stronach B kompozycje „It Ain’t Like That” „Dam That River” i „Sickman”.
„Rooster” został napisany przez gitarzystę Jerry’ego Cantrella w 1990, w trakcie trwania trasy koncertowej promującej debiutancki album studyjny "Facelift". Pierwsze demonstracyjne nagranie utworu powstało w listopadzie 1991, gdy muzycy pracowali w London Bridge Studio w Seattle nad ścieżką dźwiękową do filmu "Samotnicy" w reżyserii Camerona Crowe’a. Kompozycja Alice in Chains zyskała uznanie w rozgłośniach radiowych; dotarła do 7. miejsca w notowaniu „Billboardu” Album Rock Tracks. „Rooster” łączy charakterystyczny dla zespołu ciężar z elementami psychodelicznymi. Wraz z „Man in the Box” i „Would?” uchodzi za najbardziej rozpoznawalny utwór w dorobku grupy.
Historia nagrywania.
„Rooster” został skomponowany przez Jerry’ego Cantrella w trakcie trwania trasy koncertowej w 1990. W rozmowie z magazynem „Guitar School” z maja 1994 przyznał: „Napisałem ten numer w czasach "Facelift", ale nic z tym tak naprawdę nie zrobiłem. Przebywałem wtedy w miejscu Chrisa Cornella, gdzie on sam popełnił wiele nagrań. Jest to tak małe pomieszczenie, że będąc tam, możesz się skoncentrować tylko na muzyce. Miałem wiele pomysłów na różne numery w tym miejscu, a «Rooster» jest jednym z nich. Zawsze byłem bardzo dumny z tego kawałka, muzycznie i tekstowo”. Wersja demonstracyjna została zarejestrowana w London Bridge Studio na terenie Seattle w listopadzie 1991, gdy zespół pracował nad materiałem na potrzeby ścieżki dźwiękowej do filmu "Samotnicy" (1992) w reżyserii Camerona Crowe’a.
Studyjna wersja utworu została nagrana podczas sesji do płyty "Dirt" w Eldorado Recording Studios i One on One Studios w Los Angeles wioną i latem 1992. Overdubbing partii gitar i śpiewu odbył się 23 czerwca. Następnego dnia zarejestrowano partie wokalu wspierającego. W książeczce dołączonej do kompilacyjnego box setu "Music Bank" (1999) Cantrell przyznał, że demo utworu różniło się od wersji albumowej, niektóre elementy nie zostały wykorzystane, ale mimo to, nie stracił on na swoim przekazie.
Analiza.
Warstwa liryczna, mająca osobisty charakter, odnosi się do tematu wojny wietnamskiej. Cantrell: „Szczerze mówiąc, tak naprawdę nie usiadłem z konkretnym zamiarem napisania go; po prostu tak wyszło. Ale to jest świetne w muzyce – czasami można sięgnąć o wiele głębiej niż w rozmowie z kimkolwiek (…) Wydawało mi się to wielkim osiągnięciem dla mnie jako młodego tekściarza”. Muzyk przyznał, że historię tę jego ojciec pierwszy raz opowiedział w 45-minutowym wywiadzie przeprowadzonym przez reżysera Marka Pellingtona. „Mój ojciec nigdy nie opowiadał o tym okresie swojego życia, i był niechętny gdy ktoś o to pytał. Byłem więc zaskoczony, że zgodził się na prośbę Marka wystąpić w niespełna godzinnym filmie”. Gitarzysta był zdumiony tym co usłyszał. Wspomniał, że ojciec w trakcie rozmowy był spokojny, a nawet się wzruszył w pewnym momencie. „To było piękne, a zarazem dziwne i smutne doświadczenie, przez które mam nadzieję, nikt już nie będzie musiał przechodzić” – uznał. Cantrell w wywiadzie dla magazynu „Guitar” odniósł się do interpretacji tekstu: „Tak, to naprawdę o moim ojcu. Był dwukrotnie w Wietnamie. Ja naprawdę wzruszam się za każdym razem gdy to słyszę, bo nie spędzałem dużo czasu w swoim późniejszym okresie życia z tatą, nie widywałem go zbyt często. I jest mu to naprawdę ciężko zrozumieć po powrocie. Ta wojna naprawdę go zmieniła, miała bezpośredni wpływ na naszą rodzinę. Tata miał problem z alkoholem, kiedy wrócił, i w tym okresie moi rodzice się rozwiedli. Ciężko mi się czasem z nim rozmawia, ponieważ jesteśmy do siebie bardzo podobni. Obydwaj jesteśmy skryci, małomówni, zamknięci w sobie”. Muzyk podkreślił, że utwór był osobistą próbą pojednania relacji między nim a ojcem. „Gdy go pisałem, próbowałem wczuć się w ten klimat, dużo myślałem o nim, o tym przez co musiał przejść” – argumentował. Po latach Cantrell wyznał, że „to nas zbliżyło. Na dłuższą metę było to dobre zarówno dla mnie, jak i dla niego”.
Tytuł kompozycji wziął się od pseudonimu „Kogut” (ang. „Rooster”), jakiego używał ojciec muzyka podczas wojny wietnamskiej. Pseudonim najprawdopodobniej pochodzi od ludzi, którzy używali karabinu maszynowego M60 (drugi wers, pierwsza linijka), aby ostrzelać obszar, który we wzorze przypominał koguci ogon. Nie ma jednak jednoznacznego potwierdzenia, że odnosi się to do 101 Dywizji Powietrznodesantowej, w której służył ojciec gitarzysty. Pojawiają się jedynie różnego rodzaju hipotezy wskazujące na to, że może chodzić o wspomnianą Dywizję. Na swoich mundurach wojskowi mieli wizerunek bielika amerykańskiego, natomiast na terytorium Wietnamu nie istnieje ten rodzaj ptaków, więc miejscowa ludność na widok białego orła na mundurach, zaczęła nazywać wojskowych "chicken men" (pol. „mężczyźni kurczaka”).
Utwór „Rooster” jest skomponowany w niskim strojeniu E, obniżonym o pół tonu w dół, według schematu Eb-Ab-Db-F-Bb-Eb. Cantrell nieznacznie stopniowo utrzymuje gitarowy rytm w akustycznym stylu, przypominający praktykę zespołu Steppenwolf z lat 60. Gitara rytmiczna pozwala basowej dostarczyć cały nacisk aż do mostku, kiedy to Cantrell, przechodząc do dalszej części utworu, wykonuje efekt zatrzaskiwania. W trakcie wykonywania partii wokalnej Layne’a Staleya, muzyk obniża stopień skali chromatycznej, przypominając tym samym styl Tony’ego Iommiego. Ned Raggett z AllMusic podkreślił harmonie wokalną Staleya i Cantrella oraz „nucący” śpiew prowadzący drugiego z nich. Autor zwrócił uwagę, że kompozycja charakteryzuje się „sennymi wersami i rosnącymi, wybuchowymi refrenami, w których dobrze słyszalny jest efekt wah-wah podczas solowej gry na gitarze i psychodeliczne momenty”.
Teledysk.
Przygotowania.
Po pozytywnym odbiorze teledysku „Jeremy” grupy Pearl Jam, pod koniec 1992 członkowie zespołu zwrócili się do przedstawiciela Marka Pellingtona z pytaniem, czy byłby zainteresowany współpracą przy wideoklipie do utworu „Rooster”. Filmowiec w owym czasie zajmował się realizacją dokumentu, opowiadającego historię walki jego ojca z chorobą Alzheimera. „W tamtym czasie temat relacji ojciec–syn był mi bardzo bliski (…) Usłyszałem ten utwór i stwierdziłem, że jest on bardzo filmowy. To klasyczna konstrukcja trzech aktów: wprowadzenie, wstajesz, upadasz, podnosisz się, dochodzisz do punku kulminacyjnego i wracasz. Lubię utwory w tym stylu, a ja miałem jeszcze zrobić film w tym czasie, więc byłem bardzo ambitnie nastawiony aby to opowiedzieć” – wspominał Pellington.
Reżyser w wywiadzie dla książki "Wszyscy kochają nasze miasto. Historia grunge’u z pierwszej ręki" (2019) wspomniał: „Teledysk do utworu «Rooster» jest świetny. Usłyszałem tę piosenkę i pomyślałem sobie wow, to jest naprawdę kapitalne jeżeli chodzi o rytm i energię i jest bardzo filmowe. Gdy Jerry ją pisał, przechodził przez etap godzenia się ze swoim ojcem. Rozmawiając z nim, zaproponowałem mu, żebyśmy pojechali do Oklahomy nagrać ten klip, a żeby był jak najbardziej osobisty, to zaprosić jego tatę do wystąpienia w nim”. Przez dwa dni pobytu w mieście, Pellington robił zdjęcia i przeprowadzał wywiady z Cantrellem i jego ojcem. Reżyser, który w owym czasie nie miał jeszcze na swoim koncie żadnego filmu fabularnego, przyznawał, że jego głównym założeniem była realizacja teledysku utrzymanego w konwencji filmowej, na którą składać się miały trzy główne elementy: przednia i tylna projekcja, odtwarzanie kolorów wywołujących halucynogenne reakcje, zapas scen walk w Wietnamie i czarno-białe, współczesne ujęcia przedstawiające ojca Cantrella, mieszkającego w Oklahomie. Z uwagi na sukces wideoklipu „Jeremy”, reżyser otrzymał od przedstawicieli wytwórni wolną rękę w działaniu. Staley początkowo chciał wystąpić w teledysku w kapeluszu kowbojskim, lecz Pellington był innego zdania, twierdząc, że nie będzie on pasował do poważnej tematyki utworu. Zamiast tego zasugerował muzykowi okulary przeciwsłoneczne, uważając, że wygląda w nich „złowieszczo”.
Staley w wywiadzie dla brytyjskiego magazynu „SKY” przyznał: „Teledysk jest po prostu niesamowity, prawdziwy szarpacz łez. Serce podchodzi ci do gardła. Tata Jerry’ego nigdy nie rozmawiał o tych sprawach, a po raz pierwszy robi to przed kamerą i zostaje zauważony przez całą Amerykę”.
Produkcja i realizacja.
Okres zdjęciowy trwał od trzech do czterech dni. Budżet przeznaczony na nakręcenie wideoklipu wyniósł 250 tys. dolarów. Pellington współpracował na planie z montażystą Hankiem Corwinem, który brał udział w pracach nad filmem "JFK" (1991, reż. Oliver Stone) i operatorem Johnem Schwartzmanem. Konsultantem w szkoleniu i scenach walk był doradca wojskowy ds. technicznych Dale Dye, który pełnił tę rolę również podczas realizacji filmu wojennego "Pluton" (1986) w reżyserii Stone’a. Sceny batalistyczne realizowane były w styczniu 1993 na terenie lasu państwowego Angeles National Forest, będącego pod zarządem United States Forest Service. W tytułową postać kierownika zespołu wcielił się aktor James Elliott, który specjalnie na potrzeby teledysku musiał nauczyć się obsługi broni lewą ręką (Elliott jest praworęczny i aby móc wiernie odwzorować postać ojca Cantrella, który był leworęczny, nauczył się obsługi broni i noża lewą ręką). Broń oraz umundurowanie noszone przez aktorów w teledysku jest autentyczne.
Teledysk ukazuje oblicze wojny wietnamskiej oraz niekiedy bardzo realistyczne i brutalne sceny walki. W wideoklipie gościnnie pojawia się również ojciec gitarzysty, który był tytułowym „kogutem” i służył na wojnie. Sceny z jego udziałem realizowane były w ówczesnej niewielkiej posiadłości wujka Cantrella, która obecnie pełni funkcję rodzinnego rancza gitarzysty. Materiały przedstawiające ojca muzyka, ukazane są w kolorystyce czarno-białej; inne ujęcia to scena polowania w lesie i wspomnienia wydarzeń wojennych starszego mężczyzny na początku teledysku. Pozostali aktorzy którzy pojawili się na planie to Casey Pieretti (kaskader) i Jon Gries. Szczególnie rozpoznawalną i dość brutalną sceną teledysku jest moment, kiedy bohater grany przez Pierettiego wchodzi na minę, która następnie urywa mu nogę. Z kolei postać kreowana przez Griesa zostaje postrzelona w klatkę piersiową w trakcie intensywnej walki z wojskami Północnego Wietnamu, i umiera w ramionach tytułowego „koguta” odtwarzanego przez Elliotta. Jest to jedna z ostatnich scen teledysku.
Kontrowersje.
Początkowo stacja MTV nie chciała emitować wideoklipu, ze względu na zbyt dużą ilość brutalnych scen. Wydarzenie to wywołało negatywną reakcję u Cantrella, który uważał, że teledysk w sposób realistyczny przedstawia prawdę i okrucieństwo wojny. Ostatecznie wideoklip nigdy nie został wyemitowany w całości przez MTV, lecz w skróconej wersji (ok. 7 minut).
Pełna wersja wideoklipu, poszerzona o kilka dodatkowych grafik, dostępna jest na albumie kompilacyjnym " (1999).
Wydanie.
Wytwórnia Columbia opublikowała singel „Rooster” 22 lutego 1993. W Europie ukazał się on w dwóch wersjach – rozszerzonej, w skład której weszły utwory „Sickman” i „It Ain’t Like That”, oraz standardowej, zawierającej radiową wersję, skróconą do 4 minut i 18 sekund. W australijskim wydaniu, na stronie B została zamieszczona kompozycja „Dam That River”.
„Rooster” ukazał się w późniejszym czasie na wszystkich czterech kompilacyjnych albumach zespołu – ", "Music Bank" (1999), "Greatest Hits" (2001) oraz "The Essential Alice in Chains" (2006). W grudniu 2000 koncertowa wersja utworu, zarejestrowana 24 października 1993 w japońskim Club Quattro w Nagoi, została zamieszczona na wydawnictwie "Live". Inne koncertowe zapisy kompozycji ukazały się na albumach "Unplugged" (1996), "Nothing Safe: Best of the Box" (1999) oraz stronie B singla „Heaven Beside You” (1996).
Odbiór.
Krytyczny.
Ned Raggett z AllMusic napisał: „Utwór zachowuje zarówno wielkość, jak i czułość w grze oraz posiada kwestię niespodziewanego tematu”. Autor wyróżnił styl śpiewania Staleya, który jego zdaniem „doskonale oddaje uczucie człowieka złapanego w przerażającą pułapkę podczas walk”. Raggett podkreślił także umiejętność gry Cantrella, która w utworze zachowuje kontrast między ciężarem, jak i nieco bardziej psychodelicznymi momentami. Ric Albano z brytyjskiego „Classic Rocka” napisał: „«Rooster» jest najbardziej czystą, alternatywną, i być może najcięższą kompozycją na płycie. Jest powolna, nastrojowa, z głęboko nasyconym chórem oraz partiami gitar, które w kolejnej fazie zyskują na ciężarze i zniekształceniu. Warstwa liryczna maluje mistrzowski obraz ojca Cantrella i jego doświadczenie z Wietnamu. Zdobyty w dzieciństwie pseudonim okazał się wspólnym punktem odniesienia dla mężczyzn niosących karabin maszynowy M60. Doskonale ukazane oniryczne wersy oraz postępujące, wybuchowe refreny, w sposób mistrzowski oddają zryw w walce, zwłaszcza w pierwszej osobie doświadczonej w Wietnamie”. Chad Childers z Loudwire określił kompozycję jako „jedną z najlepszych w dorobku grupy, ze względu na potężną opowieść”. Autor wyróżnił również śpiew Staleya, opisując go jako „mieszankę melancholii oraz wybuchu agresji”. Michael Christopher z PopMatters napisał: „Pomimo balladowych tendencji, «Rooster» przypomina klasyczny styl Alice in Chains pod względem ciężkości i doskonale komponuje się z całym materiałem zawartym na albumie”. Autor zwrócił uwagę na fakt, że utwór jest swego rodzaju odskocznią od „przygnębiającej i depresyjnej” tematyki uzależnienia narkotykowego. Greg Prato przyznał na łamach „Rolling Stone’a”: „Ludności cywilnej ciężko jest pojąć przerażające wydarzenia, których doświadczają żołnierze w czasie wojny. I «Rooster» Alice in Chains, poniekąd rozwiązuje ten temat”. Greg Kot, w książce "Rolling Stone Album Guide" (2004), napisał: „«Rooster» jest opowieścią o weteranie wojny, maluje inny, równie pasjonujący portret przeciwko przetrwaniu szans”.
Komercyjny.
13 marca 1993 singel zadebiutował na 29. miejscu w notowaniu Album Rock Tracks, opracowywanym przez magazyn „Billboard”. 24 kwietnia, po siedmiu tygodniach obecności na liście, uplasował się na 7. lokacie, co było najwyższą pozycją, jaką kompozycja Alice in Chains osiągnęła ówcześnie na wspomnianej liście przebojów. 1 maja utwór zanotował spadek o dwa miejsca w dół, jednak tydzień później powrócił na 7. lokatę, utrzymując się na niej do 15 maja. Łącznie singel Alice in Chains notowany był przez dwadzieścia tygodni. Obok „Man in the Box” i „Would?”, „Rooster” uchodzi współcześnie za najbardziej rozpoznawalną kompozycję grupy.
Wykorzystanie utworu.
W 2009 utwór trafił na do filmu akcji/science fiction ' (reż. Joseph McGinty Nichol) z Christianem Balem w roli głównej. W 2011 został wykorzystany jako zwiastun i zamieszczony na ścieżce dźwiękowej do gry akcji '. 23 maja 2011 „Rooster” został udostępniony jako zawartość do pobrania w grze muzycznej "Rock Band 3". W 2012 kompozycja została użyta w komedii "40 lat minęło" (reż. Judd Apatow).
Zawodnik MMA Tim Kennedy często wykorzystywał utwór gdy wychodził na ring podczas Ultimate Fighting Championship.
Zestawienia.
W 1993 „Rooster” został sklasyfikowany na 80. pozycji zestawienia „100 najlepszych utworów 1993 roku”, przygotowanym przez australijską rozgłośnię radiową Triple J. W tym samym roku amerykański magazyn „Spin” wyróżnił kompozycję, zestawiając ją na 37. miejscu w rankingu „100 najlepszych utworów naszych czasów”. W 2017 brytyjski miesięcznik „Metal Hammer” zamieścił utwór Alice in Chains na 12. lokacie w opublikowanym przez siebie plebiscycie „100 najlepszych metalowych utworów lat 90.”
Utwór na koncertach.
„Rooster” zadebiutował na koncercie 1 lutego 1991 w Off Ramp Café w Seattle w ramach Facelift Tour. 3 marca został wykonany przez zespół podczas gali rozdania Northwest Area Music Award (NAMA) w Moore Theatre. Był także prezentowany w ramach przedpremierowej mini trasy Shitty Cities Tour w 1992, poprzedzającej tournée Down in Your Hole Tour. „Rooster” regularnie grany był podczas występów grupy w latach 90., często przy udziale zaproszonych gości, między innymi Maynarda Jamesa Keenana w trakcie trasy festiwalu Lollapalooza latem 1993. Podczas jednego z występów w ramach wspomnianego festiwalu, w trakcie wykonywania utworu przez Alice in Chains, na scenę wszedł przebrany w strój kurczaka wokalista Primus, Les Claypool i zaczął tańczyć. Cantrell w ramach żartu rzucił w niego butelką z wodą, zmuszając go tym samym do opuszczenia sceny. Zdarzenie to zostało uwiecznione na koncertowym DVD Primus "Animals Should Not Try to Act Like People" z 2003. 10 kwietnia 1996 muzycy wykonali utwór „Rooster” w wersji akustycznej, podczas specjalnego koncertu odbywającego się w ramach cyklu MTV Unplugged, który zarejestrowano w nowojorskim Majestic Theatre.
Podczas pierwszego reaktywacyjnego koncertu Alice in Chains, który odbył się 18 lutego 2005 w Premier Nightclub w Seattle, na zakończenie występu zespół wykonał „Rooster” przy gościnnym udziale Ann Wilson, Maynarda Jamesa Keenana, Patricka Lachmana i Wesa Scantlina. Dziennik „Seattle Post-Intelligencer” określił wspólny występ mianem „niezwykłej wydajności na miarę «We Are the World»”. 10 marca 2006, kiedy to grupa zagrała w ramach koncertu Decades Rock Live!, organizowanego przez kanał muzyczny VH1 Classic, zespół zaprezentował utwór z Williamem DuVallem, który został nowym wokalistą zespołu. W początkowym założeniu, muzykowi miała towarzyszyć Ann Wilson, lecz zdecydowała się ona na oddanie miejsca DuVallowi. 9 lipca 2010, podczas występu w ramach hiszpańskiego festiwalu Bilbao BBK Live, utwór został wykonany w duecie z gitarzystą Pearl Jam, Mikiem McCreadym. 29 sierpnia 2018, w ramach Rainier Fog Tour, podczas koncertu Alice in Chains w Hollywood Palladium, w utworze na gitarze gościnnie zagrał Robby Krieger, współzałożyciel zespołu The Doors.
Lista utworów na singlu.
singel CD :
singel CD :
singel CD :
singel CD :
winyl 12” :
Personel.
Opracowano na podstawie materiału źródłowego:
Alice in Chains
Produkcja

</doc>
<doc id="1219855" url="https://pl.wikipedia.org/wiki?curid=1219855" title="Tworki (Pruszków)">
Tworki (Pruszków)

Tworki – dzielnica Pruszkowa (województwo mazowieckie, powiat pruszkowski), położona nad rzeką Utratą.
Wieś duchowna Tworków położona była w drugiej połowie XVI wieku w powiecie błońskim ziemi warszawskiej województwa mazowieckiego.
Ważniejsze miejsca i obiekty.
W Tworkach jest także zlokalizowany przystanek Tworki Warszawskiej Kolei Dojazdowej.

</doc>
<doc id="1219856" url="https://pl.wikipedia.org/wiki?curid=1219856" title="Sander Boschker">
Sander Boschker

Sander Boschker (ur. 20 października 1970 w Lichtenvoorde) – holenderski piłkarz grający na pozycji bramkarza.
Kariera.
Boschker, oprócz jedno-sezonowego epizodu w Ajaksie Amsterdam, związany jest z jednym klubem – FC Twente. Jest pewnym punktem i żywą legendą zespołu. W listopadzie 2006 roku brał udział w meczu swojej drużyny z FC Groningen, wówczas drużyna z Arke Stadion pokonała swoich rywali aż 7-1. Ten mecz na pewno zapamięta na długo, ponieważ w żadnym innym spotkaniu z tak dużą liczbą goli nie wystąpił. Teraz jego celem jest rozegranie 500 spotkań dla Twente i wcale dużo mu nie brakuje. Kluczowym momentem w jego karierze był również finał KNVB Beker w 2001 roku. Twente odniosło sukces pokonując PSV Eindhoven po serii rzutów karnych, a Boschker obronił w sumie trzy strzały z jedenastu metrów.
W 2005 roku Boschker podpisał nowy kontrakt ze swoim klubem, który obowiązywał go do 2009 roku. Piłkarz przedłużył umowę, a w 2010 zdobył z Twente mistrzostwo Holandii. Srebrny medalista Mistrzostw Świata w 2010 roku w Republice Południowej Afryki. W 2014 zakończył karierę.
Sukcesy.
Twente
Ajax

</doc>
<doc id="1219859" url="https://pl.wikipedia.org/wiki?curid=1219859" title="Bazylika św. Mikołaja w Bochni">
Bazylika św. Mikołaja w Bochni

Bazylika św. Mikołaja w Bochni – najstarszy i największy kościół w Bochni, od 1998 roku bazylika mniejsza, Sanktuarium Matki Bożej Różańcowej. Od 2003 pełni funkcję kolegiaty, przy której mieści się kapituła. 
Historia.
Kościół św. Mikołaja został zbudowany w 1. poł. XV wieku. Wskutek pożarów z lat 1447 i ok. 1485 został uszkodzony, po czym odbudowano go na przełomie XV i XVI wieku. W pierwotnym kształcie był to gotycki halowy kościół ze stosunkowo długim, trójbocznie zamkniętym prezbiterium, przy którym wzniesiono od północy zakrystię oraz kaplicę pod wezwaniem Jedenastu Tysięcy Dziewic (przemianowaną później na kaplicę św. Kingi).
Kościół został znacznie uszkodzony przez pożar miasta w 1655 roku, podczas potopu szwedzkiego. Zniszczone zostały m.in. dach i sklepienia. Odbudowa kościoła w stylu barokowym prowadzona była z funduszy przekazanych przez króla Jana Kazimierza i zakończyła się w 1665 roku.
W 1768 roku stacjonujący w Bochni konfederaci barscy ufundowali do kościoła nowy ołtarz główny, wykonany w latach 1770-1772 przez snycerza i malarza religijnego Piotra Korneckiego z Gdowa. W 1777 roku, dzięki uzyskanej subwencji z dochodów kopalni soli, kościół został odrestaurowany i zyskał od strony południowej kaplicę Matki Boskiej.
W XIX wieku dobudowano do kościoła kruchty północną i południową, skarbczyk nad zakrystią oraz neogotycką sygnaturkę projektu Marcina Borelowskiego. W latach 1901-1906, pod kierunkiem architekta Jana Sas-Zubrzyckiego dokonano regotycyzacji kościoła.
W 1998 roku kościół uzyskał godność bazyliki mniejszej. W 2003 roku przy kościele erygowana została kapituła kolegiacka, zaś sam kościół został podniesiony do godności kolegiaty.
Architektura i wyposażenie wnętrza.
Bazylika św. Mikołaja jest gotyckim kościołem, częściowo przekształconym w okresie późnego baroku. Późnogotycka fasada z przełomu XV i XVI wieku, podparta dwoma przyporami, zwieńczona jest szczytem schodkowym i ozdobiona blendami i fryzem rombowym. Nie znajduje ona odpowiednika w architekturze Małopolski i powstała prawdopodobnie pod wpływem Saksonii.
Większość wyposażenia wnętrza kościoła reprezentuje styl barokowy i rokokowy. Ołtarz główny, sześć ołtarzy bocznych, rokokowa ambona i niektóre mniejsze sprzęty pochodzą z warsztatu Piotra Korneckiego. Jego autorstwa jest też obraz patrona kościoła w ołtarzu głównym.
W prezbiterium wisi obraz flamandzkiego malarza barokowego Artusa Wolfforta, uważany za najcenniejszy element wyposażenia świątyni .
Kaplica św. Kingi została regotyzowana w latach 1892-1893 pod kierunkiem Tadeusza Stryjeńskiego i posiada jednolite neogotyckie wyposażenie wraz polichromią zaprojektowaną przez Jana Matejkę. Ołtarz z obrazem św. Kingi zbudowany jest w formie pseudotryptyku z nieruchomymi skrzydłami. Ponadto na ścianie kaplicy znajduje się gotyckie malowidło odkryte w 1966 roku.
W kaplicy Matki Bożej Bocheńskiej znajduje się marmurowy ołtarz, pochodzący ze zlikwidowanego w 1777 roku kościoła dominikanów w Bochni. W jego polu środkowym wprawiony jest obraz Matki Bożej Różańcowej, zwanej Bocheńską. Obraz ten, pochodzący z I. połowy XVI w., malowany na płótnie naklejonym na deskę, został 7 października 1934 roku ukoronowany na mocy dekretu papieskiego, w obecności od 100 do 120 tysięcy wiernych przez biskupa Franciszka Lisowskiego .
Na chórze muzycznym znajdują się późnobarokowe organy, pochodzące z II. połowy XVIII w. W 1898 roku zostały przebudowane przez organmistrza Tomasza Falla ze Szczyrzyca w stylu romantycznym. Obecnie instrument posiada 20 głosów, dwa manuały i pedał oraz mechaniczną trakturę.
Obok kościoła znajduje się wolnostojąca drewniana dzwonnica konstrukcji słupowej z początku XVII wieku, zbudowana początkowo przy nieistniejącym obecnie kościele bernardynów w Bochni. Została ona zrekonstruowana w latach 1990-1993, po zniszczeniach w pożarze w 1987 roku. Dzwonnica jest obiektem na szlaku architektury drewnianej województwa małopolskiego.

</doc>
<doc id="1219861" url="https://pl.wikipedia.org/wiki?curid=1219861" title="C. Thomas Howell">
C. Thomas Howell

C. Thomas Howell, właściwie Christopher Thomas Howell (ur. 7 grudnia 1966 w Los Angeles) – amerykański aktor filmowy i telewizyjny, także producent filmowy, scenarzysta i reżyser.
Życiorys.
Wczesne lata.
Syn kaskadera, koordynatora wyczynów kaskaderskich i gwiazdora jeździectwa rodeo Christophera Thomasa „Chrisa” Howella i Candice Howell, był wychowywany przez ojczyma Cata Ballou. Dorastał w Van Nuys w stanie Kalifornia. Mając cztery lata pojawił się po raz pierwszy w serialu "Mali ludzie" ("Little People", 1970). W 1973 roku lat spróbował swoich sił na rodeo. W wieku jedenastu lat wystąpił w komedii fantasy ABC "Zdarzyło się w Święta Bożego Narodzenia" ("It Happened One Christmas", 1977) u boku Orsona Wellesa, wyprodukowanej dla telewizji remake'u klasyka Franka Capry "To wspaniałe życie" ("It's a Wonderful Life") z 1946 roku z Jamesem Stewartem. W 1984 ukończył Saugus High School w Santa Clarita. Uczęszczał do The National Conservatory for Drama Arts.
Kariera.
Jego debiutem na dużym ekranie była rola Tylera w filmie przygodowym sci-fi Stevena Spielberga "E.T." ("E.T.: The Extra-Terrestrial", 1982) z Drew Barrymore i Peterem Coyote. Przełomem w ekranowej karierze była kreacja Ponyboya Curtisa w dramacie kryminalnym Francisa Forda Coppoli "Outsiderzy" ("The Outsiders", 1983), za którą w Los Angeles został uhonorowany nagrodą przyznawaną dla młodego artysty. Na planie tego filmu spotkał się z Patrickiem Swayze, z którym wystąpił potem jeszcze w dwóch produkcjach; dramacie przygodowo-sensacyjnym "Czerwony świt" ("Red Dawn", 1984) i dramacie "USA, widok ogólny" ("Grandview, U.S.A.", 1984) z Jamie Lee Curtis, Joan Cusack i Jennifer Jason Leigh. Sukcesem była kreacja studenta prawa na Harvardzie, który wiedząc że stypendia przysługują czarnoskórym studentom, zdobywa pigułki powodujące ciemnienie skóry w komedii "Rasowy stypendysta/Czarny duszą" ("Soul Man", 1986).
Był jednym z kandydatów do roli Marty’ego McFly w komedii przygodowej sci-fi Roberta Zemeckisa "Powrót do przyszłości" ("Back to the Future", 1985). Postać tę miał początkowo zagrać także Eric Stoltz, jednak ostatecznie rolę otrzymał Michael J. Fox. Dwukrotnie wcielił się w postać kierowcy na opustoszałej autostradzie, który musi zmierzyć się z psychopatycznym mordercą w thrillerze "Autostopowicz" ("The Hitcher", 1986) i sequelu "Autostopowicz – Wyścig o przetrwanie" ("The Hitcher II: I've Been Waiting", 2003).
Pochodząca z Tacoma hardcorowa grupa Botch nagrała utwór pt. „C. Thomas Howell as the 'Soul Man'”, który znalazł się na płycie "We are the Romans" (1999). Był też gospodarzem nocnej niedzielnej hollywoodzkiej audycji radiowej w Los Angeles.
Zagrał porucznika i potem sierżanta Thomasa D. Chamberlaina w dwóch epickich opowieściach osadzonych w początkach wojny secesyjnej – "Gettysburg" (1993) i "Generałowie" ("Gods and Generals", 2003). Pojawił się gościnnie w serialu "24 godziny" ("24", 2006) jako Barry Landes, przyjaciel i lekarz Kim Bauer (Elisha Cuthbert).
W 1995 roku zadebiutował jako reżyser i scenarzysta dramatu sensacyjnego "Klepsydra" ("Hourglass"), gdzie zagrał niemającego głowy do interesów młodego projektanta mody zauroczonego „kobietą fatalną”.
Życie prywatne.
11 lipca 1989 roku w Las Vegas poślubił Rae Dawn Chong, z którą się jednak rozwiódł w 1990 roku. W dniu 25 lipca 1992 roku ożenił się ponownie z Sylvie Anderson. Mają córkę Isabelle Yasmine (ur. 17 lutego 1993) oraz dwóch synów – Dashiella Andersona Sage (ur. 2 stycznia 1997) i Liama Westa (ur. 24 kwietnia 2001).
W 2003 roku Howellowi pękł wyrostek robaczkowy, szybka interwencja lekarzy uratowała mu życie. Stracił metr jelita i ponad dwadzieścia kilogramów wagi. W szpitalu przeleżał miesiąc, a po wyjściu rozpoczął walkę o odbudowanie swojego organizmu. Zatrudnił trenera i stosował specjalną dietę.

</doc>
<doc id="1219867" url="https://pl.wikipedia.org/wiki?curid=1219867" title="ASON">
ASON



</doc>
<doc id="1219869" url="https://pl.wikipedia.org/wiki?curid=1219869" title="Rob Wielaert">
Rob Wielaert

Rob Wielaert (wym. ; urodzony 29 grudnia 1978 w Emmeloord) – holenderski piłkarz występujący na pozycji obrońcy. Od 2013 gra w Melbourne Heart. Wcześniej grał kolejno w PSV Eindhoven, FC Den Bosch, ponownie PSV Eindhoven, NEC Nijmegen, FC Twente oraz w Ajaksie.

</doc>
<doc id="1219870" url="https://pl.wikipedia.org/wiki?curid=1219870" title="Ningbo (stacja kolejowa)">
Ningbo (stacja kolejowa)

Ningbo () – stacja kolejowa w Ningbo, w prowincji Zhejiang, w Chinach. Znajdują się tu 3 perony.

</doc>
<doc id="1219871" url="https://pl.wikipedia.org/wiki?curid=1219871" title="Hoofddorp">
Hoofddorp

Hoofddorp – miasto w Holandii w prowincji Holandia Północna. Miasto to zostało założone w 1853 roku. W mieście tym swoją siedzibę ma firma TNT N.V. Miasto należy do gminy Haarlemmermeer.

</doc>
<doc id="1219881" url="https://pl.wikipedia.org/wiki?curid=1219881" title="Tiumeń (stacja kolejowa)">
Tiumeń (stacja kolejowa)

Tiumeń – stacja kolejowa w Tiumeni, w obwodzie tiumeńskim, w Rosji. Znajdują się tu 3 perony.

</doc>
<doc id="1219882" url="https://pl.wikipedia.org/wiki?curid=1219882" title="Józef Sarna">
Józef Sarna

Józef Sarna (ur. 21 września 1910 w Pilchowie, zm. 13 września 1939 w Tarnobrzegu) – podporucznik rezerwy piechoty Wojska Polskiego, dowódca obrony przeprawy przez Wisłę w pobliżu Tarnobrzega, w czasie kampanii wrześniowej 1939.
Życiorys.
Ukończył Państwowe Gimnazjum w Nisku oraz Szkołę Podchorążych Rezerwy Piechoty w Zambrowie. Pracował potem jako sekretarz Gminy Zbiorowej w Charzewicach.
W 1935 roku został mianowany podporucznikiem ze starszeństwem z 1 stycznia 1934 i 1859. lokatą w korpusie oficerów rezerwy piechoty. Posiadał przydział w rezerwie do 2 Pułku Piechoty Legionów i rozpoczął pracę jako instruktor Przysposobienia Wojskowego i Wychowania Fizycznego w Tarnobrzegu, "Strzelcu" i PW Hufcu Szkolnym przy Państwowym Gimnazjum w Tarnobrzegu.
W kampanii wrześniowej 1939, w walkach pod Tarnobrzegiem, dowodził Hufcem Przysposobienia Wojskowego i tarnobrzeskimi harcerzami. Bronił skarpy wiślanej zwanej Skalną Górą. Grupa podjęła walkę z niemieckimi siłami 10 września. Pierwsza próba przeprawy, mimo przewagi liczebnej, została udaremniona przez drużynę Sarny. Kolejnego dnia porucznik nakazał wycofać się swoim oddziałom oraz ukryć posiadaną broń. Sam został razem z pięcioma żołnierzami oraz dwoma cekaemami, broniąc się przed nacierającym wrogiem jeszcze przez dwa dni. Zginął 13 września około godziny 9:00, jego śmierć zakończyła obronę miasta. Ciało porucznika zostało pochowane na skarpie wiślanej. Później zwłoki przeniesione zostały na cmentarz wojenny 1939 roku w Tarnobrzegu.
Upamiętnienie.
Jego imię nosi Gimnazjum nr 3 w Tarnobrzegu (wcześniej Szkoła Podstawowa nr 5 w Tarnobrzegu), jedna z tarnobrzeskich ulic oraz Zespół Szkół i jedna z ulic w Gorzycach.
1 maja 2008 Józef Sarna został pośmiertnie odznaczony tarnobrzeskim odznaczeniem Sigillum Civis Virtuti.
W dniu 13 września 2014 został pośmiertnie awansowany na stopień kapitana.

</doc>
<doc id="1219887" url="https://pl.wikipedia.org/wiki?curid=1219887" title="Złośliwy guz rabdoidalny">
Złośliwy guz rabdoidalny

Złośliwy guz rabdoidalny (łac. "tumor malignus rhabdoides"; ang. malignant rhabdoid tumor) – pierwotny nowotwór złośliwy wieku dziecięcego, spotykany przede wszystkim w nerkach i tkankach miękkich, bardzo rzadko w innych narządach. Jest najbardziej złośliwym nowotworem nerek wieku dziecięcego. Początkowo uznawany był za szczególny wariant guza Wilmsa, histologicznie przypomina "rhabdomyosarcoma" (stąd nazwa), w diagnostyce różnicowej niezbędne są badania immunohistochemiczne. Pochodzenie guza nie jest jasne. 
Guzy o podobnej budowie mogą występować poza nerką i u osób dorosłych. W części przypadków rozwijają się jako progresja wyżej zróżnicowanego nowotworu, np. raka. Najprawdopodobniej wszystkie guzy rabdoidalne wykazują delecję genu hSNF5/"INI1" i są wysoce agresywne.
Nie wyjaśniono, czy guz typu AT/RT ośrodkowego układu nerwowego jest tożsamy z pozaczaszkowym złośliwym guzem rabdoidalnym.

</doc>
<doc id="1219888" url="https://pl.wikipedia.org/wiki?curid=1219888" title="TNT N.V.">
TNT N.V.

TNT N.V. – dawne holenderskie przedsiębiorstwo logistyczne świadczące usługi pocztowe i kurierskie na rynku międzynarodowym. Przedsiębiorstwo było właścicielem działającego w Holandii ogólnokrajowego operatora pocztowego Koninklijke TNT Post.
31 maja 2011 roku, po odłączeniu się oddziału kurierskiego – TNT Express, spółka zmieniła nazwę na PostNL.
Historia.
Firma została założona w 1946 roku w Sydney przez Kena Thomasa. Skrót "TNT" oznaczał Thomas Nationwide Transport. W ciągu niespełna 25 lat funkcjonowania na rynku przedsiębiorstwo stało się firmą globalną.
Tygodniowo przewoziło 4,4 mln przesyłek – paczek, dokumentów i frachtów do ponad 200 krajów przy wykorzystaniu sieci złożonej z ponad 2331 oddziałów, punktów przeładunkowych oraz centrów sortowania. Firma posiadała kilkadziesiąt tysięcy pojazdów.
W 2007 roku firma zanotowała przychody w wys. 6,5 mld EUR. Zysk operacyjny wyniósł 599 mln EUR, co oznacza wzrost o 7% wobec roku 2006.
25 maja 2011 roku dokonano podziału spółki – zajmujący się przesyłkami kurierskimi oddział TNT Express stał się samodzielnym przedsiębiorstwem, a w TNT N.V. pozostał jedynie oddział pocztowy (TNT Post). 31 maja spółka zmieniła nazwę na PostNL.
TNT w Polsce.
TNT Express Worldwide (Poland) sp. z o.o. rozpoczęło działalność w Polsce w 1992 roku od przejęcia lokalnej firmy transportowej Evimar. Firma szybko rozwinęła sieć placówek w największych miastach, a w 1995 roku uruchomiła pierwsze połączenie lotnicze z Warszawy. Rok później, jak w innych krajach Europy, wprowadziła do oferty serwis drogowy. W 1998 roku na mapie lotniczych połączeń TNT znalazły się Katowice, a dwa lata później Gdańsk. W 2001 roku TNT jako pierwsza firma w Polsce zostaje laureatem prestiżowego, brytyjskiego godła "Investor in People" i polskiego odpowiednika "Inwestora w Kapitał Ludzki". W tym samym roku TNT po raz pierwszy przechodzi audyt ISO otrzymując Certyfikat Jakości ISO 9002: 1994. Kolejne lata przynoszą rozwój infrastruktury terytorialnej, operacyjnej i informatycznej firmy czyniąc z niej lidera na rynku przesyłek ekspresowych i kurierskich. W 2006, 2007, 2008 i 2011 roku TNT otrzymało Złote Godło w branżowym programie badawczym Operator Logistyczny Roku. Na początku 2008 roku Biuro Główne TNT przeniosło się do nowej siedziby przy ul. Annopol w Warszawie, gdzie mieści się także najnowocześniejsze drogowe centrum przeładunkowe.

</doc>
<doc id="1219890" url="https://pl.wikipedia.org/wiki?curid=1219890" title="Radio Północ">
Radio Północ

Radio Północ – niedziałająca już lokalna stacja radiowa z Koszalina nadająca swój program na podstawie osobnych koncesji w Koszalinie i Goleniowie. Była pierwszą komercyjną rozgłośnią radiową w Koszalinie.
Historia.
Radio Północ rozpoczęło nadawanie w Koszalinie 14 lutego 1993 roku, w dniu zakochanych. Jego prezesem był Leszek Malinowski. Stacja nadawała informacje z kraju, świata i regionu, prezentując zróżnicowaną muzykę i audycje autorskie.
W 1995 roku radio otrzymało koncesję na emisję w Koszalinie na częstotliwościach 69,23 MHz i 95,9 MHz.
Około 2000 roku wyłączono nadajnik 69,23 MHz.
1 września 2003 roku Radio Północ uruchomiło nadajnik w Goleniowie, pracujący na częstotliwości 93,2 MHz. Wcześniej częstotliwość ta należała do Radia Goleniów. Radio Północ wielokrotnie podejmowało nieudane próby przeniesienia goleniowskiego nadajnika do Szczecina.
Pod koniec stycznia 2008 roku 100% udziałów w spółce będącej właścicielem rozgłośni (Radio PÓŁNOC Sp. z o.o.) zakupił koncern ZPR (obsługę rynku radiowego w ramach Grupy ZPR realizuje spółka TIME, która kontroluje sieć rozgłośni ESKA) planując włączenie Radia Północ Koszalin do sieci Radia Eska i zmianę nazwy rozgłośni na Radio Eska Koszalin.
22 marca 2008 nadano pożegnalną audycję koszalińskiego Radia Północ. Ostatnim odtworzonym utworem był przebój grupy Queen – "We Are the Champions". Z anteny radia, zarówno koszalińskiej i goleniowskiej, zniknęli prezenterzy – emitowano jedynie muzykę, dżingle, reklamy i wiadomości. Po kilku tygodniach, DJ'ów Radia Północ można było usłyszeć w nowo powstałym internetowym Radiu Seven. 
W nocy z 18 na 19 lipca 2008, o godzinie 00:57, w Koszalinie na częstotliwości 95,9 MHz zabrzmiał pierwszy dżingiel Radia Eska. Radio Eska Koszalin została pierwszą rozgłośnią Radia Eska na środkowym wybrzeżu Morza Bałtyckiego.
Goleniowskie Radio Północ natomiast, od 19 lipca 2008 do grudnia 2009 roku nadawało playlistę radia Eska i dżingle Radia Północ, a także serwisy informacyjne z Radia Eska Szczecin.
Właściciel Radia Północ, ZPR SA, planował przekształcić goleniowską rozgłośnię w kolejną stację sieci WAWA. W czerwcu 2009 KRRiTV nie wyraziła zgody na zmianę nazwy rozgłośni na Radio WAWA oraz na przeniesienie nadajnika z Goleniowa do Szczecina. Decyzję uzasadniono wynikiem monitoringu programu, który po raz kolejny wykazał, że nadawca nie realizował koncesji. Wobec tego właściciel nie wystąpił o przedłużenie koncesji na nadawanie.
Od grudnia 2009 stacja prezentowała tylko polską muzykę, będąc odpowiednikiem Radia WAWA. Nadawano również serwisy informacyjne z Goleniowa.
W dniu wygaśnięcia koncesji, 19 stycznia 2011 o godzinie 16:00 Radio Północ z Goleniowa oficjalnie zakończyło emisję programu, a nadajnik został rozebrany.
Radiowy serwis informacyjny.
Do stycznia 2008 roku Radio Północ produkowało "Radiowy Serwis Informacyjny" sprzedawany innym stacjom radiowym – lokalnym, jak również internetowym. W związku ze zmianą właściciela Radia Północ produkcję programu przejęła odrębna spółka. W maju 2010 zakończono produkcję Radiowego Serwisu Informacyjnego.

</doc>
<doc id="1219895" url="https://pl.wikipedia.org/wiki?curid=1219895" title="Trapeze">
Trapeze

Trapeze – brytyjski zespół rockowy działający w latach 1969-82, a następnie z przerwami w latach 1991-94. Trzon grupy stanowili gitarzysta i wokalista Mel Galley, basista i wokalista Glenn Hughes oraz perkusista Dave Holland. Po odejściu Hughesa w 1973 r., który stał się głównym kompozytorem i wokalistą grupy, zespół kontynuował działalność w różnych składach. Kilku członków odeszło by dołączyć do bardziej znanych zespołów takich jak Deep Purple, Whitesnake, Judas Priest czy Uriah Heep.
Zespół nigdy jednak nie osiągnął sukcesu i popularności, jaką cieszył się w latach 1970-73.
Historia.
1969 – 1973.
Trapeze utworzyli w roku 1969 wokalista John Jones, gitarzysta i klawiszowiec Terry Rowley (obydwaj byli członkami zespołu Montanas), gitarzysta Mel Galley, wokalista i basista Glenn Hughes oraz perkusista Dave Holland. Trapeze wydali swój debiutancki album w roku 1970 zatytułowany po prostu "Trapeze" ale wcześniej Jones i Rowley powrócili do Montanas. Pod koniec 1970 trio w składzie Galley, Hughes i Holland po raz pierwszy wydali album "Medusa". W tym składzie Trapeze koncertowali, aż do roku 1973. Zespół jeździł głównie po Wielkiej Brytanii i południowych stanach USA; nie odniósł jednak sukcesu. Album "You Are the Music...We're Just the Band" wydany w roku 1972 skłonił Glenna Hughesa do opuszczenia zespołu, tuż po zakończeniu tournée w roku 1973. Hughes zamienił Rogera Glovera w Deep Purple. Po jego odejściu Trapeze zaczęli zarabiać głównie na pierwszych trzech albumach, w których grał Hughes ale koncerty nie wypadały najlepiej i zespół zaczął grać na mniejszych estradach w całych Stanach Zjednoczonych.
1974 – 1977.
W roku 1974 zespół wydał album "The Final Swing" – kompilację najlepszych utworów, na której znalazły się dwa utwory nie wydane wcześniej: „Good Love” i ulubiony przez fanów, grany na żywo od kilku lat utwór „Dat’s it”. Gitarzysta Robert Kendrick i basista Pete Wright, którzy zagrali na wydanym w roku 1974 albumie "Hot Wire" pokierowali zespół w kierunku hard rocka, co dokładnie można usłyszeć na kolejnym wydaniu z roku 1976, zatytułowanym ponownie "Trapeze".
Pierwotne trio (Galley, Hughes i Holland) ponownie, pod koniec 1976 roku połączyli się na krótki czas. Miało to być dojrzałe spotkanie, uwieńczone albumem z nowymi utworami ale Hughes kolejny raz opuścił zespół zanim album został wyprodukowany. Jego solowy album zatytułowany "Play Me Out", wydany w roku 1977 zawierał utwory „LA Cut-Off” i „Space High”, skomponowane przez niego, które podczas krótkiej reaktywacji Trapeze, w czasie tournée w roku 1976, Galley i Holland z nim grali. Utwory te powstały do nowego albumu Trapeze, który nigdy nie został nagrany.
1978–1982.
Album "Hold On", zatytułowany również "Running" został wydany pod koniec roku 1978, ponownie z udziałem Pete’a Wrighta oraz nowego gitarzysty i wokalisty Pete’a Goalby'ego. W nagraniu koncertowego albumu z roku 1981 zatytułowanego "" udział wziął nowy perkusista Steve Bray, ponieważ Dave Holland od końca 1979 grał w Judas Priest. Po odejściu Pete’a Goalby'ego do Uriah Heep w 1981, Mel Galley grał samotnie, by w roku 1982 odejść z Trapeze do Whitesnake i tym samym zespół Trapeze został rozformowany.
1991.
W roku 1991, po raz kolejny zeszło się pierwotne trio (Galley, Hughes i Holland) wraz z byłym klawiszowcem zespołów Asia i Yes – Geoffem Downesem i po krótkim tournée w roku 1993 wydali kolejny album "Welcome to the Real World".
1994.
W lutym 1994 Galley, Hughes i Holland po raz kolejny ożywili zespół, grając tym razem w Nowym Jorku na koncercie w hołdzie wokaliście zespołów Badlands i Black Sabbath – Rayowi Gillenowi. To zdarzenie doprowadziło do kolejnych koncertów, które rozpoczęły się 11 marca 1994 w Wielkiej Brytanii, w klubie „Robin R’n’B Club”, w ich rodzinnym mieście Cannock, a w kwietniu tego samego roku przeniosły się do USA. Podczas tych koncertów do zespołu dołączył weteran bluesa, gitarzysta Craig Erickson, akompaniując Hughesowi zarówno na gitarze prowadzącej, jak i rytmicznej.

</doc>
<doc id="1219896" url="https://pl.wikipedia.org/wiki?curid=1219896" title="Konfederaci barscy">
Konfederaci barscy

Konfederaci barscy, (fr. "Les confédérés de Bar") – dramat francuski w 5 aktach prozą napisany przez Adama Mickiewicza, powstał w 1836 z przeznaczeniem na scenę paryską. Zachowane akty I i II wydał pośmiertnie syn poety Władysław Mickiewicz w: "Drames polonais", Paryż 1867 i "Melanges posthumes", S. I, tamże w 1872. Prapremiera polska w przekładzie wierszem Augusta Olizarowskiego wystawiona w Krakowie 1 stycznia 1872. Przekłady prozą m.in. Piotra Chmielowskiego, Józefa Kallenbacha, Jana Kasprowicza i Artura Górskiego.
Sztuka przedstawia epizod konfederacji barskiej z 1772: zdobycie Wawelu przez oddział konfederatów dowodzonych przez francuskiego pułkownika Claude’a Gabriela de Choisy. Mickiewicz swobodnie wprowadza też do akcji dramatu postacie Kazimierza Pułaskiego i ks. Marka Jandołowicza. Osnową tej sztuki jest intryga wokół dwóch postaci: wojewody (sprzyjającego konfederatom) i jego córki – hrabiny, młodzieńczej miłości Pułaskiego. 

</doc>
<doc id="1219897" url="https://pl.wikipedia.org/wiki?curid=1219897" title="Puchar Narodów Afryki 1970">
Puchar Narodów Afryki 1970

Puchar Narodów Afryki 1970 był siódmą edycją tego turnieju. Mecze rozgrywano na boiskach Sudanu. Podobnie jak w roku 1968 w rozgrywkach wzięło udział 8 zespołów, podzielonych na dwie grupy, po cztery drużyny w każdej. W finale gospodarz turnieju - Sudan pokonał zespół z Ghany 1-0 i sięgnął po pierwszy tytuł w rozgrywkach.
Przebieg turnieju.
Grupa A.
Mecze rozgrywano w Chartumie.
Grupa B.
Mecze rozgrywano w Wad Madani.

</doc>
<doc id="1219898" url="https://pl.wikipedia.org/wiki?curid=1219898" title="Les confédérés de Bar">
Les confédérés de Bar



</doc>
<doc id="1219899" url="https://pl.wikipedia.org/wiki?curid=1219899" title="Xhosa">
Xhosa

Xhosa albo Khosa − lud zamieszkujący tereny Afryki Południowej, zwłaszcza RPA i Lesotho. W 2017 roku liczebność Xhosa wynosiła ponad 8,8 mln. Lud ten posługuje się językiem xhosa z rodziny bantu.
Do tradycyjnych zajęć Xhosa zalicza się chów bydła i rolnictwo, a także obróbka żelaza i plecionkarstwo. Struktura społeczna opiera się na egzogamicznych klanach o patrylinearnym systemie pokrewieństwa. Poszczególne klany różnią się między sobą kolorami strojów i sposobem przystrajania się paciorkami.
Xhosa zachowują tradycyjne wierzenia, których ważnym elementem jest kult przodków. Wciąż żywy jest bardzo bogaty folklor. Silnie zakorzeniona jest wiara w czary. Czarownictwo uważa się za z gruntu złe, a Xhosa boją się opętania przez złe duchy. Zaradzić temu może jednak "igkirha" (duchowy uzdrowiciel). W kulturze Xhosa występują także "ixhwele" (zielarze), trudniący się jednak prawie wyłącznie zwalczaniem chorób dotykających ciało. Religia Xhosa posiada wiele cech wspólnych z wierzeniami Buszmenów, uważa się więc, że doszło w przeszłości do interakcji kultur tych ludów.
Dużą rolę w kulturze ludu Xhosa odgrywają różnego rodzaju obrzędy przejścia (zarówno dla kobiet, jak i dla mężczyzn) oraz ceremionie związane z zawarciem małżeństwa.
Język.
Xhosa to aglutynacyjny język tonalny z rodziny bantu. Zapisuje się go w alfabecie opartym na piśmie łacińskim. Językiem xhosa posługuje się około 18% populacji południowoafrykańskiej. Jest on w pewnym stopniu wzajemnie zrozumiały z językiem zulu, zwłaszcza z zulu używanym w miastach. Ludność Xhosa, zwłaszcza mieszkająca w miastach, zwykle włada również językiem zulu, afrikaans, angielskim lub jednym z pozostałych jedenastu języków urzędowych RPA.

</doc>
<doc id="1219900" url="https://pl.wikipedia.org/wiki?curid=1219900" title="Khosa">
Khosa



</doc>
<doc id="1219901" url="https://pl.wikipedia.org/wiki?curid=1219901" title="Republika Minervy">
Republika Minervy

Republika Minervy, Minerva (ang.: "Republic of Minerva") – mikronacja leżąca na terenie sztucznej wyspy. Założycielem był milioner i działacz polityczny Michael Oliver, który brał również udział w podobnych przedsięwzięciach w późniejszych latach. Urodzony na Litwie, w żydowskiej rodzinie Oliver założył stowarzyszenie, Ocean Life Research Foundation, które rzekomo miało około 100 000 000 dolarów przeznaczonych na ten projekt, posiadało biura w Nowym Jorku i Londynie. Chciano utworzyć libertariańską społeczność zamieszkującą kraj Minervy, gdzie gospodarka i mieszkańcy nie byliby obciążeni podatkami, cłami, akcyzami i innymi kosztami utrzymania opieki społecznej. Nie otrzymywaliby państwowych zasiłków ani żadnych subsydiów, ani nie byliby narażeni na żaden państwowy interwencjonizm w gospodarkę. Oprócz turystyki i rybołówstwa, ekonomia opierałaby się na lekkim przemyśle i sektorze usług.
Historia.
Atol Minerva został odkryty w 1852 roku przez grupę amerykańskich rybaków. W latach 1942–1945 wojska Stanów Zjednoczonych zajęły atole i pobliskie wyspy w czasie wojny na Pacyfiku.
W 1971 roku, barki załadowane piaskiem pod dowództwem Michaela Olivera przypłynęły z Australii, zwiększono poziom nad powierzchnią wody, umożliwiając budowę małej wieży i postumentu pod flagę. Republika Minervy wydała deklarację niepodległości w dniu 19 stycznia 1972 roku. Stworzono nową walutę (dolar Minervy). Do rządów Australii, Nowej Zelandii, Fidżi, Tonga, Nauru, Wysp Cooka i Samoa Zachodniego rozesłano listy informujące o powstaniu nowego państwa w regionie. W lutym 1972 roku Morris C. Davis został wybrany na tymczasowego prezydenta Republiki Minervy. Deklaracja niepodległości spotkała się z wielką podejrzliwością innych państw w regionie. Delegacje państw regionu spotkały się na konferencji 24 lutego 1972, w sprawie nowego państwa. Tymczasowy prezydent został zwolniony przez założyciela Michaela Olivera i projekt upadł.
W 1982 roku grupa Amerykanów doprowadziła ponownie Morrisa C. Davisa do urzędu prezydenta, ale zostali zmuszeni przez wojska Tonga po trzech tygodniach do opuszczenia wyspy.
W październiku 2003 roku założony został „Rząd Minervy na obczyźnie” w Charleston, w Karolinie Południowej.
W listopadzie 2005 roku Fidżi złożyło skargę do Międzynarodowej Organizacji Dna Morskiego dotyczącą roszczeń terytorialnych Minervy.

</doc>
<doc id="1219903" url="https://pl.wikipedia.org/wiki?curid=1219903" title="Wschodnia Prowincja Przylądkowa">
Wschodnia Prowincja Przylądkowa



</doc>
<doc id="1219905" url="https://pl.wikipedia.org/wiki?curid=1219905" title="Lud Xhosa">
Lud Xhosa



</doc>
<doc id="1219906" url="https://pl.wikipedia.org/wiki?curid=1219906" title="Meglena">
Meglena

Meglena (t. Moglena, Almopia; gr. "Μογλενά" – "Mogleǹa", "Αλμωπία" – "Almop̀ia"; tur. "Karacova" – "Karadżowa") – kotlina śródgórska w Macedonii Egejskiej, w dzisiejszej Grecji, na granicą z Macedonią Północną.
Meglena ma kształt w przybliżeniu trójkątny z podstawą na północy i wierzchołkiem skierowanym na południe. Otaczają ją pasma górskie Nidże (gr. "Voras") od zachodu, Kožuf (gr. "Dzena") od północy i Pajak (gr. "Paiko") od wschodu. Na południu kotlina łączy się z nadmorską Niziną Salonicką. Przez kotlinę przepływa spora rzeka Moglenitsa, dopływ Aliakmonu (Bystrzycy, Wistricy).
Pod względem administracyjnym Meglena należy do gmin Aridea i Eksaplatanos prefektury Pela. Największą miejscowością Megleny jest Aridea.
W starożytności Meglena, zwana wówczas Almopią, stanowiła jedną z siedemnastu prowincji Królestwa Macedonii. W VI-VII wieku zasiedliło ją słowiańskie plemię Sagudatów. Istniała tu wtedy twierdza Meglena, stolica biskupia. Po opanowaniu kotliny przez Bułgarię w 927 przez pewien czas miał tu siedzibę patriarcha presławski. Po bitwie pod Klidion w 1014 kotlinę z twierdzą opanowało Bizancjum. Osadzono tu wówczas Syryjczyków, Ormian i Pieczyngów. W 1203 Bułgaria odzyskała kotlinę. Twierdza Meglena została całkowicie zburzona podczas okupacji tureckiej.
W 1759 bułgarska i wołoska ludność wsi Notia przyjęła islam. Stolicę biskupią przeniesiono do Floriny. W XIX wieku Meglena była podzielona między kazę wodeńską, enidżewardarską i gewgelijską. Po pierwszej wojnie bałkańskiej w 1912 kotlina przypadła Grecji. Podczas I wojny światowej przez kotlinę przebiegała linia frontu bałkańskiego; kilka wsi zostało całkowicie zniszczonych, ich mieszkańcy uciekli na tereny opanowane przez Bułgarię. W okresie międzywojennym część miejscowych Wołochów wyemigrowała do rumuńskiej Dobrudży. W wykonaniu traktatu lozańskiego muzułmańska ludność kotliny została przesiedlona w okolice Antalyi i Isparty w tureckiej Anatolii, zaś na ich miejsce przybyli liczni Grecy wysiedleni z Tracji Zachodniej i z Anatolii.
Północno-wschodnią część Megleny i przyległe góry zamieszkuje jeden z etnosów wołoskich – Meglenorumuni, który od niej wziął swą nazwę.

</doc>
<doc id="1219907" url="https://pl.wikipedia.org/wiki?curid=1219907" title="Politechniczna">
Politechniczna

Politechniczna – osiedle wyodrębnione dla potrzeb łódzkiego Systemu Informacji Miejskiej, położone w Łodzi na Polesiu. Według podziału na osiedla administracyjne (jednostki pomocnicze gminy) Politechniczna nie jest odrębnym osiedlem, lecz wchodzi w skład Starego Polesia.
W 1946 r. plenery Parku Poniatowskiego, położonego na terenie obecnej Politechnicznej (oraz m.in. tereny innego łódzkiego osiedla - Mani) posłużyły za tło w filmie "Zakazane piosenki".
Zabudowa osiedla.
Osiedle Politechniczna składa się głównie z wydziałów oraz akademików Politechniki Łódzkiej. Osią osiedla jest aleja Politechniki.
Parki.
Na terenie osiedla Politechniczna znajdują się 2 parki:
Komunikacja miejska.
Przez środek osiedla przebiegają następujące linie MPK:

</doc>
<doc id="1219908" url="https://pl.wikipedia.org/wiki?curid=1219908" title="Gołąbczak pręgosterny">
Gołąbczak pręgosterny

Gołąbczak pręgosterny, gołąb pręgosterny ("Patagioenas fasciata") – gatunek średniej wielkości ptaka z rodziny gołębiowatych (Columbidae). Występuje od północno-zachodniej części Ameryki Północnej na południe po Amerykę Centralną oraz w północno-zachodniej, północnej i zachodniej Amerykę Południową. Populacje z północy zasięgu są wędrowne.
Międzynarodowy Komitet Ornitologiczny (IOC) wyróżnia 6 podgatunków "P. fasciata":
Część autorów wydziela południowe podgatunki "crissalis", "albilinea" i "roraimae" do osobnego gatunku o nazwie "Patagioenas albilinea" (gołąbczak żółtodzioby). Takie ujęcie systematyczne stosuje m.in. Międzynarodowa Unia Ochrony Przyrody (IUCN).

</doc>
<doc id="1219910" url="https://pl.wikipedia.org/wiki?curid=1219910" title="Kobieta za ladą">
Kobieta za ladą

Kobieta za ladą (czes. "Žena za pultem") – 12-odcinkowy serial produkcji czechosłowackiej w reżyserii Jaroslava Dudka na podstawie scenariusza Jaroslava Dietla.
W ówczesnej manierze propagandowej serial miał ukazywać pozytywne warunki życia w okresie realnego socjalizmu. Utrzymany w dzisiejszej konwencji kina familijnego, popularny w okresie PRL, był dwukrotnie emitowany w TVP w latach 80; później również m.in. przez stacje Kino Polska i TVS.
Rolę główną napisano pierwotnie dla Jany Hlaváčovej, ostatecznie powierzono ją mocno zaangażowanej politycznie J. Švorcovej (była m.in. członkiem KC KPCz).
Treść.
Główna bohaterka – Anna Holubova, będąc tuż po rozwodzie, zatrudnia się jako sprzedawczyni w dużym sklepie samoobsługowym. Choć dość łatwo nawiązuje kontakt z nowym otoczeniem i zostaje w nim zaakceptowana, zmaga się z różnymi kłopotami i uciążliwościami codziennego życia w pracy i w domu. Zarazem stara się być troskliwą i działającą wychowawczo matką dla 17-letniej córki Michaliny i młodszego syna Petra. Praca w sklepie otwiera przed nią nowy rozdział życia, gdy poznaje tam również nowego partnera, zakochując się z wzajemnością w jednym z klientów. Jej osobiste perypetie ukazane są na tle losowych przypadków jej współpracowników z praskiego supersamu.

</doc>
<doc id="1219912" url="https://pl.wikipedia.org/wiki?curid=1219912" title="Belly">
Belly

Belly to amerykański film akcji wyreżyserowany przez Hype’a Williamsa. Wystąpiły w nim gwiazdy amerykańskiego rapu, między innymi DMX, Nas (który pisał również scenariusz), Method Man, T-Boz i Vita.
Aktualnie kręcony jest również sequel filmu, "Beast 2".
Filmtrack.
Film zawiera wiele utworów dancehall reggae, które nie zostały zawarte na soundtracku.

</doc>
<doc id="1219915" url="https://pl.wikipedia.org/wiki?curid=1219915" title="Kościół św. Wojciecha i Matki Boskiej Śnieżnej w Mikołowie">
Kościół św. Wojciecha i Matki Boskiej Śnieżnej w Mikołowie

Kościół św. Wojciecha i Matki Boskiej Śnieżnej, potocznie nazywany "starym kościołem", jest to najstarszy, zachowany kościół w Mikołowie. Pierwszy kościół powstał w latach 1260-1270 na północ od dzisiejszego Rynku. Szczegóły późnogotyckiej architektury pozwalają przypuszczać, że został nieco przebudowany pod koniec średniowiecza. Od połowy XVI do połowy XVII w. był użytkowany przez luteran.
Kościół jest zbudowany z kamienia łamanego, orientowany, jednonawowy. Nawa wzniesiona na planie prostokąta, do niej przylega wielobocznie zamknięte prezbiterium. Od strony zachodniej do korpusu przylega czworoboczna wieża, dobudowana dopiero w XVIII wieku.
Przed kościołem stoi zabytkowa figura św. Jana Nepomucena. Mieszkańcy miasta ufundowali ją w XVIII wieku w podzięce za przywrócenie wody w miejskiej studni.
Do czasu wybudowania nowego kościoła nosił on wezwanie tylko św. Wojciecha. W momencie konsekrowania 25 września 1861 r. nowego budynku oba kościoły były pw. św. Wojciecha. Stan taki trwał aż do lat sześćdziesiątych XX wieku, gdy to staremu kościołowi dodano drugie wezwanie, Matki Boskiej Śnieżnej, czczonej w Mikołowie jako Matka Boska Mikołowska.

</doc>
<doc id="1219916" url="https://pl.wikipedia.org/wiki?curid=1219916" title="Ogród japoński w Jarkowie">
Ogród japoński w Jarkowie

Ogród japoński w Jarkowie – ogród w tradycyjnym stylu japońskim o powierzchni około 1000 m2, położony we wsi Jarków w gminie Lewin Kłodzki, w województwie dolnośląskim.
Edward Majcher – właściciel ogrodu – prace nad nim rozpoczął w roku 1980. W 2000 otrzymał nagrodę miesięcznika "Ogrody". W 2003, jako drugi tego typu obiekt w Polsce (po wrocławskim), ogród został udostępniony zwiedzającym.

</doc>
<doc id="1219919" url="https://pl.wikipedia.org/wiki?curid=1219919" title="Gołębiak długosterny">
Gołębiak długosterny

Gołębiak długosterny, gołębiak karoliński, gołąb karoliński ("Zenaida macroura") – gatunek średniej wielkości ptaka z rodziny gołębiowatych (Columbidae), zamieszkujący Amerykę Północną. Nie jest zagrożony.
Zasięg występowania.
Pospolity w Ameryce Północnej – od południowej Kanady po Panamę. W latach 60. XX wieku introdukowany na Hawajach.
Podgatunki.
Wyróżnia się 5 podgatunków "Z. macroura":
Status.
Międzynarodowa Unia Ochrony Przyrody (IUCN) uznaje gołębiaka długosternego za gatunek najmniejszej troski (LC – "Least Concern") nieprzerwanie od 1988 roku. W 2017 roku organizacja Partners in Flight szacowała liczebność populacji lęgowej na około 120 milionów osobników. Według danych North American Breeding Bird Survey, pomiędzy 1966 a 2015 rokiem populacja tego ptaka zmniejszyła się o około 15%; BirdLife International uznaje trend liczebności populacji za wzrostowy.
Heraldyka.
Jest jednym z trzymaczy herbu Grenady.

</doc>
<doc id="1219920" url="https://pl.wikipedia.org/wiki?curid=1219920" title="Pierwotny niedobór odporności">
Pierwotny niedobór odporności



</doc>
<doc id="1219921" url="https://pl.wikipedia.org/wiki?curid=1219921" title="NSZZ Funkcjonariuszy i Pracowników Więziennictwa">
NSZZ Funkcjonariuszy i Pracowników Więziennictwa

Niezależny Samorządny Związek Zawodowy funkcjonariuszy i Pracowników Więziennictwa – organizacja zrzeszająca funkcjonariuszy i pracowników Służby Więziennej, powstała w 1990 podczas zjazdu założycielskiego w Kulach – osiedlu Częstochowy.
Historia NSZZ FiPW.
Początków ruchu związkowego w więziennictwie należy doszukiwać się w czasach II Rzeczypospolitej, kiedy to wśród pracowników Straży Więziennej pojawiła się idea powołania związku zawodowego. Działania te doprowadziły do powołania (w czerwcu 1919) Związku Pracowników Więziennych Rzeczypospolitej Polskiej. Do najbardziej spektakularnych działań ówczesnego związku zawodowego, obok rozwiązywania codziennych problemów, było wysokie zaangażowanie sprawami socjalnymi. Dotyczyło to samych funkcjonariuszy ale także ich rodzin, w szczególności dzieci. Takie były potrzeby odrodzonej Polski, która po okresie zaborów i kilkuletniej wojny powracała na mapy Europy. Dlatego też nie może nas dziwić fakt, iż nasza wiedza o tamtym związku zawodowym ogranicza się dzisiaj głównie do informacji o działającej wówczas Kasie Pogrzebowej oraz o powołaniu Komitetu Uzdrowiskowego, którego namacalnym przejawem jest istniejąca do dzisiaj willa „Orla Strzecha” w Świdrze k. Otwocka. Przez wiele lat pełniła ona funkcję ośrodka kolonijnego dla dzieci pracowników Straży Więziennej.
Okres powojenny.
Po II wojnie światowej ruch związkowy w więziennictwie przestał istnieć na długie dziesięciolecia. Realia polityczne tamtej Polski, które jeszcze żywo mamy w pamięci, wykluczały jakikolwiek ruch związkowy w służbach mundurowych. Związki zawodowe istniały w formacjach cywilnych, lecz były one politycznie zniewolone. Światełko nadziei, które zaświeciło w 1980 poprzez powstanie ogólnopolskiego ruch społecznego „Solidarność”, dotarło również do funkcjonariuszy Służby Więziennej. Pojawiło się szereg głosów krytyki, liczne wnioski i postulaty, często (niestety) nieskoordynowane i sprzeczne ze sobą. Los, który spotkał działaczy ówczesnej opozycji politycznej, spotkał także naszych kolegów z tamtych lat. Tych którzy odważyli się głośno i otwarcie krytykować panujące stosunki społeczne, w większości, usunięto ze Służby. Nie był to – jak się później okazało – właściwy czas na demokratyczne reformy, nie tylko w więziennictwie.
Po „okrągłym stole”.
Bardziej dojrzałe dążenia do stworzenia pracowniczej reprezentacji funkcjonariuszy Służby Więziennej pojawiły się ponownie w okresie „okrągłostołowym”. W lipcu 1989 załoga Aresztu Śledczego w Sosnowcu wystosował list do władz więziennych, wyrażając swoje niezadowolenie ze sposobu i wysokości podziału nagród. W piśmie tym zawarto również sugestię potrzeby powołania przedstawicielstw pracowniczych, głównie w kwestiach kadrowych i socjalnych. Pismo to zostało rozesłane do załóg innych aresztów i zakładów karnych. Z uwagi na natychmiastową blokadę teleksów i łączy telefonicznych, powyższy apel przejęty został przez kolegów z innych zakładów i rozsyłany dalej. Ważną rolę odegrały wtedy takie ośrodki jak: Częstochowa, Łódź i Wrocław. Jeszcze w sierpniu 1989, z inicjatywy kolegów z Sosnowca, odbyły się dwa bardzo ważne spotkania. Pierwsze, z udziałem przedstawicieli AŚ i ZK ówczesnego Okręgowego Zarządu Zakładów Karnych w Katowicach, na którym podjęto decyzję o organizacji ogólnopolskiego spotkania. Takie spotkanie odbyło się końcem sierpnia w Klubie Studenckim w Sosnowcu, już z udziałem reprezentantów jednostek: gdańskich, katowickich, krakowskich, opolskich i wrocławskich. Podjęto decyzję o konieczności powołania, w ramach Służby Więziennej, niezależnej formacji na prawach związku zawodowego. Uczestnicy tego spotkania wystosowali w tej sprawie apel do Premiera Tadeusza Mazowieckiego, ujawniając pełne dane osobowe powołanej 20-osobowej Grupy Inicjatywnej. Te działania przyczyniły się do ukierunkowania i wzrostu aktywności pozostałych ośrodków. Jesienią tego roku doszło do spotkania szerszego przedstawicielstwa więzienników w Łodzi, na którym powołano 40-osobową Ogólnopolską Grupę Inicjatywną, która wybrała także swoje władze. Przewodniczącym OGI został Grzegorz Siemieniak z AŚ w Łodzi. Jeszcze tej samej jesieni odbyły się kolejne posiedzenia OGI, między innymi w COSSW w Kaliszu, gdzie wybrano nowego przewodniczącego. Został nim Mirosław Psonka z ZK w Wojkowicach.
Zjazd założycielski NSZZ FiPW.
W dniach 3-5 marca 1990 w ODK SW w Kulach odbył się Zjazd Założycielski, na którym opracowano Statut Związku oraz przyjęto jego nazwę: Niezależny Samorządny Związek zawodowy Funkcjonariuszy i Pracowników Więziennictwa. Wybrano także krajowe władze Związku: jego Zarząd Główny oraz Główną Komisję Rewizyjną. Przewodniczącym został Mirosław Psonka. Obrady Zjazdu były bardzo burzliwe, w znacznej części rozliczeniowe ale także były bardzo twórcze. To one nakreśliły główne kierunki działań ruchu związkowego. A nie było to łatwe, nie tylko z uwagi na powszechnie panującą niepewność społeczno-polityczną, ale głównie z uwagi na zupełną nowość w teraźniejszych dziejach Służby Więziennej. Powołanie nowej społecznej struktury było wielką niewiadomą także dla jej twórców. Założyciele nie mieli stosownego doświadczenia, ani wyraźnych, wykrystalizowanych, poglądów. Często towarzyszyła im daleko idąca różnica zdań, kierunków i celów. Łączyło ich natomiast społeczne zaangażowanie i ogromna determinacja, zarówno ta własna, jak i ta przekazywana przez licznie odwiedzane załogi pracownicze. Jednym z ważniejszych osiągnięć Zjazdu Założycielskiego było podpisanie Porozumienia z ówczesnym Ministrem Sprawiedliwości Aleksandrem Bentkowskim, w oparciu o które mogli działać na zasadzie związku zawodowego, mimo iż formalno-prawnie mogli być jedynie stowarzyszeniem. Takie Porozumienie było niezbędne z uwagi na brak prawnych uregulowań, które zezwalałyby na istnienie związku zawodowego w formacji mundurowej. Dlatego też, jednym z głównych kierunków aktywności tamtych władz krajowych NSZZ FiPW było doprowadzenie do zmiany ustawy o związkach zawodowych. Taka nowelizacja przeprowadzona została w 1991. Pozwoliło to na pełnoprawną rejestrację Związku, która dokonana została w dniu 10 września 1991.

</doc>
<doc id="1219922" url="https://pl.wikipedia.org/wiki?curid=1219922" title="Ounasvaara">
Ounasvaara

Kompleks skoczni narciarskich Ounasvaara - kompleks 6 skoczni (K90, K64, K36, K25, K15, K6) powstały w 1990 w fińskim mieście Rovaniemi. Z tutejszego Ounasvaaran Hiihtoseura pochodzi Harri Olli.

</doc>
<doc id="1219926" url="https://pl.wikipedia.org/wiki?curid=1219926" title="Ichtiocentaury">
Ichtiocentaury

Ichtiocentaury (także ichtiocentaurowie, centaurotrytony; lm gr. Ichthyokéntauroi, łac. Ichthyocentauri, pol. „centaury-ryby”, lp gr. Ichthyokéntauros, łac. Ichthyocentaur ‘ryba-centaur’, pol. „centaur-ryba”) – w mitologii greckiej pół ludzie, pół ryby, z parą końskich nóg.
Uchodziły za potomków tytana Kronosa i Okeanidy Filyry oraz za braci centaura Chirona. Wraz z hippokampami, Trytonem, trytonami, Nereidami należały do orszaku Posejdona (Neptuna) i Amfitryty.
W sztuce przedstawiane są zwykle jako istoty o mieszanej budowie. Górna część ich ciała (tułów, głowa, ręce) jest podobna do ciała człowieka (tak jak centaurów), natomiast dolna ma kształt ryby (tak jak Trytona; przeważnie mają rybi ogon skręcony spiralnie). Posiadają (w odróżnieniu od Trytona) parę końskich nóg lub łap podobnych do lwich. Na głowie mają dwa rogi utworzone z odnóży (szczypce) homara.
Dwaj znani ichtiocentaurowie, Bytos i Afros, utożsamiani są z gwiazdozbiorem Ryb.

</doc>
<doc id="1219927" url="https://pl.wikipedia.org/wiki?curid=1219927" title="Moglena">
Moglena



</doc>
<doc id="1219929" url="https://pl.wikipedia.org/wiki?curid=1219929" title="Almopia">
Almopia



</doc>
<doc id="1219930" url="https://pl.wikipedia.org/wiki?curid=1219930" title="Spalinowy zespół trakcyjny">
Spalinowy zespół trakcyjny

Spalinowy zespół trakcyjny (SZT) – pociąg złożony z dwóch lub więcej wagonów (członów), z których przynajmniej jeden wyposażony jest we własny napęd spalinowy i które nie są rozłączane podczas eksploatacji. Przystosowany jest do przewozu pasażerów. Zespół trakcyjny zazwyczaj zdolny jest do zmiany kierunku jazdy bez zmiany czoła dzięki wyposażeniu w kabiny sterownicze na obu końcach. .
Spalinowe zespoły trakcyjne w większości są wykorzystywane na liniach niezelektryfikowanych do obsługi lokalnej komunikacji pasażerskiej. Jeżeli liczba pasażerów jest względnie nieduża i nie jadą względnie daleko, są szybsze i bardziej ekonomiczne niż składy ciągnięte przez lokomotywy.

</doc>
<doc id="1219931" url="https://pl.wikipedia.org/wiki?curid=1219931" title="Ugo Ukah">
Ugo Ukah

Ugochukwu "Ugo" Ukah (ur. 18 stycznia 1984 w Parmie) – nigeryjski piłkarz występujący na pozycji obrońcy w malezyjskim klubie Selangor FA.
Kariera klubowa.
Karierę seniorską zaczynał w klubie Polisportiva Brescello. Rok później przeniósł się do Reggiany, jednak nie rozegrał w niej żadnego spotkania. W sezonie 2003/04 rozgrywał mecze w drużynie ACD Truentina Castel di Lama. Przez kolejny rok Ukah był zawodnikiem FC Pro Vasto.
Sezon 2005/06 oznaczał dla niego przeprowadzkę do angielskiego klubu Queens Park Rangers FC. Zagrał tam tylko w jednym meczu – 20 sierpnia 2005 roku z Coventry (0:3).
Nigeryjczykowi nie ułożyło się w Anglii, co spowodowało jego powrót do Włoch, a dokładnie do klubu Serie C – Giulianova Calcio.
Pół roku później, po wygaśnięciu kontraktu z włoskim klubem, na zasadzie wolnego transferu Ukah przeszedł do łódzkiego Widzewa. W jego barwach zadebiutował 27 lipca 2007 roku, w spotkaniu z Zagłębiem Lubin, przegranym przez Widzew 1:2. W pierwszym sezonie gry w "czerwono-biało-czerwonych" zagrał w 24 spotkaniach. Widzew zajął ostatecznie 15. miejsce w Ekstraklasie i spadł do I ligi.
Pierwszą bramkę dla Widzewa strzelił 14 września 2008 roku, w wygranym 2:1 spotkaniu I ligi ze Stalą Stalowa Wola. Zajął z klubem 1. miejsce w lidze i awansował do Ekstraklasy, lecz z powodu decyzji PZPN w związku z aferą korupcyjną, łódzki zespół musiał jeszcze jeden sezon występować w rozgrywkach I ligi. W sezonie 2009/10 ponownie wywalczył awans z Widzewem do najwyższej klasy rozgrywek w Polsce.
5 marca 2011 roku Ukah zdobył swoją pierwszą bramkę w Ekstraklasie, w meczu z Koroną Kielce. 16 kwietnia obrońca zaliczył swój setny mecz w barwach Widzewa, przeciwko Ruchowi Chorzów (0:0). 13 sierpnia 2012 roku został zawodnikiem Jagiellonii Białystok. W białostockim klubie Ukah rozegrał 53 spotkania ligowe, w których strzelił 1 bramkę. Po sezonie 2013/14 Jagiellonia nie podpisała nowej umowy z zawodnikiem a jego obowiązujący kontrakt wygasa z końcem czerwca 2014 roku.
Kariera reprezentacyjna.
15 listopada 2011 roku Ukah zadebiutował w reprezentacji kraju w towarzyskim meczu z Zambią, zakończonym zwycięstwem 2:0.
Życie prywatne.
Ukah posiada także obywatelstwo włoskie.

</doc>
<doc id="1219933" url="https://pl.wikipedia.org/wiki?curid=1219933" title="Karacova">
Karacova



</doc>
<doc id="1219937" url="https://pl.wikipedia.org/wiki?curid=1219937" title="Osiedle Parkowe (Żywiec)">
Osiedle Parkowe (Żywiec)

Osiedle Parkowe – osiedle w Żywcu, w dzielnicy Śródmieście.
Osiedle zlokalizowane zostało na miejscu dawnych ogrodów zamkowych, położonych między parkiem, a obecną ulicą Komorowskich. Projekt jego budowy został zatwierdzony w 1958 przez Radę Miejską. Postanowiono o budowie tam bloków dla pracowników zakładów Ponar oraz Famed, dla osób przesiedlonych w wyniku powstania Jeziora Żywieckiego, jak również powstaniu bloków spółdzielczych i komunalnych (z budownictwa Rad Narodowych). Pierwsze cztery bloki ukończono w 1962, otwarto wówczas również kotłownię oraz stację transformatorową. Prace zostały w całości zakończone w 1964, stąd osiedle otrzymało nazwę XX-lecia PRL.
W części parku zamkowego graniczącej z terenem osiedla został założony ogród jordanowski. 1 września 1975 uruchomione zostało również Przedszkole nr 11, a w uroczystości jego otwarcia uczestniczył Kurator Oświaty i Wychowania w Bielsku-Białej Zdzisław Rabicki. W latach 90. XX wieku niedziałająca już kotłownia osiedlowa została przebudowana na mieszkania.
Na terenie osiedla znajdują się dwa przystanki komunikacji miejskiej ("Osiedle Parkowe" oraz "Bloki Wojskowe") położone przy ul. Komorowskich, na których zatrzymują się autobusy linii 3 i 8.

</doc>
<doc id="1219939" url="https://pl.wikipedia.org/wiki?curid=1219939" title="Khoisan">
Khoisan

Khoisan – grupa ludów z Afryki Południowej, wyodrębniona na podstawie kryterium lingwistycznego – ludy te posługują się językami khoisan. Do grupy tej zalicza się m.in. Buszmenów, Hotentotów, Sandawe, Damara i Hadzapi, żyjących na rozległych obszarach RPA, Lesotho, Eswatini, Mozambiku, Namibii, Angoli, Botswany i Zimbabwe, a także w środkowej Tanzanii. 

</doc>
<doc id="1219940" url="https://pl.wikipedia.org/wiki?curid=1219940" title="Fred Grim">
Fred Grim

Fred Grim, właśc. Johann Georg Friedrich Grim (ur. 17 sierpnia 1965 w Amsterdamie) – holenderski trener i piłkarz, który występował na pozycji bramkarza.
Kariera.
Piłkarską karierę rozpoczął w 1986 w Ajaxie Amsterdam. Już po pół roku gry w stołecznym klubie przeniósł się do SC Cambuur, z którym zdobył mistrzostwo kraju. Po 272 występach w bramce Cambuuru, w 1994 powrócił do Amsterdamu. Przez 5 lat był zaledwie zmiennikiem Edwin van der Sara, gdy ten w 1999 przeniósł się do Juventusu, wówczas Grim miał pewne miejsce w drużynie. Zagrał tam jeszcze przez trzy sezony i zakończył karierę.
Po zakończeniu kariery, przez pewien czas był trenerem bramkarzy w Ajaxie. Później pracował jako asystent trenera Sparty Rotterdam. W latach 2012–2015 był trenerem Almere City, a w latach 2015–2016 trenował reprezentację Holandii do lat 21. W 2016 został asystentem selekcjonera reprezentacji Holandii, natomiast w 2017 został tymczasowym selekcjonerem tej reprezentacji.

</doc>
<doc id="1219943" url="https://pl.wikipedia.org/wiki?curid=1219943" title="Khoi-san">
Khoi-san



</doc>
<doc id="1219948" url="https://pl.wikipedia.org/wiki?curid=1219948" title="Bergitka Roma">
Bergitka Roma

Bergitka Roma (rom. "Górscy Romowie", w literaturze cyganologicznej zwani też Romami Karpackimi lub Polskimi Cyganami Wyżynnymi) – językowo-etnograficzna grupa Romów w Polsce, zamieszkująca głównie tereny województw: podkarpackiego, małopolskiego, śląskiego i dolnośląskiego.
Są potomkami Romów, którzy od początku XV wieku w kilku falach migracyjnych przybywali do Polski z południowego wschodu wzdłuż linii Karpat oraz z południa, przede wszystkim z terenów historycznych Węgier. Zajmowali się w większości kowalstwem i muzyką. Do II wojny światowej zamieszkiwali głównie wiejskie tereny pogórza Karpat, jednak po 1945 roku osiedlili się także w większych miastach regionu (Kraków, Tarnów, Rzeszów) oraz w południowej części tzw. Ziem Odzyskanych. W używanym przez nich dialekcie języka romskiego występuje wiele madziaryzmów, co wraz z charakterystycznymi archaicznymi cechami deklinacji, właściwościami odmiany czasownika, składni i fonetyki świadczy o jego przynależności do centralno-północnej gałęzi dialektów tego języka.
Romowie Karpaccy są często przez pozostałe grupy Romów w Polsce określani jako posiadający niski status społeczny, co uzasadnia się zarzutem odejścia przez nich od zasad romanipen. Warto jednak zauważyć, iż argument ten wynika z subiektywnego definiowania tych zasad przez przedstawicieli innych grup, sami Romowie Karpaccy posiadają zaś bogatą własną tradycję, która dla nich stanowi istotę pojęcia romanipen, a przez to też podstawę samoidentyfikacji. Na tradycję tę składa się przede wszystkim bogata kultura duchowa, wyrażająca się w lirycznej i epickiej twórczości oralnej, a także uznawaniu pewnych ogólnoromskich wartości i praktykowaniu obyczajów, które mają swoje odpowiedniki także wśród innych grup Romów na świecie. Każda spośród zamieszkujących w Polsce społeczności romskich posiada odmienną historię przybycia na nasze ziemie, jednak wyjątkowość Bergitka Roma wynika z faktu ich stosunkowo wczesnego przejścia na osiadły tryb życia (od XVIII wieku), który stanowił efekt odpowiednich warunków społeczno-ekonomicznych oraz częściowo nacisku władz habsburskich.

</doc>
<doc id="1219949" url="https://pl.wikipedia.org/wiki?curid=1219949" title="Hallstabacken">
Hallstabacken

Hallstabacken – kompleks skoczni narciarskich zbudowany w 1934 w miejscowości Sollefteå (Szwecja), jedna z najstarszych aren zawodów międzynarodowych w skokach narciarskich. 
W Sollefteå znajduje się kompleks 6 skoczni o punktach konstrukcyjnych:
Obiekt K-108.
Solleftea GIF
Gärdesgatan 90 B
881 34 Solleftea
Angermanland
Tel.: 0620-127 50
Na największej skoczni organizowany był Puchar Kontynentalny, a w 2003 odbyły się tu mistrzostwa świata juniorów.

</doc>
<doc id="1219950" url="https://pl.wikipedia.org/wiki?curid=1219950" title="Simone Hauswald">
Simone Hauswald

Simone Hye-Soon Hauswald z d. Denkinger (ur. 3 maja 1979 w Rottweil) – niemiecka biathlonistka, dwukrotna brązowa medalistka olimpijska, pięciokrotna medalistka mistrzostw świata i Europy.
Kariera.
Na arenie międzynarodowej pierwszy raz pojawiła się w 1998 roku, kiedy na mistrzostwach świata juniorów w Valcartier zdobyła złote medale w biegu indywidualnym i sztafecie. Podczas rozgrywanych rok później mistrzostw świata juniorów w Pokljukce w tych samych konkurencjach była odpowiednio druga i pierwsza.
W Pucharze Świata zadebiutowała 30 listopada 2000 roku w Anterselvie, zajmując 33. miejsce w biegu indywidualnym. Pierwsze punkty (w sezonach 2000/2001-2007/2008 punktowało 30. najlepszych zawodniczek) wywalczyła 13 grudnia 2002 roku w Östersund, gdzie zajęła 22. miejsce w sprincie. Pierwszy raz na podium zawodów pucharowych stanęła 23 stycznia 2005 roku w Anterselvie, gdzie rywalizację w biegu pościgowym ukończyła na trzeciej pozycji. W zawodach tych wyprzedziły ją tylko Francuzka Sandrine Bailly i Tora Berger z Norwegii. W kolejnych startach jeszcze 17 razy stawała na podium, odnosząc przy tym 7 zwycięstw: 12 grudnia 2008 roku w Hochfilzen wygrała sprint, 11 marca 2009 roku w Whistler wygrała bieg indywidualny, 29 marca 2009 roku w Chanty-Mansyjsku była najlepsza w biegu masowym, 8 stycznia 2010 roku w Oberhofie zwyciężyła w sprincie, a 18, 19 i 21 marca 2010 roku w Holmenkollen triumfowała kolejno w sprincie, biegu pościgowym oraz biegu masowym. Najlepsze wyniki osiągnęła w sezonie 2009/2010, kiedy zajęła drugie miejsce w klasyfikacji generalnej, za swą rodaczką - Magdaleną Neuner. W tym samym sezonie wygrała klasyfikację sprintu, a w klasyfikacjach biegu pościgowego i biegu masowego była druga. Ponadto w sezonie 2008/2009 zajęła trzecie miejsce w klasyfikacji biegu masowego.
Pierwsze medale wśród seniorek zdobyła w 2000 roku, razem z koleżankami zajmując drugie miejsce w sztafecie na mistrzostwach Europy w Zakopanem, zajmując trzecie miejsce w sztafecie i biegu indywidualnym. Rok później, podczas mistrzostw Europy w Haute-Maurienne była najlepsza w sztafecie i druga w sprincie. Złoty medal w sztafecie zdobyła też na mistrzostwach Europy w Kontiolahti w 2002 roku.
W 2003 roku wystartowała na mistrzostwach świata w Chanty-Mansyjsku, gdzie razem z koleżankami była trzecia w sztafecie. Zajęła tam też czwarte miejsce w biegu indywidualnym, przegrywając walkę o podium z Norweżką Gunn Margit Andreassen. Trzecie miejsce w sztafecie zajęła też podczas mistrzostw świata w Oberhofie rok później.
Kolejne dwa medale zdobyła na mistrzostwach świata w Pjongczangu w 2009 roku. W sprincie zdobyła srebrny medal, rozdzielając swą rodaczkę - Kati Wilhelm i Rosjankę Olgę Zajcewą. Pięć dni później była trzecia w sztafecie mieszanej. Ponadto wspólnie z Magdaleną Neuner, Simonem Schemppem i Arndem Peifferem zwyciężyła w sztafecie mieszanej podczas mistrzostw świata w Chanty-Mansyjsku w 2010 roku.
Brała też udział w igrzyskach olimpijskich w Vancouver w 2010 roku. W biegu masowym wywalczyła brązowy medal, plasując się za Neuner i Zajcewą. Dwa dni później wraz z koleżankami z reprezentacji trzecie miejsce zajęła też w sztafecie. Poza tym zajęła 26. miejsce w sprincie i 16. miejsce w biegu pościgowym. Były to jej jedyne starty olimpijskie.
Dziesięć razy stawała na podium mistrzostw Niemiec (w tym siedem razy na najwyższym stopniu). Po sezonie 2009/2010 postanowiła zakończyć karierę.
Jej matka pochodzi z Korei Południowej. W maju 2008 wyszła za mąż za swojego trenera Steffena Hauswalda. 30 grudnia 2011 roku urodziła bliźniaki, dwóch synów, który otrzymali imiona Filou i Noah.

</doc>
<doc id="1219951" url="https://pl.wikipedia.org/wiki?curid=1219951" title="Kukawik żółtodzioby">
Kukawik żółtodzioby

Kukawik żółtodzioby ("Coccyzus americanus") – gatunek średniej wielkości ptaka wędrownego z rodziny kukułkowatych (Cuculidae). Nie wyróżnia się podgatunków.

</doc>
<doc id="1219958" url="https://pl.wikipedia.org/wiki?curid=1219958" title="Zakon świętych Maurycego i Łazarza">
Zakon świętych Maurycego i Łazarza



</doc>
<doc id="1219959" url="https://pl.wikipedia.org/wiki?curid=1219959" title="Pulmozyme">
Pulmozyme



</doc>
<doc id="1219964" url="https://pl.wikipedia.org/wiki?curid=1219964" title="Cytochrom bc1">
Cytochrom bc1

Oksydoreduktaza Q – cytochrom c, inaczej cytochrom bc1, kompleks III, kompleks oksydoreduktazy ubichinon-cytochrom c – białko błonowe łańcucha oddechowego, zlokalizowane w wewnętrznej błonie mitochondrialnej, o masie 250 kDa i zbudowane z 10 podjednostek. Zawiera grupy prostetyczne takie, jak hem bH, hem bL, hem c1 oraz Fe-S.
Przenosi elektrony z koenzymu Q po stronie matriksowej do cytochromu c po stronie przestrzeni międzybłonowej mitochondrium.

</doc>
<doc id="1219965" url="https://pl.wikipedia.org/wiki?curid=1219965" title="4 Pułk Pancerny „Skorpion”">
4 Pułk Pancerny „Skorpion”

Pułk 4 Pancerny „Skorpion” – oddział broni pancernej Polskich Sił Zbrojnych na Zachodzie.
Pułk wchodził w skład 2 Warszawskiej Brygady Pancernej. Walczył pod Monte Cassino, nad Adriatykiem, w Apeninach i o Bolonię. 11 listopada 1966 roku nadano pułkowi Order Virtuti Militari
Formowanie, zmiany organizacyjne i szkolenie.
Pułk swoje korzenie wywodzi ze sformowanego na przełomie 1941-1942 w Karabałty (Kirgizja) Ośrodka Organizacyjnego Broni Pancernej. 26 marca 1942 ewakuowano Ośrodek Organizacyjny z ZSRR do Persji. Od 2 do 26 kwietnia ośrodek wraz z Centrum Wyszkolenia Broni Pancernej zakwaterował się na terenie Iranu w Pahlewi, Teheranie i Ahwazie. 27 kwietnia 1942 oddziały pancerne zostały zaokrętowane w porcie Abadan i poprzez Ocean Indyjski przybyły do Adenu, a dalej przez Morze Czerwone do Suezu. Dalszy transport zmierzał do Palestyny przez Al-Kantarę – Gazę do Rechowot, skąd 14 maja samochodami przewieziono żołnierzy do Gedery i Bajt Dżidża. 1 czerwca 1942 ze składu ośrodka wydzielono 1 Batalion Czołgów. Na dowódcę wyznaczony został przybyły z Londynu mjr Stanisław Gliński. Od 14 czerwca batalion przesunięty został do Egiptu i wraz z innymi jednostkami stanowił odwód Armii Nil. W tym czasie w obozie Cowley otrzymał pierwsze czołgi. Były to czołgi szkoleniowe Mk. VIB. Po kilku tygodniach batalion powrócił do Palestyny, a 4 sierpnia przemianowany został na 4 Batalion Czołgów i wszedł w skład nowo utworzonej 2 Brygady Pancernej. We wrześniu nastąpiło przegrupowanie pułku do Iraku sposobem kombinowanym. Od 6 września główne siły przegrupowały się drogą morską poprzez Morze Czerwone, Ocean Indyjski, Zatokę Perską do portu Basra, a następnie koleją przez Bagdad do Kizil Rabat. Inny, mniejszy pododdział pod dowództwem ppor. Sawickiego pomiędzy 21 sierpnia i 1 września prowadził rozpoznanie drogi z Rechowot przez Afulę, Al-Mafrak, Ar-Rutbę, Al-Habbanijję, Bagdad do Chanakin i Kizil Rabat. Łączna długość drogi marszu to 2750 km. W końcu sierpnia przybył także do Iraku, w ramach drugiej ewakuacji z ZSRR, Ośrodek Szkolny Broni Pancernej. Oddział ten (14 oficerów oraz 306 podoficerów i szeregowych) prawie w całości został wcielony do 4 Batalionu Czołgów.
We wrześniu wysyłano żołnierzy batalionu na kursy specjalne w Al-Abbasijji "(Kair)" w Centrum Broni Pancernej "(Royal Armoured Corps)", oraz w Dajr Sunajd (Palestyna) "(kurs przeszkolenia taktycznego)". Szkolono się również w Kizil Rabat, w Szkole Podchorążych Broni Pancernej. Wyszkolenie techniczne odbywało się w brytyjskiej bazie warsztatowej w Aleksandrii i Tall al-Kabir. Ponadto w Kizil Rabat działało Centrum Wyszkolenia Broni Pancernej. 25 lutego 1943 4 Batalion otrzymał 10 nowych czołgów typu Mk III Valentine. W celach szkoleniowych przekazano do batalionu włoskie czołgi M 13 (S.P.A.XIII) 12 kwietnia batalion ćwiczył przed Naczelnym Wodzem, gen. Władysławem Sikorskim. Były to pierwsze ćwiczenia broni pancernej na Środkowym Wschodzie połączone z ostrym strzelaniem. Pod koniec czerwca batalion przeszedł do nowego miejsca postoju w Taza-Churmatu pod Kirkukiem w celu obrony pól naftowych, gdzie 1 sierpnia 1943 został przemianowany na 4 Pułk Pancerny. 28 września drogą pustynną przez Bagdad, Al-Habbanijję, Ar-Rutbę pułk opuścił Irak i przeszedł do Gazy, do obozu wojskowego Nuseirat. Od listopada pułk zajął obóz wojskowy w El Mughazi na pustyni Negew. 21 października 1943 roku do pułku dotarły pierwsze czołgi Sherman III (M4A2). Do pułku przybyła grupa brytyjskich instruktorów, którzy podjęli wyszkolenie bojowe pułku, w tym liczne strzelania i zajęcia taktyczne. Od 16 grudnia 1943 roku pułk rozpoczął przemieszczanie się do obozu Qassasin w Egipcie. W tym obozie otrzymał pozostałe czołgi i brał udział od 14 stycznia 1944 r. w ćwiczeniach wokół Wielkiego Jeziora Gorzkiego. Po tych ćwiczeniach jako godło przybrano znak "skorpiona". 12 lutego do pułku dotarło 11 czołgów Stuart V "Recce". 13 marca pułk przybył do El Amiryia, skąd po tygodniu czołgi i ciężki sprzęt załadowano na statki w porcie w Aleksandrii, a żołnierzy 4 kwietnia w Port Said. 6 kwietnia żołnierzy pułku wyładowano w Neapolu, a ciężki sprzęt w Taranto . 
Pułk walczył pod Monte Cassino, nad Adriatykiem, w Apeninach i o Bolonię. W kampanii włoskiej poległo 46 żołnierzy w tym 12 oficerów; rannych zostało 174, a zaginionych 3.
Rozkazem dziennym Nr 47 2 Brygady Czołgów z 5 czerwca 1944 roku pułk zmienił nazwę na „Pułk 4 Pancerny”.
Działania bojowe pułku.
Pułk w bitwie o Monte Cassino.
2 Brygada Pancerna przybyła do Włoch jako ostatnia z wielkich jednostek. Osobno transportowane były rzuty gąsienicowe i kołowe. Oba rzuty pułku połączyły się dopiero w Villa Volturno, skąd pułk został przesunięty w rejon Capriati. Tu żołnierze przystąpili do obsługi sprzętu. Wynikłe w drodze uszkodzenia usuwane były przez patrole REP i czołówki naprawcze. Oficerowie techniczni przeprowadzili dokładne przeglądy sprzętu. Wprawdzie już w Egipcie sprzęt był w pełni sprawny, przygotowanie jego było solidne, ale z natury rzeczy musiało być ograniczone w czasie i przeprowadzone w terenie i warunkach nieeuropejskich. Odmienne warunki terenowe, zupełnie różne od pustynnych, zmusiły do przystosowania go pod kątem miejscowych potrzeb. Żołnierze pułku w około 50% służyli w polskiej broni pancernej przed wrześniem 1939 roku. Wymogi pola walki związane z postępem technicznym, zadania stawiane broni pancernej w związku z jej wzmożoną ruchliwością i spotęgowaną siłą ognia, uzależnienie powodzenia każdego działania od ścisłej współpracy z innymi broniami i służbami, zmusiły nawet rutynowanych pancerniaków, na wszystkich szczeblach, do intensywnej pracy nad sobą. Pułk szkolił załogi bojowe. Około 80% żołnierzy posiadało dwie specjalności wojskowe. W wyszkoleniu technicznym nie było braków. Wyszkolenie taktyczne było dobre, przeprowadzone jednak w dość krótkim okresie, nie obejmowało praktycznych ćwiczeń współdziałania z innymi rodzajami broni – zwłaszcza z piechotą. Ćwiczenie, przeprowadzone raz w Palestynie, któremu przyglądał się gen. Sosnkowski, nie mogło rozwiązać problemu, a aplikacyjne rozwiązywanie zagadnień, wynikających ze współpracy, dawało co prawda pewien obraz dowódcom, nie przynosiło jednak korzyści załogom pancernym, jak i żołnierzom piechoty. Dlatego, po przybyciu w rejon Capriati, 2 szwadron odszedł na ćwiczenia z 3 DSK, a 3 szwadron do 5 KDP, z którymi to wielkimi jednostkami szwadrony miały współpracować w czasie natarcia HONKER. Problem łączności, zwłaszcza w górzystym terenie, gdzie piechur ginie z oczu dowódcy pancernego, okazał się trudny już w fazie ćwiczeń. Nawiązano konieczne w wypadkach współpracy kontakty osobiste, ustalono kody znaków, zamontowano na czołgach dowódców plutonów dodatkowe radiostacje 38 (które zresztą kompletnie zawiodły w akcji), a przede wszystkim niejeden żołnierz piechoty zobaczył po raz pierwszy Shermana z bliska. W szwadronach prowadzone było ostateczne zgranie załóg bojowych. W ostatnich niemal dniach przed wyjściem pułku w rejon wyczekiwania przeprowadzono modyfikacje sprzętu pancernego. Do każdego z 52 Shermanów przyspawano na przód czołgu i gąsienice po 3 płyty pancerne. Ofiarnie pracowały: Czołówka Kompanii Warsztatowej, pułkowe LAD, szwadronowe REP i załogi bojowe. 26 kwietnia z-ca d-cy pułku kpt. Iwanowski wraz z dowódcami szwadronów kpt. Drelicharzem, kpt. Dzięciołowskim i por. Bortnowskim dokonali rozpoznania dróg dojazdowych do rejonu wyczekiwania w San Michele, gdzie w tym czasie stał kanadyjski szwadron czołgów. Następnego dnia dowódcy ustalili termin i sposób wymiany kanadyjskich załóg czołgowych obsadzających pozostawione na wysuniętej pozycji (przed pierwszą Gardzielą na drodze Polskich Saperów) Shermany nowozelandzkie.
Pierwsi Pancerni 2 Korpusu na linii
W dniu 28 kwietnia 1944 z miejsca postoju pułku wyjechał pluton złożony z załóg zapasowych szwadronu pod dowództwem ppor. Bobaka, by zmienić załogi kanadyjskie w wysuniętych czołgach. Pluton miał zadania przede wszystkim obronne, w razie niemieckiego natarcia miał zamknąć ogniem 1. Gardziel, prowadzić stałą obserwację przedpola i utrzymywać stałą łączność z dowódcą 14 Baonu. Załogi od pierwszej chwili pracowały w silnym ogniu artylerii i moździerzy niemieckich. Stanowiska czołgów były znane obserwatorom niemieckim, ci jednak nie wiedzieli czy Shermany te nadają się do walki, czy jak inny pozostawiony sprzęt pancerny uszkodzony w natarciu, są tylko schronami. Nie ujmując sławy bojowej poprzednim załogom wysuniętych czołgów trzeba stwierdzić, że czołgi, w chwili przyjęcia przez polskie załogi, nie nadawały się do akcji. Broń i pokrętła celownicze uszkodzone, akumulatory zupełnie wyładowane, home lite nie działały – to musiały załogi naprawić, by móc wykonać swoje zadanie. Przy czołgach w dzień nie można było pracować, bo stanowiska były pod obserwacją, silników nie wolno było uruchamiać, a wszelki ruch był surowo wzbroniony przez dowódcę 14 batalionu.
Nocą wymieniono akumulatory i zepsute części, uszkodzenia usunięto, a silniki sprawdzono w czasie wywołanego na specjalną prośbę dowódcy plutonu, ognia artyleryjskiego.
Co noc dostarczano dla tych załóg zaopatrzenie z S.Michele, a oni pracowali, pełnili swoje zadanie, trwali pod ciągłym ogniem do 18 maja. Dowództwa na wysuniętych pozycjach obiegały niesprawdzone wiadomości, że na zachód od Mass-Albanette są jakieś czołgi niemieckie, co stwarzało specjalne warunki pracy dla dowódców Shermanów, którzy za wszelką cenę starali się usprawnić i opanować przejęty sprzęt. Dla czołgisty sprzęt jest nie tylko opancerzonym środkiem transportowym broni i załogi, ale przede wszystkim ma, w jego pojęciu duszę, którą czołgista musi umieć wykorzystać do wypełnienia zadań.
1 maja 3 szwadron wysłał 1 pluton do rejonu Car-Park z zadaniem ubezpieczenia na kierunku Cairo-Villa. Pluton ten podlegał dowódcy 6 Lwowskiej Brygady Piechoty. Załogi pełniły swoje zadanie do dnia 11 maja, prawie stale pod ogniem artylerii i moździerzy nieprzyjaciela.
Rozpoznanie terenu przed akcją
Działanie na odcinku Monte Cassino miało być zaskoczeniem dla nieprzyjaciela, z tego to powodu ograniczono do minimum patrolowanie przedpola i wszelki ruch na własnych pozycjach, będących pod doskonałą obserwacją nieprzyjaciela. Wgląd w teren działania nadchodzącej akcji z polskich punktów obserwacyjnych był znikomy. Prace nad terenem działania oparto w głównej mierze na zdjęciach lotniczych, które dawały obraz możliwości ruchu i działania. Fakt, że czołgi amerykańskie doszły pod Widmo i Mass-Albanetta był podstawą wyjściową w rozważaniach nad terenem. Pozycja czołgów amerykańskich stwarzała niewątpliwy pewnik, że Niemcy, licząc się z działaniem czołgów na tym kierunku, musieli oprócz licznych pól minowych, przygotować inne przeszkody lub wprowadzić broń ppanc. Działania czołgów niemieckich w rejonie Mass-Albanetta była bardzo problematyczna, zdjęcia bowiem wykazały, że nie było w tym rejonie drożyn dojazdowych. Jednak ówczesna technika prac saperskich, zwłaszcza na odcinku ustabilizowanego frontu, mogła zgotować niespodzianki. Teren zajęty przez własne oddziały, górzysty, o kamienistych zboczach, obrazował w dużej mierze to, z czym musiały się spotkać załogi czołgów po tamtej stronie frontu. Stworzono dwie grupy rozpoznawcze z dowódcami szwadronów i plutonów, które miały działać jako czołowe. Prace bazowano na stanowiskach obserwacyjnych 14 batalionu, stanowiskach 3 wysuniętych czołgów, obsadzonych pułkowymi załogami i stanowiskach 3 batalionu. Kpt. Dzięciołowski, z grupą oficerów 3 szwadronu, liczył się z wyjściem na Widmo, kpt. Drelicharz penetrował i szukał możliwości objazdu zniszczonej drogi z Mass-Albanetta do Klasztoru, por. Bortnowski pracę swoją musiał oprzeć wyłącznie na zdjęciach lotniczych. Dowódcy szwadronów bojowych zgadzali się, że działać można tylko jednym plutonem. Dopiero rejon Mass-Albanetta pozwalał na szersze rozwinięcie. Wszystko zresztą uzależniali od prac własnych saperów nad rozminowaniem przejść i usunięciem przeszkód terenowych w postaci dużych głazów. Problem ścisłej współpracy z saperami urastał do jednego z ważniejszych zagadnień. Poważne trudności przedstawiała kwestia zaopatrzenia. Zmuszało to dowództwo pułku do wybrania dodatkowego punktu amunicyjnego w takim miejscu, z którego będzie można szybko dostarczać ją do czołgów operujących na Mass-Albanetta. Rozpoznano pod względem działań czołgowych kierunek północny, jako przypuszczalny dla pułku z chwilą niemieckiego przeciwnatarcia na prawe skrzydło Korpusu.
Prace związane z wprowadzeniem pułku w rejon wyczekiwania (S.Michele) i rozpoznaniem przez dowódców zaczęły się 28 kwietnia. 1 maja odchodzi z S. Michele kanadyjski szwadron czołgów, a instaluje się tam rzut dowodzenia pułku – na razie z kpt. Iwanowskim.
Zadanie pułku i szwadronów
W natarciu HONKER miały wziąć udział: 2 szwadron (dowódca kpt. Drelicharz), współdziałający z 3 DSK i 3 szwadron (dowódca kpt. Dzięciołowski), działający na korzyść 5 KDP. 1 szwadron (dowódca por. Bortnowski) przydzielony został do 17 Lwowskiego Batalionu Strzelców i stanowili odwód dowódcy Korpusu. Szwadrony przydzielone do dywizji otrzymały zadanie: wspierania ruchem i ogniem natarcia piechoty na jej kierunkach, a po opanowaniu celów natarcia przez piechotę pomóc jej przy konsolidacji. Szwadron 1, jako odwód, miał być gotowy do działania w S. Michele na kierunku północnym, oraz do ewentualnego wzmocnienia dywizji.
Zadanie bojowe 3 szwadronu
1 pluton miał postawione zadanie: 11 V 44, godz.23.00 wyjść z rejonu CAR PARK drogą Cavendish i działać na korzyść 3 DSK na Mass Albanetta, ubezpieczyć zgrupowanie piechoty i trwać tam, aż do nadejścia 2 szwadronu, działającego na korzyść 3 DSK. 2 pluton miał za zadanie: 11 maja o 23:30 wyjść z rejonu S.Michele, przejść do rejonu Cairo, gdzie współdziałać z Pułkiem Ułanów Karpackich w przypadku natarcia nieprzyjaciela z kierunku Terelle-Cairo. Pluton ten podlegał dowódcy 6 Lwowskiej Brygady Piechoty. 3 pluton – zadanie: 11 maja, godz.23:30 wyjść z rejonu S.Michelle do rejonu Portella, gdzie pozostać do dyspozycji dowódcy 5 KDP. Reszta szwadronu, pod dowództwem kpt. Dzięciołowskiego, w składzie 4 pluton i czołgi dowodzenia, wyjść z rejonu S.Michelle 11 maja o godz.23:30 drogą M.Villa-Cavendish, wesprzeć natarcie 5 Brygady Wileńskiej na Widmo, skąd wspierać ogniem na wzgórze 575, oraz Balkon.
Zadanie 2 szwadronu
Wejść całością w rejon Mass Albanette (gdzie 1 pluton 3 szwadronu) wesprzeć ogniem działanie 1 BSK, a w drugiej fazie natarcia wesprzeć ogniem i ruchem działania 2 BSK na klasztor. Dla wykonania zadania szwadrony 2 i 3 otrzymały wsparcie po jednej baterii ppanc, na shermanowskich podwoziach, a dla torowania drogi czołgom przez pola minowe i przeszkody terenowe i przeciwczołgowe przydzielono do pułku trzy kompanie saperów Korpusu pod dowództwem mjr. Witkowskiego. Dnia 12 maja 27 czołgów -Shermany nowozelandzkie miały być obsadzone załogami pułku. Ażeby nie doszło do niepotrzebnych powikłań (zwłaszcza, że szwadrony miały działać na korzyść dwu dywizji) powierzono koordynowanie współpracy między saperami i bateriami ppanc. kpt. Iwanowskiemu, zastępcy dowódcy pułku.
Przebieg działania
Na podstawach wyjściowych
Szwadron 3, 2 czołgi szwadronu dowodzenia, 2 szwadron i dwie baterie ppanc. wychodzą z rejonu S.Michelle, zgodnie z tabelą marszu R.R. o 23:30. Ruch czołgów odbywa się w czasie nawały artylerii własnej. 3 szwadron zostawia w Portelli 3 pluton, a w rejonie Cairo 2 pluton. 1 pluton 3 szwadronu, pierwszy wyjeżdża po Cavendish Road i osiąga podstawę wyjściową o 1:30.
Ruch na Cavendish duży: uszkodzenie sprzętu na drodze musiało spowodować niebezpieczny w tych warunkach zator i popsuć tabelę marszu. Bantamy ciągnące 6-funtowe działa powodują opóźnienie ruchu. Jeden czołg 2 szwadronu na skutek uszkodzenia silnika, zamyka na pewien czas ruch po Cavendish. Czołg zepchnięto w przepaść. Ostatecznie rejon podstawy wyjściowej (tam gdzie stały czołgi nowozelandzkie) osiągnięto o 4:30, w sile: 2 czołgi dowodzenia, 4 czołgi 3 szwadronu (2 czołgi ugrzęzły po drodze na skutek złej widoczności i oślepienia kierowców ogniem artylerii), 15 czołgów 2 szwadronu.
Działania czołgów
Pluton, który miał współdziałać z 3 DSK na Mass Albanetta (w grupie kpt. Orłowskiego), dochodzi do pierwszej gardzieli przed Widmem o godz.02.00. Pluton dostaje silny ogień artylerii i moździerzy. Saperzy, którzy mieli rozminować drogę do drugiej gardzieli, nie mogą wyjść za pierwszą. Dostają silny ogień – nie mają osłony piechoty. Trasa dla czołgów jest niezbyt wyraźnie oznaczona. Na skutek tego i złej widoczności, jeden czołg zjeżdża z drogi i grzęźnie. Drugi czołg, trafiony pociskiem artyleryjskim w silnik, zaczyna się palić. Ostatni czołg dowódcy plutonu manewruje w gardzieli, zajmuje stanowisko
ogniowe, ugodzony pociskiem artyleryjskim w gąsienice, staje się niezdolny do ruchu. Saperzy przydzieleni do pułku, bardzo ciężko pracują. W nocy poprzedzającej natarcie rozminowali własne pola minowe, na skutek niecałkowitego ich rozpoznania, dwa czołgi zostały uszkodzone na własnych minach. Min między pierwszą gardzielą a drugą było bardzo dużo. Saperzy pracują pod ogniem wszelkich broni npla, przed świtem 12 maja, na skutek poniesionych strat, zostali wycofani. Droga do drugiej gardzieli jest nierozpoznana, ale według meldunku dowódcy kompanii saperów wejście na Widmo jest możliwe. Przed świtem, dowódca zgrupowania czołgów kpt. Iwanowski otrzymuje od dowódcy 5 BP meldunek sytuacyjny: oddziały własne opanowały Widmo i wzgórze 593 – droga dla czołgów otwarta. Kpt. Iwanowski rozkazał dowódcy 3 szwadronu wykonać swoje zadanie, informując go o sytuacji i wynikach prac saperskich. O 5:00 12 maja 4 pluton (2 czołgi) oraz pluton dowodzenia (2 czołgi) 3 szwadronu dochodzą do rejonu postawy wyjściowej piechoty na Widmo. Dowódca szwadronu wykonuje ruch w ugrupowaniu: pierwszy – dca 4 plutonu ppor. Białecki, drugi czołg plutonu, po tym czołg dowódcy szwadronu i ostatni czołg oficera zwiadowczego szwadronu. Chce zająć stanowiska na Widmie i wesprzeć ogniem piechotę w działaniu na 575 i Balkon. Widoczność bardzo słaba. Ruch czołgów wykonywany jest pod silnym ogniem. Czołg pierwszy dochodzi na wysokość drugiej gardzieli i tu wjeżdża na wiązankę min. Czołg zapala się, amunicja detonuje, giną pierwsi pancerni. Pozostałe czołgi, nie mając łączności z piechotą, oraz wobec złej widoczności, zatrzymują się na stanowiskach ogniowych, zamykając ogniem gardziel. Tymczasem meldunki piechoty o sytuacji na przedpolu, które otrzymuje kpt. Iwanowski, są sprzeczne. Nie można wykorzystać siły ognia czołgów, które z Widma i z 593 otrzymują silny ogień broni maszynowej – przecież tam miała być własna piechota. Szwadron 3 zamyka ogniem obie gardziele, pozostaje na stanowiskach do nocy. Dowódca dowiaduje się, że własna piechota wycofała się na poprzednie stanowiska i przeszła do obrony. Kpt. Iwanowski ściąga czołgi w rejon podstawy wyjściowej. Przez cały czas akcji w dniu 11 maja i 12 maja zgrupowanie czołgów jest pod bardzo silnym ogniem moździerzy i ciężkiej artylerii npla. Straty w ludziach wynoszą: zabici – 1 oficer, 4 szeregowych, ranni – 2 oficerów (lekarze) 5 szeregowych. Straty w sprzęcie – 4 czołgi niezdolne do akcji. Rozkazem Dowódcy Korpusu z 12 maja szwadron 1 wraz z batalionem ppanc. przechodzi pod dowództwo dowódcy Pułku 4 Pancernego.
13 maja kpt. Iwanowski, na skutek zmienionej sytuacji (niepowodzenia pierwszego natarcia) obejmuje dowództwo zgrupowania pancernego w składzie : czołgi 2 i 3 szwadronu, czołgi nowozelandzkie, dwie baterie ppanc SP i bateria 6-funtowych dział ppanc. Zorganizowanie ubezpieczonego postoju i nie zdawanie się na ubezpieczenie własnej piechoty okazują się słuszne, bo około 5:30 13 maja patrole npla podeszły w rejon stanowisk czołgów na odległość 400 m. Czołgi ubezpieczające otwierają ogień i npl wycofuje się bezładnie.
Dowódca zgrupowania pancernego wysyła własnych oficerów łącznikowych do dowódcy piechoty, celem usprawnienia łączności. Rejon czołgów jest ustawicznie ostrzeliwany przez npla. Wobec braku wiadomości o sytuacji na przedpolu kpt. Iwanowski prosi o współpracę piechotę, chce bowiem rozpoznać rejon drugiej gardzieli i uzyskać wgląd na Mass Albanetta. Piechoty jednak nie może otrzymać. Wysyła 4 czołgi 2 szwadronu, które osiągają 14 maja o 17:00 rejon drugiej gardzieli z wglądem w rejon Mass Albanetta. Czołgi na stanowiskach ogniowych prowadzą ogień do wykrytych bunkrów, nie mogą się dalej posuwać na skutek min.
Dowódca 2 szwadronu wymienia czołgi na drugiej gardzieli, pierwszym bowiem kończy się
amunicja – prosi o saperów i piechotę. Jest on zdania, że w wypadku otrzymania tej pomocy, czołgi mogłyby działać ogniem na cały rejon Mass Albanette i na stanowiska npla za tym rejonem.
Ponieważ w międzyczasie anulowano przydział 3 kompanii saperów do Pułku, a przydzielono po plutonie do każdej Wielkiej Jednostki, które były odpowiedzialne za doprowadzenie czołgów w ich pasie działań, czołgi czekają długo na saperów. Gdy ci rozpoczęli prace, dostają silny ogień npla z Widma i z 593. Czołgi niszczą wykryte źródła ogni npla. Saperzy rozminowali gardziel z naszej strony. W wyniku akcji w tym dniu, rozpoznano drugą gardziel, południowy stok Widma i częściowo rejon Mass Albanetta. Na noc czołgi zajmują stanowiska ogniowe przed gardzielą.
Straty w ludziach: zabici – 1 oficer, ranni – 1 oficer, 5 szeregowych. Straty w sprzęcie: 2 czołgi uszkodzone na minie.
15 maja dołączają do 3 szwadronu jego dwa plutony, w rejon zgrupowania na podstawie wyjściowej zostały oprócz tego przesunięte 3 czołgi Stuart dla użytku saperów. Jeden z czołgów 3 szwadronu zostaje na Cavendish Road uszkodzony i na rozkaz władz R.R. strącony w przepaść. W dniu tym Dowódca Pułku ppłk Gliński daje osobiście instrukcje i rozkazy, dotyczące montowanego na dzień następny natarcia, które ostatecznie przesunięto na 17 maja, a 16 maja o 19:40, z rozkazu zastępcy dowódcy 5 KDP płk. Rudnickiego, 3 szwadron wykonuje wypad na Widmo. Cel: osłabienie obrony, zniszczenie bunkrów. Wypad ma powodzenie. Czołgi dochodzą pod Widmo i do godz.22.00 kładą bardzo silny ogień na wykryte bunkry npla po czym zajmują poprzednie stanowiska. Straty w sprzęcie: 1 czołg uszkodzony na minie.
Zdolnych do akcji na dzień 17 maja w zgrupowaniu jest:
1 czołg szwadronu Dowodzenia, 14 czołgów 2 szwadronu, 10 czołgów 3 szwadronu, 3 czołgi nowozelandzkie, 3 Stuarty, 4 działa ppanc. S.P., 1 czołg Valentine, most nożycowy. W międzyczasie dwa plutony 1 szwadronu przejmują zadanie zabezpieczenia kierunku Cairo-Terelle i przesuwają się w rejon M.Cairo.
17 maja, w ramach ogólnej operacji, o 7:00 ruszają czołgi do natarcia z zadaniem: 3 szwadron, jako czołowy, ma wejść na Widmo, opanować je i wspierać piechotę ogniem na 575 i wzgórze Balkon. 2 szwadron ma przejść przez drugą gardziel, opanować ją, zdobyć Mass Albanetta i dalej wspierać ogniem piechotę 3 DSK. 3 szwadron, w czasie wchodzenia na Widmo, dostaje silny ogień moździerzy i broni z bunkrów. Czołgi, w terenie niezmiernie ciężkim (głazy i pochyłość stoku) boksują gąsienicami, ale rozkaz jest: wejść za wszelką cenę. O 11.00 bez własnej piechoty i pomocy saperów, pluton 3 osiągnął Widmo. Czołgi biorą kilkunastu jeńców, których przekazano następnie patrolowi piechoty. Obserwacja jednak i prowadzenie ognia są utrudnione, bo na czołgach kładą się raz po raz silne nawały artylerii i moździerzy npla. Pancerni granatami ręcznymi wypędzają Niemców z kryjówek. Czołgi trwają na stanowiskach ogniowych do zmroku, prowadząc ogień na wykryte cele. Na noc schodzą do podstawy wzgórza Widmo, na postój ubezpieczony.
Jednocześnie szwadron 2 osiąga rejon drugiej gardzieli i prowadzi bardzo silny ogień na podnóże wzgórza 593, na ruiny zabudowania Mass Albanette i rejon kotliny. Dalszy ruch czołgów 2 szwadronu został wstrzymany wobec niewytyczenia i nierozbrojenia drogi. Natężenie ognia npla w tym rejonie bardzo duże. Należy nadmienić, że tylko dwa czołgi mogły z gardzieli prowadzić skuteczny ogień w rejon Mass Albanetta. Droga została oczyszczona dopiero z 17 na 18 maja, dzięki bardzo ofiarnej pracy saperów. Ponieważ czołgi obydwu szwadronów zostają na noc na wysuniętych stanowiskach, zaś załogi są pomęczone całodzienną akcją i brak jest osłony własnej piechoty – dowódca pułku wysyła celem zapewnienia osłony czołgom, ochotniczy oddział sformowany z załóg zapasowych i patroli REP, który o 20.00 zajmuje stanowiska przed czołgami. Dla wzmocnienia czołgów 2 szwadronu dowódca pułku wysłał na rozkaz dowódcy 2 Brygady Pancernej w godzinach wieczornych, 8 czołgów 1 szwadronu pod dowództwem por. Bortnowskiego.
Na miejsce 1 szwadronu, jako odwodowego, przybył w rejon San Michele 3 szwadron 6 Pułku Pancernego Dzieci Lwowskich i przeszedł pod rozkazy Dowódcy Pułku 4 Pancernego.
Straty w ludziach w tym dniu: zabici 1 oficer, 1 szeregowy, ranni – 2 oficerów, 2 szeregowych. Straty w sprzęcie: 4 czołgi uszkodzone na minach.
W ciągu nocy silny ogień artylerii npla w rejon czołgów trzech szwadronów. Po oczyszczeniu drogi za drugą gardzielą, szwadrony 2 i 1 przechodzą o świcie dnia 18 maja, w rejon zabudowań Mas Albanetta. 2 szwadron zajmuje stanowiska na drodze do Klasztoru, 1 szwadron – koło ruin. Plutony prowadzą przez cały czas ogień na wzgórze 575, wspierając naszą piechotę. 3 szwadron zajmuje od świtu stanowiska ogniowe na Widmie, skąd wspiera ogniem działanie piechoty. W godzinach popołudniowych, organizując odprawę dowódców szwadronów dla omówienia sytuacji, ginie kpt. Iwanowski. Ranni zostają: dowódca 2 szwadronu, dowódca 1 szwadronu (umiera w GPO). Straty: zabici – 2 oficerów, 1 szeregowy, ranni – 2 oficerów, 6 szeregowych. Dowódcą zgrupowania czołgów w rejonie Mass Albanetta zostaje kpt. Dzięciołowski.
19 maja dowódca 3 szwadronu otrzymuje rozkaz wysłania szwadronu drogą przez Mass Albanetta i zejścia z gór w kierunku Villa S.Lucia z zadaniem współdziałania z piechotą w dalszym natarciu. Wobec niemożności zejścia tą drogą natychmiast, mimo pomocy saperów (dowódca saperów ocenia prace na kilka dni), dowódca 3 szwadronu prosi dowódcę 5 KDP o możność wykorzystania do tego celu drogi Cavendish i dróg do szosy Nr 6. Odpowiedzi na prośbę nie ma. Rozkaz zmieniono o tyle, że zadanie działania na Villa S.Lucia i Piedimonte zostają powierzone 1 szwadronowi czołgów, który ma przejść drogą przez Mass Albanetta. Rozpoznanie przeprowadzone przez 1 szwadron stwierdza, że droga ta absolutnie nie nadaje się do ruchu czołgów. Według nowego rozkazu, 1 szwadron przechodzi do dyspozycji płk. Nowiny-Sawickiego, dowódcy odcinka obronnego, a pozostałe dwa szwadrony przesunięte zostają do S.Michele Szwadron 3 Pułku 6 Pancernego wraca pod rozkazy swojego dowódcy. Po wykonaniu zadania, dnia 20 maja, szwadrony 2 i 3 schodzą drogą Polskich Saperów do rejonu wyczekiwania S.Michele. Szwadron 1 zostawia jeden pluton w rejonie M.Cairo, pozostałe zaś czołgi przechodzą na życzenie dowódcy odcinka obronnego, również do S.Michele, pozostając w pogotowiu.
Straty Pułku 4 Pancernego w natarciu Honker:
zabitych -5 oficerów, 8 szeregowych, rannych – 8 oficerów, 27 szeregowych.
Straty w sprzęcie: 12 czołgów Sherman, 1 czołg Stuart, 1 Scout-car.
Do reperacji i ewakuacji nadawało się 8 czołgów Sherman.
Naprawa sprzętu
Sprzęt pancerny, jak np. chłodnice, gąsienice, rolki, naprawiany był w czasie akcji przez patrole REP i Czołówkę Naprawczą Pułku. Prace wykonywano pod ogniem artylerii i moździerzy npla.
Łączność
Szwadrony pracowały na własnych częstotliwościach z tym, że jeden lub dwa czołgi szwadronu były na częstotliwości pułkowej. Czołgi te miały po dwie radiostacje Nr 19. Z piechotą łączność radiową nawiązano w ten sposób, że szwadron 2 i 3 miały w czołgach dowódców zestrojone radiostacje Nr 19 z dowództwem piechoty. Łączność radiowa na radiostacjach wzór 38, w praktyce zawiodła. Również telefony czołgowe zamontowane na zewnątrz okazały się niepraktyczne z powodu niewłaściwego przeprowadzenia kabli i mało kto z nich korzystał. Oficerowie łącznikowi między dowódca odcinka 5 KDP i dowódca zgrupowania pancernego, oraz między szwadronami czołgów i dowódcami batalionów piechoty pracowali poruszając się pieszo. Scout-carów w ten rejon wprowadzić nie było można. Zawiodła łączność z nacierającą piechotą. Czołgi nie dostawały celi od piechoty, prośby zaś pod jej adresem szły drogą do tyłu, traciły więc dużo ze swej aktualności, na skutek zmian sytuacji. O ile współpraca piechoty z czołgami nie wyglądała tak, jak sobie tego życzyli dowódcy, trzeba to przypisać temu, że rzeczywiste tzw. ożenienie się piechoty z czołgami, nastąpiło na placu boju. Obie te bronie wyciągnęły z tej pierwszej, wspólnej akcji wnioski, które wykorzystano w dalszej kampanii na ziemi włoskiej. Czołg jest potęgą przez swą siłę ognia, którą należy w pełni wykorzystać, stwarzając odpowiednie ku temu warunki.
Zaopatrzenie
Zaopatrzenie pułku na początku działania Honker organizowane było na bazie logistyki dwóch dywizji piechoty, ze względu na przydział szwadronów czołgów. Z chwilą zmian rozkazów, zaopatrzenie całego pułku opierało się na bazie zaopatrzeniowej 3 DSK Cervaro-S.Michele. Pułk potworzył doraźne punkty zaopatrzenia, a to w Car-Parku, a potem u wylotu Cavendish Road. Dostarczanie amunicji, wody, ropy i żywności, bezpośrednio do samych czołgów, odbywało się własnymi Wilisami, oraz czołgami Stuart. Praca zaopatrywania była bardzo ciężka: droga od S.Michele na górę do czołgów pod ogniem artylerii nieprzyjaciela, ruch ujęty ściśle tabelami R.R. Wszystko to zmuszało żołnierzy do dużego wysiłku i poświęcenia.
Służba sanitarna
Oprócz pułkowego punktu opatrunkowego, na czas akcji został przydzielony WPO z 9 Lekkiej Kompanii Sanitarnej. Oba te punkty od nocy 11 na 12 maja znajdowały się w bezpośrednim pobliżu czołgów. Były to najbardziej wysunięte punkty opatrunkowe na tym odcinku. Mieściły się w schronie, pod czołgiem. Wszyscy lekarze pracujący na punktach byli w tej akcji ranni, a mimo to opatrywali dalej (dr Duma-Różycki, dr Bieżyński, dr Dudek). Pomagał im w pracy sanitarnej kapelan pułku o. Studziński, który w rejonie rozmieszczenia czołgów pełnił obowiązki duszpasterskie i sanitarne.
Struktura pułku w okresie walk
W dowództwie pułku znajdowały się 4 czołgi Sherman oraz 11 czołgów lekkich Stuart i scout-carów.
Każdy z trzech szwadronów pancernych składał się z pięciu plutonów, w których znajdowało się 16 czołgów średnich Sherman.
Pułk liczył 34 oficerów i 596 szeregowych.
Łącznie na uzbrojeniu pułku znajdowało się:
Obsada etatowa
Dowództwo pułku
Szwadron dowodzenia:
szwadron rozpoznawczy:
pluton łącznikowy
pluton tech.-gospodarczy
szef szwadronu dowodzenia – st.sierż. Czesław Pajchrowski.
1 szwadron
2 szwadron
3 szwadron
pułkowa czołówka naprawcza /L.A.D…C/
pluton łączności
kwatermistrzostwo
Przydzielony czasowo pluton zaopatrzenia z brygadowej kompanii zaopatrywania
Przez pułk przeszło około 1000 żołnierzy różnych stopni.
Dalsze walki pułku 1944-1945.
Po zakończeniu walk o Monte Cassino pułk przeszedł na wypoczynek, gdzie dokonano uzupełnienia załóg, broni i sprzętu oraz naprawy uszkodzonego. 5 czerwca 1944 roku zmieniono nieco nazwę pułku zmieniając szyk nazwy. 
Bitwa o Ankonę 
21 czerwca Pułk 4 Pancerny wszedł ponownie do działań bojowych. 1 szwadron pancerniaków wszedł w skład Oddziału Wydzielonego 5 Kresowej Dywizji Piechoty, którego główną jednostką był 15 Pułk Ułanów Poznańskich. OW wraz z 1 szwadronem opanował San Biagio. Na przełomie czerwca i lipca 2 szwadron pancerny wspierał w walce 18 lwowski batalion strzelców w rejonie Monte San Giusto - Morovalle. W dniach 2 i 3 lipca 2 szwadron wspierał 18 batalion, który zajął w ciężkiej walce miejscowość Centofinestre. 1 szwadron walczył wraz 15 PUł. w rejonie Montaro oraz przy opanowaniu przyczółka na rzece Musone w pobliżu Casenuove. 6 lipca pułk 4 wspierał szwadronem 15 wileński batalion strzelców "Wilków" podczas walk na linii rzeki Musone w zdobyciu Montaro i Filottrano, Pomiędzy 7, a 16 lipca pancerni zostali wycofani na wypoczynek, uzupełnienie strat osobowych i sprzętu bojowego. Powołano nowego zastępcę dowódcy pułku rtm. Z. Sokołowskiego. Od 17 lipca poszczególne szwadrony wspierały; 3, 13 batalion "Rysiów", 1, 15 batalion "Wilków" i 2, 3 batalion strzelców karpackich w walkach o przełamanie nieprzyjacielskiej obrony i opanowanie wzg. San Stefano, miejscowości Paterniano, Offagna, wzg. 226. W dniu 18 lipca w walkach o zdobyto Palazzo Simonetti, Monte Sicuro, Pinocchio gdzie czołowy pluton 1 szwadronu dotarł do zachodniej części Ancony i nawiązał kontakt z Pułkiem Ułanów Karpackich. 19 lipca 2 szwadron pancerny wszedł w skład Oddziału Wydzielonego "A" płk. dypl. K. Stafieja mającego prowadzić pościg za uchodzącym nieprzyjacielem. Oddział prowadził pościg od rzeki Esino w trakcie jego pancerniacy ze znakiem "Skorpiona" zlikwidowali punkt oporu na wzgórzach w rejonie Ciambuttara biorąc do niewoli 40 jeńców, zatrzymując pościg 22 lipca przed rzeką Misa. W bitwie straty pułku to 6 poległych, 52 rannych i zniszczonych 7 czołgów Sherman. Po dniu 23 lipca Pułk 4 Pancerny przebywał na tyłach poza linią frontu, wypoczywając, uzupełniając stan osobowy i sprzęt bojowy, 12 sierpnia nastąpiła zmiana na stanowisku dowódcy pułku nowym dowódcą został ppłk dypl. Zbigniew Dudziński. 
Od Ankony do rzeki Metauro 
Od 16 sierpnia pancerniacy 4 pułku wspierali 6 Lwowską Brygadę Piechoty w natarciu poprzez rzekę Cesano, z uwagi na ulewne deszcze i zabagnione brzegi rzeki podjęli natarcie 18 sierpnia, 3 szwadronem przejściowo opanował wzg. 169, jednak z uwagi na kontrnatarcia wroga z udziałem broni pancernej poniósł straty. Ponowione nazajutrz natarcie doprowadziło do zdobycia przez 2 szwadron wraz z 18 lbs wzg. 171, natomiast z uwagi na opóźnienie 16 lwowskiego batalionu strzelców o godz. 14 wykonał samodzielne natarcie siłami czołgów 1 i 2 szwadronu pułku w kierunku wzg. 189 Il Vicinato zdobywając go, po wprowadzeniu do natarcia 3 szwadronu. Jednak od ognia niemieckiej broni pancernej ze wzg. 186 poniósł wysokie straty. Prowadzone dalsze natarcie wraz z 16 lbs doprowadziło do opanowania przeciwstoku wzg. 189 Il Vicinato i jego oczyszczenia, w wyniku walk zdobyto 2 działa samobieżne, a 4 zniszczono. 20 sierpnia do południa "Skorpiony" prowadziły walkę ogniową z nieprzyjacielem, ze startami własnymi, niszcząc czołg Panthera. Rozpoczęte po południu natarcie w kierunku wzgórz Monte Rosario z 1 i 2 szwadronem w I rzucie, 3 szwadronem i baterią samobieżną M-10 z 7 PAPpanc. w II rzucie doprowadziło w zaciętych walkach do opanowania wzgórza wspólnie z 17 lwowskim batalionem strzelców i 1 szwadronem Pułku 6 Pancernego. Zdobyto działo samobieżne i 2 transportery opancerzone, zniszczono czołg i transporter opancerzony. Szturmujące szwadrony I rzutu obsadziły wzg. 169, natomiast pododdziały II rzutowe Monte Rosario przechodząc do obrony. W trakcie ostatnich walk poległo 6 żołnierzy, 23 zostało rannych utracono jako zniszczonych 5 Shermanów . 21 sierpnia 3 szwadronem wraz baterią M-10 wspierał część 17 lbs w natarciu w kierunku M.S. Giovanni i wzg. 215 pokonując pola minowe i inne przeszkody terenowe. Następnie od 22 sierpnia pułk przebywał w II rzucie bez styczności z nieprzyjacielem po czym został wycofany poza strefę frontową i przebywał na odpoczynku, urlopach, przyjął uzupełnienia stanu osobowego i sprzętu pancernego oraz prowadził szkolenie. 
Walki w Apeninach Emiliańskich 
22 września 1944 roku Pułk 4 Pancerny został skierowany w strefę frontową i podporządkowany 5 KDP z zadaniem przełamania niemieckiej obrony w trudnym terenie górskim w Apeninach Emiliańskich i wyjścia w dolinę rzeki Pad. Jako zgrupowanie uderzeniowe została wyznaczona 5 Wileńska Brygada Piechoty wzmocniona 1 szwadronem pancernym. Z uwagi na górski teren, opady deszczu i śniegu, skromną infrastrukturę dróg, rozmokły i bagnisty teren w dolinach, niemożliwe było użycie większych oddziałów pancernych. 18 października 1 szwadron wspólnie z 13 wbs "Rysie" opanował miasto Santa Sofia. Czołgi poruszały się głównie dolinami i po drogach, wspierając piechotę również ogniem na otaczających pasmach górskich. Zajęto wspólnie ze strzelcami wileńskimi Monte Marsicano, rejon San Zeno, ogniem wspierano walki o wzgórza Calle Fontaine, Monte Caalcinari i Monte Altaccacio. Od 23 października do 10 listopada 1 szwadron wspierał 6 Lwowską Brygadą Piechoty, która zmieniła 5 WBP w I rzucie, pozostała część pułku pancernego przemieszczała się jako odwód dywizji pokonując trudny teren. 11 listopada 1 szwadron podjął natarcie w kierunku Santa Marina in Particeto, wspierał 17 lbs podczas walk o zdobycie wzg. 642 oraz Monte Colombo. Udzielał wsparcia w prowadzeniu walki strzelców lwowskich o okoliczne przedmioty terenowe, przekroczył częścią sił rzekę Rabbi, gdzie na skutek intensywnych opadów deszczu i powodzi został odcięty. 2 szwadron od 10 listopada został przydzielony do 3 DSK, od 17 listopada wspierał bezpośrednio ogniem 4 batalion strzelców karpackich w natarciu na Fattoria i Monte Fortino. Strzelcy karpaccy po zdobyciu przedmiotów terenowych, nie zdołali ich utrzymać, z uwagi na kontratak grenadierów pancernych z 26 DPanc. Do odzyskania utraconych pozycji wyznaczono 2 Brygadę Strzelców Karpackich z przydzieloną m.in. częścią Pułku 4 Pancernego. Jako czołowy pododdział prowadziły natarcie czołgi 2 szwadronu pancernego. Natarcie czołgów miało przechodzić poprzez grzbiety gór. 21 listopada 2 szwadron z baterią samobieżną M-10 z II/7 PAPpanc. z podstaw wyjściowych w M. Converselle rozpoczął natarcie, o świcie przechodząc w rejon zajęty przez 4 bsk. Batalion karpacki zaległ przed M. Fortino, wsparcie ogniowe i manewr szwadronu "Skorpionów" umożliwiły mu wykonanie zadania. Następnie 2 szwadron wspierał w natarciu 5 bsk w kierunku Casa dell Ficci. Natarcie piechoty wobec zablokowania drogi zniszczonymi czołgami wspierano ogniem z miejsca z rejonu Casa Collina, aż do wyczerpania amunicji. W natarciu tym 2 szwadron poniósł ciężkie straty, w tym dowódcę szwadronu kpt. Władysława Drelicharza . 22 listopada wobec nieprzejezdności i zatłoczenia dróg usiłowano podciągnąć do I rzutu 3 szwadron pancerny. 23 listopada jedynie ogniem z miejsca 3 szwadron wraz z baterią M-10 wspierał 1 bsk w natarciu na wzg. Monte Ricci, w godzinach popołudniowych zajął stanowiska obronne na zdobytym przez strzelców karpackim wzgórzu i wsi Caviana. Planowane nazajutrz natarcie 1 i 3 szwadronów z uwagi na wycofanie się obrony niemieckiej odwołano. 25 i 26 listopada trwało wyciąganie z trudnego terenu wozów bojowych i koncentracja pułku, poza własnymi liniami obrony. W trakcie walk poległo 4 żołnierzy, 8 zostało rannych, a zniszczone zostały 2 Shermany . W okresie od grudnia 1944 roku do stycznia 1945 roku pułk przebywał na wypoczynku. Wydzielono z niego kadrę kilkunastu oficerów i szeregowych dla wsparcia formowanej 3 Wielkopolskiej Brygady Pancernej, jednocześnie przybyło w styczniu 1945 r. uzupełnienie Polaków jeńców i dezerterów z armii niemieckiej. 
W okresie od 6 stycznia do 9 lutego 1 szwadron współdziałał z 5 KDP w obronie odcinka nad rzeką Senio. Pod koniec lutego przybyło do pułku uzupełnienie sprzętu: czołgi Sherman IB (hb 105), Sherman IC (Firefly). Podczas bitwy o Bolonię pułk działał w składzie macierzystej 2 BPanc. wchodzącej w skład Grupy "Rak", do 16 kwietnia Pułk 4 Pancerny przebywał w odwodzie grupy. 16 kwietnia w godzinach popołudniowych nad kanałem di Medicina zluzował bratni Pułk 6 Pancerny. W natarciu w dniach 17 i 18 kwietnia czołgi "Skorpionów" wspierała wzmocniona kompania 13 wbs "Rysiów" poruszająca się na Carrierach. W prowadzonym natarciu pułk doszedł do rzeki Gaiana, 19 kwietnia usiłował wraz ze strzelcami wileńskimi uchwycić przyczółek na rzece. Dopiero atak wykonany na pełnej prędkości przez zaskoczenie w miejscowości Zambonini na most przez pluton 1 szwadronu pozwolił na uchwycenie przyczółka przez 1 szwadron. Pomimo ognia artylerii i kontrataków spadochroniarzy niemieckiej 1 DSpad. przyczółek został utrzymany przy wsparciu części batalionu "Rysiów" i 1 kompanii 2 batalionu komandosów. Dalsze natarcie z przyczółka podjął 2 szwadron próbując sforsować kanał Fossatone, lecz wobec silnej niemieckiej obrony ppanc. i przy dużych stratach natarcie załamało się. Ponownie natarcie podjął wprowadzony z odwodu 3 szwadron przy udziale artylerii i czołgów z 4 i 6 pułków z haubicami 105 mm. Wieczorem przy udziale komandosów z 2 batalionu, strzelców lwowskich z 18 batalionu pułk 4 sforsował kanał i utworzył przyczółek. 20 kwietnia 1945 roku taktyczna grupa bojowa 4 pułku w składzie czołgów "Skorpionów", 18 lbs i części 2 batalionu komandosów osiągnęła kanał i rzekę Quaderna, przy wsparciu lotnictwa dokonała jej forsowania, a następnie wieczorem osiągnęła rubież rzeki Idice, przechodząc do obrony. 21 kwietnia wraz z przydzielonymi komandosami Pułk 4 Pancerny sforsował Idice i podjął pościg za uchodzącym wrogiem. Tego dnia "Skorpiony" otrzymały rozkaz wstrzymania dalszych działań. Straty pułku w bitwie o Bolonię, to 6 zabitych i spalonych 37 rannych i 6 zniszczonych Shermanów .
Pułk po wojnie 1945-1947.
Po zakończeniu działań bojowych we Włoszech "Skorpiony" stacjonowali w Potenza Picena, 15 lipca 1945 roku brał udział w defiladzie 2 Warszawskiej Dywizji Pancernej na lotnisku w Loreto. 30 października 1945 roku odszedł z dowodzenia pułkiem ppłk dypl. Z. Dudziński. 4 lipca 1946 pułk odbył ostatnie ćwiczenia ze sprzętem, który zdał 10 lipca 1946 stronie brytyjskiej. Pułk został przetransportowany do Wielkiej Brytanii, 17 sierpnia 1946 roku przybył do obozu Duncombe Park. 12 marca 1947 roku Pułk 4 Pancerny "Scorpion" został rozformowany, a żołnierze stopniowo zdemobilizowani. 
"Skorpiony".
Dowódcy pułku:
zastępcy dowódcy pułku
adiutant pułku
dowódcy szwadronów (kompanii)
dowodzenia
- oddział (szwadron) rozpoznawczy
1 szwadron
2 szwadron
3 szwadron
Symbole pułkowe.
Sztandar
Pułk otrzymał sztandar 15 października 1967 w Londynie w 25 rocznicę powstania pułku. Jest on repliką przedwojennego sztandaru 4 Batalionu Pancernego z Brześcia n. Bugiem. Ufundowali go byli żołnierze batalionu. Sztandar wręczył gen. Andres. W tym też dniu udekorowany został orderem Virtuti Militari.
Na prawej stronie sztandaru znajduje się:
Lewa strona sztandaru zawiera:
Na podstawie orła – srebrny znak pancerny
Na wstędze sztandaru widnieje napis: ""Jedyna siła spoczywa w naszym ręku pomocy Bożej." Kircholm 27.IX.1605 r.""
Sztandar (2010) znajduje się w Instytucie Polskim i Muzeum im. gen. Sikorskiego.
Odznaka pamiątkowa
Zatwierdzona została 10 maja 1946 rozkazem dowódcy 2 Korpusu Nr 59/46 pkt 324. Projekt płk. Kowalczewskiego wykonał artysta rzeźbiarz kpt. Ludwik Kuźniarz. Odznaka przedstawiała Krzyż Monte Cassino emaliowany na czarno, na środku nałożony srebrny skorpion głową w dół. Wymiary 42 × 42 mm, wykonanie picchiani, barllacchi- Frienze.
Proporczyk
Proporczyki kroju kawaleryjskiego czarno-pomarańczowe z pąsowym paskiem przez środek i nałożonym skorpionem z białego metalu; na berecie po lewej stronie skorpion z białego metalu (haftowany srebrną nitką u oficerów) na pąsowym sukiennym podkładzie w kształcie rombu.
Marsz pułkowy: "Gdy grają motory"
Słowa i melodię skomponował w 1942 w Karabałt kpr. Władysław Gryksztas.
Pasek na rękawie – czerwony
Święto pułkowe obchodzono 18 maja, w rocznicę zdobycia Monte Cassino.
Czołgi pułku.
Oznakowanie czołgów
W pułku, z lewej i prawej strony wieży, malowano czerwone figury geometryczne:
Część wozów pułku, w polu znaku rozpoznawczego, miała namalowanego czarnego skorpiona.

</doc>
<doc id="1219966" url="https://pl.wikipedia.org/wiki?curid=1219966" title="Kleszczojad gładkodzioby">
Kleszczojad gładkodzioby

Kleszczojad gładkodzioby ("Crotophaga ani") – gatunek średniej wielkości ptaka z rodziny kukułkowatych (Cuculidae), zamieszkujący Florydę, Amerykę Środkową i Południową. Nie jest zagrożony.

</doc>
<doc id="1219970" url="https://pl.wikipedia.org/wiki?curid=1219970" title="Osiedle Góra Burgałowska">
Osiedle Góra Burgałowska

Osiedle Góra Burgałowska – osiedle w Żywcu, w dzielnicy Śródmieście.
Osiedle powstało w 1961 roku dla osób przesiedlonych w związku z budową Jeziora Żywieckiego. Zabudowane jest domkami jednorodzinnymi. Położone jest na wzniesieniu nazywanym Górą Burgałowską, ok. 2,2 km od centrum Żywca. Komunikację z centrum zapewniają autobusy komunikacji miejskiej linii 16, 17 (przystanek "Jodłowa") i 7 (przystanek "Cmentarz").
Ulice na osiedlu:

</doc>
<doc id="1219976" url="https://pl.wikipedia.org/wiki?curid=1219976" title="Medal Stanisława Ostoi-Kotkowskiego">
Medal Stanisława Ostoi-Kotkowskiego



</doc>
<doc id="1219977" url="https://pl.wikipedia.org/wiki?curid=1219977" title="6 Pułk Pancerny „Dzieci Lwowskich”">
6 Pułk Pancerny „Dzieci Lwowskich”

6 Pułk Pancerny „Dzieci Lwowskich” – oddział broni pancernych Polskich Sił Zbrojnych.
Pułk był organiczną jednostką 2 Brygady Pancernej. Walczył w kampanii włoskiej o Piedimonte San Germano, nad Adriatykiem, rzeką Senio i o Bolonię. Poległo 41 oficerów i szeregowych, rannych zostało 176. 2 grudnia 1946 pułk został rozformowany. 11 listopada 1966 roku nadano pułkowi Order Virtuti Militari.
Formowanie, zmiany organizacyjne i szkolenie.
17 października 1941 w Tockoje w ZSRR sformowany został 6 Dywizyjny Batalion Strzelecki „Dzieci Lwowskich”. Na dowódcę batalionu wyznaczono mjr. Eugeniusza Ślepeckiego. W lutym 1942 roku batalion przegrupowano do Szachriziabs w Uzbekistanie. Pomimo braku uzbrojenia i trudnych warunków klimatycznych rozpoczęto szkolenie. 15 kwietnia 1942 roku batalion przemianowany został na 6 Dywizjon Rozpoznawczy „Dzieci Lwowskich”. W ramach drugiej ewakuacji 15 sierpnia dywizjon opuścił Szachriziabs i po czterech dniach zaokrętował się w Krasnowodsku. 20 sierpnia opuścił ZSRR i w nocy z 21 na 22 sierpnia dotarł do portu Pahlevi w Iranie. Po kwarantannie i odpoczynku od 3 do 9 września przewieziono dywizjon do Khanaqin w Iraku. Tu rozpoczęto szkolenie w ograniczonym zakresie. Warunki atmosferyczne (wysokie temperatury) pozwalały na szkolenie jedynie w godzinach rannych i popołudniowych.
8 października Dywizjon Rozpoznawczy „Dzieci Lwowskich” został włączony w skład 2 Brygady Czołgów, jako jej trzeci batalion i przemianowany na 6 Batalion Czołgów „Dzieci Lwowskich”.
W Quizie-Ribat rozpoczęto intensywne szkolenie. Kadra instruktorska pochodziła z 4 Batalionu Czołgów oraz z Ośrodka Organizacyjnego Broni Pancernej. Żołnierze otrzymali broń oraz sprzęt samochodowy do prowadzenia szkolenia kierowców. 13 października grupa oficerów i podoficerów wyjechała na szkolenie do Egiptu. W tym czasie ok. 85% żołnierzy przechodziło malarię. Spowodowało to spowolnienie szkolenia. W dniu 6 lutego 1943 batalion otrzymał autoryzację brytyjską do etatu WE ME/870/1, inną niż pozostałe bataliony brygady. Dopiero wówczas mógł w pełni korzystać z brytyjskich ośrodków szkoleniowych i naliczono mu sprzęt do szkolenia. Do końca marca wyszkolono 238 kierowców samochodów, z których większość ukończyła kurs kierowców czołgów. Posiadał w tym czasie 8 czołgów do szkolenia i 6 transporterów Carrier. W maju 1943 batalion otrzymał czołgi „Valentine”. 12 czerwca wziął udział w ćwiczeniach obserwowanych przez gen. Władysława Sikorskiego. W czerwcu do batalionu przybyło 20 instruktorów z II promocji szkoły podchorążych. 17 czerwca batalion wystawił kompanię dla batalionu zapasowego. 20 czerwca batalion przegrupował się do Teza Khurmatli pod Kirkukiem. Fluktuacja kadr była wysoka. Żołnierze odchodzili na kursy specjalistyczne i chorowali szczególnie na malarię. 1 lipca 1943 batalion przemianowano na 6 Pułk Pancerny „Dzieci Lwowskich”. 5 września po uprzednim zdaniu w Basrze czołgów Valentine, pułk transportem kołowym przegrupował się do Palestyny i tam przeszedł szkolenie na nowym typie czołgów Sherman. Na wyposażeniu pułku od 28 września znalazły się amerykańskie czołgi typu Sherman. W połowie grudnia 1943 pułk ćwiczył w rejonie Quassassin w Egipcie. Zrealizował tu ćwiczenie taktyczne ze strzelaniem amunicją bojową. W pierwszej połowie stycznia pułk zmienił organizację w/g brytyjskiego etatu WE VI/560/4 o stanie 34 oficerów i 596 szeregowych. Ze szwadronu dowodzenia wyodrębniono pluton rozpoznawczy i łącznikowy, tworząc z nich oddział/szwadron rozpoznawczy. W połowie marca pułk otrzymał 11 czołgów Stuart V Recce .
Działania bojowe pułku.
13 marca 1944 roku pułk przegrupował się do rejonu wyczekiwania Ikingi Mariut pod Aleksandrią. Skąd 29 marca rzut pancerny przeszedł do portu Aleksandria, a rzut pieszy do Port Saidu. 8 kwietnia statki desantowe wzięły kurs na południowe Włochy. 12 kwietnia rzut pieszy przybił do Neapolu, a kołowy do Taranto. Oba człony połączyły się w Villa Volturno. Od 29 kwietnia w rejonie Giorlano obsługiwano sprzęt i przygotowywano go do walki. 
Bitwa o Monte Cassino i Piedimonte
Jako pierwszy do walki wszedł 3 szwadron. 17 maja 1944 r. w rejonie S. Michele otrzymał zadanie zamknięcia ogniem przeprawy na rzece Rapido. Od 20 do 25 maja brał udział w walkach o Piedimonte jako taktyczna grupa bojowa ppłk W. Bobińskiego, pod nazwą Grupa "Bob". W skład jej oprócz 6 pułku pancernego wchodziły początkowo pozostałości 18 lwowskiego batalionu strzelców, część kompanii ochrony sztabu korpusu, szwadron kombinowany 12 pułku ułanów Podolskich, później za 18 lbs, 5 batalion strzelców karpackich, 6 bateria samobieżna M-10 7 pułku artylerii przeciwpancernej, saperzy, 9 pułk artylerii lekkiej. Droga do Rzymu została otworzona przez zdobycie tego właśnie miasta. Dr. Kościański, w swojej monografii „2 Brygada Pancerna w walkach pod Monte Cassino” napisał, że akcja zdobycia Piedimonte, pod dowództwem ppłk. Władysława Bobińskiego, miała wszystkie cechy improwizacji. 6 pułk pancerny poniósł duże straty w ludziach i czołgach walcząc w terenie bardzo trudnym do akcji, pozbawiony dobrego wsparcia piechoty i artylerii. Straty pułku to, 20 poległych, w tym dwaj dowódcy szwadronów kpt. S. Ezman i kpt. A. Kuczuk-Pilecki, 55 rannych, w tym dowódca pułku ppłk H. Świetlicki oraz zniszczonych: 10 czołgów Sherman, 1 czołg Stuart i 2 samochody opancerzone Scout-Car. W końcu maja i do połowy czerwca pułk przebywał na wypoczynku i reorganizacji oraz uzupełniał załogi i sprzęt bojowy . Rozkazem dziennym Nr 47 2 Brygady Czołgów z 5 czerwca 1944 roku pułk zmienił nazwę na «Pułk 6 Pancerny „Dzieci Lwowskich”». 
Bitwa o Ankonę
Od 18 czerwca do 6 lipca pułk całością sił bił się o Ankonę. W jej trakcie w okresie od 2 lipca pułk prowadził natarcie w ramach zgrupowania taktycznego ppłk W. Bobińskiego wraz z brytyjskim pancernym 7 pułkiem huzarów w opanowaniu miejscowości Badia i Osimo. Podczas II fazy bitwy o Ankonę pułk 6 pancerny wraz z brytyjskim 7 pułkiem huzarów, 16 lwowskim batalionem strzelców oraz dywizjonem samobieżnym M-10 III/7 pappanc. wszedł w skład taktycznej grupy bojowej ppłk W. Bobińskiego, działającej jako oddział czołowy Zgrupowania 2 BPanc. Pierwszego dnia natarcia 17 lipca czołowymi 2 i 3 szwadronami pułku i 1 i 4 kompaniami 16 lbs opanował wzg. Monte Torto, następnie grzbiet Monte Croce di Vincenzo, a wprowadzony 1 szwadron rozpoczął natarcie w kierunku Polverigi. Przełamanie przez "Dzieci Lwowskie" i strzelców lwowskich obrony nieprzyjacielskiej pozwoliło nazajutrz podjąć pościg przez grupę bojową 15 pułku ułanów Poznańskich wraz z 1 szwadronem pancernym pułku lwowskiego w kierunku Agugliano. Tego też dnia 2 szwadron i 4 kompania 16 lbs osiągnęli rzekę Esimo . 19 lipca 2 i 3 szwadrony czołgów pułku 6 sforsowały rzekę oraz podeszły w rejon miejscowości Chiaravalle i po walkach opanowały miejscowość. Po osiągnięciu brzegu morza przez 2 Brygadę Pancerną pułk lwowski przeszedł na wypoczynek. 
Od Ancony do rzeki Metauro
Od 17 sierpnia pułk "Dzieci Lwowskich" w ramach macierzystej 2 BPanc. utworzył pułkową grupę taktyczną jako zgrupowanie nr 1, do której dołączone dwie kompanie 17 lwowskiego batalionu strzelców i dywizjon samobieżny 7 pappanc. z zadaniem prowadzenia natarcia w drugim rzucie za 6 Lwowską Brygadą Piechoty i pułkiem 4 "Skorpion". Z uwagi na intensywne opady deszczu natarcie przesunięto na dzień 19 sierpnia, które prowadziły jednostki I linii. 20 sierpnia w godzinach popołudniowych do wsparcia natarcia czołgów pułku 4 na kompleks wzgórz Monte Rosario wydzielono 1 szwadron pancerny i kompanię strzelców 17 lbs wykonujących natarcie ze strony południowej na skrzydło obrony. Do wieczora po walce ogniowej kompleks wzgórz został opanowany i 1 szwadron wraz z "Skorpionami" i piechotą zajął obronę. 1 szwadron zniszczył w walce czołg Panther . 21 sierpnia pułk przemieszczał się w II rzucie natarcia za brytyjskim 7 Pułkiem Huzarów, który walczył o wzgórze 215, a potem pod Monte Maggiore. 23 sierpnia wprowadzono do I rzutu natarcia 5 Wieleńską Brygadę Piechoty. 26 sierpnia 3 szwadron udzielał wsparcia 14 wbs "Żbiki" i 15 wbs "Wilki" w zdobyciu przedmiotów terenowych w okolicy wzg. Monte della Forche, w godzinach przedwieczornych tego dnia przydzielony do 5 WBP 17 lbs w natarciu wraz z 2 szwadronem czołgów usiłował zdobyć właściwe wzgórze, lecz na skutek silnego oporu wroga natarcie u podnóża M. della Forche zatrzymano. Nazajutrz z uwagi na zauważony odwrót nieprzyjaciela 2 szwadron i 17 lbs zajęły atakowane wzgórze i w pościgu wieś Carignano. 28 sierpnia pułk 6 przeszedł do odwodu korpusu . W okresie przerwy operacyjnej od 3 września pułk wydzielił kadry do formowanej 3 Wielkopolskiej Brygady Pancernej oraz przyjął uzupełnienia stanu osobowego, sprzętu, prowadził szkolenie, wypoczywał oraz kierował żołnierzy na urlopy. Początkowo ześrodkował się pod Casa Berano. 6 października przeszedł do Sarnina i kolejno 31 października do Peppl, 15 listopada do Bibieny, w końcu stycznia 1945 do Montefano. 
Od 12 marca do 3 kwietnia pułk brał udział w walkach nad rzeką Senio, a 4 kwietnia przeszedł do odwodu pomiędzy Forli a Faenza. W okresie bitwy o Bolonię Pułk 6 Pancerny utworzył pułkową grupę bojową w ramach macierzystej 2 BPanc. Zgrupowania "Rak", w skład której wchodziła początkowo poruszająca się na transporterach opancerzonych Carrier wzmocniona kompania 13 wbs "Rysie" i artyleria. 15 kwietnia 3 szwadron "Dzieci Lwowskich" i kompania "Rysiów" uchwyciły przyczółek na kanale Ladello, podjął próbę forsowania rzeki Sillaro w rejonie Casa Perotondo. Dzienne i nocne walki umożliwiły przeprawę 3 szwadronu, a w dniu następnym 1 szwadronu. Prowadzone natarcie w dniu następnym wraz z połową batalionu "Rysiów" pozwoliły osiągnąć rubież kanału di Medicina. 19 kwietnia podczas walk o sforsowanie rzeki Gaiana i walki na przyczółku czołgi pułku 6 z 105 mm haubicami oraz 4 takie same z pułku 4 prowadziły ogień w charakterze artylerii na korzyść szwadronów "Skorpionów" i kompanii 2 batalionu komandosów i 13 wbs. W godzinach popołudniowych celem zluzowania czołgów 4 pułku na przyczółek dyslokowano 2, a wieczorem 3 szwadron pancerny. 21 kwietnia w godzinach porannych 1 szwadron wraz z 18 lbs prowadząc natarcie uchwyciły przyczółek na rzece Idice prowadząc walkę ogniową zmusił wroga do odwrotu. Na osiągniętych pozycjach Pułk 6 Pancerny pozostał do dnia następnego. Był to ostatni dzień walki pułku.
Bilans walk.
Straty w kampanii włoskiej to: poległych: 6 oficerów, 7 podchorążych, 28 szeregowych, rannych: 176 oficerów i szeregowych. Straty w sprzęcie: 18 czołgów „Sherman”, 2 czołgi „Stuart”, 2 „Scoutcar” i samochód pancerny „White”. Uszkodzone: 45 czołgów „Sherman”, 6 czołgów „Stuart” i 4 samochody pancerne „White”.
Pułk w okresie pokoju.
Po zakończeniu działań bojowych pułk wypoczywał, a następnie podjął szkolenie we współdziałaniu głównie z pododdziałami komandosów i piechoty. Stacjonował w Montefano, Montecassiano i Recanti. 15 sierpnia 1945 roku brał udział w defiladzie 2 Warszawskiej Dywizji Pancernej na lotnisku w Loreto. Od grudnia 1945 roku wystawiał rotacyjnie z innymi pułkami wartę przy magazynach wojskowych. Prowadzenie ćwiczeń wojskowych stopniowo było wstrzymywane. Do Wielkiej Brytanii pułk został wysłany na przełomie czerwca i lipca 1946 roku. Po przyjeździe do Wielkiej Brytanii rozmieszczony został w Duncombe Park, Helmsley, Yorkshire. 2 grudnia 1946 pułk został rozformowany.
Struktura organizacyjna w 1944 roku.
Stan osobowy
Sprzęt
Lwowscy pancerniacy.
Dowódcy 3 szwadronu
Kawalerowie Virtuti Militari.
Żołnierze Pułku 6. Pancernego „Dzieci Lwowskich” odznaczeni Orderem Wojennym Virtuti Militari:
Ponadto 319 żołnierzy zostało odznaczonych Krzyżem Walecznych, a 77 Krzyżem Zasługi z Mieczami.
Symbole pułkowe.
Sztandar został zatwierdzony rozkazem Nr 75/46 2 Korpusu. Fundatorem sztandaru był Centralny Związek Polaków we Francji. Wręczenie sztandaru odbyło się 25 maja 1946 roku w drugą rocznicę bitwy pod Piedimonte. 17 września 1967 roku dekorowany orderem Virtuti Militari V klasy.
Lewa strona sztandaru zawiera:
Sztandar znajduje się w Instytucie Polskim i Muzeum im. gen. Sikorskiego.
Posiadał odznakę pamiątkową nadaną 27 września 1948. Odznakę stanowi krzyż stalowy w postaci gąsienicy czołgu „Sherman.” Wymiary 40X40 mm. W środku w kwadracie na niebieskim polu złoty lew z herbu Lwowa. Wymiary 40x40 mm; projekt F. Hałuszczak; wykonanie J.R. Gaunt and Son - Birmingham.
Proporczyki trójkątne, czarno-pomarańczowe z niebieskim paskiem przez środek; na berecie złoty lew z herbu Lwowa, z żółtego metalu (u oficerów haftowany złotą nitką), na niebieskim sukiennym rombie.
Pasek na rękawie niebieski
W pułku, z lewej i prawej strony wieży, malowano niebieskie figury geometryczne:
Część wozów pułku, w polu znaku rozpoznawczego, miała namalowanego lwa wspiętego z herbu Lwowa.
Pułk obchodził swoje święto 25 maja w rocznicą bitwy o Piedimonte.
Słowa napisał M. Baranowski w 1942 na Bliskim Wschodzie. W 1945 roku we Włoszech L. Pańko skomponował melodię. Od tego momentu pieśń stała się marszem Pułku 6 Pancernego.

</doc>
<doc id="1219987" url="https://pl.wikipedia.org/wiki?curid=1219987" title="Osiedle Kochanowskiego (Żywiec)">
Osiedle Kochanowskiego (Żywiec)

Osiedle Kochanowskiego – osiedle w Żywcu, w dzielnicy Zabłocie.
Osiedle zostało wybudowane przez Fabrykę Papieru „Solali” w 1961 roku jako zespół bloków zakładowych. Położone jest obok Fabryki Papieru, pomiędzy ulicami Kochanowskiego a Tetmajera, ok. 3,2 km od centrum miasta. Komunikację z osiedlem zapewniają autobusy linii 13 i 18 komunikacji miejskiej.

</doc>
<doc id="1219993" url="https://pl.wikipedia.org/wiki?curid=1219993" title="Erwin Mulder">
Erwin Mulder

Erwin Mulder (ur. 3 marca 1989 w Pannerden) holenderski piłkarz występujący na pozycji bramkarza w holenderskim klubie sc Heerenveen.
Mulder dołączył do młodzieżowych drużyn Feyenoordu w 2004 roku. W 2006 roku ówczesny trener "Portowców", Erwin Koeman zdecydował się włączyć Muldera do pierwszego zespołu. Wówczas kontuzjowana była dwójka bramkarzy Feyenoordu Sherif Ekramy i Patrick Lodewijks. Mulder nie zadebiutował jednak w tamtym sezonie w lidze, ponieważ bramki Feyenoordu strzegł Henk Timmer. W styczniu 2007 roku, Erwin udał się wraz z resztą zespołu na zgrupowanie do Turcji, gdzie piłkarze "Kameraden" zagrali w towarzyskim turnieju EFES Pilsen Cup. 
W sezonie 2007/2008 Mulder był trzecim bramkarzem drużyny. Także w tym sezonie Mulder zadebiutował w Eredivisie. Miało to miejsce 22 grudnia 2007, a przeciwnikiem Feyenoordu był Heracles Almelo. W latach 2008–2009 był wypożyczony do Excelsioru. W 2015 przeszedł do Sc Heerenveen.

</doc>
<doc id="1219995" url="https://pl.wikipedia.org/wiki?curid=1219995" title="Sonny Bono">
Sonny Bono

Salvatore „Sonny” Bono (ur. 16 lutego 1935 w Detroit, zm. 5 stycznia 1998 w South Lake Tahoe, Kalifornia) – amerykański producent muzyczny, wokalista, aktor i polityk, burmistrz Palm Springs i kongresmen.
Życiorys.
Pierwszą żoną Sonny'ego Bono była Donna Rankin, z którą miał córkę Christine „Christy” (ur. 24 czerwca 1958). 
Później związał się z Cher, wspólnie z którą tworzyli duet muzyczny Sonny &amp; Cher, znany m.in. z przeboju „I Got You Babe” (1965). Dla Cher napisał m.in. piosenkę „Bang Bang (My Baby Shot Me Down)” (1966), która stała się wielkim przebojem, wykonywanym wkrótce przez wielu wykonawców; własne wersje mieli w swoim repertuarze m.in.: Nancy Sinatra, Vanilla Fudge i Ania Dąbrowska. 
Przez pierwszą połowę lat siedemdziesiątych prowadzili wspólnie programy telewizyjne "̣̣̣̼The Sonny &amp; Cher Comedy Hour" oraz "The Sonny &amp; Cher Show". Z Cher miał drugą córkę, Chastity Bono, urodzoną 4 marca 1969. Sześć lat później ich związek rozpadł się. W 2010 po operacji korekty płci sąd uznał jego córkę Chastity za mężczyznę jako Chaza Bono (ur. 4 marca 1969).
W okresie od 3 stycznia 1995 do śmierci 5 stycznia 1998 był przez dwie kadencje przedstawicielem 44. okręgu wyborczego w stanie Kalifornia w Izbie Reprezentantów Stanów Zjednoczonych.
Śmierć.
Według oficjalnego raportu, Bono zginął uderzając w drzewo na stoku narciarskim. Jednak zdaniem byłego agenta FBI Teda Gundersona, prowadzącego śledztwo w sprawie śmierci artysty, Bono został śmiertelnie pobity. Motywem zbrodni miał być strach przed zdemaskowaniem przez Bono prominentnych urzędników rządowych, którzy zamieszani byli w nielegalny handel bronią oraz narkotykami.

</doc>
<doc id="1220001" url="https://pl.wikipedia.org/wiki?curid=1220001" title="Kożuf">
Kożuf

Kożuf (t. Kožuv; maced. "Кожуф", "Кожув"; bułg. "Кожух" - "Kožuh"; gr. "Τζένα" - "Dzena, Ζώνα - Zona") – pasmo górskie w Macedonii Egejskiej na granicy Macedonii Północnej i Grecji. Powierzchnia – około 1000 km² (80% w Macedonii Północnej, 20% w Grecji), najwyższy szczyt – Zelen Brek, graniczny, 2171 m n.p.m.
Pasmo górskie Kożuf leży między doliną rzeki Boszawy na północy a doliną Wardaru na wschodzie. Na zachodzie sięga rzeki Błasznica (dopływ Crnej Reki). Góry Kożuf sąsiadują z pasmami górskimi Kozjak i Nidże na zachodzie oraz Pajak (gr. "Paiko") na południowym zachodzie. Stoki południowo-zachodniego skraju pasma opadają do kotliny Meglena.
Pasmo stanowi naturalną barierę dla dostępu mas powietrza śródziemnomorskiego znad Morze Egejskiego nad dolinę środkowego Wardaru.
Ostatnio wybudowano w części macedońskiej nowoczesny ośrodek narciarski.

</doc>
<doc id="1220003" url="https://pl.wikipedia.org/wiki?curid=1220003" title="SimFarm">
SimFarm

SimFarm – gra komputerowa wyprodukowana i wydana przez Maxis na platformę Windows, Macintosh oraz DOS.
O grze.
W SimFarm gracz zarządza wirtualnym gospodarstwem rolnym. Gra daje możliwość zasiewów, sprzedawania plonów oraz tworzenia i utrzymania trzody chlewnej. W grze występuje również pogoda, która determinuje wiele czynników rządzących grą. Tak jak w SimCity w SimFarm występują katastrofy, które krzyżują plany gracza, są to m.in. tornada, szkodniki i pożary.

</doc>
<doc id="1220004" url="https://pl.wikipedia.org/wiki?curid=1220004" title="Henk Groot">
Henk Groot

Hendrik „Henk” Groot (ur. 22 kwietnia 1938 w Zaandijk, zm. 11 maja 2022) – holenderski piłkarz, grał na pozycji pomocnika w takich klubach jak Stormvogels Telstar, AFC Ajax i Feyenoord.
Lata młodości.
Henk Groot urodził się i wychował w Zaandijk. W miejscowym klubie również zaczął trenować piłkę nożną, a miał wówczas 7 lat. Później wraz ze starszym bratem grali w piłkę w klubie Velsen.
Ajax.
W 1959 obaj bracia związali się z Ajaxem Amsterdam. Henk już w meczu z NAC Breda dostał okazję do debiutu. Drużyna Ajaksu wygrała tamto spotkanie 3:0, a młodszy z braci zdobył 3 bramki. W swoim pierwszym sezonie gry w barwach Ajaksu zdobył mistrzostwo kraju.
Kolejny sezon w tym klubie również mógł zaliczyć do udanych. Strzelił dużo goli, brał udział w pucharze Intertoto i KNVB Beker.
Feyenoord.
W 1963 roku po Henka Groota sięgnął Feyenoord płacąc około 250 tysięcy. W drużynie ‘Die Kamaraden’ grał przez 2 sezony zdobywając nawet mistrzostwo. Później zdecydował się wrócić do Ajaksu.

</doc>
<doc id="1220005" url="https://pl.wikipedia.org/wiki?curid=1220005" title="Brookside (opera mydlana)">
Brookside (opera mydlana)

Brookside – brytyjska opera mydlana, emitowana w latach 1982-2003. Z powodu niskiej oglądalności została zdjęta z anteny po ponad 20 latach emisji. Była emitowana na Channel 4.
Serial liczy 2915 odcinków.
Oglądalność.
Serial był popularny w latach 80. i na początku lat 90. Wraz z przyjściem roku 2000 oglądalność zaczęła gwałtownie spadać. W 2002 roku serial oglądał tylko 1 milion widzów. W 2003 roku przeniesiono go na późne godziny wieczorne. Aby zdobyć widzów zaczęto w nim stosować wulgarne słownictwo, występowało dużo przemocy oraz temat narkotyków. Nie podniosło to jednak oglądalności, a po raz kolejny ją obniżyło. Widownia zaczęła sięgać jedynie 500 tysięcy widzów.
Ostatni odcinek obejrzały blisko 2 mln osób.

</doc>
<doc id="1220006" url="https://pl.wikipedia.org/wiki?curid=1220006" title="Kompleks wad wrodzonych">
Kompleks wad wrodzonych

Kompleks wad wrodzonych – określenie grupy wad narządów znajdujących się w jednej okolicy ciała podczas rozwoju zarodkowego i ze względu na tę bliskość uszkodzonych przez nieznany czynnik działający w tym czasie. Rzeczywista patogeneza kompleksów wad jest nieznana; o ile udowodni się etiologię naczyniową, powinny być zaliczone do sekwencji malformacyjnych.
Przykładami kompleksów wad są:

</doc>
<doc id="1220009" url="https://pl.wikipedia.org/wiki?curid=1220009" title="Okrzyn">
Okrzyn

Okrzyn ("Laserpitium" L.) – rodzaj roślin z rodziny selerowatych. Obejmuje 9 gatunków. Rośliny te występują w Europie, sięgając na wschodzie do zachodniej Rosji. Obecne są poza tym w Maroku. Do flory Polski należy tylko okrzyn szerokolistny "L. latifolium". Z Bieszczadów błędnie podawany był także okrzyn karpacki "L. krapffii". Zaliczane tu inne gatunki przeniesione zostały do rodzajów "Laser" (okrzyn jeleni) i "Silphiodaucus" (okrzyn łąkowy).
Systematyka.
Rodzaj z podplemienia "Daucinae", plemienia "Scandiceae" z podrodziny "Apioideae" Seemann, rodziny selerowatych ("Apiaceae" Lindl.) z rzędu selerowców ("Apiales" Lindl.). Rodzaj w tradycyjnym ujęciu okazał się być taksonem polifiletycznym – gatunki tu zaliczane należą do kilku odrębnych kladów i w konsekwencji liczba gatunków w rodzaju została ograniczona (do grupy gatunków tworzących klad z gatunkiem typowym – "L. gallicum"), a część przeniesiona została do innych rodzajów, m.in. okrzyn jeleni ("Laserpitium archangelica" ) to współcześnie "Laser archangelica" , a okrzyn łąkowy, o. pruski ("Laserpitium prutenicum" ) to "Silphiodaucus prutenicus" .

</doc>
<doc id="1220013" url="https://pl.wikipedia.org/wiki?curid=1220013" title="Malformacja Dandy'ego i Walkera">
Malformacja Dandy'ego i Walkera



</doc>
<doc id="1220018" url="https://pl.wikipedia.org/wiki?curid=1220018" title="Osiedle Browar-Kolonia">
Osiedle Browar-Kolonia

Osiedle Browar-Kolonia – osiedle w Żywcu, w dzielnicy Zabłocie.
Zostało wybudowane w czasach II RP jako kolonia urzędnicza dla pracowników Arcyksiążęcego Browaru w Żywcu. Na osiedlu przeważają piętrowe domy czterorodzinne oraz parterowe dwurodzinne. Na Kolonii Browar w dniu 15 kwietnia 1982 roku powstał pierwszy na Żywiecczyźnie rodzinny dom dziecka.
Osiedle położone jest za żywieckim browarem, pomiędzy ulicami Browarną i Niwy, ok. 7 km od centrum miasta. Połączenie z Śródmieściem i innymi dzielnicami zapewniają autobusy MZK linii 1, 5, 10 i 15. W pobliżu znajduje się węzeł drogowy Żywiec-Browar, gdzie ul. Browarna przecina się z drogą ekspresową S1. Wschodnimi krańcami osiedla przebiega linia kolejowa nr 139, oddzielając je od ogródków działkowych.
Na terenie osiedla działa przedszkole nr 10 (Osiedle Browar-Kolonia 44), a także przedszkole niepubliczne "Aniołkowo".
Przez Osiedle Browar-Kolonia prowadzi żółty szlak górski, który prowadzi spod browaru na górę Grojec.

</doc>
<doc id="1220023" url="https://pl.wikipedia.org/wiki?curid=1220023" title="Tema Youth FC">
Tema Youth FC

Tema Youth Football Club – ghański klub piłkarski grający obecnie w Ghana Telecom Premier League. Klub ma siedzibę w Temie. Swoje mecze rozgrywa na stadionie Tema Sports Stadium, który może pomieścić 10 000 widzów.

</doc>
<doc id="1220029" url="https://pl.wikipedia.org/wiki?curid=1220029" title="Digital Living Network Alliance">
Digital Living Network Alliance

Digital Living Network Alliance (DLNA) (wcześniej Digital Home Working Group) – międzynarodowa organizacja skupiająca producentów elektroniki użytkowej, sprzętu komputerowego i urządzeń mobilnych. Głównym celem DLNA jest uporządkowanie standardów przewodowej i bezprzewodowej sieci komputerów osobistych (PC), elektroniki użytkowej i urządzeń mobilnych w domu i na drodze, aby były w stanie ze sobą się komunikować, stworzenia jednolitego środowiska dla współdzielenia nowych cyfrowych mediów. DLNA skupia się na dostarczaniu struktury wytycznych projektowania opartych na otwartych standardach razem ze świadectwem certyfikacji i logo programu, aby oficjalnie weryfikować zgodność i współpracę w produktach dla klientów.
Wytyczne DLNA wyznaczają standardy komunikacji dla producentów elektroniki użytkowej w celu umożliwienia współdzielenia zasobów multimedialnych w ramach sieci domowej.

</doc>
<doc id="1220038" url="https://pl.wikipedia.org/wiki?curid=1220038" title="KF Vllaznia">
KF Vllaznia

KF Vllaznia – albański klub piłkarski z siedzibą w Szkodrze.
Historia.
Założony 16 lutego 1919, jako jeden z pierwszych klubów albańskich. Nazwa klubu oznacza w języku albańskim "bractwo, braterstwo". W 1929 nazwa klubu została zmieniona na "Bashkimi Shkodran" (Związek Szkoderski). Klub jeszcze kilkakrotnie zmieniał nazwę: w 1935 powrócił do nazwy KS Vllaznia, w 1950 przyjął nazwę Shkoder, rok później Puna Shkoder (Praca Szkodra), by powrócić do obecnej nazwy w 1958. Klub zdobył 9 razy mistrzostwo kraju, a sześciokrotnie tryumfował w Pucharze Albanii. W sezonie 1978/1979 klub ze Szkodry grał w Pucharze Mistrzów Klubowych, rywalizując z Austrią Wiedeń. Po zwycięstwie na własnym boisku 2:0, Albańczycy ulegli na wyjeździe klubowi z Wiednia 1:3. Potem Vllaznia dwukrotnie przeszła I rundę pucharową - w sezonie 1987/1988 w Pucharze Zdobywców Pucharów, po pokonaniu maltańskiego zespołu Sliema Wanderers. W sezonie 2001/2002 w pierwszej rundzie Albańczycy pokonali zespół KR Reykjavik.
Zespół rozgrywa mecze na stadionie im. Loro Boriçi.
Obecny skład.
Skład drużyny w sezonie 2016/17:

</doc>
<doc id="1220043" url="https://pl.wikipedia.org/wiki?curid=1220043" title="4 Pułk Czołgów">
4 Pułk Czołgów

Polskie jednostki pancerne szczebla pułku oznaczone numerem 4:

</doc>
<doc id="1220044" url="https://pl.wikipedia.org/wiki?curid=1220044" title="Klubi Sportiv Vllaznia Shkodër">
Klubi Sportiv Vllaznia Shkodër



</doc>
<doc id="1220046" url="https://pl.wikipedia.org/wiki?curid=1220046" title="4 Pułk Pancerny">
4 Pułk Pancerny



</doc>
<doc id="1220049" url="https://pl.wikipedia.org/wiki?curid=1220049" title="KS Vllaznia Shkodër">
KS Vllaznia Shkodër



</doc>
<doc id="1220052" url="https://pl.wikipedia.org/wiki?curid=1220052" title="Vllaznia Shkodër">
Vllaznia Shkodër



</doc>
<doc id="1220056" url="https://pl.wikipedia.org/wiki?curid=1220056" title="KS Vllaznia">
KS Vllaznia



</doc>
<doc id="1220057" url="https://pl.wikipedia.org/wiki?curid=1220057" title="Vllaznia">
Vllaznia



</doc>
<doc id="1220058" url="https://pl.wikipedia.org/wiki?curid=1220058" title="6 Pułk Czołgów">
6 Pułk Czołgów

Polskie jednostki pancerne szczebla pułku oznaczone numerem 6

</doc>
<doc id="1220060" url="https://pl.wikipedia.org/wiki?curid=1220060" title="Kangjur">
Kangjur

Kangjur (tyb.: བཀའ་འགྱུར, Wylie: "bka’ 'gyur", ZWPY: "Ganggyur", w większości dialektów czyta się kandziur, w sanskrycie tripitaka, dosł. „przełożona mowa”) – tybetański kanon buddyjski, który jest uporządkowanym w ok. 100 tomów zbiorem świętych tekstów buddyzmu. Zbiór ten zawiera ponad 1000 różnego rodzaju książek z sutrami Buddy wczesnych szkół, przeważnie ze szkoły Sarvastivada i późniejsze sanskryckie sutry Mahajany, jak i komentarzy tzw. siastry. Kangyur gromadzony był w Tybecie od ósmego wieku naszej ery. W Tybecie znane było kilka edycji tego najważniejszego zbioru świętych tekstów buddyjskich. Niektóre dzieliły się na 108, a inne na 104 lub 111 tomów.
Nauki te zawierają trzy zasadnicze grupy tekstów:
1) sutrantę (zbiór sutr), czyli dysputy Buddy z uczniami, przedstawiające wiele tematów filozoficznych i praktycznych,
2) abhidharmę, zajmującą się w dużej mierze analizą procesów postrzegania, a także obejmującą nauki o kosmologii,
3) winaję, będącą szczegółową analizą zagadnień etycznych, a w szczególności reguł mnisich. Ze względu na ten podział, obejmujący trzy grupy, sanskrycki oryginał tego kanonu nazywa się tripitaką, czyli „trzema koszami”.
Kangjur wraz z Tengjurem stanowią podstawowy kanon buddyzmu tybetańskiego.
Źródło: www.benchen.org.pl/bibl_glos_ko.htm

</doc>
<doc id="1220061" url="https://pl.wikipedia.org/wiki?curid=1220061" title="6 Pułk Pancerny">
6 Pułk Pancerny



</doc>
<doc id="1220065" url="https://pl.wikipedia.org/wiki?curid=1220065" title="Olta Boka">
Olta Boka

Olta Boka (ur. 4 listopada 1991 w Tiranie) – albańska piosenkarka.
Zwyciężczyni corocznego festiwalu muzycznego "Festivali i Këngës" (2007). Reprezentantka Albanii podczas 53. Konkursu Piosenki Eurowizji (2008).
Życiorys.
Olta Boka rozpoczęła swoją karierę muzyczną w wieku 9 lat, kiedy to została członkinią Chóru Aniołów założonego przez Suzanę Turku z Narodowej Opery Muzycznej. W latach 2002–2005 brała udział w wielu dziecięcych festiwalach, organizowanych m.in. w Albanii, Bułgarii, Grecji czy Kosowie.
W grudniu 2007, mając 16 lat, wzięła udział w finale "Festivali i Këngës" z utworem „Zemrën e lamë peng” autorstwa Adriana Hili i Pandiego Laço. Zdobyła największą liczbę 67 punktów od komisji jurorskiej i zajęła pierwsze miejsce, dzięki czemu została okrzyknięta reprezentantką Albanii podczas 53. Konkursu Piosenki Eurowizji w 2008. Została tym samym najmłodszą uczestniczką konkursu w barwach kraju. Po finale festiwalu pojawiły się pogłoski dotyczące ustawionych wyników rywalizacji: dwóch jurorów posądzono wówczas o celowe przyznawanie punktów na końcu, aby wysoko ocenić kompozycję Boki i uniknąć wysłania na konkurs zdobywców drugiego miejsca – Flaki Krelani i Doruntiny Dishy. Albański nadawca publiczny Radio Televizioni Shqiptar (RTSH) zapowiedział, że zorganizuje specjalne dochodzenie w sprawie rzekomego oszustwa. Wokalistka została dopuszczona do udziału w imprezie, 22 maja wystąpiła podczas drugiego koncertu półfinałowego jako szósta w kolejności i zdobyła w sumie 67 punktów, w tym najwyższą notę 12 punktów od Macedonii, przechodząc do finału, organizowanego dwa dni później. Zaśpiewała w nim jako trzecia i zdobyła łącznie 55 punktów, zajmując 17. miejsce w końcowej klasyfikacji.
W czerwcu 2014 wystartowała na festiwalu Top Fest, na którym odebrała z Erikiem Lloshim nagrodę Top Albania Radio.

</doc>
<doc id="1220067" url="https://pl.wikipedia.org/wiki?curid=1220067" title="Brachyphalangia">
Brachyphalangia

Brachyphalangia to wada wrodzona polegająca na skróceniu kości tworzących dłoń. W zależności od tego, która kość uległa skróceniu, używa się następujących terminów:

</doc>
<doc id="1220074" url="https://pl.wikipedia.org/wiki?curid=1220074" title="Johann Peter Uz">
Johann Peter Uz

Johann Peter Uz (ur. 3 października 1720 w Ansbach, zm. 12 maja 1796 tamże) – poeta niemiecki, tajny radca sprawiedliwości i sędzia.
Prawo studiował w latach 1739-1743 na uniwersytecie w Halle. Tam poznał poetów Johanna Gleima i Johanna Götza, z którymi w 1846 dokonał przekładu od Anakreonta z Teos. Odznaczył się głównie jako poeta liryczny, utwory swe pisał w formie listowej. Jego "Poetische Schriften" wydał Weisse (2 t., Wiedeń, 1804). Henneberger wydał jego korespondencję pt. "Briefe von Uz an einen Freund aus den Jahren 1753-82" (Lipsk, 1866).

</doc>
<doc id="1220078" url="https://pl.wikipedia.org/wiki?curid=1220078" title="Oksydoreduktaza Q - cytochrom c">
Oksydoreduktaza Q - cytochrom c



</doc>
<doc id="1220079" url="https://pl.wikipedia.org/wiki?curid=1220079" title="Kompleks III">
Kompleks III



</doc>
<doc id="1220091" url="https://pl.wikipedia.org/wiki?curid=1220091" title="Gisela">
Gisela

Gisela, właśc. Gisela Lladó Cánovas (ur. 1 stycznia 1979 w Barcelonie) – hiszpańska piosenkarka, uczestniczka pierwszej edycji programu "Operacion Triunfo" w 2001 roku, reprezentantka Andory podczas 53. Konkursu Piosenki Eurowizji w 2008 roku.
Edukacja.
Przed rozpoczęciem kariery muzycznej studiowała dziennikarstwo na Autonomicznym Uniwersytecie Barcelońskim.
Kariera muzyczna.
W 2001 roku wzięła udział w przesłuchaniach do pierwszej edycji programu "Operacion Triunfo" będącego hiszpańską wersją programu "Fabryka gwiazd". Ostatecznie zajęła ósme miejsce w programie, a zwyciężczynią została Rosa López. W 2002 roku piosenkarka wydała swój debiutancki album studyjny zatytułowany "Parte de mí", który osiągnął wynik ponad 200 tys. sprzedanych kopii kilka tygodni po premierze oraz uzyskał status potrójnej platynowej płyty. W tym samym roku Gisela wystąpiła w chórkach Rosy López podczas występu artystki podczas 47. Konkursu Piosenki Eurowizji organizowanego w Tallinnie, a także wzięła udział w nagraniach piosenek z oficjalnej ścieżki dźwiękowej hiszpańskiej wersji językowej filmu animowanego "".
W latach 2002–2003 Gisela występowała w musicalowej wersji "Piotrusia Pana", a także uczestniczyła w nagraniach dubbingu do filmu animowanego
"Piękna i Bestia". W lutym 2003 roku reprezentowała Hiszpanię na Międzynarodowym Festiwalu Piosenki "Viña del Mar", podczas którego zdobyła statuetki w dwóch kategoriach: "najlepsza piosenkarka" i "najlepszy utwór" („Este amor es tuyo”). Po udziale na festiwalu na rynku ukazała się reedycja jej debiutanckiego albumu, która została wzbogacona o trzy nowe utwory (w tym m.in. o „Este amor es tuyo”). Latem tego samego roku wyruszyła w trasę koncertową zatytułowaną "Operación Triunfo Generation Tour" razem z uczestnikami pierwszej i drugiej edycji talent-show "Operación Triunfo". W sierpniu premierę miała jej druga płyta studyjna zatytułowana "Más allá", która była nagrywana w Sztokholmie, Mediolanie i Madrycie. Płyta uzyskała status podwójnej platyny w Hiszpanii.
W latach 2004–2006 grała w musicalu "El diluvio que viene". W 2004 roku nagrała partie wokalne oraz ścieżkę dźwiękową do filmu animowanego "Barbie". W czerwcu 2006 roku wydała swój trzeci album długogrający zatytułowany "Ni te lo imaginas". W kolejnym roku nagrała partie wokalne dla roli Giselle w hiszpańskiej wersji filmu "Zaczarowana", a także wydała reedycję swojej trzeciej płyty.
W latach 2007–2008 występowała w musicalu "Boscos endins". W 2007 roku wystąpiła na stadionie Camp Nou podczas jednego z meczów krajowej Primera División, kiedy to zaśpiewała utwór „Cant del Barça”. W 2008 roku została wybrana na reprezentantkę Andory z utworem „Casanova” podczas 53. Konkursu Piosenki Eurowizji organizowanego w Belgradzie. 20 maja wystąpiła w pierwszym półfinale widowiska organizowanego w Belgradzie i zajęła ostatecznie 17. miejsce z 22 punktami na koncie, przez co nie awansowała do finału.
W latach 2009–2010 grała w musicalu "Grease". W grudniu 2010 roku wydała świąteczną płytę zatytułowaną "Vivir la Navidad". W 2011 roku premierę miał jej czwarty album studyjny zatytułowany "Pensando en ti".
Filmografia.
Gisela dubbingowała partie wokalne w filmach Disneya:

</doc>
<doc id="1220101" url="https://pl.wikipedia.org/wiki?curid=1220101" title="Noël (album Josha Grobana)">
Noël (album Josha Grobana)

Noël to bożonarodzeniowy album amerykańskiego piosenkarza Josha Grobana. Został wydany 9 października 2007 r., a już 13 grudnia RIAA nadało płycie miano czterokrotnej platyny, sprzedając się w USA w nakładzie 3,6 milionów egzemplarzy tylko do końca 2007 roku zwiększając liczbę sprzedanych egzemplarzy z tygodnia na tydzień. To sprawiło, że płyta ta stała się najlepiej sprzedającym się albumem w Stanach Zjednoczonych w 2007 roku. W 2008 roku osiągnął pozycję 2 na całorocznej liście "Billboard 200". W 2017 roku, dzięki wydaniu specjalnej wersji z dodatkowymi utworami, album osiągnął 6-krotną platynę.
Płyta była dostępna w większości sklepów muzycznych za oceanem. W większych sklepach oferowano wersję limitowaną z dodatkowym DVD, na którym znaleźć można było film dokumentalny o produkcji krążka – "The Making of Noël".
Sukcesy płyty.
Siedem tygodni po wydaniu, 8 grudnia, "Noël" wskoczył na 1 miejsce na amerykańskiej liście "Billboard" 200. Album sprzedał się w liczbie ok. 405 tys. kopii w ciągu jednego tygodnia i wzniósł się na miejsce pierwsze z drugiego z 81% wzrostem sprzedaży. Tak dużą sprzedaż pomogło pojawienie się Josha w "The Oprah Winfrey Show" podczas części "Oprah's Favorite Things".
W następnym tygodniu, album pozostał na miejscu pierwszym na liście "Billboard 200", a sprzedaż zwiększyła się o 33% z liczbą 539 tys. sprzedanych kopii tego tygodnia.
W 9 tygodniu istnienia na półkach sklepowych, sprzedaż zwiększyła się o kolejne 8% licząc 581 tys. kopii, zwiększając się ponownie w 10 tygodniu (669 tys. kopii) co umocniło jeszcze pozycję płyty na szczycie list.
"Noël" bił rekordy "Billboard 200". Jako pierwsza świąteczna płyta utrzymała się przez 4 tygodnie z rzędu na 1 miejscu w 51-letniej historii list, tym samym będąc drugą świąteczną płytą, która w ogóle utrzymała się na tym miejscu przez 4 tygodnie, wcześniej udało się to tylko płycie Elvisa Presleya "Elvis’ Christmas Album" (1957). "Noël" to także pierwsza płyta, która spędziła cztery tygodnie z rzędu na 1 miejscu list zwiększając liczbę sprzedaży w poszczególnych tygodniach, od czasu, gdy w grudniu 1996 r. zrobiła to płyta "Tragic Kingdom" zespołu No Doubt. Mało tego, 669 tys. sprzedanych kopii w 10 tygodniu istnienia na rynku to największe osiągnięcie świątecznej płyty od czasów krążka Kenny’ego G "" (który w świąteczny tydzień 1994 r. sprzedał się w nakładzie 819 tys. egzemplarzy).
W 11 tygodniu "Noël" stał się pierwszym albumem od czasu "The Massacre" 50 Centa z przełomu marca/kwietnia 2005 roku, który utrzymał się na szczycie list przez 5 tygodni. Stał się też pierwszym świątecznym albumem będąc na miejscu 1 na liście Billboard 200 przez 5 tygodni z rzędu. Sprzedaż osiągnęła 757 tys. kopii utrzymując tym samym z dala od siebie płytę Mary J. Blige "Growing Pains", która z wynikiem 629 tys. sprzedanych egzemplarzy w ciągu tego samego tygodnia wskoczyła na miejsce drugie.
Josh został nominowany do Juno Award 2008 w kategorii „Międzynarodowy Album Roku” za "Noël" i do nagród Grammy 2009 w kategorii „Best Traditional Pop Vocal Album”.

</doc>
<doc id="1220103" url="https://pl.wikipedia.org/wiki?curid=1220103" title="Zespół Swyera-Jamesa">
Zespół Swyera-Jamesa

Zespół Swyera-Jamesa (ang. Swyer-James syndrome, Swyer-James-Macleod's syndrome) – rzadka choroba płuc będąca powikłaniem obliteracyjnego zapalenia oskrzelików. Zajęte płuco lub jego część nieprawidłowo się rozwija, radiologicznie stwierdza się jednostronne zwiększenie przejrzystości płuca, wywołane zmniejszonym przepływem naczyniowym.
Chorobę opisali w 1953 roku George C. W. James i Paul Robert Swyer, a rok później, niezależnie od nich, angielski pulmonolog William Mathieson Macleod. W 1956 roku francuski lekarz Bret opisał podobne zmiany jako zespół Janusa ("Le syndrome de Janus").

</doc>
<doc id="1220108" url="https://pl.wikipedia.org/wiki?curid=1220108" title="Zespół Swyera, Jamesa i McLeoda">
Zespół Swyera, Jamesa i McLeoda



</doc>
<doc id="1220109" url="https://pl.wikipedia.org/wiki?curid=1220109" title="Czarny Piotruś (postać Disneya)">
Czarny Piotruś (postać Disneya)

Czarny Piotruś (Pit, Pat, Burak, Pete, Piotruś, Kocur Barnaba oryg. ang. "Peg-Leg Pete") – postać fikcyjna, czarny charakter z disneyowskich filmów i komiksów.
W pierwszych filmach pełnił rolę na przykład konduktora. W komiksach pierwszy raz pojawił się w 1930 w cyklu pasków "Mickey Mouse In Death Valley", w którym zostali wprowadzeni też Chytrus, Horacy i Klarabella.
Czarny Piotruś ma czarną sierść, uwielbia jeść, przez co jest otyły. Jest zażartym wrogiem Myszki Miki, ale w niektórych komiksach współpracuje z nim – zawsze jednak ma do tego wyraźne powody. Czasami jego partnerem jest jego krewny Knuj. Jest także niezbyt rozgarnięty – kiedy chodził do szkoły w Chomikowie, pięć razy powtarzał pierwszą klasę. Jednym z jego marzeń jest życie na Dzikim Zachodzie, gdzie żyją nieuczciwi rabusie i kowboje. Można tam strzelać z pistoletu i rabować bez końca. W niektórych komiksach można zaobserwować, że pragnie także władzy nad światem.
Zocha (Bulwa, Trudy, ang. "Trudy"), zależnie od scenarzysty danego komiksu żona lub dziewczyna Piotrusia, została stworzona przez Romano Scarpę w 1960 roku. W Polsce zanotowano 28 występów Zochy, najwięcej w pismach „Donald i spółka” i „MegaGiga”. Jest ona partnerką Czarnego Piotrusia i zarazem jego wspólniczką, dużej postury prawdopodobnie kocicą. Często pomaga mu w wypełnianiu jego niecnych planów oraz opiekuje się domem. Często pełni rolę „podjudzacza” do przestępstw, np. wtedy, gdy życzyła sobie złota i brylantów, kiedy Czarny Piotruś posiadł moce Władcy Maszyn. Zocha potrafi też skłamać, aby obronić dobre imię swoje lub partnera.

</doc>
<doc id="1220111" url="https://pl.wikipedia.org/wiki?curid=1220111" title="Brikena Smajli">
Brikena Smajli

Brikena Smajli (ur. 1 stycznia 1970 w Szkodrze) - poetka albańska.
Życiorys.
Ukończyła studia filologiczne w Szkodrze i na Uniwersytecie Tirańskim. Pracę dyplomową poświęciła poezji T.S. Eliota. Prowadzi wykłady z literatury w szkoderskiej medresie. Reprezentuje najmłodszą generację albańskich poetów lirycznych. Mieszka i tworzy w rodzinnej Szkodrze. Jest autorką dwóch tomików poezji, które zostały już przetłumaczone na język angielski i niemiecki. Swoje utwory publikowała także w magazynie literackim Poeteka. W 2004 roku w czasopiśmie Ars ukazały się jej tłumaczenia utworów Eliota.

</doc>
<doc id="1220112" url="https://pl.wikipedia.org/wiki?curid=1220112" title="Adolf Rozwadowski">
Adolf Rozwadowski

Adolf Jordan Rozwadowski (ur. 1813, zm. 26 maja 1871 w Paryżu) – polski działacz niepodległościowy, powstaniec listopadowy. 
Życiorys.
Był synem Stanisława i Joanny ze Studzińskich; ojciec pracował jako burgrabia warszawskiego pałacu Ministerstwa Skarbu. Rozwadowski w młodym wieku służył w piechocie w czasie powstania listopadowego. Po upadku powstania podjął w Warszawie pracę urzędnika (w Dyrekcji Generalnej Loterii), a zarazem włączył się w ruch spiskowy w organizacji pod kierunkiem Gerwazego Gzowskiego. W obawie przed aresztowaniem na początku lat 40. XIX wieku przeniósł się do Galicji. Tu także pracę na stanowisku urzędniczym – w Urzędzie Obwodowym w Tarnopolu – łączył z działalnością konspiracyjną, obejmując z wyboru dwóch zjazdów działaczy rewolucyjnych (w październiku 1845 w Wojsławiu i w grudniu tegoż roku w Zakrzewiu) kierownictwo tajnej organizacji w Tarnopolskiem i Czortkowskiem. Później Rozwadowski przebywał w Wielkim Księstwie Poznańskim, utrzymując się z drukarstwa. W latach 1846-1848 był więziony za działalność konspiracyjną, być może za współpracę z Walentym Stefańskim.
Opuścił więzienie w okresie Wiosny Ludów i po krótkim pobycie w charakterze emisariusza w Galicji wyemigrował do Paryża. Pracował jako tłumacz przysięgły. Przez pewien czas mieszkał z generałem Karolem Różyckim. Był zaangażowany w działalność w kole towiańczyków. W powstaniu styczniowym miał wziąć udział w wyprawie na Poryck.
Zmarł tragicznie, rozstrzelany przez wojska wersalskie w czasie Komuny Paryskiej, razem z Michałem Szweycerem. „Jedną z najokropniejszych była egzekucja Rozwadowskiego i Szwejcera”, relacjonował Władysław Mickiewicz śmierć rodaków, oskarżonych o sprzyjanie komunardom; dowodem ich winy było zapalone światło, rzekomo znak dawany komunardom. Zwłoki rozstrzelanych przez dwa dni leżały na ulicy, potem Edmund Różycki (syn Karola) pochował je na cmentarzu w Bercy, a następnie Józef Alojzy Reitzenheim przeniósł do zbiorowego grobu na Père-Lachaise.
Rozwadowski uchodził za „człowieka cichego, pracowitego i «wyższego ukształcenia»” (K. Wyczańska). Jego osobę oraz Szweycera upamiętnił Teofil Lenartowicz w wierszu (Szweycera błędnie nazywając Ludwikiem).
Od 1836 był żonaty z Eudoksją z Sobolewskich, z którą miał dwoje dzieci. Po wyjeździe Rozwadowskiego żona pozostawała przez pewien czas w kraju, w 1848 była więziona za pomoc udzielaną więźniom politycznym i kolportaż ulotek; w 1854 także przeniosła się do Francji.

</doc>
<doc id="1220117" url="https://pl.wikipedia.org/wiki?curid=1220117" title="Kościół kartuzów w Kolonii">
Kościół kartuzów w Kolonii

Kościół kartuzów w Kolonii – dawna gotycka świątynia klasztorna, obecnie kościół ewangelicki.
Dawny kościół klasztoru kartuzów (niem. "Kartäuserkirche") założonego w 1334 r. znajduje się w południowej części Starego Miasta, przy Kartäusergasse 7. Jest jedną z 5 świątyń Parafii Ewangelickiej w Kolonii (niem. "Evangelische Gemeinde Köln") obejmującej całe śródmieście (niem. "Innenstadt"), do której należy również poklasztorny kościół antonianów.
Historia i architektura.
Fundatorem kartuzji był abp Walram von Jülich. Powstała na miejscu, gdzie św. Seweryn (biskup Kolonii) miał słyszeć pienia aniołów unoszących do nieba duszę św. Marcina (tzw. Pole św. Marcina – niem. "Martinsfeld"). Pierwsze zabudowania były drewniane. Murowany gotycki kościół jest jednonawowy, 7-przęsłowy, z wielobocznym zamknięciem od wschodu. Wnętrze kryte jest sklepieniem krzyżowo-żebrowym. Budowa świątyni pw. św. Barbary trwała pod kierunkiem mistrza Konrada od 1365 do 30 listopada 1393 r. Klasztor z 2 dziedzińcami i 25 eremami znajdował się od południa. W latach 1425-1427 od strony płn. do kościoła dobudowano kaplice Świętych Aniołów i Najśw. Marii Panny, a w 1510 powiększono znajdującą się z tej samej strony zakrystię. Część kapłańską od przeznaczonej dla braci zakonnych oddzielało lektorium rozebrane na pocz. XIX w. W latach 1451-1455 wzniesiono nowy kapitularz. Okres największego rozkwitu intelektualnego i materialnego przypadł na przełom XV i XVI w. Kartuzja dysponowała własnym skryptorium. Pośród osób pochowanych w świątyni i polecanych modlitwom mnichów znajdowała się świątobliwa Maria z Osterwick (zm. 1547).
Na początku XVIII w. kościół otrzymał bogatą dekorację malarską dziś zachowaną fragmentarycznie. W 1741 roku powstały barokowe zabudowania klasztorne i bramki wejściowe. Po zajęciu miasta przez Francuzów w 1794 r. kartuzję zsekularyzowano jako pierwszy z klasztorów. Odtąd kościół pełnił rolę lazaretu wojskowego, od 1815 pruskiego magazynu. W roku 1923 otrzymała go parafia ewangelicka w zamian za dotychczasowy garnizonowy kościół św. Pantaleona. Pierwsze nabożeństwo po remoncie odbyło się 16 września 1928. Do roku 1938 pastorem pozostawał Georg Fritze, jako "czerwony proboszcz" (niem. "der rote Pfarrer") prześladowany przez hitlerowców (upamiętnia go tablica na dziedzińcu). Na rozwój życia muzycznego duży wpływ wywarł Peter Neumann.
Podczas II wojny światowej kościół silnie ucierpiał wskutek nalotów w 1944 roku. Zniszczeniu uległy sklepienia i zabudowania klasztorne. Został odbudowany z przywróceniem stanu gotyckiego w latach 1949-1953 pod kierunkiem architekta Georga Eberleina. Obie kaplice połączono i tworzą rodzaj nawy bocznej. Nad kalenicą dachu wznoszą się 2 wieżyczki.
Klasztor został odbudowany w 1964 r. i mieści ewangelicką administrację kościelną miasta (niem. "Evangelische Stadtkirchenverband Köln"). W latach 1990-1991 Kölnisches Stadtmuseum zorganizowało tu wystawę zabytków kultury duchowej i artystycznej kartuzji z około 1500.
Zabytki.
Dawne bogate wyposażenie wnętrza, częściowo zachowane w zbiorach muzealnych Kolonii, innych miast Niemiec i zagranicą, było fundowane przez zamożne rodziny mieszczańskie. Spośród dzieł malarstwa gotyckiego szczególnie wartościowe jest "Ukrzyżowanie" z ok. 1400 (Waszyngton), ołtarz "Męki Pańskiej" z ok. 1464, malowany przez Mistrza Pasji Lyversberga (niem. "Meister der Lyversberger Passion"; obecnie w muzeach w Kolonii i Norymberdze) oraz obrazy z ołtarza św. Tomasza z ok. 1490, których autorem jest Mistrz Ołtarza św. Bartłomieja (niem. "Meister des Bartholomäus-Altars"; w Wallraf-Richartz-Museum). Około 1465 powstały obrazy ilustrujące legendę św. Brunona (dziś w Paryżu) i rozproszony zespół witraży. Stąd pochodzą również liczne gotyckie i renesansowe zdobione kafle. Klasztor dysponował wielkim zbiorem relikwii.
Obecne skromne wyposażenie wnętrza powstało w latach 1953-1959. Charles Crodel zaprojektował witraże, zaś ołtarz, chrzcielnicę, ambonę i ławki Gerhard Marcks. W kaplicach bocznych zachowały się rzeźbione gotyckie konsole i malowidła florystyczne. Prospekt organowy w kaplicy mariackiej zbudował Ludwig König 1770. Ołtarz w nowej zakrystii służącej jako kaplica chrzcielna i ślubna, jest XVI-wiecznym tryptykiem ze sceną "Pokłonu Trzech Króli", dziełem nieznanego mistrza holenderskiego. Kościół posiada 4 brązowe dzwony odlane w ludwisarni Rincker w Sinn.
Miscellanea.
Nabożeństwa niedzielne rozpoczynają się o 9.45, a w I niedzielę miesiąca o 18.00. Przy kościele prowadzona jest szeroko zakrojona działalność skierowana szczególnie do dzieci, młodzieży i seniorów. Działa przedszkole i dom opieki. Rozwinięte jest życie muzyczne, pielęgnowane są regularne kontakty ekumeniczne, szczególnie z pobliską rzymskokatolicką parafią św. Seweryna (niem. "St. Severin").

</doc>
<doc id="1220122" url="https://pl.wikipedia.org/wiki?curid=1220122" title="Arian Leka">
Arian Leka

Arian Leka (ur. 1966 w Durrës) – albański pisarz i wydawca.
Życiorys.
Ukończył studia z zakresu języka i literatury albańskiej na uniwersytecie w Tiranie. Współtwórca i wydawca cenionego w Albanii magazynu „Poeteka” – kwartalnika poświęconego poezji i kulturze poetyckiej (alb. "Poeteka - revistë e përtremuajshme për poezinë dhe kulturën poetike"). Jest także inicjatorem i dyrektorem odbywających się w Durres Międzynarodowych Festiwali Poezji. W 2006 roku uzyskał stypendium Heinricha Bölla. Współpracuje z wydawanym przez wspólnotę bektaszytów czasopismem „Revista Urtesia”, a także z czasopismem „Ars Poetica”. Mieszka w Tiranie.

</doc>
<doc id="1220126" url="https://pl.wikipedia.org/wiki?curid=1220126" title="Okrzyn jeleni">
Okrzyn jeleni

Okrzyn jeleni ("Laserpitium archangelica" Wulfen) – gatunek rośliny z rodziny selerowatych.
Rozmieszczenie geograficzne.
Rośnie w górach środkowej i południowo-zachodniej Europy. W Polsce stwierdzono jego występowanie tylko w Karpatach i to tylko w dwóch miejscach: na Babiej Górze (skąd podawany jest od dawna) oraz na Malinowskiej Skale w Beskidzie Śląskim (stwierdzony w 2003 r.).
W masywie Babiej Góry okrzyn jeleni występuje na północnych stokach góry, z reguły w trudno dostępnych miejscach w strefie górnej granicy lasu, w większości pomiędzy 1350 a 1400 m n.p.m. Największe skupiska znajdują się pod Sokolicą, w dolinie Markowego Potoku (gdzie schodzi on aż poniżej Górnego Płaju, tj. do ok. 1050 m n.p.m.). Rośnie też pod Kępą, poniżej Izdebczysk i na Borsuczych Skałach. Stanowisko w dolinie Cylowego Potoku nie zostało potwierdzone. W 2015 r. na czterech wyżej wymienionych stanowiskach naliczono łącznie 182 osobniki tego gatunku.
Stanowisko w Beskidzie Śląskim znajduje się na wysokości 965-990 m n.p.m., na stromym stoku doliny Potoku Malinowskiego, w obszarze rozległego, aktywnego osuwiska wytworzonego na łupkowym podłożu.
Zagrożenie i ochrona.
Kategorie zagrożenia gatunku:
Na Babiej Górze w latach 2001-2002 naturalne skupiska okrzynu jeleniego liczyły od kilku do kilkudziesięciu okazów. Znajdują się w ściśle chronionych obszarach Babiogórskiego Parku Narodowego, na dokładkę w miejscach oddalonych od szlaków turystycznych i trudno dostępnych. Zabezpieczone są więc przed zniszczeniem przez ludzi. Mogą jednak zaniknąć w wyniku naturalnych procesów, np. w wyniku zarośnięcia ich siedlisk przez zarośla lub las. Zagrażają im także występujące na Babiej Górze osuwiska skalne oraz zgryzanie pędów przez jelenie.
Stanowisko na Malinowskiej Skale również znajduje się z dala od dróg i ścieżek leśnych. W 2003 r. było rosło tutaj 8 osobników kwitnących i kilkadziesiąt płonnych. W roku 2011 zaobserwowano tu 37 osobników, w tym 4 kwitnące. Siedlisko zajmowało obszar ok. 9 arów.
Symbolika.
Okrzyn jeleni został uznany za symbol Babiogórskiego Parku Narodowego. Uprawiany jest w Ogrodzie Roślin Babiogórskich w Ośrodku Edukacyjnym Babiogórskiego Parku Narodowego w Zawoi Markowej.

</doc>
<doc id="1220128" url="https://pl.wikipedia.org/wiki?curid=1220128" title="Jacek Żochowski">
Jacek Żochowski



</doc>
<doc id="1220131" url="https://pl.wikipedia.org/wiki?curid=1220131" title="Niebieskie jaja">
Niebieskie jaja



</doc>
<doc id="1220140" url="https://pl.wikipedia.org/wiki?curid=1220140" title="Europejczyk">
Europejczyk



</doc>
<doc id="1220142" url="https://pl.wikipedia.org/wiki?curid=1220142" title="Puchar Narodów Afryki 1972">
Puchar Narodów Afryki 1972

Puchar Narodów Afryki 1972 był ósmą edycją tego turnieju. Mecze rozgrywano na boiskach Kamerunu. Podobnie jak w roku 1970 w rozgrywkach wzięło udział 8 zespołów, podzielonych na dwie grupy, po cztery drużyny w każdej. W finale reprezentacja Konga pokonała zespół z Mali 3-2 i sięgnęła po pierwszy tytuł w rozgrywkach.
Przebieg turnieju.
Grupa A.
Mecze rozgrywano w Jaunde.
Grupa B.
Mecze rozgrywano w Duali.

</doc>
<doc id="1220145" url="https://pl.wikipedia.org/wiki?curid=1220145" title="Antonici">
Antonici



</doc>
<doc id="1220146" url="https://pl.wikipedia.org/wiki?curid=1220146" title="Nieciągłość Repettiego">
Nieciągłość Repettiego

Nieciągłość Repettiego - strefa (powierzchnia nieciągłości) w płaszczu Ziemi, oddzielająca płaszcz górny (Crofesimę) od płaszcza dolnego (Nifesimy).
Leży na głębokości ok. 670 km.

</doc>
<doc id="1220147" url="https://pl.wikipedia.org/wiki?curid=1220147" title="Planeta śmiechu">
Planeta śmiechu

Planeta śmiechu – album wydany w wersji kasetowej przez instrumentalistę Władysława Komendarka w 1989 roku. Wytwórnią była Ana Records.

</doc>
<doc id="1220148" url="https://pl.wikipedia.org/wiki?curid=1220148" title="Parafia św. Jacka w Groniu">
Parafia św. Jacka w Groniu



</doc>
<doc id="1220152" url="https://pl.wikipedia.org/wiki?curid=1220152" title="Ken Blanchard">
Ken Blanchard

Ken Blanchard (ur. 6 maja 1939 roku) – amerykański autor wielu książek, głównie z zakresu zarządzania, począwszy od napisanego wspólnie ze Spencerem Johnsonem bestsellera "The One Minute Manager" (książka sprzedana w ponad 13 milionach egzemplarzy) aż do napisanych wspólnie z Sheldonem Bowlesem książek "Raving fans" i "Gung Ho".
W roku 1979 Doktor Ken Blanchard wraz ze swoją żoną dr Marjorie Blanchard założył w San Diego międzynarodową firmę szkoleniową i konsultingową The Ken Blanchard Companies; zajmuje w niej stanowisko dyrektora ds. rozwoju duchowego. Jest on także wizytującym wykładowcą na swojej Alma Mater, Cornell University, gdzie pełni również funkcje emerytowanego członka Zarządu.
Razem z żoną prowadzi wykłady na University of San Diego.
Książki.
W Polsce wydano następujące pozycje:

</doc>
<doc id="1220154" url="https://pl.wikipedia.org/wiki?curid=1220154" title="Groszek błotny">
Groszek błotny

Groszek błotny ("Lathyrus palustris" L.) – gatunek rośliny z rodziny bobowatych.
Rozmieszczenie geograficzne.
Zwarty obszar zasięgu obejmuje niemal całą Europę i znaczną część Azji, w Ameryce Północnej występuje w rozproszeniu. W Polsce występuje głównie na niżu, najliczniej w dolinach dużych rzek: Wisły, Odry, Warty, Noteci, Bugu. W Karpatach stwierdzono występowanie tylko na jednym stanowisku na Pogórzu Cieszyńskim i jedno na Pogórzu Jasielskim w miejscowości Józefów.
Biologia i ekologia.
Bylina, hemikryptofit. Rośnie na podmokłych łąkach, na których w okresie wiosennym występuje stała i duża wilgotność. Kwitnie od czerwca do sierpnia. Liczba chromosomów 2n = 42. Gatunek charakterystyczny związku "Calthion" i zespołu "Poo-Lathyretum palustris".
Zagrożenia i ochrona.
Roślina umieszczona na Czerwonej liście roślin i grzybów Polski (2006) w grupie gatunków narażonych na wyginięcie (kategoria zagrożenia V). Od 2014 roku jest objęta w Polsce ochroną częściową.
Głównym zagrożeniem dla gatunku jest melioracja łąk, oraz postępujące zalesienie nieużytków.

</doc>
<doc id="1220158" url="https://pl.wikipedia.org/wiki?curid=1220158" title="Istrorumuni">
Istrorumuni

Istrorumuni (istr. "Vlaşi", "Rumâni", "Rumâri"; chorw. "Ćiribirci", "Ćići") – nieliczna grupa etniczna zamieszkująca chorwacką Istrię, posługująca się językiem istrorumuńskim z grupy języków wschodnioromańskich. Liczebność (szacunkowa) - 1,2 tys. osób.
Osób pochodzenia istrorumuńskiego mieszka na Istrii kilka tysięcy, ale większość z nich identyfikuje się z innymi grupami etnicznymi. Liczebność Istrorumunów według włoskiego spisu powszechnego z 1921 wyniosła 1644 osoby, według chorwackiego spisu powszechnego z 1991 wyniosła 811 osób (oprócz tego 22 osoby zadeklarowały się jako Morlachowie). Istrorumuni zamieszkują kilkanaście wsi we wschodniej Istrii chorwackiej, z których największe to Žejane (istr. "Jeiǎn", 140 mieszkańców), Šušnjevica (istr. "Şuşńieviţe", "Susńieviţa"), Nova Vas (istr. "Noselo"), Jesenovik (istr. "Sucodru"), Kostrčani (istr. "Costârceån"), Letaj (istr. "Letai"), Grobnik (istr. "Grobenjco") i Brdo (istr. "Bârdo"). Ich obecność tam jest poświadczona od 1329. W odróżnieniu od wszystkich innych etnosów wołoskich Istrorumuni są wyznania rzymskokatolickiego. Językiem istrorumuńskim na co dzień posługuje się obecnie tylko około 200 osób, głównie starszych, co oznacza, że język ten niedługo zaniknie. Nie mają własnych instytucji kulturalnych ani szkół - jedyna w dziejach szkoła istrorumuńska istniała w okresie międzywojennym pod władzą Włoch. Obecny stan jest wynikiem długotrwałej wymuszonej asymilacji za czasów Jugosławii, gdy wielu Istrorumunów wyemigrowało do innych krajów, przede wszystkim do USA.
Pochodzenie Istrorumunów jest niejasne. Według konkurencyjnych hipotez Istrorumuni pochodzą: 

</doc>
<doc id="1220160" url="https://pl.wikipedia.org/wiki?curid=1220160" title="Park Narodowy Waszlowani">
Park Narodowy Waszlowani

Park Narodowy Waszlowani (gruz.:ვაშლოვანის ეროვნული პარკი, "Waszlowanis Erownuli Parki") jest parkiem narodowym położonym w rejonie Kachetia we wschodniej Gruzji, przy granicy z Azerbejdżanem. Założony w 1935 r. jako rezerwat. W kwietniu 2003 r. obszar rezerwatu został rozszerzony do 8480 ha, a parku narodowego do 25114 ha. Obszar ten charakteryzuje się suchym, półpustynnym klimatem, przez co jest on niemal w ogóle niezamieszkany. Wysokości terenów parku wahają się w granicach 300-600 metrów n.p.m.
Na terenie parku występują takie gatunki zwierząt jak: lampart anatolijski, hiena pręgowana, niedźwiedź brunatny, wilk szary, ryś, dzik, jak również rzadkie okazy ptaków: sęp płowy, sęp kasztanowaty, ścierwnik, strepet i bocian czarny.

</doc>
<doc id="1220161" url="https://pl.wikipedia.org/wiki?curid=1220161" title="Maksim Szabalin">
Maksim Szabalin

Maksim Andriejewicz Szabalin, ros. Максим Андреевич Шабалин (ur. 25 stycznia 1982 w Kujbyszewie) – rosyjski łyżwiarz figurowy, startująca w parach tanecznych z Oksaną Domniną. Brązowy medalista olimpijski z Vancouver (2010) i uczestnik igrzysk olimpijskich w Turynie (2006), mistrz świata (2009), dwukrotny (2008, 2010) mistrz i wicemistrz Europy (2007), zwycięzca finału Grand Prix (2007), mistrz świata juniorów (2003), dwukrotny zwycięzca finału Junior Grand Prix (2001, 2002) oraz 3-krotny mistrz Rosji (2005, 2007, 2010). Zakończył karierę amatorską w 2010 roku.
Życie prywatne.
W listopadzie 2010 roku poślubił aktorkę Irinę Grinewą. 6 lipca 2013 roku w hiszpańskiej Marbelli na świat przyszła ich córka Wasilisa.

</doc>
<doc id="1220163" url="https://pl.wikipedia.org/wiki?curid=1220163" title="Hipo">
Hipo



</doc>
<doc id="1220166" url="https://pl.wikipedia.org/wiki?curid=1220166" title="Groszek pannoński">
Groszek pannoński

Groszek pannoński ("Lathyrus pannonicus" (Jacq.) Garcke) – gatunek rośliny z rodziny bobowatych. Pochodzi z Azji i Europy. W Polsce jest bardzo rzadki, występuje tylko we wschodniej części i nad Nidą jako gatunek zawlekany i efemerofit.
Biologia i ekologia.
Bylina. Rośnie głównie w murawach kserotermicznych. Kwitnie w maju, owoce dojrzewają w lipcu. Gatunek charakterystyczny związku "Geranion sanguinei".
Zmienność.
Gatunek zróżnicowany na kilka podgatunków:
Zagrożenia i ochrona.
Kategorie zagrożenia gatunku:

</doc>
<doc id="1220168" url="https://pl.wikipedia.org/wiki?curid=1220168" title="1 Pułk Pancerny (PSZ)">
1 Pułk Pancerny (PSZ)

1 Pułk Pancerny (1 ppanc) – oddział broni pancernej Polskich Sił Zbrojnych.
12 sierpnia 1942 roku dotychczasowy 65 batalion czołgów został przeformowany w 1 pułk pancerny. Nawiązywał do 1 batalionu czołgów tworzonego w listopadzie, a zorganizowanego 2 grudnia 1939 roku w Campebec, w Bretanii. 
Początkowo był jednostką 16 Brygady Pancernej, walczył jednak w składzie 10 Brygady Kawalerii Pancernej.
Swoje święto obchodził 19 sierpnia, w rocznicę bitwy w Normandii o wzgórze 262 (Maczugę).
Działania bojowe pułku.
1 pułk pancerny przerzucony został do Francji 30 i 31 lipca 1944 roku na pokładach sześciu barek. Jeszcze w Wielkiej Brytanii, w czasie marszu do miejsca załadunku, spalił się czołg obrony przeciwlotniczej. Rzut gąsienicowy wylądował na wybrzeżu 30 lipca wieczorem, natomiast rzut kołowy następnego dnia około 7:00. Rejon koncentracji pułk osiągnął o 20:00. 2 sierpnia dowódca pułku zameldował do sztabu 10 Brygady Kawalerii Pancernej osiągnięcie całością pułku rejonu wyjściowego do działań. Stan pułku wynosił 43 oficerów i 624 szeregowych. Skoncentrowany w rejonie wyjściowym do natarcia pułk 7 sierpnia posiadał w szykach bojowych 53 czołgi Sherman, 3 czołgi ewakuacyjne Sherman ARV, 11 czołgów Stuart, 6 czołgów przeciwlotniczych Crusader, 9 samochodów opancerzonych Scout-Car i 7 transporterów opancerzonych Half-Truck. 
Bitwa o Normandię 
8 sierpnia 1944 roku 1 pułk pancerny wszedł w styczność bojową z obroną niemiecką około południa, osłaniając 10 BKPanc. na wysokości Tilly-la-Campagne, tracąc 2 czołgi Sherman i 1 samochód opancerzony Scout-Car na minach. 9 sierpnia zamienił w pierwszym rzucie brygady bratni 2 pułk pancerny. Prowadząc natarcie zajął Cauvicourt, następnie w walce o wzg. 94. w trakcie dalszego natarcia natknął się w miejscowości Soignolles na silną obronę przeciwpancerną. Z uwagi na powyższe 1 i 2 szwadronami oskrzydlił miejscowość od zachodu zdobywając wzg. 111 znajdujące się na wschodnich podejściach do wzg. 140. Ze względu na silną obronę wroga i liczną broń przeciwpancerną oraz brak własnej piechoty szwadrony po wzięciu jeńców wycofały się na wzg. 94. Pułk poniósł ciężkie straty - 14 poległych i 15 rannych, spłonął wraz z czołgiem zastępca dowódcy pułku mjr M. Malinowski oraz zniszczonych zostało 15 czołgów. Po osiągnięciu rejonu Rénémesnil przez pułk dołączyło do niego ok. 100 odbitych z niewoli i ukrywających się w okolicy żołnierzy kanadyjskich. Od 10 sierpnia pułk przebywał na wypoczynku i reorganizacji. 
Bitwa pod Falaise 
15 sierpnia maszerując na czele kolumny 10 BKPanc. współdziałając z 1 szwadronem 10 pułku dragonów osiągnął Hutmesnil, Soignolles, Rouvres. Zajął rejon Vendeuvre i 16 sierpnia poprzez bród przekroczył rzekę Dives. 17 sierpnia prowadził natarcie za grupą bojową "Zgorzelski", a następnie za grupą bojową "Koszutski". Prowadząc walki dotarł do wzg. 159 i 259 luzując na nich grupę bojową "Koszutski". Dnia 18 sierpnia pancerni 1 pułku wraz z częścią batalionu strzelców podhalańskich kontynuowali natarcie konwojując zaopatrzenie dla grupy bojowej 2 Pułku Pancernego w kierunku kompleksu wzgórz nazywanych "Maczugą" zdobył wzg. 258. W późnych godzinach popołudniowych został zaatakowany przez alianckie lotnictwo taktyczne, w wyniku ataku utracił prawie całe zaopatrzenie. Wieczorem wykonał natarcie zdobywając wzg. 240 na którym wziął do niewoli jeńców. Od dwóch dni 1 pułk pancerny był wspierany przez batalion strzelców podhalańskich. Następnego dnia w południe czołgi pułku uchwyciły północną część wzg. 262 i pułk przeszedł na nim do obrony wraz z bspodh. Nocą obronę pancerniaków i Podhalan wzmocnił 9 batalion strzelców. Rano 20 sierpnia rejon obrony na północnym wzg. 262 (Maczudze) objęła również grupa bojowa "Koszutski". Do 22 sierpnia pułk bronił zajętych pozycji przed ciągłymi natarciami niemieckich wojsk usiłującymi wydostać się z okrążenia, a także próbujących przyjść im z pomocą. Tego dnia pancerni 1 pułku zajęli obronę na południowej części wzg. 262, następnego dnia zostali wycofani na wypoczynek i uzupełnienie do miejscowości Grandmesnil. Straty poniesione od 8 do 26 sierpnia to 24 poległych, 52 rannych i 28 zaginionych. 
Pościg i walki w Belgii 
29 sierpnia pułk osiągnął stan 32 oficerów i 559 szeregowych oraz posiadał w linii sprawnych 43 czołgi Sherman, 6 Stuart i 6 plot. Crusader. Tego dnia 1 pułk pancerny wraz z 10 pułkiem dragonów, I dywizjonem samobieżnym 1 pappanc. i dywizjonem 1 pamot. rozpoczął jako grupa taktyczna mjr Zgorzelskiego marsz w charakterze oddziału przedniego dywizji, za uchodzącym nieprzyjacielem osiągając Valailles, nazajutrz Elbeuf. 31 sierpnia przekroczył Sekwanę, a 1 września wszedł w styczność bojową z przeciwnikiem. Dnia 2 września 1944 r. pułk stoczył walkę o przeprawy na Sommie w pobliżu miejscowości Goye, zdobywając ją w godzinach wieczornych . Następnie kontynuował pościg osiągając 6 września granicę francusko-belgijską, oraz w walkach oskrzydlił obronę niemiecką na południe od Ypres. Nazajutrz 1 pułk pancerny prowadził dalsze natarcie w kierunku miast Roulers i Thielt. 8 września dokonał dalekiego obejścia od wschodu obrony zorganizowanej w oparciu o te miasta, napotykając w uchwyconym Ruysselede maszerującą kolumnę wojsk nieprzyjacielskich, którą zniszczył. Wieczorem pancerniacy zostali wycofani na odpoczynek, konserwację i naprawę sprzętu do Poucques. Dotychczasowe działania pułku przyniosły dalsze straty, a stan oddziału wynosił na 12 września 29 oficerów i 475 szeregowych, stan czołgów, to; 42 Shermany, 5 Stuart i 4 Crusader. 
Walki na pograniczu Belgii i w Holandii 
W tym samym dniu 1 pancerny wykonał marsz do frontowy poprzez Gandawę i Lokeren, osiągając czołowym 3 szwadronem Beveren-Waas i rozpoznając kierunek na Stekene w dniu następnym. 14 września, 2 szwadron pułku wspólnie z batalionem strzelców podhalańskich zdobył w walce Stekene. Pułk pozostał w obronie rejonu zdobytego miasta, od 17 września przechodząc do wsi Sint-Gillis-Waas utrzymując linię frontu i patrolując przedpole. Częścią sił pułku w dniach 19 i 20 września pancerniacy wykonali marsz do Axel i Boschkapelle na terenie Holandii. Z uwagi na brak zorganizowanego oporu, pancerniacy powrócili w całości do poprzedniego rejonu w Sint-Gillis-Waas, na wypoczynek i reorganizację, w trakcie której likwidacji uległ pluton czołgów plot. Crusader. Stan czołgów wynosił 35 Sherman i 6 Stuart . Następnie od 28 września do 5 października 1944 roku 1 Pułk Pancerny uczestniczył w walkach o opanowanie Baarle-Nassau. Po chwilowym wypoczynku ponownie brał udział w ostatniej dekadzie października w walkach o Bredę, a na początku listopada w walkach w rejonie Made. Pod Bredą 29 października poległ zastępca dowódcy pułku mjr M. Bartosiński. Od 5 listopada 1944 r. pancerniacy wraz z innymi jednostkami dywizji dozorowali front na rzece Moza. Rotacyjnie pełniona służba patrolowa i dozorowa w obronie pod ogniem artylerii wroga, doprowadziła do odparcia wypadów zza rzeki. Ponadto rotacyjnie zmienianym pododdziałom pułku pozwoliła na wymianę czołgów na nowe, uzupełnienie stanów osobowych i szkolenie. W zależności od sytuacji pułk zmieniał też odcinki dozorowania i stacjonowania i tak: 6-17 listopada Moerdijk, 18 listopada - 19 grudnia 1944 Oosterhout, 20 grudnia 1944 - 5 stycznia 1945 r. Dongen, 6 stycznia - 18 lutego odpoczynek i od 19 lutego - 7 kwietnia Dongen . 
Walki we wschodniej Holandii i w Niemczech 
Wieczorem 7 kwietnia 1945 roku kolumna pułku dołączyła do ugrupowania marszowego 1 DPanc. następnego dnia przekraczając Ren. Maszerujący pułk w siłach głównych dywizji nie miał styczności z nieprzyjacielem, jego marszruta wiodła przez Almelo, Razel, Coevorden, Emmen, Ter Apel, Haren w Holandii i Melstrup w Niemczech osiągając 14 kwietnia broniony Küsten Kanal. Do 19 kwietnia pułk prowadził ostrzał pozycji wroga i prowadził działania demonstrujące. 19 kwietnia 1 Pułk Pancerny wzmocniony dwoma kompaniami strzelców podhalańskich prowadząc natarcie opanował miejscowość Lehe i dotarł do rzeki Dever, biorąc do niewoli 6 oficerów i 467 szeregowych z batalionu piechoty morskiej. 20 kwietnia pułk wraz z 3 i 4 kompaniami podhalan po ciężkiej walce opanował miasto Aschendorf, biorąc dalszych jeńców. Następnie po pościgu pancerniacy zdobyli miasteczka Nenndorf i Tunxdorf biorąc do niewoli kompanię niemiecką. 21 kwietnia poprzez zajęty przez inne oddziały most w Papenburgu pułk podjął dalsze natarcie wzdłuż rzeki Ems w kierunku Ihrhove i Ihren. Prowadzone natarcie z uwagi silną obronę, straty i zapadające ciemności zostało zatrzymane. Nieprzyjaciel pod osłoną nocy wycofał się, a szwadrony 2 i 3 zajęły nazajutrz przedmioty natarcia bez walki, podjęty pościg doprowadził do osiągnięcia linii rzeki Ledy. Na osiągniętej rubieży pułk pozostał w obronie do 29 kwietnia. 30 kwietnia pułk przeprawił się przez Ledę na zdobytym przyczółku kanadyjskiej 3 DP i 1 maja opanował w walce miejscowość Filsum . 2 maja pancerniacy prowadzili walki na wschód od Hesel we współdziałaniu z batalionem strzelców podhalańskich, rozbili broniące rejonu Detern, Stickhausen pododdziały 365 i 367 morskiego batalionu fortecznego. 1 pułk ze wsparciem 1 szwadronu dragonów utorował sobie drogę do Halsbebek i pomimo strat zdobył miasto rozpoznając w kierunku Bredehorn oraz opanował 3 km za miastem skrzyżowanie dróg i torów kolejowych. 4 maja pułk kontynuował natarcie w kierunku północnym na Neuenburg. Prowadzone przez pułk natarcie natknęło się jednak na zniszczenia dróg, wysadzone mosty i przepusty, pola minowe oraz ogień artylerii ciężkiej wroga. Przeszkody i miny musieli neutralizować i naprawić saperzy. Natarcie dotarło do wsi Astederfeld leżącej 3 km od Neuenburga. Dalsze natarcie zostało wieczorem 4 maja zatrzymane. 5 maja 1945 r. o godz. 8.00 nastąpiło zawieszenie broni i koniec działań bojowych 1 Pułku Pancernego . 
Pancerniacy po wojnie.
5 maja pułk zajął miasto Cleverns i rozpoczął rozbrajanie wojsk niemieckich i okupację terenu. Zadaniem jego było oczyszczanie terenu z niedobitków, rozbrajanie osób i terenu z broni i amunicji, wyłapywanie przebranych żołnierzy i funkcjonariuszy hitlerowskich, egzekwowanie zarządzeń i warunków kapitulacji w tym ustalonej godziny policyjnej. W tym rejonie pułk pozostał do 20 maja, następnie w innym miejscu prowadził okupację północno-zachodnich Niemiec. W czasie dziewięciomiesięcznej kampanii 1944-1945 pułk poniósł następujące straty w ludziach: poległych 10 oficerów i 46 szeregowych, 26 oficerów i 121 szeregowych rannych oraz 4 szeregowych zaginionych. Utracono jako zniszczonych 53 czołgi Sherman, 4 czołgi Stuart. Wzięto do niewoli 2585 jeńców. Otrzymano odznaczeń polskich: 24 Krzyży VM Vkl, 197 KW, 68 KZ z M, zagranicznych: 1 DSO, 2 MC, 1 DCM, 2 Croix de Guerre i inne. W czerwcu 1947 pułk został przetransportowany do Wielkiej Brytanii i tam rozwiązany, a żołnierze włączeni do PKPR.
Żołnierze pułku.
Żołnierze pułku odznaczeni Krzyżem Srebrnym Orderu Virtuti Militari za kampanię 1944-1945
Struktura organizacyjna.
w 1944 
Dowództwo
Do pułku były przydzielone na zasadzie przydziału stałego: pluton łączności i lekka czołówka naprawcza.
Pułk posiadał :
Sprzęt:
Symbole pułku.
Sztandar ufundowany został przez społeczeństwo belgijskiego miasta Sint-Niklaas Waas i wręczony 3 marca 1946. Wykonano go w Belgii według projektu kpr. Tadeusza Głębockiego z 2 Pułku Pancernego. 17 września 1967 sztandar udekorowany został orderem Virtuti Militari V klasy.
Na lewej stronie płatu sztandaru: 
Strony prawe wszystkich sztandarów oddziałów 1 Dywizji Pancernej były jednakowe, według wzoru obowiązującego w PSZ. W czterech rogach na tarczach umieszczona jest cyfra 1. 
Widnieje ona również na przedniej ścianie podstawy orła. 
Obecnie sztandar eksponowany jest w Instytucie Polskim i Muzeum im. gen. Sikorskiego w Londynie.
Zatwierdzona Dz. Rozk. NW nr 4, poz. 42 z 10 października 1943 roku
Odznaka w kształcie krzyża, na który nałożona jest sylwetka czołgu Crusader widzianego z boku. Na czołgu wytłoczony numer 1. Wykonana w białym metalu, mocowana gładką nakrętką. Wymiary: 41 × 41 mm. 
Na lewym ramieniu pleciony sznur pomarańczowy.
Obywatele Saint Nicolas uhonorowali pułk odznaką specjalną w postaci herbu tego miasta. Zezwolenie na noszenie jej wydał szef Sztabu Głównego pismem z 20 listopada 1945 roku. Na jasnoniebieskiej tarczy znajdowała się postać św. Mikołaja w infule z pastorałem koloru przyciemnionego złota, a w górnej części tarczy fragment złotej korony na tle koloru khaki. Odznaka mogła być noszona na prawym rękawie kurtki i płaszcza 4 cm poniżej naszywki „Poland".
Proporczyk kroju kawaleryjskiego czarno-pomarańczowe z amarantowym (w rzeczywistości pąsowym) paskiem przez środek.
W 1 ppanc 1 DPanc., z lewej i prawej strony wieży, malowano czerwone figury geometryczne:

</doc>
<doc id="1220170" url="https://pl.wikipedia.org/wiki?curid=1220170" title="2 Pułk Pancerny (PSZ)">
2 Pułk Pancerny (PSZ)

2 Pułk Pancerny (2 ppanc) – oddział broni pancernej Polskich Sił Zbrojnych.
Pułk powstał 13 sierpnia 1942 roku w wyniku przeformowania 66 batalionu czołgów z 16 Brygady Czołgów. Nawiązywał do 2 batalionu czołgów powstałego w Coetquidan we Francji 29 stycznia 1940. Tradycją wiązał się 2 batalionem pancernym stacjonującym w 1939 w Żurawicy.
Początkowo wchodził w skład 16 Brygady Pancernej.
W czasie walk na froncie zachodnim wchodził w skład 10 Brygady Kawalerii Pancernej z 1 Dywizji Pancernej gen. Maczka.
Swoje święto obchodził 8 sierpnia, w rocznicę wejścia do działań na kontynencie. Był to jednocześnie najkrwawszy dzień walki.
Działania bojowe pułku.
2 pułk pancerny przerzucony został z Wielkiej Brytanii do Francji w ostatnich dniach lipca 1944 roku. 1 sierpnia o 24:00 dowódca pułku ppłk dypl. Stanisław Koszutski złożył meldunek do sztabu 10 Brygady Kawalerii Pancernej, że wyznaczony rejon koncentracji osiągnęło 20 oficerów i 302 szeregowych. W tym czasie w rejonie było 8 czołgów Sherman i 91 innych pojazdów kołowym. 2 sierpnia o 11:45 dowódca wysłał meldunek uzupełniający i informował w nim że całość pułku znajdowała się w wyznaczonym rejonie koncentracji, a jego stan wynosił 39 oficerów i 544 żołnierzy. 
Bitwa o Normandię 
7 sierpnia wieczorem 2 pułk pancerny wykonał marsz poprzez Cean w rejon ześrodkowania dywizji na bezpośrednim zapleczu frontu, który osiągnął w godzinach porannych następnego dnia. 8 sierpnia 1944 roku zostało przeprowadzone bombardowanie lotnicze, przez lotnictwo amerykańskie niestety częściowo stanowisk własnej artylerii. Z tego powodu przy zbyt słabym ostrzale artylerii na nie zniszczone stanowiska wroga, pułk rozwinął się dwoma szwadronami pancernymi w przód przeszedł czołowe stanowiska szkockiej 51 DP, w walce z piechotą osiągnął stanowiska wyjściowe w rejonie Saint-Aignan de Cramensnil. 1 i 2 szwadrony pułku jako czołowe, z 2 szwadronem dragonów 10 pułku i 3 szwadronem pancernym w II linii od godz. 13.40 rozpoczął natarcie w kierunku Saint Sylvain i Renémesnil. Atakujący pułk natknął się na silny ogień armat przeciwpancernych i przeciwlotniczych 8,8 cm oraz czołgów wroga, zniszczył kilka stanowisk artylerii, lecz z uwagi na starty w czołgach i załogach wycofał się na stanowiska wyjściowe. Poniesione straty to 10 poległych, 31 rannych i 11 zaginionych (w większości spalonych) oraz zniszczonych 20 czołgów Sherman i 2 Stuart. 9 sierpnia pułk pozostał w II rzucie natarcia 10 Brygady Kawalerii Pancernej. Od 10 sierpnia został podporządkowany 3 Brygadzie Strzelców. 11 sierpnia szwadrony pułku pełniły dyżury ogniowe dozorując wzg.140 niszcząc 1 czołg "Panther" i działo 8,8 cm. Przez następne dni pozostawał w odwodzie dywizji uzupełniając poniesione straty i wypoczywając. 
15 sierpnia podjął marsz w ślad za 1 pułkiem pancernym w kolumnie 10 BKPanc., osiągając rzekę Dives w dniu 15 sierpnia wieczorem. W godzinach nocnych 15/16 sierpnia 1 szwadron pancerniaków współdziałał z 3 szwadronem 10 Pułku Dragonów oraz szwadronami strzelców konnych w walkach o opanowanie miejscowości Jort. Wspólnie z 8 batalionem strzelców i IV dywizjonem armat ciągnionych 1 pułku artylerii przeciwpancernej utworzył taktyczną grupę bojową "Koszutski". 16 sierpnia grupa bojowa prowadziła natarcie w kierunku Louvigny, Barou-en-Auge. W trakcie walk pułk zniszczył 2 czołgi Pz Kpfw V Panther i 1 Pz Kpfw IV oraz armatę 8, 8 cm. 17 sierpnia grupa taktyczna ppłk. dypl. Koszutskiego opanowała wzg. 96 następnie wzg. 159, skąd prowadziła ostrzał kolumn nieprzyjaciela, następnie zajęła wzg. 259. opanowane wcześniej przez 10 psk. W nocy zgrupowanie otrzymało rozkaz zdobycia miasta Chambois, lecz w godzinach nocnych myląc drogi 18 sierpnia rano grupa "Koszutski" dotarła do Les Champeaux. Oprócz walk z pododdziałami 2 DPanc. SS "DR" i 9 DPanc. SS "H" zgrupowanie zostało zaatakowane przez amerykańskie samoloty P-47. Po szeregu walk i po poniesionych stratach zgrupowanie wieczorem 19 sierpnia osiągnęło wzg. 240, a 20 sierpnia rano przebiło się na wzg. 262 (Maczuga). Pułk trwał w obronie pomimo okresowego braku amunicji, żywności i innego zaopatrzenia do 23 sierpnia. Następnie przeszedł na odpoczynek i uzupełnienie stanów osobowych i sprzętu. W wyniku walk w okresie od 8 do 26 sierpnia poległo 20 pancerniaków, rannych zostało 92, zaginęło 12. 
2 pułk pancerny maszerował i prowadził pościg w siłach głównych dywizji od 31 sierpnia 1944 roku nie był angażowany w poważniejsze walki, aż do osiągnięcia granicy francusko-belgijskiej. Po jej przekroczeniu pułk 6 września stoczył walkę o opanowanie Poperinge, a następnie wiązał walką i ostrzeliwał nieprzyjaciela w Ypres. Następnie obszedł miasto od północnego wschodu zajmując wsie St. Jean i Wieltje. Ostatecznie miasto zdobyła 3 BS. Podczas walk w pościgu pułk stracił 6 poległych i 30 rannych. 8 września pułk prowadził pościg wsparty 1 szwadronem dragonów doszedł do silnie bronionego Ruiselde, omijając je prowadził dalsze natarcie zdobywając Aaltre oraz osiągnął silnie broniony kanał Gent-Oostende. Okres pościgu pułk zakończył opanowaniem miejscowości Beveren Waas. Następnie w zdobytej miejscowości pancerniacy pozostali na odpoczynku i reorganizacji, z uwagi na braki kadrowe rozformowano plutony przeciwlotnicze oraz po jednym plutonie czołgów w każdym szwadronie . 
Od 30 września 2 pułk wspierał poszczególnymi szwadronami 10 pułk dragonów, który jako straż przednia 10 BKPanc. prowadził natarcie w ciężkim terenie bagiennym, zalewowym i lesistym w kierunku Baarle Nassau. W okresie walk w tym rejonie prowadzono próby obejścia miejscowości przez szwadron pancerny w składzie Oddziału Wydzielonego mjr. J. K. Zbroskiego, ale bez powodzenia. Kilkakrotnie podejmowane czołowe natarcia taktycznej grupy bojowej mjr. B. Mincera przy wsparciu lotnictwa taktycznego i ostrzału artylerii dywizyjnej w nocy z 3/4 października pozwoliły opanować przedmiot natarcia miasto Baarle-Nassau. W trakcie walk poległ dowódca 3 szwadronu pancernego kpt. W. Kownas (wcześniej p.o. dowódcy 10 p drag.). Od 5 października 2 pułk pancerny z 1 szwadronem dragonów trzykrotnie przełamał pozycje obronne wroga na podejściach do miejscowości i otaczających lasach, prowadząc natarcie w kierunku Alphen. Natarcie grupy bojowej ppłk. Koszutskiego pozwoliło na zdobycie silnie bronionej wsi De Ross, a pod koniec dnia Alphen. 6 października pancerniacy 2 pułku wspierali dragonów w obronie . W okresie 7-26 października pułk rotacyjnie prowadził działania obronne pododdziałami oraz remontował i naprawiał sprzęt, ponadto odpoczywał. Od 27 października 1944 r. pułk został przydzielony do 3 BS i po zdobyciu Bredy wspierał 8 batalion strzelców w ramach taktycznej grupy bojowej ppłk. Nowaczyńskiego w walkach o opanowanie przyczółka na rzece Mark. W związku ze zdobyciem przyczółka w nocy z 31 października na 1 listopada zdecydowano się wzmocnić obronę 8 batalionu strzelców 1 szwadronem pancernym. Jednak z uwagi na warunki taktyczne, tj. porzucenie przyczółka przez 104 DP USA zlikwidowano przyczółek, czołgi 1 szwadronu i działa samobieżne 1 pappanc. nie zniszczone w trakcie walk rozstrzelano z drugiego brzegu tracąc 10 Shermanów i 4 przeciwpancerne działa samobieżne. W następnych dniach w ramach walki o Moerdijk z rozwiązanej grupy bojowej, dowódca 3 BS utworzył trzy OW (Oddziały Wydzielone), w tym OW nr 2 p.o. dowódcy 2 ppanc. kpt. E Uścińskiego w składzie 2 pułku pancernego (bez dwóch szwadronów) i kompanii 8 batalionu strzelców oraz samobieżnej baterii artylerii przeciwpancernej. Zadaniem oddziałów było wywalczenie drogi do przeprawy do Hollandsch Diep. Od 5 listopada 1944 r. pancerniacy wraz z innymi jednostkami dywizji dozorowali front na rzece Moza. Rotacyjnie pełniona służba patrolowa i dozorowa w obronie pod ogniem artylerii wroga, doprowadziła do odparcia wypadów zza rzeki. Ponadto zmienianym pododdziałom pułku pozwoliła na wymianę czołgów na nowe, uzupełnienie stanów osobowych i szkolenie. 
7 kwietnia 1945 roku 2 pułk pancerny podjął marsz w ugrupowaniu dywizji w kierunku linii frontu. Od 11 kwietnia pancerniacy 2 pułku zostali przydzieleni jako wsparcie do 3 Brygady Strzelców i wspólnie z 8 batalionem strzelców "Krwawych koszul" utworzył taktyczną grupę bojową ppłk. Koszutskiego z zadaniem oczyszczenia obszaru od rzeki Ems do kanału Vertenigd. 12 kwietnia dowództwo 2 pułku pancernego wyzwoliło jeniecki obóz kobiecy Stalag VIC w Oberlangen z 1721 kobietami żołnierzami AK uczestniczkami Powstania Warszawskiego. 14 kwietnia grupa taktyczna "Koszutski" opanowała rejon Bourtange i podejścia do Neue Rhede, rozbijając 366. marynarski batalion forteczny. Od 17 kwietnia wycofany z rejonu walki 2 pułk utworzył wraz 10 pułkiem dragonów (każdy bez szwadronu) nową taktyczną grupę bojową ppłk Koszutskiego. Oddział ten w zdobył wieś Rhede wzięto wraz z dragonami 236 jeńców. Nazajutrz na bazie TGB Koszutski, utworzono TGB Szydłowski dołączając część 8 bs i wspólnymi siłami zdobyto następną silnie bronioną wieś Borsum. 19 i 20 kwietnia pancerniacy wraz z dragonami bronili opanowanego terenu przed kontratakami wroga w rejonie wsi Brual i Winschoten oraz prowadzili rozpoznanie. 22 kwietnia 1945 r. dowództwo pułku objął mjr M. Gutowski . 29 kwietnia na mocy otrzymanych rozkazów utworzono taktyczną grupę bojową mjr. Gutowskiego w składzie podległego pułku wzmocnionego szwadronem dragonów połową 9 batalionu strzelców i IV/1 pappanc. Po przegrupowaniu zgrupowanie "Gutowski" zdobyło 1 maja miejscowość Hesel, a następnie 2 maja 3 szwadron z kompanią 9 bs opanował most na Nord Georgsfehner Kanal. 3 maja 1 szwadron poruszając się w błotnistym terenie opanował wieś Neufirrel, 3 szwadron opanował las na północ od wspomnianej wsi. Natarcie ugrzęzło w niedostępnym bagiennym terenie. Przerzucono 2 pułk na nowy kierunek 4 maja 1945 roku i zajął miejscowości Hollwege i Westerstede. Po czym 3 szwadronem prowadził rozpoznanie na kierunku Westerloy. Podjęte dalsze natarcie 2 pułku pancernego z uwagi na zniszczenia i niedostępny teren zatrzymało się na rubieży w rejonie Eggeloge, Linswege. Od godziny 8.00 5 maja 1945 roku zaprzestano działań bojowych z uwagi na rozejm i kapitulację wojsk niemieckich. 
Pancerniacy po wojnie.
5 maja zgrupowanie płk dypl. Antoniego Grudzińskiego zastępcy dowódcy 10 BKPanc. w składzie 2 pułku pancernego i 8 batalionu strzelców wkroczyło do Wilhelmshaven, gdzie przebywało do 20 maja. Zadaniem jego było oczyszczanie terenu z niedobitków, rozbrajanie osób i terenu z broni i amunicji, wyłapywanie przebranych żołnierzy i funkcjonariuszy hitlerowskich, egzekwowanie zarządzeń i warunków kapitulacji w tym ustalonej godziny policyjnej. Po czym stacjonował na okupacji we wsiach w rejonie Herzlake, od 20 sierpnia 1945 r. w miejscowości Holte. Pułk przebywał na okupacji północnych Niemiec do czerwca 1947 roku, przewieziony został do Tilshead Camp w Wielkiej Brytanii, gdzie 9 czerwca 1947 roku został rozformowany, a pozostali jeszcze żołnierze wcieleni zostali do PKPR . W czasie walki pułk poniósł następujące straty: poległych 9 oficerów i 50 szeregowych, rannych: 51 oficerów i 202 szeregowych, zaginionych: 6 szeregowych. Straty w sprzęcie: 68 czołgów, 15 innych pojazdów. Wzięto do niewoli 1567 jeńców. Otrzymano odznaczeń polskich: 34 Krzyży VM Vkl, 263 KW, 68 KZ z M, zagranicznych: 1 DSO, 1 MC, 2 MM, 4 Croix de Guerre i inne.
Żołnierze pułku.
szwadronu dowodzenia
1 szwadron
2 szwadron
3 szwadron
Żołnierze pułku odznaczeni Krzyżem Srebrnym Orderu Virtuti Militari za kampanię 1944-1945
Skład organizacyjny w 1944.
Dowództwo
Pułk posiadał:
Sprzęt:
Symbole pułku.
Sztandar
Sztandar ufundowany został przez społeczeństwo belgijskiego miasta Beveren Waas i wręczony 2 marca 1946. Wykonano go w Belgii według projektu kpr. Tadeusza Głębockiego. 17 września 1967 sztandar udekorowany został orderem Virtuti Militari V klasy.
Na lewej stronie płatu sztandaru:
Strony prawe wszystkich sztandarów oddziałów 1 Dywizji Pancernej były jednakowe, według wzoru obowiązującego w PSZ. W czterech rogach na tarczach umieszczona jest cyfra 2.
Widnieje ona również na przedniej ścianie podstawy orła.
5 września 1965 naszyto na lewym górnym rogu płatu wizerunek Matki Boskiej Kodeńskiej pochodzący ze sztandaru 2 batalionu pancernego z Żurawicy.
Obecnie sztandar eksponowany jest w Instytucie Polskim i Muzeum im. gen. Sikorskiego w Londynie.
Odznaka honorowa
Na lewym ramieniu pleciony sznur pomarańczowy, okrągły, błyszczący.
Odznaka specjalna
Herb miasta Beveren Waas
Proporczyk
Proporczyk kroju kawaleryjskiego czarno-pomarańczowe z białym paskiem przez środek.
Oznakowanie czołgów
W 2 ppanc 1 DPanc., z lewej i prawej strony wieży, malowano żółte figury geometryczne:

</doc>
<doc id="1220172" url="https://pl.wikipedia.org/wiki?curid=1220172" title="Johannes Pauli">
Johannes Pauli

Johannes Pauli (ur. 1455 r. w Pfeddersheim, zm. 1530 w Thann) – niemiecki poeta ludowy, autor utworów satyrycznych, franciszkanin.
Po zdobyciu wykształcenia w Strasburgu wstąpił do zakonu Franciszkanów. Przebywał w wielu klasztorach w Szwajcarii, później został przełożonym w klasztorze w Strasburgu. Był wydawcą kazań, przeznaczonych dla ludu kaznodziei Geilera von Kaisersberga.

</doc>
<doc id="1220173" url="https://pl.wikipedia.org/wiki?curid=1220173" title="Lista kraterów na Wenus">
Lista kraterów na Wenus

Lista kraterów na Wenus. Decyzją Międzynarodowej Unii Astronomicznej wszystkie nazwy geograficzne na Wenus pochodzą od sławnych kobiet bądź popularnych imion żeńskich. Współrzędne geograficzne poszczególnych kraterów mają podaną długość planetograficzną "wschodnią", zgodnie z ogólną konwencją oznaczania długości planet wykazujących rotację wsteczną. Lista zawiera zarówno kratery uderzeniowe jak i wulkaniczne.

</doc>
<doc id="1220174" url="https://pl.wikipedia.org/wiki?curid=1220174" title="Ludwika Wujec">
Ludwika Wujec

Ludwika Wujec (ur. 2 kwietnia 1941 we Lwowie) – polska polityk, fizyk, urzędniczka samorządowa, działaczka opozycji w PRL. 
Życiorys.
Urodziła się we Lwowie w rodzinie żydowskiej, jako córka Oskara (zm. 1945) i Reginy (zm. 1991) Okrentów. Studiowała fizykę na Uniwersytecie Warszawskim, w 1972 została absolwentką Wydziału Matematyki, Fizyki i Chemii na Uniwersytecie Łódzkim.
W latach 1965–1978 należała do PZPR. Od 1963 do 1981 pracowała jako nauczycielka fizyki i matematyki.
W 1970 zawarła związek małżeński z Henrykiem Wujcem (zm. 2020). Ich syn Paweł pracował jako dziennikarz w „Gazecie Wyborczej”, a następnie w Agorze.
W 1976 została współpracowniczką Komitetu Obrony Robotników i następnie KSS „KOR”, zajmowała się organizacją wsparcia dla represjonowanych robotników m.in. z Ursusa i Radomia, redagowała „Robotnika”. W 1980 przystąpiła do „Solidarności”, w 1981 podjęła pracę w Agencji Prasowej „Solidarność”. W stanie wojennym została internowana, zwolniono ją w marcu 1982. Podjęła współpracę z Prymasowskim Komitetem Pomocy Osobom Pozbawionym Wolności i ich Rodzinom oraz niejawnymi strukturami związku.
Od 1982 współpracowała, a od 1984 do 1989 była członkinią redakcji podziemnego „Tygodnika Mazowsze”.
Pod koniec lat 80. była m.in. asystentką Tadeusza Mazowieckiego w czasie obrad Okrągłego Stołu i zastępczynią dyrektora Biura Komitetu Obywatelskiego przy Lechu Wałęsie. Od 1990 działała w ROAD, Unii Demokratycznej i Unii Wolności, pełniąc przez rok funkcję zastępcy sekretarza generalnego UD i UW. Od 1995 do 2002 zasiadała we władzach samorządu warszawskiego jako sekretarz i członkini zarządu gminy Warszawa-Centrum. W 1998 została także radną powiatu warszawskiego. W 2002 przeszła na emeryturę. Od 2005 związana z Partią Demokratyczną, z której wystąpiła wraz z mężem w 2006.
Była członkinią komitetu poparcia Bronisława Komorowskiego przed przedterminowymi wyborami prezydenckimi w 2010 i przed wyborami prezydenckimi w 2015.
Odznaczenia.
W 2006 prezydent Lech Kaczyński odznaczył ją Krzyżem Oficerskim Orderu Odrodzenia Polski. W 2015 prezydent Bronisław Komorowski nadał jej Krzyż Wolności i Solidarności. W 2016 wraz z mężem została laureatką Nagrody im. Prof. Zbigniewa Hołdy.

</doc>
<doc id="1220176" url="https://pl.wikipedia.org/wiki?curid=1220176" title="Bedford (New Hampshire)">
Bedford (New Hampshire)

Bedford – miejscowość w USA, w stanie New Hampshire w hrabstwie Hillsborough.

</doc>
<doc id="1220182" url="https://pl.wikipedia.org/wiki?curid=1220182" title="Bedford (Pensylwania)">
Bedford (Pensylwania)

Badford – miasto w stanie Pensylwania w hrabstwie Bedford w Stanach Zjednoczonych.

</doc>
<doc id="1220187" url="https://pl.wikipedia.org/wiki?curid=1220187" title="Alice Keppel">
Alice Keppel

Alice Frederica Keppel z domu Edmonstone (ur. 14 października 1869, zm. 11 września 1947) –
Córka Sir Williama Edmonstone’a, czwartego baroneta, i Mary Elizabeth Edmonstone (z domu Parsons). Urodziła się w zamku Duntreath, w Blane Valley. Jej ojciec był emerytowanym admirałem Marynarki Królewskiej, a jej dziadek był gubernatorem Wysp Jońskich. Alice miała jednego brata i siedem sióstr – sama była najmłodsza z rodzeństwa. Metresa króla Edwarda VII.
Alice jest prababką ze strony matki Camilli Parker Bowles, księżnej Kornwalii i małżonki księcia Karola.
1 czerwca 1891 poślubiła starszego o cztery lata George’a Keppela, syna Williama Keppela, siódmego hrabiego Albemarle. George i Alice mieli razem dwie córki:

</doc>
<doc id="1220190" url="https://pl.wikipedia.org/wiki?curid=1220190" title="Roman Szołtysek">
Roman Szołtysek

Roman Szołtysek (ur. 29 grudnia 1978 w Bytomiu) – polski aktor teatralny.
Absolwent PWST w Krakowie (2004). Aktor teatrów krakowskich (od 2004), sporadycznie występujący na Śląsku. Aktor grający głównie role w sztukach nowoczesnych, opartych na choreografii tanecznej. Najbardziej znany z roli w sztuce (której był również współtwórcą) "Na masce czerwonego samochodu." (2005), wystawionej w Krakowskim teatrze Scena STU. Występuje pod pseudonimem "Wielki R".

</doc>
<doc id="1220191" url="https://pl.wikipedia.org/wiki?curid=1220191" title="Izabela Maria Burbon">
Izabela Maria Burbon



</doc>
<doc id="1220197" url="https://pl.wikipedia.org/wiki?curid=1220197" title="Bedford (Teksas)">
Bedford (Teksas)

Bedford – miasto położone w północno-wschodniej części hrabstwa Tarrant w Teksasie, w Stanach Zjednoczonych. Według spisu w 2020 roku liczy 49,9 tys. mieszkańców. Jest częścią aglomeracji Dallas.

</doc>
<doc id="1220198" url="https://pl.wikipedia.org/wiki?curid=1220198" title="Groszek wielkoprzylistkowy">
Groszek wielkoprzylistkowy

Groszek wielkoprzylistkowy ("Lathyrus pisiformis" L.) – gatunek rośliny z rodziny bobowatych. Rośnie dziko w Azji oraz wschodniej, południowej i środkowej Europie. W Polsce jest bardzo rzadki, występuje tylko na Kielecczyźnie.
Biologia i ekologia.
Bylina. Rośnie w świetlistych dąbrowach, grądach i zaroślach. Kwitnie od maja do lipca. Liczba chromosomów 2n=14.
Zagrożenia i ochrona.
Roślina objęta w Polsce ścisłą ochroną gatunkową.
Kategorie zagrożenia gatunku:

</doc>
<doc id="1220203" url="https://pl.wikipedia.org/wiki?curid=1220203" title="Made in Twenty (20)">
Made in Twenty (20)

Made in Twenty (20) - piąty japoński album studyjny BoA. album pochodzi z singli: Nanairo no Ashita ~brand new beat~ / Your Color, Key of Heart / Dotch i Winter Love. Był na pierwszym miejscu w rankingu Oricon (na 200 najlepszych albumów).
Lista utworów.
CD
DVD

</doc>
<doc id="1220207" url="https://pl.wikipedia.org/wiki?curid=1220207" title="Bedford (Wirginia)">
Bedford (Wirginia)

Bedford – miasto w stanie Wirginia w hrabstwie Bedford w Stanach Zjednoczonych.

</doc>
<doc id="1220209" url="https://pl.wikipedia.org/wiki?curid=1220209" title="Lista francuskich armii republikańskich">
Lista francuskich armii republikańskich

14 grudnia 1791 roku król Ludwik XVI wydał dekret o utworzeniu pierwszych w historii związków armijnych. W kolejnych latach w obronie rewolucyjnej Republiki Francuskiej występowało kilkadziesiąt armii. Nowatorska organizacja armii francuskiej była jedną z przyczyn jej zwycięstw. W schyłkowym okresie francuskiej monarchii i w czasach Republiki działały następujące armie:

</doc>
<doc id="1220213" url="https://pl.wikipedia.org/wiki?curid=1220213" title="The Power to Believe">
The Power to Believe

The Power to Believe – album studyjny nagrany najpewniej w roku 2002 przez grupę King Crimson i wydany w marcu 2003 r.
Historia i charakter albumu.
Po niedobrze przyjętym przez krytykę albumie "The ConstruKction of Light", grupa wydała minialbum "Happy with What You Have to Be Happy with" w 2002 r. i niecały rok później pełny album studyjny "The Power to Believe". Uważa się, że oba wydawnictwa się uzupełniają.
"The Power to Believe" jest albumem koncepcyjnym, może być nawet uważany za swoistą rockową operę.
Tym razem album został bardzo dobrze przyjęty przez krytykę.
Płyta prezentuje nieco uproszczone, w stosunku do bardziej wyrafinowanych utworów King Crimson, brzmienie. Jest ono również niezwykle mocne i potężne, z łatwością dorównujące brzmieniu najpotężniejszych grup hardrockowych.
Twórcy.
Źródło.

</doc>
<doc id="1220220" url="https://pl.wikipedia.org/wiki?curid=1220220" title="Zew Morza (jacht)">
Zew Morza (jacht)

Zew Morza – gaflowy szkuner szkolny. Jacht flagowy PZŻ w latach 1968-78. Ostatnim właścicielem jednostki był Polski Związek Żeglarski.
Historia i rejsy.
Kadłub zbudowany w 1943 w stoczni w Dziwnowie (wówczas na terenie Niemiec), porzucony w 1945 roku. Odbudowany, podobnie jak bliźniaczy Janek Krasicki, na bazie niewykończonego kadłuba szkolnej jednostki Marine – Hitlerjugend. Wykończony i ponownie wodowany w 1949 w Stoczni Północnej w Gdańsku. Plany wykończenia uzupełnili Wojciech Orszulok i Zdzisław Michalski.
W 1949 Zew Morza został przejęty przez Państwowe Centrum Wychowania Morskiego. Po likwidacji PCWM, w 1951 na krótko trafił do Szkoły Morskiej w Szczecinie, a później w 1953 do Przedsiębiorstwo Połowów i Usług Rybackich w Gdyni. W lipcu 1956 roku armatorem jednostki została sekcja żeglarska Rybackiego Klubu Sportowego Arka z Gdyni. 20 czerwca 1957 r. Zew Morza pod dowództwem kpt. Włodzimierza Jacewicza lub kpt. Józefa Lesiaka wyruszył do Narviku. Trasa rejsu wiodła przez porty Kopenhaga, Göteborg, Oslo, Bergen, Toryhatm i z powrotem (ok. 4500 Mm). W 1962 jacht został przekazany nieodpłatnie Zasadniczej Szkole Rybołówstwa Morskiego w Świnoujściu. 4 stycznia 1964 został oddany pod opiekę żeglarzom z Jacht Klubu Cztery Wiatry w Świnoujściu oraz Przedsiębiorstwu Połowów i Usług Rybackich Odra. Po decyzjach ówczesnego resortu żeglugi, w 1966 roku trafił do Wojewódzkiego Ośrodka Sportu, Turystyki i Wypoczynku w Szczecinie, który w tamtym czasie prowadził Ośrodek Żeglarski w Trzebieży. Zew Morza stał się flagową jednostką początkowo Ośrodka w Trzebieży, a następnie po jego przejęciu przez PZŻ, całego Związku Żeglarskiego. Od wiosny 1967 na wiele lat z Zewem Morza zawodowo związali się kpt. Zdzisław Michalski, jego zastępca Wojciech Michalski i bosman Jerzy Kisielewski. W 1969 jednostka trafiła na generalny remont do Stoczni Remontowej Gryfia w Szczecinie. Prace modernizacyjne trwały tam do roku 1972. W 1973 Zew odbył rejs gwarancyjny do Anglii, Francji oraz Holandii.
W latach 1973-74 Zew Morza pod dowództwem kpt. Zdzisława Michalskiego opłynął świat. Początek rejsu miał miejsce 8 listopada 1973 przy Wałach Chrobrego w Szczecinie. Trasa wiodła ze wschodu na zachód przez m.in. Holandię, Maroko (Casablanka), Panamę, Polinezję Francuską, Nową Zelandię, Australię, RPA (Kapsztad) i drogą wokół Afryki. Koniec rejsu miał miejsce 30 lipca 1974 roku w Szczecinie.
W 1976 (od 20 kwietnia do 5 października) pod tym samym dowództwem Zew Morza wyruszył przez Atlantyk do USA na Operation Sail, zawinął tam m.in. do Nowego Jorku i kilku innych portów wschodniego wybrzeża. Pod koniec 1978 roku jacht z kapitanem Bogdanem Dacko, (którego później zmienił kpt. Janusz Zbierajewski) wyruszył na Karaiby. Pod kpt. Krzysztofem Baranowskim wraz z Bractwem Żelaznej Szekli uczestniczył jeszcze w latach 1978, 1980 w Cutty Sark Tall Ships' Races. W 1981 Zew Morza odbył swój ostatni rejs, zorganizowany przez COŻ – PZŻ w Trzebieży, trasa miała wieść wokół Europy (Świnoujście - Ateny), kapitanem był Bogusław Kraczkowski.
Zatonięcie.
Zew Morza zatonął 12 grudnia 1981 roku o godzinie 10:25 na wodach Morza Śródziemnego na zachód od Korsyki na przybliżonej pozycji geograficznej . Jednostkę na wodę (prawą burtę) położyła duża fala przy wietrze 7 °B. Po ok. 10 minutach jacht zanurzył się w morzu dziobem i zatonął, ostatnim jego widocznym fragmentem była rufa. Cała załoga zdołała się uratować na tratwach ratunkowych i została podjęta tego samego dnia o 20:30 przez francuski statek "Ville de Dunkerque"

</doc>
<doc id="1220222" url="https://pl.wikipedia.org/wiki?curid=1220222" title="Zespół gumiastych pęcherzyków znamionowych">
Zespół gumiastych pęcherzyków znamionowych

Zespół gumiastych pęcherzyków znamionowych (zespół Beana, ang. blue rubber bleb nevus syndrome, BRBNS, Bean syndrome) – rzadki zespół, na którego obraz kliniczny składają się mnogie, bolesne i tkliwe, niebieskawej barwy naczyniaki jamiste skóry i, niekiedy, podobne zmiany naczyniowe w obrębie przewodu pokarmowego i w obrębie mózgu. Inne lokalizacje zmian mogą prowadzić do problemów natury ortopedycznej, trwałych zniekształceń stawów i kręgosłupa.
Leczenie jest zachowawcze i polega na usuwaniu zmian w przewodzie pokarmowym, będących przyczyną krwawienia i przewlekłej utraty krwi przez chorych.
Chorobę opisał jako pierwszy George Gaskoin w 1860. W 1958 William Bennett Bean przedstawił pełniejszy opis choroby i wprowadził używaną do dziś nazwę. Do dziś opisano około 150 przypadków.

</doc>
<doc id="1220224" url="https://pl.wikipedia.org/wiki?curid=1220224" title="3 Pułk Pancerny (PSZ)">
3 Pułk Pancerny (PSZ)

3 Pułk Pancerny – jednostka pancerna Polskich Sił Zbrojnych.
Powstał 13 sierpnia 1942 w wyniku przeformowania 67 batalionu czołgów z 16 Brygady Czołgów. Wchodził w skład 16 Brygady Pancernej.
Formowanie i zmiany organizacyjne.
3 batalion czołgów 1 pułku czołgów.
31 lipca 1941 na placu koło fabryki Tulloh Works w Perth pożegnany został szwadron czołgów Dywizjonu Rozpoznawczego I Korpusu Polskiego przeznaczony na zalążek formowanego batalionu. Szwadron po przybyciu do Alyth koło Blairgowrie liczył ewidencyjnie 6 oficerów, 80 szeregowych i 53 karabiny. 13 sierpnia do batalionu trafił pierwszy czołg Valentine Mk. III. 19 sierpnia 1941 przybyło kolejne uzupełnienie. Była to grupa 146 żołnierzy – ochotników z Ameryki Południowej. Na dworcu kolejowym przywitał ich dowódca batalionu mjr Bolesław Sokołowski. 3 września przybyła druga grupa ochotników zza oceanu. Transport liczył 134 ochotników. Kolejny transport rekrutujący się spośród Polonii amerykańskiej przybył do Alyth 21 października 1941. Byli to żołnierze z Urugwaju, Brazylii i Argentyny. Wśród ochotników wielu uważało się za Polaków pochodzenia ruskiego i białoruskiego. Nie brakowało też osób starszych. W październiku 1941 kronikarz batalionowy wpisał stan faktyczny oddziału - 32 oficerów i 862 szeregowych.
Jesienią nastąpiła reorganizacja batalionu - 1 i 2 kompania połączyły się tworząc jedną kompanię o czterech plutonach. 1 pluton szkolił kandydatów na podoficerów, a 2 i 3 rozpoczął szkolenie motorowe. 4 pluton składał się z ochotników, którzy zadeklarowali chęć wstąpienia w szeregi Polskich Sił Powietrznych i Marynarki Wojennej.
67 batalion czołgów 16 Brygady Czołgów.
Pod koniec 1941 doszło do reorganizacji polskiej broni pancernej w Szkocji. 1 Pułk Czołgów został rozwinięty w 16 Brygadę Czołgów. W jej składzie znalazły się trzy bataliony czołgów (65, 66 i 67). 31 grudnia 1941 brygada przyjęła nowe czołgi : dziewięć Valentinów oraz piętnaście Churchillów. Żołnierzy wysłano na kursy i praktyki przede wszystkim w zakresie broni pancernej. 25 marca 1942 16 Brygadę Czołgów wcielono do formowanej przez gen. bryg. Stanisława Maczka 1 Dywizji Pancernej.
4 kwietnia 1942 batalion w dwóch rzutach zmienił miejsce postoju na Kelso w Roxburghshire. Tego dnia oddział liczył 31 oficerów i 447 szeregowych. Został rozlokowany w kwaterach pozostawionych przez pododdziały angielskie. Miejscowe społeczeństwo początkowo podchodziło nieufnie do Polaków. Wojska przystąpiły do intensywnego szkolenia.
3 Pułk Pancerny 16 Brygady Pancernej w składzie 1 DPanc.
12 sierpnia 1942 roku doszło do kolejnej zmiany nazwy. 67 batalion czołgów przemianowano na 3 Pułk Pancerny. W pułku wprowadzono podział na szwadrony.
W Kelso istniały dobre warunki zakwaterowania. Dowództwo pułku i kasyno oficerskie rozlokowano w budynku Hylton Mye przy ulicy Roxburgh, kwatermistrzostwo w lokalu nad Commercial Bank przy rynku (the Square), szwadron dowodzenia w budynku Kings Own Scottish Borderers Hall przy East Bowmont, a potem w North Parish Church przy Inch Road, 1 szwadron w Abbey Row School przy Abbey Row, 2 i 3 szwadron w barakach majątku Springwood, świetlicę w budynku giełdy zbożowej (Com Exchange) przy ulicy Wood Market, a izbę chorych w historycznym domu w Walton Hall.
W tym czasie obsada etatowa przedstawiała się następująco:
1 września 1942 pułk liczy 19 oficerów i 372 szeregowych, w tym 196 ochotników z Ameryki Południowej. 10 i 12 września 1942 do pułku przybyły kolejne uzupełnienia. Byli to żołnierze wyprowadzeni z ZSRR przez gen. Władysława Andersa.
23 października 1942 w Camp Lander przeglądu 16 Brygady Pancernej dokonał Naczelny Wódz gen. broni Władysław Sikorski. 3 Pułk Pancerny wystawił jeden szwadron liniowy, pod dowództwem por. Henryka Czajkowskiego. Jesienią 1942 roku rozpoczęto intensywne szkolenie szwadronów, w tym ostre strzelanie. Szkolono się też przy stole plastycznym i w zakresie łączności. Lekarz pułku zorganizował szkolenie z ratownictwa medycznego i udzielania pierwszej pomocy. Na poligonie w Camp Lander odbyty się ćwiczenia w ramach brygady. Tematem zajęć był" marsz ubezpieczony ze spotkaniem nieprzyjacielskich oddziałów pancernych." Ostre strzelania pułk wykonał na strzelnicy wojskowej w Kirkudbright. Trzeciacy uzyskali dobre oceny ze strzelania, wskazywania celów, obserwację ognia, lecz zbyt powolne było celowanie, korygowanie celów, czasem i manewrowanie wieżą.
14 czerwca 1943 pułk przedyslokowano do Fornham Park West Camp, w pobliżu Bury St. Edmunds w Suffolkshire.
3 Pułk Pancerny 16 Brygady Pancernej w składzie 2 DGPanc.
12 listopada pułk zmienił swoje miejsce postoju na Catterick Camp, w rejonie Centrum Wyszkolenia Pancernego i Technicznego. Musiał oddać wielu wyszkolonych żołnierzy na uzupełnienie 1 i 2 pułku pancernego. 1 grudnia 1943 jego stan wynosił 43 oficerów, 62 podoficerów, 78 kaprali, 160 starszych strzelców i strzelców.
W tym czasie obsada etatowa przedstawiała się następująco:
W 1944 stan pułku nadal malał. W styczniu wielu żołnierzy zgłosiło się do lotnictwa, w lutym i marcu odnotowano kilka przypadków dezercji żołnierzy pochodzenia żydowskiego, a 4 marca rozformowano l i 2 szwadron. W dniu 23 maja 1944 r. przekazano do 1 Dywizji Pancernej 180 żołnierzy i po kolejnej reorganizacji w pułku pozostało dowództwo pułku, skadrowany 3 szwadron pancerny i czołówka naprawcza. Do 22 maja przekazano wszystkie pozostałe czołgi Crusader do składnic sprzętu. Na dzień 3 lipca stan 3 Pułku Pancernego wynosił; 20 oficerów i 100 szeregowych + 1 oficer i 48 szeregowych w czołówce naprawczej. Z dniem 7 lipca została odkomenderowana do Centrum Wyszkolenia Broni Pancernej i Technicznej czołówka naprawcza 7 szeregowych od lotnictwa i dalsze uzupełnienia do 1 DPanc. W dniu 12 lipca kadrę pułku w sile 9 oficerów i 23 szeregowych przeniesiono do Bridge of Allan w Szkocji. Żołnierze 3 pułku sprawowali opiekę nad rannymi żołnierzami 1 Dywizji Pancernej w tym celu 30 września 1944 roku zorganizowano Komitet opieki nad rannymi żołnierzami. Wspierano też okoliczną ludność w rolnych pracach polowych. We wrześniu do 3 Pułku Pancernego zaczęli przybywać pierwsi żołnierze z uzupełnień wywodzący się z Polaków byłych jeńców i dezerterów z armii niemieckiej. Kierowani oni byli na szkolenie do CWBPanc. i Tech., a następnie od listopada do pułku. W połowie września garnizonem pułku stało się Barstone. Powróciła z dniem 2 listopada czołówka naprawcza 8 listopada przydzielono rozpoznawcze samochody pancerne Scout Car, a 17 listopada pierwsze czołgi Centauer, Cromwell i Stuart. W grudniu 1944 r. rozpoczęto organizację 2 szwadronu. W dniu 17 grudnia pułk dyslokowano do Kelso. Od stycznia 1945 roku w pułku rozpoczęto szkolenie napływających żołnierzy, w tym na kursach radiowych. 11 lutego odbyła się przysięga 409 podoficerów i szeregowych 3 pułku .
Struktura organizacyjna w 1944
Dowództwo
Pułk posiadał :
Sprzęt:
3 Pułk Pancerny w składzie 16 Samodzielnej Brygadzie Pancernej.
13 lutego 1945 roku 16 BPanc. została przemianowana na 16 Samodzielną Brygadę Pancerną rozkazem Naczelnego Wodza nr N.W.150/Tjn.Org. z dnia 25 lutego 1945 r. oraz podporządkowana dowódcy 1 KP. W lutym rozpoczęto formowanie 1 szwadronu pancernego W marcu przybyła następna duża grupa żołnierzy spośród byłych jeńców i dezerterów z armii niemieckiej i ochotników z Francji. 9 i 10 kwietnia odbyło się ich zaprzysiężenie. 10 maja odtworzono szwadron dowodzenia pułku i tego dnia pułk osiągnął pełny stan etatowy i organizacyjny.
Pancerne "Smoki" po wojnie.
Osiągając 1 czerwca 1945 r. 42 oficerów, 142 podoficerów i 880 szeregowych. Prowadzono w latach 1945 i 1946 dalsze szkolenie pancerne na posiadanym niekompletnym sprzęcie pancernym. Od lipca 1945 roku do rozwiązania pułku w dniu 12 kwietnia 1947 r. prowadzono sukcesywną demobilizację pułku i przygotowywano żołnierzy do życia cywilnego.
Obsada pułku w maju 1945 r
Żołnierze pułku.
Dowódca pułku (batalionu)
Zastępca dowódcy pułku
Symbole pułku.
Odznaka pułkowa
Zasadniczym motywem odznaki jest krzyż maltański nawiązujący do odznaki pamiątkowej 3 Batalionu Pancernego, do którego historii pułk nawiązywał. Ramiona krzyża pokryte zostały czarną emalią. Element krzyża nałożony został na promienistą tarczę słoneczną, będącą nawiązaniem do godła Argentyny. Słońce pokrywała emalia pomarańczowa. Do historii oddziału formowanego w Szkocji nawiązywały łodygi oraz kwiaty ostu. Pośrodku umieszczony został numer pułku 3. Odznaka o wymiarach 41 x 41 mm została zrobiona z białego oksydowanego metalu przez firmę Kirkwood and Sons na Princess Street w Edynburgu. Część egzemplarzy zrobiono także ze srebra.
Projektantem odznaki pamiątkowej był ppłk. dypl. S. Bahrynowski.
Przyjęto odznakę pamiątkową jednego wzoru dla wszystkich żołnierzy pułku, bez względu na stopień.
Odznaka została zatwierdzona rozkazem w Dzienniku Rozkazów Naczelnego Wodza i Ministra Obrony Narodowej nr 4 z dnia 10 października 1943.
Proporczyk
Proporczyki trójkątne czarno-pomarańczowe z żółtym paskiem przez środek.

</doc>
<doc id="1220228" url="https://pl.wikipedia.org/wiki?curid=1220228" title="Maks Born">
Maks Born



</doc>
<doc id="1220229" url="https://pl.wikipedia.org/wiki?curid=1220229" title="Władysław Komendarek (album)">
Władysław Komendarek (album)

Władysław Komendarek – album wydany w wersji kasetowej przez Władysława Komendarka w 1985 roku. Wytwórnią były Polskie Nagrania „Muza”.
Pierwszy raz na CD album został wydany przez GAD Records w 2014 roku i wzbogacony o 4 dodatkowe utwory (oznaczone "*").

</doc>
<doc id="1220230" url="https://pl.wikipedia.org/wiki?curid=1220230" title="Dir">
Dir

dir – polecenie służące do wyświetlenia plików i katalogów znajdujących się w aktywnym katalogu. Nazwa polecenia to skrót od – indeks, katalog.
dir w AmigaDOS / AROS.
W wypadku systemu AmigaDOS, należy wpisać je w wierszu poleceń. Zazwyczaj jest nim shell, ale może też być CLI.
Składnia polecenia dir według wzorca ReadArgs jest następująca:
Dir Dir Opt/K ALL/S DIRS/S FILES/S INTER/S
dir w CP/M i CP/J.
DIR, w systemach CP/M i CP/J, to dyrektywa rezydenta zlecająca wykonanie polecenia powodującego wyświetlenie informacji o katalogu, grupie plików lub pojedynczym pliku.
Dyrektywa ta może mieć następującą postać:
Powyższym poleceniem wyświetlane są informacje o plikach z obszaru aktywnego użytkownika. Wyświetlenie plików z obszaru innego użytkownika, wymaga przejścia do obszaru tego użytkownika dyrektywą USER.
dir w Windows.
W wypadku systemu Windows, należy wpisać je w wierszu poleceń. Zazwyczaj jest nim cmd.exe, ale może też być COMMAND.COM.
Wpisywane są bez spacji np. dir /aL
Wpisywane są bez spacji np. dir /oE
Przykłady.
 dir /b c:\ » c:\1.txt
W systemie Windows spowoduje zapisanie spisu katalogów do pliku 1.txt na dysku C.
 dir sys:documents &gt;speak:
W systemie AmigaDos spowoduje odczytanie na głos zawartości katalogu sys:documents

</doc>
<doc id="1220231" url="https://pl.wikipedia.org/wiki?curid=1220231" title="Kultura grawecka">
Kultura grawecka

Kultura grawecka, grawetien – górnopaleolityczna kultura archeologiczna obejmująca swoim zasięgiem rozległe obszary europejskie. Często interpretowana jako zbiór wielu kultur archeologicznych i stąd nazywana kompleksem graweckim bądź grupą grawecką. Występowała od 32 do 20 tysięcy lat p.n.e. Nazwa tej kultury pochodzi od znalezisk w La Gravette w departamencie Dordogne w południowo-zachodniej Francji.
Charakterystyczne dla kultury graweckiej są wyroby kamienne w postaci ostrzy tylcowych mocowanych w kościanych bądź drewnianych oprawach, a także figurki kobiet, tzw. Wenus paleolitycznych (np. odkryta w Austrii Wenus z Willendorfu), wywodzących się prawdopodobnie z terenów Europy Centralnej. Przedstawiciele kompleksu graweckiego udoskonalili techniki polowania, oprócz oszczepów wprowadzając do użycia również łuki. Sieć osadnicza kultur graweckich była bardziej stabilna niż poprzednie, udoskonalone zostały strategie zdobywania i przechowywania zasobów. Najbardziej rozwiniętym centrum osadniczym grupy graweckiej było to znajdujące się w rejonie Moraw i Dolnej Austrii (kultura pawlowska).
Najważniejszym w Polsce stanowiskiem kultury graweckiej jest ulica Hofmana (dawniej Spadzista) w Krakowie, na którym odkryto bardzo liczne narzędzia krzemienne, w tym przewodnie zabytki tej kultury takie, jak jednozadziorce oraz noże typu Kostienki. Na stanowisku tym odkryto również największe w Polsce nagromadzenie kości mamucich, w obrębie którego występują szczątki należące do minimum 90 osobników. Przedmioty powstałe w okresie kultury graweckiej odnaleziono również podczas wykopalisk prowadzonych w Jaskini Obłazowej niedaleko Nowego Targu. Znaleziono tam między innymi kościany bumerang. W jaskini Čertova pec w zachodniej Słowacji odkryto zaliczane do tej kultury użytkowo obrobione muszle mięczaków sprzed 30-24 tys. lat. Na Morawach i Ukrainie odkryto figurki przedstawiające ówczesną faunę tych terenów, np. mamuty, nosorożce włochate, lwy jaskiniowe oraz niedźwiedzie jaskiniowe.
Około 25 tys. lat p.n.e. graweckie centrum kulturowe relokowało się z terenów Moraw i Austrii w kierunku Słowacji Zachodniej. W owym okresie zanotowano wzmożone zastosowanie kości jako budulca, pojawiło się także użycie węgla kamiennego jako paliwa. 

</doc>
<doc id="1220232" url="https://pl.wikipedia.org/wiki?curid=1220232" title="Brahim Hemdani">
Brahim Hemdani

Brahim Hemdani (ur. 15 marca 1978 w Colombes) – algierski piłkarz, grający na pozycji defensywnego pomocnika.
Kariera.
Profesjonalną karierę rozpoczynał w stołecznym klubie RCF Paris, z którego odszedł latem 1997 roku do AS Cannes grającego wtedy w Ligue 1. W pierwszym sezonie w ekstraklasie klub Hemdaniego zajął miejsce spadkowe, a sam zawodnik zagrał w 20 meczach strzelając 1 gola. Następnie po pół roku gry w drugiej lidze opuścił klub z Cannes, aby przejść do pierwszoligowego RC Strasbourg. Klub ze Strasburga reprezentował przez 2 lata grając w 53 meczach i strzelając 3 gole, po czym zimą 2001 roku przeszedł do Olympique Marsylia za kwotę 4 milionów euro. W drużynie z regionu Prowansji spędził cztery i pół sezonu, występując w 95 meczach ligowych i dwukrotnie wpisując się na listę strzelców. Oprócz tego Hemdani grał z Marsylią m.in. w Lidze Mistrzów w sezonie 2003/2004 w której Olympique zajęło 3 lokatę w swojej grupie, co było premiowane grą w Pucharze UEFA. W tych rozgrywkach zespół prowadzony wtedy przez trenera Jose Anigo awansował aż do finału, ulegając w Göteborgu Valencii CF 0:2. Od lata 2005 Brahim Hemdani grał w szkockim Rangers, dla którego rozegrał 67 meczów w Scottish Premier League. W 2009 roku zakończył karierę.

</doc>
<doc id="1220238" url="https://pl.wikipedia.org/wiki?curid=1220238" title="Comalies">
Comalies

Comalies – trzeci album gothic metalowej grupy Lacuna Coil, wydany 29 października 2002 roku przez Century Media Records.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1220240" url="https://pl.wikipedia.org/wiki?curid=1220240" title="Daniel Harding">
Daniel Harding

Daniel Harding (ur. 31 sierpnia 1975 w Oksfordzie) – brytyjski dyrygent. Asystent Simona Rattle’a i Claudio Abbado. Uczył się gry na trąbce w Chetham's School of Music, był członkiem National Youth Orchestra (w wieku 13 lat).
W wieku 17 lat skompletował zespół potrzebny do wykonania utworu "Pierrot Lunaire" Arnolda Schönberga i wysłał nagranie Rattle’owi do Birmingham. Po jego wysłuchaniu, Rattle zaproponował Hardingowi asystenturę w prowadzeniu orkiestry City of Birmingham Symphony Orchestra przez rok (1993-1994). Później Hardnig studiował na Uniwersytecie Cambridge, lecz po pierwszym roku studiów Abbado zaproponował mu asystenturę w Filharmonii Berlińskiej.
Harding był dyrektorem muzycznym Trondheim Symphony Orchestra (1997-2000), Deutsche Kammerphilharmonie Bremen (1999-2003) i Mahler Chamber Orchestra – orkiestry festiwalowej z Aix-en-Provence (od 2003).
W 2005 dyrygował przedstawieniem inauguracyjnym w mediolańskiej La Scali (Idomeneo, król Krety Mozarta – realizacja ta została wcześniej zarejestrowana pod Riccardem Muti w 2005). Dyrygował przedstawieniem "Così fan tutte" podczas festiwalu w Aix-en-Provence w 2005. Powrócił na ten festiwal w 2006.
W 2004, Harding był zaproszony do gościnnego prowadzenia London Symphony Orchestra (LSO), (ponownie w 2006). Jednym z jego nowych projektów zrealizowanych z LSO był projekt noszący tytuł ‘Sound Adventures’ prezentujący muzykę współczesna.
W roku 2007 został pierwszym dyrygentem orkiestry Radia Szwedzkiego.
Byłą żoną Hardinga jest altowiolistka Béatrice Muthelet, mają dwoje dzieci, Adele i George’a. Jest fanem drużyny Manchester United.

</doc>
<doc id="1220242" url="https://pl.wikipedia.org/wiki?curid=1220242" title="Gliny zwałowe">
Gliny zwałowe



</doc>
<doc id="1220246" url="https://pl.wikipedia.org/wiki?curid=1220246" title="Zespół Beana">
Zespół Beana



</doc>
<doc id="1220249" url="https://pl.wikipedia.org/wiki?curid=1220249" title="Andon Zako Çajupi">
Andon Zako Çajupi

Andon Zako Çajupi (ur. 27 marca 1866 w Sheper, w Górnej Zagorii, zm. 11 lipca 1930 w Heliopolis, w Egipcie) – albański pisarz i dramaturg, działacz narodowy, prawnik.
Życiorys.
Był synem zamożnego kupca tytoniowego – Harito Çako. W wieku 15 lat przeniósł się wraz z rodziną do Egiptu, gdzie przez pięć lat uczył się w liceum św. Katarzyny, prowadzonym przez francuskich lazarystów w Aleksandrii. Po ukończeniu szkoły w 1887 powrócił na krótko do rodzinnej wsi Sheper, a następnie wyjechał do Genewy. Ukończył studia na miejscowym uniwersytecie i w 1892 uzyskał doktorat z prawa. W 1894 roku po śmierci żony powrócił do Egiptu, gdzie pracował jako adwokat.
Uczestniczył w debacie dotyczącej alfabetu albańskiego. W 1919 roku występując w imieniu albańskiego stowarzyszenia Vëllazëria (Braterstwo), działającego w Kairze wysłał memorandum na Konferencję Pokojową w Paryżu, domagając się w nim zachowania integralności ziem zamieszkanych przez Albańczyków. W 1920 roku założył "Shoqeria e Miqve" (Towarzystwo Przyjaciół), które w 1928 roku sprzeciwiło się proklamowaniu monarchii w Albanii.
Także w Genewie powstały jego pierwsze dramaty, w tym wystawiana do dzisiaj komedia "Pas vdekjes" (Po śmierci). W swoich utworach krytycznie oceniał zwyczaje i tradycje społeczeństwa patriarchalnego. Jest uznawany za jednego z najbardziej znanych pisarzy albańskiego Odrodzenia Narodowego (Rilindja Kombetare). Jeden z utworów – wydaną w 1908 roku tragedię "Burri i dheut" poświęcił postaci Skanderbega. Dramat "Katërmbëdhjetë vjeç dhëndër" (Czternastoletni pan młody) pozostał w rękopisie i został wydany po śmierci Çajupiego.
W 1922 wydał antologię poezji włoskiej. Rita Petro w książce "Vrima" przedstawiła Çajupiego jako pioniera albańskiej poezji erotycznej. Był tłumaczem bajek La Fontaine'a na język albański (ukazały się w 1921).
Zmarł w Egipcie, w 1958 jego szczątki przeniesiono do Albanii. Jego imieniem nazwano teatr, działający w Korczy oraz gimnazjum w Tiranie. Imię Çajupiego nosi jedna z ulic w Kamzie i w południowo-zachodniej części Tirany. W 1966 Marianthi Xhako nakręciła film dokumentalny "Çajupi".
W życiu prywatnym był żonaty (żona Evgjenia zm. 1892), miał syna (Stefan).

</doc>
<doc id="1220253" url="https://pl.wikipedia.org/wiki?curid=1220253" title="Katarzyna Gajgał-Anioł">
Katarzyna Gajgał-Anioł

Katarzyna Gajgał-Anioł (ur. 21 września 1981 w Dębicy) – polska siatkarka grająca na pozycji środkowej, reprezentantka Polski. Od 2013 roku do 2018 zawodniczka Chemika Police. Po sezonie 2017/2018 zakończyła karierę sportową.
Życie prywatne.
W sezonie 2006/2007 wzięła urlop macierzyński i 23 stycznia 2007 urodziła syna Filipa. 2 czerwca 2012 r. wyszła za mąż za menadżera Banku BPS Muszynianki Fakro Muszyna Radosława Anioła.
Kariera reprezentacyjna.
Po raz pierwszy dostała powołanie do seniorskiej reprezentacji Polski od Andrzeja Niemczyka w 2003 roku. Jednak rywalizacja w kadrze na pozycji środkowej była wówczas ogromna i trudno było jej się przebić do składu. Trafiła do kadry B z którą zdobyła srebrny medal na Uniwersjadzie w Izmirze (2005).
Drugą szansę na grę w biało-czerwonych barwach otrzymała od Marco Bonitty. Włoski trener biało-czerwonych zabrał ją na turniej kwalifikacyjny do Halle, gdzie zanotowała swój debiut w reprezentacji. W 2009 roku zdobyła z kadrą brązowy medal Mistrzostw Europy.
Sukcesy klubowe.
Mistrzostwo Polski:
Puchar Polski:
Superpuchar Polski:
Puchar CEV:
Sukcesy reprezentacyjne.
Letnia Uniwersjada:
Mistrzostwa Europy:

</doc>
<doc id="1220255" url="https://pl.wikipedia.org/wiki?curid=1220255" title="Twentieth Century-Fox Film Corporation">
Twentieth Century-Fox Film Corporation



</doc>
<doc id="1220257" url="https://pl.wikipedia.org/wiki?curid=1220257" title="I powstanie Desmondów">
I powstanie Desmondów

I powstanie Desmondów – zryw zbrojny, który miał miejsce w południowej Irlandii w latach 1569-1573.
W latach 1560-1580 doszło do walk w prowincji Munster w południowej Irlandii. Rebelianci inicjowani byli przez dynastię Earl of Desmond (Fitzgeraldowie lub Geraldinowie), walczącą przeciwko władzy rządu elżbietańskiego w Ulsterze. Powstanie miało na celu wyzwolenie się lordów feudalnych spod władzy królewskiej, było też częścią konfliktu religijnego pomiędzy protestantami i katolikami. 
Ziemie południowej Irlandii zdominowane były przez rody Butlerów (Ormondowie) oraz Fitzgerald (Desmondowie). Przedstawicielem króla angielskiego w Irlandii był Henry Sidney (Lord Deputy of Ireland). Jego celem było objęcie stanowiska gubernatora, gwarantującego pokój pomiędzy zwaśnionymi rodami. Jednak lordowie widzieli w działaniach Sidneya tylko atak na własne obszary wpływów i chęć odebrania im władzy. Doprowadziło to w roku 1565 do bitwy pod Affane w Waterford pomiędzy obiema dynastiami. Już sam fakt, że obie strony podczas bitwy trzymały własne sztandary był wyraźnym afrontem dla korony brytyjskiej. Elżbieta I nakazała wówczas sprowadzenie przywódców obu rodów do Londynu. Thomas Butler (3 Earl of Ormonde) będący kuzynem królowej, zachował wolność, natomiast Gerald Fitzgerald i jego bracia John oraz James zamknięci zostali w londyńskiej Tower. 
Aresztowanie przywódców spowodowało oddanie władzy Fitzgeraldów i Desmondów w ręce żołnierza Jamesa Fitzmaurice Fitzgeralda. Fitzmaurice nie miał żadnego interesu w ustanawianiu porządku w Munsterze. Jako katolik, zwolennik kontrreformacji był zawziętym przeciwnikiem angielskiego gubernatora. Chcąc go pokonać i przywrócić władzę Desmondów, planował rebelię przeciwko Anglikom. Wkrótce wsparło go wiele miejscowych klanów (MacCarthy, O'Sullivan, O'Keefe).
Rebelię rozpoczął atak na kolonię angielską w Kerrycurihy (północny Cork) w czerwcu 1569 r. W odpowiedzi Henry Sidney zmobilizował wielką armię składającą się z żołnierzy angielskich oraz przeciwników Fitzgeraldów i Ormondów. Na czele tej armii rozpoczął pustoszenie ziem przeciwnika. Wielu dowódców Fitzmaurice'a opusciło wkrótce szeregi armii, chcąc bronić własnych ziem. 
Ostatecznie Sidney zmusił Fitzmaurice'a do wycofania się w rejony wyżynne w hrabstwie Kerry, skąd podejmował on ataki partyzanckie na Anglików. W lutym 1573 r. Fitzmaurice skapitulował i zbiegł opuszczając Kerry. 
W celu uspokojenia sytuacji w Irlandii, zwolniono z więzienia Geralda Fitzgeralda oraz jego syna Johna. Obaj wrócili do Irlandii. Nowy Lord President of Munster - Drury już po kapitulacji powstańców nakazał stracenie 700 z nich. Dodatkowo zabroniono propagowania zwyczajów galijskich (noszenia narodowych strojów, wykonywania pieśni i spisywania poezji). 

</doc>
<doc id="1220262" url="https://pl.wikipedia.org/wiki?curid=1220262" title="Zalążek anatropowy">
Zalążek anatropowy



</doc>
<doc id="1220267" url="https://pl.wikipedia.org/wiki?curid=1220267" title="Gefion">
Gefion

Gefion – w mitologii nordyckiej bogini rolnictwa i opiekunka dziewic, które po śmierci gromadziły się w jej siedzibie. Była dworką Friggi. Miała czterech synów spłodzonych przez olbrzyma. Gdy pewnego razu poprosiła króla o kawałek ziemi, obiecał dać jej tyle, ile zdąży zaorać w ciągu jednego dnia. Gefion zamieniła synów w woły i zaorała wielki szmat ziemi, który następnie został odcięty od ziemi – tak powstała wyspa Zelandia. Później Gefion poślubiła jednego z synów Odyna i dała początek królom Danii.

</doc>
<doc id="1220269" url="https://pl.wikipedia.org/wiki?curid=1220269" title="5 Pułk Pancerny (PSZ)">
5 Pułk Pancerny (PSZ)

5 Pułk Pancerny - oddział pancerny Polskich Sił Zbrojnych.
Formowanie i zmiany organizacyjne.
Formowanie 5 pułku pancernego rozpoczęto na podstawie rozkazu organizacyjnego nr 6 dowódcy 16 Samodzielnej Brygady Pancernej z dnia 31 marca 1945 roku w miejscowości Duns, w Szkocji, z dniem 5 kwietnia 1945 r. w składzie 16 Samodzielnej Brygady Pancernej. Zalążki dla pułku wydzielił 9 pułk ułanów Małopolskich w sile 6 oficerów 43 szeregowych. Dowódcą grupy organizacyjnej był major Konstanty Hajdenko. 25 kwietnia dowództwo pułku objął ppłk Jerzy Łucki. Do jednostki zaczęli napływać żołnierze osiągając 25 kwietnia stan 10 oficerów i 389 szeregowych. W samym czasie do pułku dotarły przekazane przez 3 pułk pancerny czołgi lekkie Stuart i samochody opancerzone Scout-Car. Następnie w maju dotarły pierwsze czołgi Cromwell. Pułk otrzymywał sukcesywnie wyszkolone załogi czołgów z Centrum Wyszkolenia Pancernego i Technicznego oraz szkolił we własnym zakresie kierowców i specjalistów. Pozwoliło to sformować w ramach pułku 19 czerwca 1945, 3 szwadron pancerny. W dniu 1 lipca 1945 w pułku było jedynie 16 czołgów średnich Centaur I i Cromwell, pozwoliło to w dniu 13 lipca rozpocząć 1 szwadronem szkolenie pancerne, a potem sukcesywnie następne szwadrony . W połowie czerwca 1945 roku uznano, iż 5 pułk pancerny osiągnął strukturę organizacyjną przewidzianą etatem. Brak jednak było wyszkolonych oficerów. Intensywne szkolenie pancerne prowadzono do końca sierpnia 1945 r.. Do końca swojego istnienia pułk nie otrzymał etatowego uzbrojenia i sprzętu bojowego, czołgi jedynie w ilości 50-60% stanu etatowego. Pułk tak jak brygada nie osiągnął pełnej gotowości bojowej z uwagi na brak pełnego wyposażenia w czołgi oraz zakaz prowadzenia dalszego szkolenia bojowego wydany przez władze brytyjskie. Pod koniec maja jednostka osiągnęła gotowość organizacyjną. 
Pancerni „piątacy” po wojnie.
W czerwcu 1945 roku pułk został dyslokowany do rejonu Wick-Thurso w północnej Szkocji. Prowadził w dalszym ciągu intensywne szkolenie, na pozyskanym sprzęcie bojowym. Początkowo został rozlokowany na Stacji RAF Skitten. W lipcu i sierpniu po ukończeniu szkolenia osiągnął gotowość bojową. Po wrześniu 1945 roku zaniechano szkolenia i rozpoczęto przygotowywanie żołnierzy do życia cywilnego-zdobywanie zawodów. Podjęto demobilizację. W następnym roku oddział został dyslokowany do Carronbridge (Dumfries and Galloway), a w 1947 roku rozformowany.
Dowódca pułku 
Zastępca dowódcy pułku 
Skład etatowy.
Pułk liczył 34 oficerów i 596 szeregowych. Zgodnie z etatem pułk miał posiadać 52 czołgi średnie i 11 czołgów lekkich. Pułk nie posiadał pełnego wyposażenia w sprzęt.
ProporczykProporczyki trójkątne czarno-pomarańczowe z pąsowym paskiem przez środek.

</doc>
<doc id="1220272" url="https://pl.wikipedia.org/wiki?curid=1220272" title="Zalążek ortotropowy">
Zalążek ortotropowy



</doc>
<doc id="1220274" url="https://pl.wikipedia.org/wiki?curid=1220274" title="Mornington Crescent">
Mornington Crescent

Mornington Crescent - stacja metra londyńskiego położona w dzielnicy Camden, obsługująca pociągi Northern Line. Działa od 1907. W latach 1992-1998 była nieczynna z powodu przedłużającego się remontu, rozważano też jej likwidację. Obsługuje ok. 4 milionów pasażerów rocznie. Należy do drugiej strefy biletowej.

</doc>
<doc id="1220277" url="https://pl.wikipedia.org/wiki?curid=1220277" title="5 Pułk Czołgów">
5 Pułk Czołgów

Polskie jednostki pancerne szczebla pułku oznaczone numerem 4

</doc>
<doc id="1220279" url="https://pl.wikipedia.org/wiki?curid=1220279" title="5 Pułk Pancerny">
5 Pułk Pancerny



</doc>
<doc id="1220281" url="https://pl.wikipedia.org/wiki?curid=1220281" title="Tenori-On">
Tenori-On

Tenori-On - instrument muzyczny firmy Yamaha składający się z 16x16 macierzy diod LED, które zarazem są przełącznikami pozwalającymi na zmianę tempa i rytmu tworzonej muzyki. 
Urządzenie zawiera podkłady i ścieżki muzyczne z możliwością regulacji wysokości dźwięku i trybu odtwarzania. Intuicyjny interfejs pozwala na zabawę zarówno obrazem, jak i dźwiękiem, które uzupełniają się nawzajem. Tenori-On wyposażone jest w 6 różnych rodzajów gry oraz tryby głosu i świateł dla większej wszechstronności urządzenia. Tryby te mogą być łączone i używane równocześnie dla bogatszej, złożonej muzycznej ekspresji.
Warstwy Tenori-On mogą być postrzegane jako "części nagrań" albo "ścieżki nagrania". Urządzenie ma ich 16. Oddzielne zapisy i głosy mogą być stosowane do każdej warstwy i grane razem w synchronizacji. 16 warstw jest podzielone na 6 trybów odgrywania, które mają różne zapisy wejścia i tryb pracy. Dla pełniejszego wyrażenia muzycznego można zmieszać aż 16 warstw z różnymi trybami odtwarzania.
Kompletny zestaw 16 warstw nazwany jest blokiem. Tenori-On może pomieścić w pamięci do 16 zaprogramowanych bloków (16 grup warstw), które można przełączać z bloku na blok podczas grania. Można np. stworzyć kompozycję muzyczną na jednym bloku, później skopiować ją na inny blok i edytować ją, żeby utworzyć odmianę oryginalnej kompozycji. Istnieje również możliwość załadowania z karty pamięci SD stworzonych wcześniej kompozycji do każdego bloku z osobna i przełączania ich między sobą w celu stworzenia czegoś nowego podczas grania z playbacku.

</doc>
<doc id="1220285" url="https://pl.wikipedia.org/wiki?curid=1220285" title="Michael Romeo">
Michael Romeo

Michael James Romeo (ur. 6 marca 1968 w Nowym Jorku) – amerykański gitarzysta, kompozytor i instrumentalista, założyciel progresywno-metalowego zespołu Symphony X.
W 2004 został sklasyfikowany na 91. miejscu listy 100 najlepszych gitarzystów heavymetalowych wszech czasów według magazynu Guitar World.
Życiorys.
Michael Romeo we wczesnym wieku uczył się grać na pianinie. Grał również na klarnecie. W późniejszym wieku zainspirowany muzyką zespołu KISS rozpoczął naukę gry na gitarze. Jego pierwszą była gitara akustyczna kupiona na garażowej wyprzedaży.
Jego muzycznymi inspiracjami były takie zespoły jak Led Zeppelin, Rush, AC/DC, Black Sabbath, Iron Maiden i Emerson, Lake and Palmer. Jego poglądy na temat grania na gitarze zmieniły się pod wpływem albumów Ozzy’ego Osbourne’a "Blizzard of Ozz" i "Diary of a Madman". Jego autorytetem w dziedzinie gitary był Randy Rhoads, który łączył heavy metal z muzyką poważną, co w późniejszym czasie będzie można usłyszeć na albumach Symphony X. Wtedy zaczął pobierać lekcje gry na gitarze.
Styl.
Romeo słuchał bardzo różnorodnej muzyki, m.in.: Shawn Lane, Yngwie Malmsteen, Randy Rhoads, John Petrucci, Al Di Meola, Uli Jon Roth, Jan Sebastian Bach, Mozart, John Williams i Frank Zappa.
Dzięki takiej mieszance stylów muzycznych i technice gry, Romeo często pojawia się na okładkach magazynów muzycznych znany głównie z progresywno-metalowego zespołu Symphony X, który założył w 1994, tuż po nagraniu solowego albumu The Dark Chapter.
Życie osobiste.
Mieszka w New Jersey z żoną Christina Romeo i dziećmi.
Poboczne projekty.
Michael Romeo zagrał solówkę w utworze "Dawn of a Million Souls" z albumu Ayreon - , gdzie głównym wokalistą był Russell Allen. Kolejną gitarową solówkę na płycie Ayreon można usłyszeć w utworze "E=MC2" z płyty 01011001. Michael zagrał również w utworze „Piano Overture” z płyty "Forward and Beyond" Vitalija Kuprija. Wziął on również udział w nagraniu albumów Wating for the Dawn i Coldness projektu Kotipelto.
W 2018 Michael Romeo wydał koncepcyjny album "War of the Worlds, Pt. 1" .

</doc>
<doc id="1220291" url="https://pl.wikipedia.org/wiki?curid=1220291" title="Adam Scharrer">
Adam Scharrer

Adam Scharrer (ur. 13 lipca 1889 r. w Wendelstein, zm. 2 marca 1949 r. w Schwerinie) – niemiecki powieściopisarz, nowelista i dramaturg.
Syn pasterza, uczył się ślusarstwa. Po zdaniu egzaminu czeladniczego, przewędrował Niemcy, Austrię, Szwajcarię i Włochy w poszukiwaniu pracy. Imał się różnych zawodów między innymi jako tokarz oraz stoczniowiec. Brał udział w I wojnie światowej. Był członkiem Związku Spartakusa ("niem. Spartakusbund"), w 1920 – 1933 był członkiem Komunistycznej Robotniczej Partii Niemiec. Pracował jako redaktor gazety "Kommunistische Arbeiterzeitung" oraz współpracował z czasopismem "Proletarier" w którym w 1925 r. ukazało się pierwsze jego opowiadanie pt: Weintrauben ("pol. Winogrona"). W 1933 r. wyemigrował do Czechosłowacji. W 1934 r. został pozbawiony przez narodowych socjalistów obywatelstwa niemieckiego. W latach 1935 – 1945 przebywał w ZSRR, gdzie kontynuował swoją działalność literacką. W twórczości emigracyjnej pisarz opierał się na modelu samotnie walczącego bohatera komunisty.

</doc>
<doc id="1220295" url="https://pl.wikipedia.org/wiki?curid=1220295" title="Euston (stacja metra)">
Euston (stacja metra)

Euston – podziemna stacja metra w Londynie znajdująca się bezpośrednio pod dworcem kolejowym Euston Station w dzielnicy Camden i obsługująca oba śródmiejskie odgałęzienia Northern Line, a także Victoria Line. Rocznie korzysta z niej ok. 25,8 mln pasażerów. Należy do pierwszej strefy biletowej.

</doc>
<doc id="1220302" url="https://pl.wikipedia.org/wiki?curid=1220302" title="Doubs (rzeka)">
Doubs (rzeka)

Doubs – rzeka we Francji oraz Szwajcarii o długości 430 km oraz powierzchni dorzecza 7500 km². 
Źródła rzeki znajdują się w górach Jura, a uchodzi ona do rzeki Saony.
Większe miasta nad rzeką to: 
Główne dopływy rzeki to:
Rzeka Doubs jest wykorzystywana do żeglugi, a także do produkcji energii elektrycznej.

</doc>
<doc id="1220303" url="https://pl.wikipedia.org/wiki?curid=1220303" title="Dancing Band">
Dancing Band



</doc>
<doc id="1220304" url="https://pl.wikipedia.org/wiki?curid=1220304" title="Dancing Show Band">
Dancing Show Band



</doc>
<doc id="1220306" url="https://pl.wikipedia.org/wiki?curid=1220306" title="Zew morza">
Zew morza



</doc>
<doc id="1220308" url="https://pl.wikipedia.org/wiki?curid=1220308" title="Latający Czestmir">
Latający Czestmir

Latający Czestmir () - czechosłowacko-zachodnioniemiecki 6-odcinkowy miniserial familijny z 1984 roku w reżyserii Václava Vorlíčka.
Serial emitowano w Polsce na antenach: TP1 (premierowo, w ramach Teleranka we wrześniu i październiku 1985), Kino Polska (od października do listopada 2012, w lipcu 2016 i od marca do kwietnia 2017), Red TOP TV (w czerwcu 2022) oraz Red Carpet TV (nieregularnie od czerwca 2022, najczęściej w weekendy, zaś ostatnio był nadawany od 28 listopada do 2 grudnia 2022 w dni robocze w godzinach przedpołudniowych). 
Wersję dla Red Carpet TV przetłumaczyła Katarzyna Dudzic-Grabińska, zaś lektorem był Michał Borejko.
Fabuła.
Opowiada o przygodach Czestmira Trnki, który za sprawą błękitnego meteorytu trafia na planetę kwiatów. Dzięki jednemu z nich może latać, dzięki drugiemu - przemieniać się w dorosłego.
Wersja polska.
Wersja polska: Studio Opracowań Filmów w Warszawie
Reżyseria: Maria Piotrowska
Dialogi: Joanna Klimkiewicz
Dźwięk: Roman Błocki
Montaż: Anna Łukasik (odc. 1–3), Halina Ryszowiecka (odc. 4–6)
Kier. produkcji: Andrzej Staśkiel
Źródło:

</doc>
<doc id="1220309" url="https://pl.wikipedia.org/wiki?curid=1220309" title="Gdańsk Port Północny">
Gdańsk Port Północny

Gdańsk Port Północny – postojowa stacja towarowa i terminal przeładunkowy paliw płynnych.
Gdańsk Port Północny jest końcową stacją towarowej linii kolejowej nr 226 łączącej Pruszcz Gdański z Gdańskiem.
Obecnie użytkowana jest dwutorowa linia towarowa na odcinku
Pruszcz Gdański – Wisła Most i jednotorowa na odcinku Wisła Most – Gdańsk Port Północny.

</doc>
<doc id="1220311" url="https://pl.wikipedia.org/wiki?curid=1220311" title="RIM-174 Standard Missile 6 ERAM">
RIM-174 Standard Missile 6 ERAM

RIM-174 Standard Missile 6 ERAM (SM-6 ERAM) – pocisk rakietowy woda-powietrze następnej generacji o przedłużonym zasięgu z opracowanej i produkowanej przez Raytheon rodziny Standard Missile. SM-6 ERAM jest pociskiem przeznaczonym do zwalczania, poza zasięgiem i horyzontem jednostki radarowej okrętu, załogowych i bezzałogowych samolotów i śmigłowców, a także pocisków manewrujących i innych aparatów latających o obniżonym współczynniku RCS. Pocisk został wprowadzony do służby operacyjnej w 2013 roku
Konstrukcja.
Konstrukcja SM-6 ERAM oparta jest o kadłub i półaktywny system naprowadzania pocisku SM-2 Block IV, z pocisku klasy powietrze-powietrze AIM-120 AMRAAM (Phase III – AIM 120-C7) natomiast, zaczerpnął aktywny radar poszukująco-naprowadzający uniezależniający poza horyzontem pocisk od radaru pokładowego okrętu macierzystego, w którego konstrukcji wykorzystano wszystkie dotychczasowe doświadczenia największego amerykańskiego producenta radarów.
Większość danych o sprawności nowego pocisku pozostaje wciąż tajna, jeśli jednak przyjąć ze SM-6 korzystać będzie z kadłuba i zespołu napędowego SM-2 Block IV o podwójnym ciągu Mk 104 oraz silnika startowego Mk 72, przypuszczalnie zasięg nowej jednostki wynosić będzie ponad 200 Mm (370,4 km) zarówno nad wodą jak i nad lądem, wyposażony też będzie w odpowiednik najnowocześniejszej odłamkowej głowicy wybuchowej Mk125 Mod 1 będącej aktualnie częścią pocisku SM-2 Block IIIB.
Wejście do służby.
Wejście SM-6 ERAM do służby przewidziane było na rok budżetowy 2010. Miał on zastąpić na okrętach marynarki pocisk SM-2 Block IV, który został wyprodukowany jedynie w ograniczonej ilości z powodu zamiaru zastąpienia go uniwersalnym – przeciwlotniczym i antybalistycznym pociskiem SM-2 Block IVA. Anulowanie jednak programu tego ostatniego pocisku w roku 2001, spowodowało wyrwę w całym systemie obrony powietrznej floty, która została w ten sposób pozbawiona jakiegokolwiek nowoczesnego pocisku woda – powietrze dalekiego zasięgu.
Pocisk SM-6 ERAM osiągnął gotowość operacyjną w 2013 roku na okrętach z systemem Aegis, z tą chwilą stanowi podstawowy element obrony powietrznej floty na dystansach pozahoryzontalnych, a jak podaje Raytheon, SM-6 może być wykorzystany również jako pocisk ostatniej szansy w terminalnej fazie obrony antybalistycznej, po ewentualnym pokonaniu przez pocisk balistyczny zapory stawianej w fazie środkowej przez pociski SM-3.
W 2016 roku prowadzono próby nowej wersji pocisku nadającej się do zwalczania także celów nawodnych na odległościach do 200 Mm – 18 stycznia 2016 niszczyciel USS „John Paul Jones” (DDG-53) zatopił nim wycofaną z użycia fregatę USS „Reuben James” (FFG-57).

</doc>
<doc id="1220316" url="https://pl.wikipedia.org/wiki?curid=1220316" title="Puchar Narodów Afryki 1974">
Puchar Narodów Afryki 1974

Puchar Narodów Afryki 1974 był dziewiątą edycją tego turnieju. Mecze rozgrywano na boiskach Egiptu. Podobnie jak w roku 1972 w rozgrywkach wzięło udział 8 zespołów, podzielonych na dwie grupy, po cztery drużyny w każdej. W finale reprezentacja Zairu zremisowała 2-2, a później pokonała w dogrywce Zambię 2-0 i sięgnęła po drugi tytuł w rozgrywkach.
Przebieg turnieju.
Grupa A.
Mecze rozgrywano w Kairze i Mehalli.
Grupa B.
Mecze rozgrywano w Aleksandrii i Damanhurze.

</doc>
<doc id="1220317" url="https://pl.wikipedia.org/wiki?curid=1220317" title="Biznes plan">
Biznes plan



</doc>
<doc id="1220327" url="https://pl.wikipedia.org/wiki?curid=1220327" title="Hipomelanoza Ito">
Hipomelanoza Ito

Hipomelanoza Ito (łac. "incontinentia pigmenti achromians") – rzadka choroba z grupy fakomatoz, charakteryzująca się odbarwionymi plamami i pasmami na skórze, których przebieg jest zgodny z tzw. liniami Blaschko. Objawom skórnym towarzyszą zaburzenia rozwoju kośćca, zębów, włosów i mózgowia, około połowa chorych ma padaczkę. Częste jest opóźnienie umysłowe. Chorobę opisał jako pierwszy japoński dermatolog Ito w 1952 roku.

</doc>
<doc id="1220330" url="https://pl.wikipedia.org/wiki?curid=1220330" title="Wojna Teb i Aten ze Spartą">
Wojna Teb i Aten ze Spartą



</doc>
<doc id="1220331" url="https://pl.wikipedia.org/wiki?curid=1220331" title="Ove Kindvall">
Ove Kindvall

Ove Kindvall (ur. 16 maja 1943 w Norrköping) – piłkarz szwedzki. Grał na pozycji napastnika.
Karierę zaczynał w klubie IFK Norrköping, grając w tym klubie do 1966. Wówczas to trafił do Feyenoordu. W tym samym roku otrzymał nagrodę dla najlepszego piłkarza Szwecji. Z Feyenoordem zdobył dwa mistrzostwa Holandii, a także Puchar Mistrzów w 1970 roku. W finale z Celtikiem zdobył w dogrywce zwycięską bramkę. Podczas pięciu lat gry w Feyenoordzie zdobył 129 goli w 144 meczach. W 1971 roku zdecydował się na powrót do Szwecji i ponownie trafił do Norrköping. Karierę zakończył grając w IFK Göteborg. Miało to miejsce w 1977 roku.
W reprezentacji narodowej wystąpił w 43 meczach, zdobywając 16 goli. Był uczestnikiem Mistrzostw Świata w 1970, a także w 1974 roku, będąc jednym z najważniejszych zawodników w zespole.

</doc>
<doc id="1220332" url="https://pl.wikipedia.org/wiki?curid=1220332" title="Hosanna">
Hosanna

Hosanna (hebr. Hoszana (הושענא)) – liturgiczne słowo występujące w judaizmie i chrześcijaństwie. Zawołanie zaczerpnięte ze Starego Testamentu, wyrażające radość, uwielbienie, prośbę o pomoc.
W liturgii judaistycznej słowo to używane jest specyficznie do Posługi Hoszana, cyklu modlitw, z których te wybrane są odśpiewane każdego ranka w czasie święta Sukkot. Kompletny cykl jest śpiewany (lub recytowany) siódmego dnia święta nazywanego Hoszana Raba (הושענא רבא, „Wielka Hosanna”).
Słowo to było okrzykiem powitalnym ludu, który wyszedł na spotkanie Jezusowi podczas wjazdu do Jerozolimy. Wierni, kładąc na drodze płaszcze i gałązki palmowe, wołali: "Hosanna! Błogosławiony Ten, który przychodzi w imię Pańskie. Błogosławione królestwo ojca naszego Dawida, które przychodzi. Hosanna na wysokościach!"
Wydarzenie to miało być spełnieniem słów ze Starego Testamentu: "Raduj się wielce, Córo Syjonu, wołaj radośnie, Córo Jeruzalem! Oto Król twój idzie do ciebie, sprawiedliwy i zwycięski. Pokorny – jedzie na osiołku, na oślątku, źrebięciu oślicy" (Za 9,9).

</doc>
<doc id="1220335" url="https://pl.wikipedia.org/wiki?curid=1220335" title="Puchar Narodów Afryki 1976">
Puchar Narodów Afryki 1976

Puchar Narodów Afryki 1976 był dziesiątą edycją tego turnieju. Mecze rozgrywano na boiskach Etiopii. Zasady turnieju nieznacznie różniły się od tych z roku 1974. W rozgrywkach wzięło udział 8 zespołów, podzielonych na dwie grupy, po cztery drużyny w każdej. Natomiast następnie rozgrywki toczyły się nadal systemem grupowym, każdy z każdym: do fazy finałowej kwalifikowały się po dwa zespoły z każdej grupy eliminacyjnej. Pierwsze miejsce zajęła reprezentacja Maroka, drugie zaś reprezentacja Gwinei.
Przebieg turnieju.
Grupa A.
Mecze rozgrywano w Addis Abebie.
Grupa B.
Mecze rozgrywano w Dire-Dawa.
Finał.
Mecze rozgrywano w Addis Abeba.

</doc>
<doc id="1220337" url="https://pl.wikipedia.org/wiki?curid=1220337" title="Rita Petro">
Rita Petro

Rita Petro, znana też jako Rita Filipi (ur. 13 marca 1962 w Tiranie) – albańska poetka i dziennikarka.
Życiorys.
W latach 1980-1984 studiowała albańską literaturę i język na Uniwersytecie Tirańskim. Po ukończeniu studiów podjęła pracę w Wydawnictwie Podręczników Szkolnych w Tiranie. Tam też przygotowywała podręczniki z literatury albańskiej. Problemy metodologiczne związane z opracowaniem nowych podręczników przedstawiała także w miesięczniku" Alba". W roku 1993 ukończyła studia podyplomowe na Uniwersytecie Ateńskim, z zakresu filozofii i kultury greckiej.
W roku 1999 w czasie Dni Poezji w Elbasanie zdobyła nagrodę "Onufri". Od roku 2005 kieruje wraz z Latifem Ajrullainem wydawnictwem Albas, które ma w swojej ofercie podręczniki szkolne i teksty politologiczne.
Przesiąknięta erotyzmem i obrazoburcza poezja Rity Petro wyraźnie wyróżnia się na tle współczesnej poezji albańskiej. Jej utwory tłumaczono na język angielski i niemiecki.

</doc>
<doc id="1220340" url="https://pl.wikipedia.org/wiki?curid=1220340" title="Różowa Pantera (postać)">
Różowa Pantera (postać)

Różowa Pantera – postać animowana, główny bohater serii komediowych kreskówek pod tym samym tytułem. Pierwotnie postać Różowej Pantery pojawiła się w czołówce i zakończeniu filmu "Różowa Pantera" z roku 1963.

</doc>
<doc id="1220343" url="https://pl.wikipedia.org/wiki?curid=1220343" title="Bahr el Ghazal Północny">
Bahr el Ghazal Północny

Bahr el Ghazal Północny (ang. "Northern Bahr el Ghazal"; d. arab.: شمال بحر الغزال – "Szamal Bahr al-Ghazal") – jeden z 10 stanów państwa Sudan Południowy, istniejący do 2015 roku (wówczas podzielony na stany: Aweil, Aweil East, Twic i częściowo stan Lol) i ponownie od 2020 roku. Do roku 2015 obejmował powierzchnię 33 558 km². Wchodzi w skład regionu Bahr el Ghazal. Graniczy z Sudanem na północy, Bahr el Ghazalem Zachodnim na zachodzie i południu oraz ze stanem Warrap i do 2015 ze stanem Unity, a od 2020 z jednostką Abyei na wschodzie. Stolicą stanu jest miejscowość Aweil.
Ze względu na bliskie sąsiedztwo Kordofanu oraz połączenie kolejowe z Wau stan znacznie ucierpiał podczas wojny domowej w południowym Sudanie. Bahr el Ghazal Północny i przylegające doń obszary zachodniego Kordofanu na północy należą do najniespokojniejszych regionów Sudanu. Arabowie ze szczepu "Missrija" z Kordofanu byli w konflikcie z plemionami Dinka od dłuższego czasu. I podczas gdy w czasach kolonialnych stosunki były raczej pokojowe, ostatnia wojna ukazała niemożność współistnienia. Poparcie rządu dla Missriyów dało im zdecydowaną przewagę nad lokalnymi ugrupowaniami Dinka, a najazdy milicji "murahajlinów" (oraz innych zbrojnych grup popieranych przez władze, w tym także niektórych milicji Dinków) spowodowały wiele ofiar śmiertelnych, powszechne gwałty i rabunki wiosek. Wiele z tych najazdów zbiegało się z kursowaniem rządowych pociągów z Kordofanu do Wau.
Podział.
Do 2015 w skład stanu Bahr el Ghazal Północny wchodziło 5 hrabstw.

</doc>
<doc id="1220344" url="https://pl.wikipedia.org/wiki?curid=1220344" title="ATP World Tour 2008">
ATP World Tour 2008

ATP World Tour 2008 – sezon profesjonalnych męskich turniejów tenisowych organizowanych przez Association of Tennis Professionals w 2008 roku. ATP World Tour 2008 obejmuje "turnieje wielkoszlemowe" (organizowane przez International Tennis Federation), turnieje rangi "ATP Masters Series", "ATP International Series Gold", "ATP International Series", zawody "Pucharu Davisa" (organizowane przez ITF), "Tennis Masters Cup" oraz "Letnie Igrzyska Olimpijskie 2008" (organizowane przez ITF).

</doc>
<doc id="1220345" url="https://pl.wikipedia.org/wiki?curid=1220345" title="Teodor Pyka">
Teodor Pyka

Teodor Pyka (ur. 8 września 1905 w Królewskiej Hucie, zm. 26 grudnia 1986 w Nowej Hucie) – polski bokser.
Karierę pięściarską rozpoczął w klubie Boxing Klub Królewska Huta, następnie reprezentował barwy klubu BKS Katowice, walcząc jako amator w latach 1924 - 1930. Startując w kategorii koguciej, zdobył mistrzostwo Polski w 1927, wicemistrzem był w 1929, natomiast brązowy medal wywalczył w 1928 roku. Dwa razy wystąpił w reprezentacji Polski, ponosząc 2 porażki w roku 1929.
W styczniu 1931 roku, wraz z Janem Górnym, Ernestem Jokielem i Teodorem Wochnikiem zasilił obóz "profesjonałów".

</doc>
<doc id="1220346" url="https://pl.wikipedia.org/wiki?curid=1220346" title="Maciej Pawlicki">
Maciej Pawlicki

Maciej Roman Pawlicki (ur. 7 stycznia 1959 w Łodzi) – polski producent telewizyjny i filmowy, reżyser, scenarzysta, publicysta i polityk.
Życiorys.
Ukończył studia na Wydziale Wiedzy o Teatrze Państwowej Wyższej Szkoły Teatralnej w Warszawie, a także studium scenariuszowe PWSFiviT w Łodzi.
Był redaktorem naczelnym miesięcznika „Film”. W okresie prezesury Wiesława Walendziaka w Telewizji Polskiej pełnił funkcję dyrektora TVP1, zaliczono go wówczas do tzw. grupy pampersów. Później zajmował stanowisko dyrektora programowego RTL 7, następnie wiceprezesa zarządu spółki Telewizja Familijna, nadającej program pod nazwą TV Puls. Był również dyrektorem programowym udziału Polski w Wystawach Światowych EXPO 2000 w Hanowerze i EXPO 2005 w Aichi, a także komisarzem udziału Polski w EXPO 2008 w Saragossie. Pełnił funkcję wiceprezesa Państwowej Agencji Inwestycji Zagranicznych. Inicjator projektu „Życie za Życie”, realizowanego przez Instytut Pamięci Narodowej oraz Narodowe Centrum Kultury, poświęconego pamięci Polaków ratujących Żydów podczas II wojny światowej.
Współautor programów "Polacy," "Warto rozmawiać", "Studio Polska". Właściciel przedsiębiorstwa Picaresque, produkującego programy telewizyjne m.in. dla Telewizji Polskiej i TV Puls. Wydawca m.in. "Trylogii Szalbierskiej" Tomasza Łysiaka. Publicysta czasopisma „W Sieci” (od 2012) oraz portalu wPolityce.pl.
W wyborach parlamentarnych w 2015 został zarejestrowany na ostatniej pozycji listy Prawa i Sprawiedliwości do Sejmu w okręgu podwarszawskim. Stał się aktywnym działaczem środowiska „frankowiczów”.
W 2000 prezydent Aleksander Kwaśniewski odznaczył go Złotym Krzyżem Zasługi.
Syn aktorki Barbary Rachwalskiej, stryj aktora Antoniego Pawlickiego. Mąż Magdaleny Pawlickiej, ojciec aktorki Moniki Pawlickiej.

</doc>
<doc id="1220349" url="https://pl.wikipedia.org/wiki?curid=1220349" title="Ryszard Helak">
Ryszard Helak

Ryszard Kazimierz Helak (ur. 4 marca 1940 w Grudziądzu, zm. 3 kwietnia 1995 w Warszawie) – polski inżynier, poseł na Sejm X kadencji.
Życiorys.
Ukończył w 1965 studia z zakresu architektury na Wydziale Architektury i Urbanistyki Politechniki Gdańskiej. Po studiach przez trzy lata pracował w Państwowej Pracowni Urbanistycznej w Świnoujściu, a następnie w bydgoskich biurach projektowych.
W latach 80. działał w opozycji demokratycznej w ramach Niezależnego Samorządnego Związku Zawodowego „Solidarności”, był delegatem na I Krajowy Zjazd Delegatów w Gdańsku. W stanie wojennym został internowany na okres od 13 grudnia 1981 do 4 grudnia 1982. Po zwolnieniu kontynuował działalność w strukturach niejawnych, był publicystą w prasie drugiego obiegu. W 1989 z ramienia Komitetu Obywatelskiego uzyskał mandat posła X kadencji z okręgu bydgoskiego. W trakcie kadencji przystąpił do Ruchu Obywatelskiego Akcja Demokratyczna, a następnie do Unii Demokratycznej. W 1991 nie został ponownie wybrany. Pełnił funkcję doradcy ministra obrony narodowej, następnie podsekretarza stanu w tym resorcie.
W 1994 został odznaczony Srebrnym Medalem „Za zasługi dla obronności kraju”, a w 2018 pośmiertnie – Krzyżem Komandorskim Orderu Odrodzenia Polski oraz Krzyżem Wolności i Solidarności.
Pochowany na Cmentarzu Łostowickim w Gdańsku.

</doc>
<doc id="1220353" url="https://pl.wikipedia.org/wiki?curid=1220353" title="Ustrój polityczny Japonii">
Ustrój polityczny Japonii

Ustrój polityczny Japonii – najważniejszymi organami władzy w Japonii są cesarz oraz parlament.
Zgromadzenie Narodowe.
Czynne prawo wyborcze mają obywatele pełnoletni (osiemnastoletni). Bierne prawo wyborcze do Izby Reprezentantów przysługuje po ukończeniu 25., a do Izby Radców 30. roku życia.
Procedura ustawodawcza.
Inicjatywa ustawodawcza przysługuje członkom obu izb i rządowi. Projekt ustawy może być skierowany do dowolnej izby, jednak w większości są one kierowane do Izby Reprezentantów. Po uchwaleniu projektu ustawy przesyłany jest on do Izby Radców, która może go przyjąć lub odrzucić. Za odrzucenie projektu uważa się również nie podjęcie decyzji przez Izbę Radców w ciągu 60 dni od otrzymaniu projektu ustawy. W wypadku odrzucenia projektu, staje się on ustawą gdy zostanie ponownie przyjęty przez Izbę Reprezentantów większością 2/3 głosów obecnych deputowanych. Uchwaloną ustawę promulguje cesarz. Łatwiejsze jest uchwalenie budżetu i ustaw akceptujących traktaty międzynarodowe - jeżeli Izba Radców wyrazi sprzeciw, to i tak decyzja Izby Reprezentantów staje się decyzją parlamentu.

</doc>
<doc id="1220354" url="https://pl.wikipedia.org/wiki?curid=1220354" title="Kartuzja Trisulti">
Kartuzja Trisulti

Kartuzja Trisulti – pokartuski klasztor w górach koło Frosinone we Włoszech ok. 100 km na południe od Rzymu, na wysokości 825 m.
Historia.
Pierwsze opactwo benedyktyńskie zostało założone w 996 przez św. Dominika z Sory; pozostały po nim tylko ruiny. Istniejące do dziś opactwo zostało zbudowane w 1204 w pobliżu poprzedniego, ale w łatwiej dostępnym miejscu, z inicjatywy papieża Innocentego III i zostało powierzone kartuzom. Konsekracja kościoła pw. św. Bartłomieja odbyła się w 1211 roku.
Opactwo było wielokrotnie przebudowywane. Obecny wystrój ma charakter barokowy. W 1947 opactwo przejęli cystersi z Casamari.

</doc>
<doc id="1220356" url="https://pl.wikipedia.org/wiki?curid=1220356" title="Uprawnienie do emisji zanieczyszczeń do powietrza">
Uprawnienie do emisji zanieczyszczeń do powietrza

Uprawnienie do emisji zostało zdefiniowane w uchylonej ustawie o handlu uprawnieniami cieplarnianych i innych substancji z 22 grudnia 2004 roku jako uprawnienie do wprowadzania do powietrza ekwiwalentów gazów cieplarnianych (lub innych wymienionych w ustawie), które może być sprzedane, przeniesione lub umorzone (art. 3 pkt 15). 
Uprawnienia mają charakter zbywalny, posiadają realny wymiar ekonomiczny i wartość rynkową, a zatem wykazują cechy praw majątkowych. Uprawnienia przyznawane są obecnie w ramach Krajowego Planu Rozdziału Uprawnień na lata 2008-2012, co nadaje im charakter zezwolenia lub koncesji.
Obecnie kwestię uprawnień reguluje ustawa z dnia 12 czerwca 2015 r. o systemie handlu uprawnieniami do emisji gazów cieplarnianych ().

</doc>
<doc id="1220357" url="https://pl.wikipedia.org/wiki?curid=1220357" title="Stefan Sobieszczański">
Stefan Sobieszczański

Stefan Bogusław Sobieszczański (ur. 4 kwietnia 1933 w Pulemcu, zm. 21 lipca 1997) – polski polityk, inżynier elektryk, poseł na Sejm X kadencji.
Życiorys.
Ukończył w 1956 studia na Politechnice Śląskiej. Uzyskał następnie stopień naukowy doktora. Pracował m.in. na stanowisku docenta w Instytucie Energetyki, od 1973 kierował jego Zakładem Sieci Rozdzielczych. Należał do Stowarzyszenia Energetyków Polskich.
W 1981 wstąpił do Niezależnego Samorządnego Związku Zawodowego „Solidarność”, był doradcą Krajowej Komisji Energetycznej związku. W 1989 z ramienia Komitetu Obywatelskiego uzyskał mandat posła na Sejm X kadencji z okręgu tyskiego. W ramach Obywatelskiego Klubu Parlamentarnego działał w Kole Chrześcijańskich Demokratów. W 1991 bez powodzenia ubiegał się o reelekcję z listy Partii Chrześcijańskich Demokratów. Był wśród założycieli Polskich Sieci Elektroenergetycznych.
W 1984 odznaczony Złotym Krzyżem Zasługi, w 1994 otrzymał Krzyż Kawalerski Orderu Odrodzenia Polski.
Pochowany na cmentarzu komunalnym w Tychach.

</doc>
<doc id="1220359" url="https://pl.wikipedia.org/wiki?curid=1220359" title="Jan Krzysztof Szczygieł">
Jan Krzysztof Szczygieł

Jan Krzysztof Szczygieł, również Krzysztof Szczygieł (ur. 27 lipca 1970 w Starachowicach) – polski reżyser, aktor teatralny i filmowy, prezenter telewizyjny, trener sztuki wystąpień, kreowania wizerunku i sztuki mówienia.
Życiorys.
Jako aktor zadebiutował w 1990 r. w Teatrze Dramatycznym w Elblągu, gdzie zagrał rolę majstra w "Zemście" Aleksandra Fredry, mnicha w "Escurialu" Michela de Ghelderode oraz w "Don Juanie Moliera."
W latach 1991–1995 studiował na wydziale aktorskim Państwowej Wyższej Szkole Filmowej, Telewizyjnej i Teatralnej im. Leona Schillera w Łodzi, uzyskując dyplom magistra sztuki, specjalizacja "aktor teatralny, filmowy i telewizyjny pod kierunkiem prof Jana Machulskiego". Studiował również reżyserię pod kierunkiem prof Henryka Kluby. W trakcie studiów, na II roku zagrał główną rolę Iana Bredy w "Preparadise sorry now" Rainera Wernera Fassbindera w Teatrze Studyjnym w Łodzi oraz zagrał rolę asystenta u boku Leona Niemczyka w przedstawieniu Teatru Telewizji "Babie Dziwo" Marii Pawlikowskiej-Jasnorzewskiej w reżyserii Henryka Kluby w 1994 roku. Grał też kilka ról w Teatrze Powszechnym w Łodzi. w Teatrze Studyjnym oraz Teatar 77 w Łodzi. W kinie debiutował w 1993 roku rolą Andrzeja Pawelca w nagrodzonej Złotymi Lwami na festiwalu w Gdyni "Samowolce" w reż. Feliksa Falka.
Po studiach związał się z Teatrem Powszechnym w Radomiu, gdzie zagrał kilkanaście ról w latach 2000–2004. Grał też kilka ról w Resursie Obywatelskiej w Radomiu oraz w Teatrze TVP. Od 2005 r. związany jest z Teatrem Na Woli. Jest również lektorem i czyta książki wydawane w formacie mp3. W 2008 roku stworzył akademicki Teatr DĄB, w którym wyreżyserował "Sceny z życia" na podstawie opowiadań Antoniego Czechowa, których premiera odbyła się 13 czerwca 2008. Jest autorem artykułu „słowa, słowa, słowa” w półroczniku „Obecni” mówiącym o kondycji słowa w dzisiejszym świecie.
W 2007 roku zagrał na warszawskiej "Scenie OFF" rolę Antinosa w "Powrocie Odysa" Stanisława Wyspiańskiego w reżyserii Anny Dziedzic. W 2008 na „Scenie OFF zagrał redaktora w sztuce „Lalek” Zbigniewa Herberta w reż. Anny Dziedzic. W 2010 roku Lalek został zaprezentowany na XXII Festiwalu w Grenoble (Francja) Rencontres du Jeune Théàtre Européan podczas którego aktor zagrał rolę Barańskiego i Pana Władzia.
W latach 1993–2017 zagrał kilkadziesiąt ról w filmach fabularnych i serialach TV.
W 2001 był gospodarzem programu "Wokanda" w TV4. Od października 2008 roku do 28 grudnia 2009 roku był gospodarzem programu pt. „Znaki Czasu” w Telewizji Polskiej.
Pracuje też jako trener sztuki pracy ze słowem i budowaniem własnego wizerunku osobistego. Prowadzi własną firmę szkoleniową o nazwie HEBA.Co, która specjalizuje się w szkoleniach z wystąpień publicznych jako filar przywództwa, kreowania wizerunku i pracy ze słowem oraz efektywności osobistej. Szkolenia kierowane są do menadżerów, trenerów i pracowników call center.
W latach 80. grał w piłkę nożną w kadrze juniorów w KSZO Ostrowiec Świętokrzyski, następnie w kadrze waterpolo KSZO.
Od 1989 roku jest ratownikiem WOPR, a od 2013 roku przewodnikiem świętokrzyskim.
W styczniu 2012 roku w Kościele św. Jadwigi w Ostrowcu Św. zainaugurował comiesięczny cykl Teatru Słowa: „Wieczory z Żywym Słowem”, którego jest twórcą.

</doc>
<doc id="1220360" url="https://pl.wikipedia.org/wiki?curid=1220360" title="5 Pułk Czołgów Średnich">
5 Pułk Czołgów Średnich

5 Sudecki Pułk Czołgów Średnich – oddział pancerny Sił Zbrojnych PRL.
Powstał w 1967 w wyniku przemianowania 30 Pułku Czołgów Średnich.
Wchodził w skład 3 Pomorskiej Dywizji Zmechanizowanej im. Romualda Traugutta. Stacjonował w garnizonie Włodawa. W 1989 r. pułk przekształcono w 5 Ośrodek Materiałowo-Techniczny. W 1994 r. ośrodek rozformowano.
Skład.
Dowództwo i sztab
Tradycje.
Zgodnie z rozkaz nr 07/MON z 04 maja 1967 w sprawie przekazania jednostkom wojskowym historycznych nazw i numerów oddziałów frontowych oraz ustanowienia dorocznych świąt jednostek, Dz. Roz. Tjn. MON Nr 5, poz. 21, pułk przyjął tradycje 5 Sudeckiego Pułk Czołgów Ciężkich

</doc>
<doc id="1220361" url="https://pl.wikipedia.org/wiki?curid=1220361" title="Cheeni Kum">
Cheeni Kum

Cheeni Kum () – indyjski film w języku hindi wyreżyserowany w 2007 roku przez debiutanta R. Balki opowiadający niekonwencjonalną historię miłości między starzejącym się mężczyzną (Amitabh Bachchan) i o 30 lat młodszą od niego kobietą (Tabu).
Fabuła.
64-letni samotnik Buddhadev Gupta (Amitabh Bachchan) prowadzi w Londynie renomowaną restaurację indyjską "Spice6". Szorstki wobec swojej uzależnionej od seriali telewizyjnych matki (Zohra Sehgal), z którą mieszka. Surowy wobec swoich pracowników, którym nie daje prawa do błędu wygłaszając im przemówienia o gotowaniu jako sztuce i zaszczycie pracy w "najlepszej indyjskiej restauracji Londynu". Ze swojej pompatyczności i surowości umie zrezygnować tylko w obecności 9-letniej córki sąsiadów, chorej na białaczkę Sexy (Swini Khara). Obiecuje jej z wypożyczalni "dorosłe'" filmy, których mała, jak mówi, nie zdąży już potem zobaczyć. A ona pomaga mu zorientować się, co czuje i prowadząc z nim zbyt dojrzałe rozmowy, przekonuje do większej otwartości wobec ludzi.
Pewnego dnia jedna z klientek odsyła Zafrani Pulav, danie z Hajdarabadu uznając, że jest za słodkie. Urażony Buddhadev strofuje ostro klientkę oskarżając ją, że nie zna się na kuchni indyjskiej. Klientka bez słowa opuszcza restaurację. Następnego dnia przynosi mu prawidłowo przygotowane danie. Buddhadev chciałby ją przeprosić, ale nie umie. Szuka zgody proponując jej pożyczenie parasola. Zaczynają razem wędrować po Londynie, rozmawiać, przyjaźnić się. Mimo że Neena Verma (Tabu), inteligentna, czarująca kobieta z Delhi jest 30 lat młodsza od Buddhadeva, ten zaciekawia ją, pociąga. Para zakochuje się w sobie i pewnego dnia na przystanku on mówi do niej "Małżeństwo jest ceną, jaką mężczyzna płaci ze seks. Seks jest ceną, jaką kobieta płaci za małżeństwo". Następnie prosi ją o rękę. Jego matka jest zachwycona. Nie spodziewała się już zmiany w życiu swego syna. Mniej zachwycony okazuje się 6 lat młodszy od Buddhadeva ojciec Neeny (Paresh Rawal). Protestując przeciwko temu małżeństwu, bierze przykład ze swojego wzoru, Gandhiego. Rozpoczyna głodówkę.
Piosenki.
Twórcą muzyki jest Ilaiyaraaja z południowych Indii.

</doc>
<doc id="1220364" url="https://pl.wikipedia.org/wiki?curid=1220364" title="Puźniki">
Puźniki

Puźniki, Pużniki – nieistniejąca obecnie wieś na Ukrainie w rejonie czortkowskim obwodu tarnopolskiego na południe od wsi Zalesie.
Dawniej wieś sołecka na obszarze dzisiejszej Ukrainy, w dawnej gminie Koropiec (powiat buczacki) w województwie tarnopolskim, położona na północ od Koropca.
Współcześnie (2008 rok) wieś jest całkowicie wyludniona i porośnięta lasem. Zniszczeniu uległa zabudowa Puźnik, rozebrano kościół i dawną plebanię. Zachowały się niektóre nagrobki na cmentarzu i kapliczka, widoczne pozostałości studzien.
Saletyni w Puźnikach 1905-21.
W lipcu 1905 r. abp Józef Bilczewski powierzył saletynom parafię w Puźnikach, którą objęli kanonicznie 17 sierpnia 1905 r. Proboszczem został Gabriel Vanroth. Do pomocy miał wikariusza Franciszka Schnydera. Sukcesywnie dołączali do nich kolejni bracia. 30 listopada 1905 r. władze zakonu otworzyły w Puźnikach pierwszy dom zakonny saletynów w Polsce z Gabrielem Vanrothem jako przełożonym. Krótkotrwale istniała w Puźnikach także Szkoła Apostolska saletynów, jednak z powodu złych warunków lokalowych została przeniesiona do Dębowca. 12 maja 1921 r. saletyni zakończyli pracę duszpasterską w Puźnikach.
Historia.
W 1921 roku wieś liczyła 833 mieszkańców.
Według wspomnień byłych mieszkańców wsi podczas pierwszej okupacji radzieckiej, 10 lutego 1940 roku NKWD zesłało na Syberię 6 rodzin osadników cywilnych, około 40 osób. W późniejszym czasie aresztowano i deportowano jeszcze kilku Polaków.
W nocy z 13 na 14 lutego 1945 mieszkańcy wsi zostali wymordowani przez kureń UPA pod dowództwem Petra Chamczuka «Bystrego», a zabudowania spalone. W dniu 11 września 2008 w Ratowicach poświęcono pomnik pamięci pomordowanych w 1945 mieszkańcom Puźnik i Zalesia Koropieckiego.
W czerwcu 1945 ocalałych mieszkańców Puźnik przesiedlono do Niemysłowic koło Prudnika i Ratowic koło Wrocławia. We wsi pozostało kilka rodzin ukraińskich, mieszanych i kilku Polaków, którzy mieszkali w niezniszczonych domach. W 1946 roku władze osiedliły w Puźnikach kilkanaście rodzin łemkowskich i ukraińskich z Polski. Budynek plebanii adaptowano pod szkołę podstawową. W 1949 władze radzieckie zlikwidowały wieś.

</doc>
<doc id="1220366" url="https://pl.wikipedia.org/wiki?curid=1220366" title="26 Pułk Czołgów Średnich">
26 Pułk Czołgów Średnich

26 Pułk Czołgów Średnich im. Dąbrowszczaków (26 pcz) - oddział wojsk pancernych ludowego Wojska Polskiego.
4 maja 1967 Minister Obrony Narodowej przemianował 32 pułk czołgów na 26 pułk czołgów średnich. Wcześniej oddział przyjął dziedzictwo tradycji 26 Pułku Piechoty.
Pułk wchodził w skład 9 Drezdeńskiej Dywizji Zmechanizowanej i stacjonował w garnizonie Sanok-Olchowce.
Skład.
Dowództwo i sztab

</doc>
<doc id="1220393" url="https://pl.wikipedia.org/wiki?curid=1220393" title="Beachy Head">
Beachy Head

Beachy Head – kredowe urwisko klifowe u południowego wybrzeża Anglii, niedaleko miasta Eastbourne w hrabstwie East Sussex, o wysokości 164 m n.p.m.
Beachy Head zostało uformowane w okresie kredy, kiedy obszar znajdował się pod wodą 65 milionów lat temu. W okresie kenozoiku nastąpiły ruchy wypiętrzające, które uformowały linię brzegową. Późniejsza erozja uformowała obecny kształt klifu.
Pierwsze wzmianki na temat brzegu pochodzą z 1274 roku, kiedy klif zwano Beauchef. W 1317 roku klif nosił nazwę Beaucheif. Obecna nazwa została nadana w 1724 roku. U podnóża klifu znajduje się zbudowana w 1902 roku latarnia morska Beachy Head.

</doc>
<doc id="1220394" url="https://pl.wikipedia.org/wiki?curid=1220394" title="Meganisi">
Meganisi

Meganisi (gr. Μεγανήσι) – grecka wyspa na Morzu Jońskim, w archipelagu Wysp Jońskich. Leży na południowy wschód od Leukady. Populacja wyspy wynosi 1092 mieszkańców (2001), a powierzchnia 22,4 km². Do Meganisi należą oprócz tego dwie inne wyspy Skorpios oraz Sparli.
Leży w administracji zdecentralizowanej Peloponez, Grecja Zachodnia i Wyspy Jońskie, w regionie Wyspy Jońskie, w jednostce regionalnej Leukada, w gminie Meganisi. W 2011 roku liczyła 1040 mieszkańców. Główną miejscowością jest Katomeri. Oprócz niej na wyspie znajdują się dwie miejscowości: Wati oraz Spartochori. Wyspa jest połączona z Leukadą promem, który odpływa z Vathy oraz Spartochori. Na Meganisi znajdują się m.in. szkoły (podstawowa oraz liceum), banki oraz kościoły.
Miasta oraz okoliczne wyspy.
Miasta
Wyspy

</doc>
<doc id="1220395" url="https://pl.wikipedia.org/wiki?curid=1220395" title="Jeżówka purpurowa">
Jeżówka purpurowa

Jeżówka purpurowa ("Echinacea purpurea" (L.) Moench.) – gatunek rośliny z rodziny astrowatych. Pochodzi z Ameryki Północnej. W Polsce gatunek uprawiany, według niektórych źródeł rzadko przejściowo dziczejący z upraw (efemerofit). Roślina lecznicza i ozdobna.
Zastosowanie.
Roślina ozdobna.
W wielu krajach świata, również w Polsce jest uprawiana. Doskonale nadaje się na kwiat cięty, jest też uprawiana jako roślina rabatowa w ogrodach. Odmiana 'White Swan' ma duże, białe kwiaty języczkowe, 'Robert Bloom' ciemnoróżowe. Jeżówka przyciąga owady, zarówno pszczoły jak i motyle.
Uprawa.
Roślina w Polsce całkowicie odporna na mróz (strefy mrozoodporności 3-10) oraz na szkodniki i choroby. Rośnie najlepiej w miejscach nasłonecznionych lub lekko ocienionych. Wymaga żyznych gleb, umiarkowanie wilgotnych oraz próchniczych. Wskazane jest ściółkowanie. Po przekwitnięciu kwiatostany obcina się. Rozmnaża się przez podział albo przez sadzonki. Źle znosi przesadzanie. Zalecane jest podwiązywanie rośliny, by nie kładła się.

</doc>
<doc id="1220396" url="https://pl.wikipedia.org/wiki?curid=1220396" title="Zdzisław Belsitzman">
Zdzisław Belsitzman

Zdzisław Belsitzman (ur. ok. 1890, zm. 1920 lub 1923) – szachista polski, czołowy gracz warszawski w pierwszych latach po I wojnie światowej.
Krótka kariera szachowa Belsitzmana, urodzonego około 1890 roku, przypadła na lata 1913-1919. W styczniu 1913 wziął udział w symultanie rosyjskiego szachisty (później osiadłego we Francji) Jewgienija Znosko-Borowskiego, odnosząc zwycięstwo. W tymże roku rozegrał pojedynek z Salomonem Langlebenem, będący eliminacją do dużego turnieju amatorskiego w Petersburgu; mecz ten zakończył się wynikiem nierozstrzygniętym (w dwóch partiach rywale zgodzili się na remis, obaj też wygrali po jednej partii). Ostatecznie Belsitzman zrezygnował z udziału w turnieju w Petersburgu.
Poza turniejami Belsitzman próbował swoich sił jako szachowy problemista oraz uprawiał grę korespondencyjną. W 1914 w jednym z korespondencyjnych pojedynków pokonał znanego gracza krakowskiego Józefa Banneta. Grywał towarzysko w kawiarni Semadeniego i "Udziałowej", gdzie wśród jego przeciwników byli zarówno lokalni rywale (m.in. Jan Kleczyński), jak i przebywający czasowo w Warszawie szachiści rosyjscy.
Kilkakrotnie uczestniczył w turniejach Warszawskiego Towarzystwa Zwolenników Gry Szachowej. W 1916 w gronie siedmiu zawodników uplasował się na dzielonym IV-V miejscu, rok później zajął III-IV lokatę (również grało siedmiu zawodników). Wielki sukces odniósł w pierwszym turnieju powojennym jesienią 1919, kiedy to zdobywając w czternastu partiach 11 punktów triumfował w imprezie, wyprzedzając całą warszawską czołówkę - Aleksandra Flamberga, Akibę Rubinsteina i Dawida Przepiórkę. Belsitzman wyróżniony został nagrodą w wysokości 800 marek, a pismo "Szachista Polski" powierzyło mu redakcję działu gry praktycznej.
Kariera Belsitzmana urwała się jednak na sukcesie z 1919; niebawem zmarł w bliżej nieznanych okolicznościach. Według jednej z wersji poległ na froncie wojny z Rosją radziecką. Przeczyć się temu zdaje informacja Dawida Przepiórki, zamieszczona w "Tygodniku Ilustrowanym" w marcu 1923: "niedawno w Warszawie zmarł Z. Belsitzman", ale nieobecność Belsitzmana w turniejach warszawskich po 1919 może budzić wątpliwości, co Przepiórka miał na myśli pisząc "niedawno".

</doc>
<doc id="1220397" url="https://pl.wikipedia.org/wiki?curid=1220397" title="Pejsachówka">
Pejsachówka

Pejsachówka – potoczna nazwa mocnej, wytrawnej wódki żydowskiej sporządzanej najczęściej ze śliwek, z zachowaniem żydowskich przepisów rytualnych. Spożywana przez Żydów w czasie święta Paschy.

</doc>
<doc id="1220399" url="https://pl.wikipedia.org/wiki?curid=1220399" title="USA (album)">
USA (album)

USA – koncertowy i ostatni album "oryginalnej" grupy King Crimson, wydany w 1975 r.
Historia i charakter albumu.
Album został nagrany podczas dwóch występów w czasie ostatniej tury koncertowej King Crimson w USA. Oryginalne winylowe wydanie albumu zawierało siedem utworów; 6 z nich zostało nagranych w Asbury Park i jeden w Providence. Z okazji 30 rocznicy wydania płyty, Robert Fripp przygotował specjalne wydanie, do którego dodał dwa utwory (8 i 9) pochodzące również z koncertu w Asbury Park.
Oryginalna wersja płyty nie zawierała informacji, że pierwszy, wstępny utwór albumu "Walk on", to w rzeczywistości fragment kompozycji Roberta Frippa i Briana Eno "No Pussyfooting".
Utwór zatytułowany "Asbury Park" jest typowym, pełni improwizowanym fragmentem koncertu King Crimson.

</doc>
<doc id="1220400" url="https://pl.wikipedia.org/wiki?curid=1220400" title="Myotis daubentonii">
Myotis daubentonii



</doc>
<doc id="1220404" url="https://pl.wikipedia.org/wiki?curid=1220404" title="Madriu-Perafita-Claror">
Madriu-Perafita-Claror

Madriu-Perafita-Claror – dolina lodowcowa w wysokich partiach Pirenejów, położona w południowo-zachodniej części Andory, wpisana na listę światowego dziedzictwa UNESCO (na podstawie kryterium V). Wpis nastąpił w roku 2004, zaś dwa lata później rozszerzono nieznacznie strefę podlegającą ochronie. Jest to jedyny wpisany na listę obiekt na terytorium Andory.
Dolina jest oddzielona górami od pozostałej części kraju – przez wieki można było dostać się do niej jedynie pieszo, nie było warunków dla transportu kołowego. Jej całkowita powierzchnia wynosi niespełna 42,5 km². Pierwsi stali mieszkańcy pojawili się w niej ok. 750 lat temu. Powstały dwie niewielkie osady liczące łącznie 12 domów zbudowanych z granitu. Na skalnych tarasach wokół osiedli istniały pola, na których uprawiano pszenicę i żyto. W średniowieczu w wyżej położonych częściach uprawiano także winorośl. Wytapiano żelazo. Latem wypasano również owce. Dopiero ok. 50 lat temu obie osady straciły swój całoroczny charakter – obecnie zamieszkane są jedynie w sezonie letnim. 
Choć obecnie istnieją już techniczne możliwości wybudowania prowadzącej do doliny drogi przejezdnej dla samochodów, nie ma takich planów. Obecnie nieliczni mieszkańcy żyją głównie z turystyki i hodowli bydła.

</doc>
<doc id="1220406" url="https://pl.wikipedia.org/wiki?curid=1220406" title="Pochodna ułamkowa">
Pochodna ułamkowa

Pochodna ułamkowa – uogólnienie pojęcia pochodnej funkcji n-tego rzędu na rząd rzeczywisty.
Pochodną ułamkową najprościej zdefiniować poprzez różniczkowanie ułamkowe szeregu Taylora wyraz po wyrazie. Niech
wtedy pochodna n-tego rzędu
Zadanie zdefiniowania pochodnej ułamkowej sprowadza się do znalezienia funkcji która staje się silnią dla argumentu całkowitego. Taka funkcja to funkcja formula_3.
Dla formula_4 rzeczywistego definiujemy więc
Dla dowolnej funkcji rozwijalnej w szereg Taylora
można ją zróżniczkować wyraz po wyrazie zgodnie z powyższą definicją, co jest równoważne
licząc całki również wyraz po wyrazie.
Łatwo sprawdzić ze pochodna ułamkowa jest ciągła względem jej rzędu.

</doc>
<doc id="1220407" url="https://pl.wikipedia.org/wiki?curid=1220407" title="Fc">
Fc

fc – polecenie służące do porównywania dwóch plików. Należy wpisać je w wierszu poleceń systemu Windows. Zazwyczaj jest nim cmd.exe, ale może też być command.com. Domyślnie polecenie to wyświetla zawartość porównywanych plików.
parametry:
Aby porównać pliki należy wpisać:
 fc ścieżka_do_pierwszego_pliku ścieżka_do_drugiego_pliku
przykład:
 fc c:\1.txt c:\temp\2.txt

</doc>
<doc id="1220409" url="https://pl.wikipedia.org/wiki?curid=1220409" title="Armia Północy">
Armia Północy

Armia Północy ("Armée du Nord") – francuski związek operacyjny okresu Pierwszej Republiki Francuskiej i Pierwszego Cesarstwa.
Republika.
Dzieje.
Armia Północy była jedną z tych trzech armii, które były pierwszymi związkami armijnymi w historii. Utworzona została na mocy dekretu Ludwika XVI 14 grudnia 1791 roku. Jej zadaniem była obrona północno-wschodniej granicy Francji przed wojskami I koalicji antyfrancuskiej. Formacje wchodzące w skład armii toczyły intensywne walki z wojskami brytyjskimi, austriackimi, holenderskimi i w mniejszym stopniu z pruskimi. Armia Północy brała udział w wielu kluczowych bitwach takich jak pod Neerwinden, Famars, Hondschoote, Wattignies i Tournai. Po bitwie pod Fleurus armia została skierowana na podbój Republiki Zjednoczonych Prowincji. Po szeregu zwycięstw Armia Północy zajęła całą Holandię, a na tych terenach powołano satelicką Republikę Batawską. Następnie jej formacje pełniły rolę porządkową i obserwacyjną, tocząc mało intensywne walki z brytyjskimi desantami i armią hanowerską. Armia Północy rozwiązana została dekretem Dyrektoriatu 25 października 1797 roku.
1 października 1792 roku z Armii Północy wyodrębniona została Armia Ardenów, natomiast 29 czerwca 1794 roku część formacji Armii Północy została włączona w skład nowo powstałej Armii Sambry i Mozy.
Cesarstwo.
Armia Północy była najsilniejszym francuskim związkiem armijnym w okresie Stu Dni Napoleona. To jej siłami Napoleon prowadził kampanię belgijską i to jej formacje stoczyły m.in. bitwy pod Quatre Bras, Ligny, Waterloo i Wavre. Armia Północy poniosła w kampanii bardzo duże straty i zaraz po abdykacji Napoleona została rozwiązana. W przededniu kampanii liczyła prawie 120 tysięcy żołnierzy i oficerów.
Dowódcą Armii Północy był sam Napoleon, natomiast szefem sztabu marszałek Nicolas Jean de Dieu Soult.
Skład.
Lewe skrzydło; d-ca marszałek Michel Ney
Prawe skrzydło; d-ca marszałek Emmanuel de Grouchy
Rezerwa, pod osobistym dowództwem Napoleona

</doc>
<doc id="1220413" url="https://pl.wikipedia.org/wiki?curid=1220413" title="Stefan Niculescu">
Stefan Niculescu



</doc>
<doc id="1220414" url="https://pl.wikipedia.org/wiki?curid=1220414" title="Wieża jaskółki">
Wieża jaskółki



</doc>
<doc id="1220417" url="https://pl.wikipedia.org/wiki?curid=1220417" title="Rybia łuska">
Rybia łuska

Rybia łuska (, tworzący rybę, łac. "ichthyosis") – grupa genetycznie uwarunkowanych chorób skóry (genodermatozy związane z nadmiernym rogowaceniem) charakteryzująca się uogólnionym nadmiernym rogowaceniem z tworzeniem się hiperkeratotycznych nawarstwień i dachówkowato ułożonych łusek (stąd nazwa rybiej łuski).
Choroby z grupy rybiej łuski są od siebie różne pod względem objawów obserwowanych w klinice i tego jak są dziedziczone, jak również różnice występują w obrazach histopatologicznych i ultrastrukturalnych.
Typy.
W zależności od sposobu dziedziczenia wyróżnia się następujące odmiany:
Rybia łuska nabyta jest stanem wtórnym do innych, natomiast większość rybich łusek, to stany wrodzone.
Objawy.
Zmiany skórne przyjmują różną postać – w zależności od odmiany rybiej łuski. Najczęściej jako pierwsze zauważalne jest nasilenie się objawów oraz zwiększenie powierzchni zmienionej chorobotwórczo.
Przyjmuje się, że chorobę charakteryzują płaty skóry, które się nawarstwiają i przybierają wielkość do kilku centymetrów. Płaty są koloru żółtego lub brązowego i zachodzą na siebie dachówkowato. Zmiany tworzą zrogowaciałe komórki warstw naskórka.
Leczenie.
Choroby z grupy uogólnionych genodermatoz typu rybiej łuski leczone są wyłącznie objawowo.
W leczeniu ogólnym podaje się retinoidy aromatyczne, praktycznie w ciągu całego życia – odstawienie leku powoduje nawrót. Gdy występuje postać pęcherzowa, zalecane są małe dawki kortykosteroidów aż do ustąpienia wysiewów pęcherzy.
W leczeniu miejscowym stosuje się kąpiele z dodatkiem sody/soli kuchennej, maści salicylowe/z dodatkiem mocznika, a w postaci pęcherzowej – kremy i aerozole steroidowe.

</doc>
<doc id="1220421" url="https://pl.wikipedia.org/wiki?curid=1220421" title="Gjekë Marinaj">
Gjekë Marinaj

Gjekë Marinaj (ur. 1965 we wsi Brruti koło Rrapsh-Starja) – albańsko-amerykański poeta, tłumacz, krytyk literacki i wydawca.
Życiorys.
Urodził się w rejonie Malësia e Madhe w północnej Albanii. Po ukończeniu szkoły średniej w Szkodrze, w 1986 kształcił się w zakresie dziennikarstwa we Wlorze. Pisał w tym okresie do popularnych czasopism młodzieżowych – "Zeri i Rinisë" (Głos Młodzieży), "Luftëtari" (Bojownik) oraz "Vullnetari" (Ochotnik).
Pierwsze utwory publikował w okresie studiów. W sierpniu 1990 opublikował wiersz "Kuajt" (Konie) w czasopiśmie "Drita" (Światło). Liczący 22 wersy utwór stanowił zakamuflowaną krytykę systemu komunistycznego. Ostrzeżony w porę przed aresztowaniem uciekł w nocy w góry i 12 września 1990 przekroczył nielegalnie granicę z Jugosławią. Władze Jugosławii umieściły go w obozie dla uchodźców "Padinska Skela" w Belgradzie. W czerwcu 1991 r. wyemigrował do Stanów Zjednoczonych i zamieszkał w San Diego.
Studia z zakresu literatury ukończył na Uniwersytecie Teksańskim w Dallas. Prowadzi zajęcia z literatury światowej w Richland College. Jest także przewodniczącym Albańsko-Amerykańskiego Związku Pisarzy i wydawcą dwujęzycznego pisma Pena International. W roku 2006 opublikował w Tiranie antologię poezji amerykańskiej, we własnym tłumaczeniu. Zajmuje się także teorią literatury. W 2012 uzyskał doktorat na Uniwersytecie Teksańskim, na podstawie rozprawy „Oral Poetry in Albanian and Other Balkan Cultures: Translating the Labyrinths of Untranslatability”.
Mieszka w Richardson, ze swoją żoną Dusitą.
Nagrody i wyróżnienia.
W 2008 został uhonorowany Nagrodą Pjetëra Arbnoriego, przyznawaną przez albańskie ministerstwo kultury.

</doc>
<doc id="1220422" url="https://pl.wikipedia.org/wiki?curid=1220422" title="Achalciche">
Achalciche

Achalciche () – miasto w południowo-zachodniej Gruzji, stolica i największe miasto regionu Samcche-Dżawachetia. Leży w Małym Kaukazie, w Górach Mescheckich, nad rzeką Pocchowickali. Miejscowość uzdrowiskowa, funkcjonująca w oparciu o kompleks źródeł termalnych.
Historia.
Miasto powstało na przełomie X i XI wieku. W XIII wieku znacznie ucierpiało od najazdów mongolskich i wielkiego trzęsienia ziemi w 1283 roku. Prawie do końca XVI wieku było stolicą księstwa Samcche-Saatabago, którym władał ród Dżakelich. W 1590 roku całe księstwo zostało podbite przez imperium osmańskie, pod którego rządami pozostawało przez wiele wieków. Funkcjonował tu w tych czasach jeden z większych targów niewolników Bliskiego Wschodu. Z tych czasów pozostały budynki takie jak meczet, minaret i zabudowania pałacowe. W 1828 roku miasto i wznoszącą się nad nim twierdzę zdobyli Rosjanie.
W 1944 roku dekretem Stalina około 115 tys. mieszkających w tym regionie mechetyjskich Turków zostało wygnanych do Kotliny Fergańskiej w Centralnej Azji. Wg danych z 2014 roku miasto liczy 17 903 mieszkańców, z czego 71,7% to Gruzini, a 26,7% to mniejszość ormiańska. 
Mieszka w nim dość liczna Polonia. Działa także Związek Polaków Południowej Gruzji. Stowarzyszenie to tworzą głównie potomkowie zesłanych na Kaukaz powstańców styczniowych.
Na wzgórzu położonym w starej części miasta – Rabati – znajduje się zamek-twierdza z XII wieku. Został on niedawno zrekonstruowany. Teren twierdzy zajmuje około 7 hektarów. Znajduje się tam m.in.: złożony system fortyfikacji obronnych, domy o tradycyjnej regionalnej architekturze, stare łaźnie, kościół, regionalne Muzeum Historyczne, meczet z 1752 roku oraz ruiny medresy. 
W mieście rozwija się przemysł spożywczy, budowlany i przemysłowy. Ponadto wydobywa się węgiel brunatny, a w okolicy miasta także agaty i diatomit.
W mieście znajduje się Muzeum Sztuki Gruzińskiej oraz pomnik królowej Tamary.
W latach 1946-1991 w mieście stacjonowało dowództwo oraz większość jednostek wyprowadzonej ze składu Północnej Grupy Wojsk Armii Radzieckiej w Polsce 10 Gwardyjskiej Pieczengskiej Dywizji Zmechanizowanej (JW 01501). W okresie pobytu w Gruzji dywizja wchodziła w skład 9 Armii Ogólnowojskowej, a po jej rozformowaniu – w skład 31 Korpusu Armijnego Zakaukaskiego Okręgu Wojskowego.
W ośrodkach uzdrowiskowych leczy się choroby narządów ruchu, układów: nerwowego i pokarmowego oraz chorób narządów rodnych.

</doc>
<doc id="1220424" url="https://pl.wikipedia.org/wiki?curid=1220424" title="Underberg">
Underberg

Underberg jest typowym alkoholem z gatunku bitters. Służy do stymulacji systemu trawiennego, przydatny zwłaszcza po zjedzeniu ciężkostrawnego jedzenia. Likwiduje skutki niestrawności i zatruć pokarmowych. Naturalny produkt powstały w wyniku maceracji ziół z wysokogatunkowym alkoholem. Polecany po obfitym posiłku. Sprzedawany w charakterystycznych buteleczkach o pojemności 20ml.

</doc>
<doc id="1220426" url="https://pl.wikipedia.org/wiki?curid=1220426" title="Madeline Zima">
Madeline Zima

Madeline Rose Zima (ur. 16 września 1985 w New Haven) – amerykańska aktorka. Występowała w roli Gracie, córki Maxwella Sheffielda w serialu "Pomoc domowa". Ma dwie siostry: Yvonnę i Vanessę, również aktorki. Posiada polskie korzenie, jej dziadek po kądzieli był Polakiem.

</doc>
<doc id="1220427" url="https://pl.wikipedia.org/wiki?curid=1220427" title="Ckaltubo">
Ckaltubo

Ckaltubo (gruz. წყალტუბო) – miasto uzdrowiskowe w środkowo-zachodniej Gruzji, w Imeretii. Ośrodek przemysłowy.

</doc>
<doc id="1220431" url="https://pl.wikipedia.org/wiki?curid=1220431" title="Lee Dixon">
Lee Dixon

Lee Michael Dixon (ur. 17 marca 1964 w Manchesterze) – angielski piłkarz, występował na pozycji obrońcy. Grał przez 14 lat w angielskim klubie Arsenal, dla którego strzelił 27 goli. Po rozegraniu 619 meczów zakończył karierę w wieku 38 lat.

</doc>
<doc id="1220433" url="https://pl.wikipedia.org/wiki?curid=1220433" title="Oczamczyra">
Oczamczyra

Oczamczyra (Oczamczire, Oczamczira, Oczamcziri; gruz.: ოჩამჩირე "Oczamczire"; abchaz.: Очамчыра, "Oczamczyra"; ros.: Очамчира "Oczamczira") – miasto portowe na Morzu Czarnym, położone na wybrzeżu Abchazji, siedziba rejonu Oczamczyra.
Według spisu powszechnego z 1978 r. mieszkało tu 18 700 osób. W wyniku konfliktu abchasko-gruzińskiego z lat 1992–93 wyludniło się częściowo z powodu czystek etnicznych przeprowadzonych na Gruzinach w Abchazji. Większość tych ludzi nie powróciło. „15 lat temu mieszkało tu 25 tys. ludzi. Dziś zostało tylko 3 tys.”, brzmi cytat przypisany miejscowemu właścicielowi baru przez czasopismo "Economist" z 3 lipca 2008.
Oczamczyra leży nad rzeką Galidzgą na wysokości 5 m n.p.m. Miasto jest położone 53 km SE od stolicy Abchazji, Suchumi, i 351 km NW od stolicy Gruzji, Tbilisi. Przez miasto przebiega linia kolejowa Soczi – Suchumi – Oczamczyra. Port morski w Oczamczyra został niedawno uznany za zbyt płytki, aby stanowić bazę Floty Czarnomorskiej, której budowa jest obecnie rozważana w Abchazji, raczej do zlokalizowania w porcie towarowym stolicy, Suchumi. We wrześniu 2008 władze Abchazji oświadczyły, że żadnych nowych baz rosyjskich nie przybędzie, w tym bazowania floty.
Panuje tu klimat podzwrotnikowy, wilgotny, o raczej ciepłych zimach i gorących latach.
Grecka kolonia o nazwie Gyenos podobno zlokalizowana była w okolicach Oczamczyry, chociaż do tej pory nie ustalono jej lokalizacji, z uwagi na marny stan rzekomych znalezisk.

</doc>
<doc id="1220434" url="https://pl.wikipedia.org/wiki?curid=1220434" title="Absolutorium (szkolnictwo wyższe)">
Absolutorium (szkolnictwo wyższe)

Absolutorium (z łac. "absolutorium" – zatwierdzenie) – zaliczenie zajęć przewidzianych programem studiów, lecz bez przystąpienia do egzaminu końcowego i uzyskania dyplomu.
Absolutorium jako wpis w indeksie uzyskuje się po zdaniu wszystkich egzaminów i dokonaniu zaliczeń wymaganych programem studiów. Uzyskanie absolutorium jest koniecznym warunkiem przed przystąpieniem do obrony pracy dyplomowej.
Samo uzyskanie absolutorium nie stanowi ukończenia studiów, lecz ich przerwanie. Nie uprawnia także do posługiwania się tytułem zawodowym i nie daje wykształcenia wyższego. 
„Wykształcenie wyższe niepełne” jako błędny synonim.
Częstym błędem jest używanie określenia „wykształcenie wyższe niepełne” jako równoprawnego synonimu absolutorium. Określenie „wykształcenie wyższe niepełne” nie istnieje jako rodzaj zdobytego wykształcenia.

</doc>
<doc id="1220435" url="https://pl.wikipedia.org/wiki?curid=1220435" title="Most Mehmeda Paszy Sokolovicia">
Most Mehmeda Paszy Sokolovicia

Most Mehmeda Paszy Sokolovicia (bośn. "Most Mehmed-paše Sokolovića") – most na rzece Drinie w Višegradzie, w Republice Serbskiej, w Bośni i Hercegowinie. W roku 2007 został wpisany, jako drugi obiekt położony na terytorium tego państwa, na listę światowego dziedzictwa UNESCO.
Historia.
Most został zbudowany w XVI wieku według projektu tureckiego architekta Sinana na rozkaz wielkiego wezyra Mehmeda Paszy Sokolovicia. Liczy 179,5 metra długości i składa się z 11 łuków łączących przęsła, o długości od 11 do 15 metrów. Trzy spośród z nich zostały zniszczone podczas I wojny światowej, a 5 podczas II wojny światowej. Za każdym razem był jednak odbudowywany.
Obiekt jest tytułowym „bohaterem” powieści "Most na Drinie" (1945), uważanej za jedno z najważniejszych dzieł jugosłowiańskiego noblisty Ivo Andricia, który wychowywał się w Višegradzie.

</doc>
<doc id="1220436" url="https://pl.wikipedia.org/wiki?curid=1220436" title="Kaspi">
Kaspi

 
Kaspi (gruz. კასპი) – miasto w Gruzji, w regionie Wewnętrzna Kartlia. Ośrodek przemysłowy.

</doc>
<doc id="1220437" url="https://pl.wikipedia.org/wiki?curid=1220437" title="Palcat (broń)">
Palcat (broń)

Palcat – broń drzewcowa, forma kija bojowego stosowana jako broń ćwiczebna przy nauce szermierki szablą.
Palcat jest kijem o długości od 80 centymetrów do 1 metra, o średnicy ok. 2,5 cm, wykonanym z twardego drewna, często zaopatrzony w kosz (tradycyjnie wykonany z wikliny).
Walka na palcaty była również znaną formą rekreacji wśród młodzieży aż do II wojny światowej. Obecnie trwa próba wskrzeszenia sztuki walki palcatami przez klub miłośników dawnego oręża polskiego Signum Polonicum.

</doc>
<doc id="1220438" url="https://pl.wikipedia.org/wiki?curid=1220438" title="Ana Beatriz Barros">
Ana Beatriz Barros

Ana Beatriz Barros (ur. 29 maja 1982 w Itabira) – brazylijska supermodelka. Występowała dla Guess, Victoria’s Secret, Chanel i linii ubrań Jennifer Lopez.
Młodość.
Urodziła się w małym miasteczku Itabira w Minas Gerais w Brazylii jako córka Soni – gospodyni domowej i Reinato – inżyniera mechanika. Jej rodzice są pochodzenia portugalsko-hiszpańskiego. Ana posiada także włoskie korzenie. Z czasem rodzina przeprowadziła się do Rio de Janeiro, gdzie spędzała dzieciństwo. Jest najmłodszą z trzech sióstr. Starsze siostry to Patricia (która również jest modelką) i Maria Luisa nazywana przez rodzinę i przyjaciół Malu.
Kariera.
Ana razem z siostrą Patricią chodziły po plaży Rio, kiedy zostały zauważone przez reprezentanta Elite Model. Barros poszła zobaczyć biuro Elite Model, gdzie Sergio Mattos zaproponował jej udział w Elite Model Look 1996, który wygrała w Brazylii (była druga na świecie). Elite wysłało jej zdjęcia do Guess, który dał jej przewodnictwo w kampanii "Millennium GUESS?". Wystąpiła w niej ze swoją przyjaciółką Alessandrą Ambrosio.
Wystąpiła w wielu reklamach takich firm jak "Christian Dior", "Armani Jeans", "Oakley", "L’Oréal", "Naf Naf", "Diesel", "'Ermanno Scervino", "Victoria’s Secret", "Chanel".
W 2004 r. Jennifer Lopez wybrała Anę do bycia twarzą jej nowej linii damskiej bielizny. „Szukałam kogoś młodego, seksownego i uniwersalnie uroczego” powiedziała Jennifer Lopez.
Barros uczestniczyła w pokazach takich firm jak "Valentino", "Missoni", "Gucci", "Christian Dior", "Versace", "Emporio Armani", "Jean-Paul Gaultier", "Dolce &amp; Gabbana".
Pojawiła się 6 razy w "Sports Illustrated" w strojach kąpielowych.
Życie osobiste.
Obecnie mieszka w Nowym Jorku w dzielnicy Manhattan, ale ciągle podróżuje. Ma także mieszkanie w Brazylii, dokąd przyjeżdża często w odwiedziny do swojej rodziny.

</doc>
<doc id="1220439" url="https://pl.wikipedia.org/wiki?curid=1220439" title="Piaski (gmina Zduny)">
Piaski (gmina Zduny)

Piaski – osada w Polsce położony w województwie wielkopolskim, w powiecie krotoszyńskim, w gminie Zduny. Miejscowość wchodzi w skład sołectwa Baszków.
W okresie Wielkiego Księstwa Poznańskiego (1815-1848) miejscowość wzmiankowana jako "folwark Piaski" należała do wsi mniejszych w ówczesnym pruskim powiecie Krotoszyn w rejencji poznańskiej. Folwark Piaski należał do okręgu kobylińskiego tego powiatu i stanowił część majątku Baszkowo, którego właścicielem był wówczas Aleksander Mielżyński. Według spisu urzędowego z 1837 roku wieś liczyła 46 mieszkańców, którzy zamieszkiwali trzy dymy (domostwa).
W latach 1975 - 1998 miejscowość administracyjnie należała do województwa kaliskiego.
Zobacz też: Piaski

</doc>
<doc id="1220440" url="https://pl.wikipedia.org/wiki?curid=1220440" title="OAM">
OAM



</doc>
<doc id="1220441" url="https://pl.wikipedia.org/wiki?curid=1220441" title="Dziewiąte">
Dziewiąte

Dziewiąte – osada w Polsce położony w województwie wielkopolskim, w powiecie krotoszyńskim, w gminie Zduny. Miejscowość wchodzi w skład sołectwa Baszków.
W okresie Wielkiego Księstwa Poznańskiego (1815–1848) miejscowość należała do wsi mniejszych w ówczesnym pruskim powiecie Krotoszyn w rejencji poznańskiej. Dziewiąte należały do okręgu kobylińskiego tego powiatu i stanowiły część majątku Baszkowo, którego właścicielem był wówczas Aleksander Mielżyński. Według spisu urzędowego z 1837 roku wieś liczyła 13 mieszkańców, którzy zamieszkiwali 3 dymy (domostwa).
W latach 1975–1998 miejscowość administracyjnie należała do województwa kaliskiego.

</doc>
<doc id="1220444" url="https://pl.wikipedia.org/wiki?curid=1220444" title="Siejew">
Siejew

Siejew – osada w Polsce położony w województwie wielkopolskim, w powiecie krotoszyńskim, w gminie Zduny. Miejscowość wchodzi w skład sołectwa Baszków.
W okresie Wielkiego Księstwa Poznańskiego (1815-1848) miejscowość wzmiankowana jako "folwark Siejewo" należała do wsi mniejszych w ówczesnym pruskim powiecie Krotoszyn w rejencji poznańskiej. Folwark Siejewo należał do okręgu kobylińskiego tego powiatu i stanowił część majątku Baszkowo, którego właścicielem był wówczas Aleksander Mielżyński. Według spisu urzędowego z 1837 roku wieś liczyła 6 mieszkańców, którzy zamieszkiwali dwa dymy (domostwa).
W latach 1975 - 1998 miejscowość administracyjnie należała do województwa kaliskiego.

</doc>
<doc id="1220446" url="https://pl.wikipedia.org/wiki?curid=1220446" title="Cziatura">
Cziatura

Cziatura () – miasto w regionie Imeretia w Gruzji. Według danych szacunkowych na 2014 liczyło 12 803 mieszkańców. Ośrodek przemysłowy, słynący m.in. z wydobycia rud manganu.
Geografia i historia.
Miasto położone jest w głębi kraju, w górskiej dolinie na brzegach Kwirili.
W 1879 gruziński poeta Akaki Cereteli badał ten rejon w poszukiwaniu rud manganu i żelaza, których złoża udało mu się odkryć. W wyniku dalszych intensywnych badań odkryto kilka pokładów tlenku, nadtlenku i węglanu manganu nadających się do komercyjnej eksploatacji, o grubości wahającej się od 0,2 do 16 metrów. Zarządzaniem i eksploatacją bogatych złóż zajęła się, powołana przez państwo, spółka "JSC Chiaturmanganese". Ocenia się, że ilość wszystkich rynkowych kategorii rud manganu wynosi 239 mln ton, a w ich skład wchodzą rudy tlenkowe (41,6%), rudy węglanowe (39%) i rudy nadtlenkowe (19%). W celu przewozu rud manganu do stalowni w Zestaponi, spółka wybudowała linię kolejową, obsługiwaną przez Koleje Gruzińskie, która obecnie jest już w całości zelektryfikowana. Produkcja manganu wzrosła w 1905 r. do 60% światowego zapotrzebowania.
W Cziaturze znajduje się Teatr Narodowy im. Ceretelego, 10 szkół, wydział Politechniki Gruzińskiej oraz katedra Mgwimewi pochodząca z X–XI wieku. W okresie rewolucji 1905 Cziatura była jedyną twierdzą bolszewików w zdecydowanie mienszewickiej Gruzji. 3700 górników pracowało 18 godzin dziennie, spało w kopalniach i zawsze było pokrytych sadzą. Nie mieli nawet łaźni. Stalin przekonał ich do poparcia bolszewików w czasie debaty z mienszewikami. Bardziej spodobało się im jego krótkie, piętnastominutowe wystąpienie od długich przemówień jego rywali. Nazywali go „sierżantem Kobą”. Założył drukarnię i „czerwone oddziały bojowe”. Na czele uzbrojonych górników postawił Wano Kasaszwilego. Właściciele kopalń popierali go, ponieważ dawał im ochronę przed złodziejami, ale niszczył kopalnie, których właściciele odmówili mu opłacania haraczu.
W 1906 pociąg ze złotem wiozący wynagrodzenie dla górników został napadnięty przez oddział Koty Canicadzego, zajmujący się wywłaszczeniami. Walka trwała 2 godziny, zabito żandarma i żołnierza oraz zrabowano 21 tys. rubli. Górnicy przeprowadzili w czerwcu i lipcu, zakończony sukcesem, 55 dniowy strajk. Żądali ośmiogodzinnego dnia pracy, wyższych płac i skasowania nocnej zmiany. Policja zezwoliła Socjaldemokratycznej Partii Robotniczej Rosji na prowadzenie strajku pod warunkiem braku żądań politycznych. Górnicy byli wspomagani przez strajki solidarnościowe w Batumi i Poti.
Cziatura jest siedzibą arcybiskupa Cziatury.
System kolejek linowych.
Ze względu na strome doliny rzeki w 1954 zbudowany został w mieście system kolejek linowych, który miał ułatwić transport pracowników tutejszej kopalni. System funkcjonował , pomimo złego stanu technicznego. 
Współpraca międzynarodowa.
Miasta i gminy partnerskie

</doc>
<doc id="1220448" url="https://pl.wikipedia.org/wiki?curid=1220448" title="Cape Winelands">
Cape Winelands

Cape Winelands - region produkcji wina w okolicach miasta Stellenbosch w Prowincji Przylądkowej Zachodniej w Południowej Afryce.
Jest to najstarszy obszar uprawy winorośli w tym kraju - pierwsze plantacje założył tu Jan van Riebeeck, jednak poważną produkcję rozpoczęto tu dopiero po przybyciu Simona van der Stela w 1679 roku oraz francuskich hugenotów w latach 1688-1690 (ci ostatni osiedlali się zwłaszcza w rejonie miasta Franschhoek).
W 2007 roku region winiarski Cape Winelands został wpisany na listę rezerwatów biosfery UNESCO.

</doc>
<doc id="1220449" url="https://pl.wikipedia.org/wiki?curid=1220449" title="Ostatni Grosz (województwo wielkopolskie)">
Ostatni Grosz (województwo wielkopolskie)

Ostatni Grosz (niem. "Letzte Groschen") – osada w Polsce położona w województwie wielkopolskim, w powiecie krotoszyńskim, w gminie Zduny.
Miejscowość wchodzi w skład sołectwa Baszków.
W okresie Wielkiego Księstwa Poznańskiego (1815-1848) miejscowość wzmiankowana jako "karczma Ostatni Grosz" należała do wsi mniejszych w ówczesnym pruskim powiecie Krotoszyn w rejencji poznańskiej. Karczma Ostatni Grosz należała do okręgu kobylińskiego tego powiatu i stanowiła część majątku Konarzewo, którego właścicielem była wówczas Tekla Morawska. Według spisu urzędowego z 1837 roku wieś liczyła 20 mieszkańców, którzy zamieszkiwali dwa dymy (domostwa).
W latach 1975 - 1998 miejscowość administracyjnie należała do województwa kaliskiego.
Na zachód od osady znajduje się staw Węgielnik.

</doc>
<doc id="1220450" url="https://pl.wikipedia.org/wiki?curid=1220450" title="Semulacja">
Semulacja

Semulacja (ang. "Semulation") – jest to stosowany w informatyce neologizm, utworzony ze słów symulacja i emulacja, oznaczający proces kontrolowania emulacji przez symulator.

</doc>
<doc id="1220452" url="https://pl.wikipedia.org/wiki?curid=1220452" title="Taśma szkocka">
Taśma szkocka



</doc>
<doc id="1220457" url="https://pl.wikipedia.org/wiki?curid=1220457" title="Sagaredżo">
Sagaredżo

Sagaredżo (gruz. საგარეჯო) – miasto w regionie Kachetia w Gruzji. Według danych szacunkowych na rok 2014 liczyło 10 871 mieszkańców. Ośrodek przemysłowy.

</doc>
<doc id="1220459" url="https://pl.wikipedia.org/wiki?curid=1220459" title="Odilon Redon">
Odilon Redon

Odilon Redon (ur. 22 kwietnia 1840 w Bordeaux, zm. 6 lipca 1916 w Paryżu) – francuski malarz i grafik symbolista.
Życie i twórczość.
Rysować zaczął w dzieciństwie, studiował w École des Beaux-Arts u Jeana-Léona Gérôme. Po powrocie do Bordeaux zajął się rzeźbą, litografią i akwafortą. Wziął udział w wojnie francusko-pruskiej, pod koniec wojny osiadł w Paryżu i zajmował się litografią i rysunkiem węglem. W 1879 opublikował pierwszy album litografii ("Dans le Rêve"). W latach 90. XIX w. zainteresował się kolorem i zaczął używać pasteli i farb olejnych, wystawiał prace z nabistami u Paula Durand-Ruela. Malował portrety i barwne pastele, w których przedstawiał kwiaty i tematy mitologiczne. W 1903 r. został kawalerem Legii Honorowej, jego popularność wzrosła po wydaniu w 1913 r. katalogu litografii i akwafort.
Redon jest uważany za prekursora surrealizmu, szczególnie jego wczesne prace, wykonane węglem i przedstawiające koszmary i marzenia senne. Całe życie żył w odosobnieniu, popularność zdobył dopiero po ukazaniu się w 1884 głośniej powieści Jorisa Karla Huysmansa "À rebours" ("Na wspak"). Bohater powieści, diuk Jan des Esseintes, kolekcjonował rysunki Redona, którego od tej pory zaczęto kojarzyć z dekadentyzmem.

</doc>
<doc id="1220460" url="https://pl.wikipedia.org/wiki?curid=1220460" title="Trzaski (województwo wielkopolskie)">
Trzaski (województwo wielkopolskie)

Trzaski – osada w Polsce położony w województwie wielkopolskim, w powiecie krotoszyńskim, w gminie Zduny. Miejscowość wchodzi w skład sołectwa Baszków.
W okresie Wielkiego Księstwa Poznańskiego (1815-1848) miejscowość wzmiankowana jako "folwark Trzaska" należała do wsi mniejszych w ówczesnym pruskim powiecie Krotoszyn w rejencji poznańskiej. Folwark Trzaska należał do okręgu kobylińskiego tego powiatu i stanowił część majątku Baszkowo, którego właścicielem był wówczas Aleksander Mielżyński. Według spisu urzędowego z 1837 roku wieś liczyła 42 mieszkańców, którzy zamieszkiwali dwa dymy (domostwa).
W latach 1975 - 1998 miejscowość administracyjnie należała do województwa kaliskiego.
Katoliccy mieszkańcy Trzasków należą do Parafii p.w. Świętej Trójcy w Lutogniewie.
Zobacz też: Trzaski

</doc>
<doc id="1220461" url="https://pl.wikipedia.org/wiki?curid=1220461" title="Scotch">
Scotch



</doc>
<doc id="1220463" url="https://pl.wikipedia.org/wiki?curid=1220463" title="Ryszard Kraszewski">
Ryszard Kraszewski

Ryszard Kraszewski (ur. 11 lipca 1937 w Święcku Wielkim, zm. 13 stycznia 2012 tamże) – polski polityk, rolnik, poseł na Sejm X kadencji.
Życiorys.
Syn Józefa i Czesławy. W 1954 ukończył liceum ogólnokształcące. Z przyczyn rodzinnych przerwał studia wyższe na Politechnice Warszawskiej, następnie dwa lata pracował jako nauczyciel w wiejskiej szkole podstawowej. Wraz z rodziną prowadził 42-hektarowe gospodarstwo rolne. W okresie 1981–1984 studiował zaocznie na Wydziale Urządzeń Rolnych Politechniki Białostockiej. W 1980 wstąpił do Niezależnego Samorządnego Związku Zawodowego „Solidarność”, był delegatem na I Krajowy Zjazd „Solidarności”. Pełnił funkcję wiceprzewodniczącego zarządu gminnego oraz członka założycielskiej rady wojewódzkiej NSZZ „S”. Był członkiem rady nadzorczej Gminnej Spółdzielni „Samopomoc Chłopska” w Wysokiem Mazowieckiem.
W 1989 został posłem na Sejm X kadencji z okręgu łomżyńskiego z ramienia Komitetu Obywatelskiego. W Sejmie należał do Obywatelskiego Klubu Parlamentarnego, a w jego ramach do Koła Chrześcijańskich Demokratów.
Działał później w Polskim Stronnictwie Ludowym – Porozumieniu Ludowym, Partii Chrześcijańskich Demokratów, Porozumieniu Polskich Chrześcijańskich Demokratów i Stronnictwie Konserwatywno-Ludowym-Ruch Nowej Polski. Do 2002 zasiadał w radzie gminy Wysokie Mazowieckie. Bez powodzenia kandydował do Sejmu 2001 z listy Akcji Wyborczej Solidarność Prawicy (jako kandydat PPChD) i w 2005 z listy Ruchu Patriotycznego (jako kandydat partii Przymierze dla Polski), a także do rady powiatu wysokomazowieckiego z ramienia Prawa i Sprawiedliwości w 2006. W 2011 był kandydatem do Sejmu z listy Polskiej Partii Pracy – Sierpień 80.
Został pochowany 17 stycznia 2012 w Dąbrowie Wielkiej.

</doc>
<doc id="1220466" url="https://pl.wikipedia.org/wiki?curid=1220466" title="Rochy (osada)">
Rochy (osada)

Rochy – osada w Polsce położony w województwie wielkopolskim, w powiecie krotoszyńskim, w gminie Zduny. Miejscowość wchodzi w skład sołectwa Bestwin.
W okresie Wielkiego Księstwa Poznańskiego (1815-1848) miejscowość należała do wsi większych w ówczesnym pruskim powiecie Krotoszyn w rejencji poznańskiej. Rochy należały do okręgu kobylińskiego tego powiatu i stanowiły część majątku Baszkowo, którego właścicielem był wówczas Aleksander Mielżyński. Według spisu urzędowego z 1837 roku wieś liczyła 136 mieszkańców, którzy zamieszkiwali 10 dymów (domostw).
W okresie międzywojennym w miejscowości stacjonowała placówka Straży Granicznej I linii „Rochy”.
W latach 1975–1998 miejscowość administracyjnie należała do województwa kaliskiego.

</doc>
<doc id="1220467" url="https://pl.wikipedia.org/wiki?curid=1220467" title="Gali">
Gali

Gali (abch./ros. Гал, Gal, gruz. გალი, Gali) – miasto w Abchazji, stolica rejonu Gal. Ośrodek przemysłowy.
Klimat.
W mieście panuje klimat ciepły umiarkowany. Opady deszczu są znaczące, występują nawet podczas suchych miesięcy. Klimat w mieście został sklasyfikowany jako Cfa zgodnie z systemem Köppena-Geigera. W mieście średnia roczna temperatura wynosi 14,2 °C, zaś średnioroczne opady to 1705 mm. Najsuchszym miesiącem jest maj z opadami na poziomie 90 mm, zaś największe opady występują w sierpniu, ze średnią 173 mm. Różnica w opadach pomiędzy najsuchszym a najbardziej mokrym miesiącem wynosi 83 mm. Najcieplejszym miesiącem w roku jest sierpień ze średnią temperaturą 23,4 °C, z kolei najzimniejszym miesiącem jest styczeń ze średnią temperaturą 5 °C. Wahania roczne temperatur wynoszą 18,4 °C.

</doc>
<doc id="1220469" url="https://pl.wikipedia.org/wiki?curid=1220469" title="Crotophaga ani">
Crotophaga ani



</doc>
<doc id="1220472" url="https://pl.wikipedia.org/wiki?curid=1220472" title="Up!">
Up!

Up! – czwarty studyjny album kanadyjskiej piosenkarki pop Shani Twain. Wydany został 5 lat od jej ostatniego studyjnego albumu Come on Over, w listopadzie 2002. Płytę wydano na trzech różnych dyskach: z muzyką country ("Zielona" płyta), pop ("Czerwona" płyta) oraz międzynarodowy ("Niebieski" dysk).
W Stanach Zjednoczonych płyta uzyskała status pięciokrotnej platyny, sprzedając się w nakładzie ponad 5,5 mln sztuk, do 2007 album znalazł około 12 mln nabywców.
Płyta uzyskała status diamentowej w Kanadzie po miesiącu od wydania. W Polsce nagrania uzyskały certyfikat złotej płyty.
Lista utworów.
Red Disk - Pop Mix na wydaniu International i North American
Lista Utworów
Green Disk - Country Mix na wydaniu North American
Lista Utworów
Blue Disk - World Mix na wydaniu International
Lista Utworów

</doc>
<doc id="1220476" url="https://pl.wikipedia.org/wiki?curid=1220476" title="Gardabani">
Gardabani

Gardabani (gruz. გარდაბანი) – miasto w Gruzji, 39 km na południowy wschód od Tbilisi. W mieście znajduje się kolejowe przejście graniczne z Azerbejdżanem. Według danych szacunkowych na rok 2014 liczyło 15 100 mieszkańców. Zamieszkane w 70% przez Azerów. Ośrodek przemysłowy.

</doc>
<doc id="1220478" url="https://pl.wikipedia.org/wiki?curid=1220478" title="Morges (gmina)">
Morges (gmina)

Morges – miasto i gmina w Szwajcarii, w kantonie Vaud, położona na brzegu Jeziora Genewskiego.
Historia.
Morges jest jednym z czterech miast dawnego Pays de Vaud. Potwierdzony na pieczęciach zachowanych od 1530 r. herb miasta nawiązuje do herbu Domu Sabaudzkiego, którego członek, Ludwik I, pan regionu Vaud z ramienia swego brata, hrabiego Sabaudii Amadeusza V, wybudował w Morges w latach 1286–1287 zamek. Dwa faliste pasy poprzeczne w polu herbowym symbolizują dwie rzeczki, które ograniczały miasto od wschodu (La Venoge) i od zachodu (l’Aubonne).
Zamek w Morges, a następnie przylegające do niego miasteczko powstały jako uzupełnienie fotyfikacji w Moudon i La Tour-de-Peilz, w celu powstrzymania ekspansji biskupów z Lozanny. Zamek był siedzibą lokalnych władz, a od 1530 r. – baliwów berneńskich.
W latach 1691–1696 powstał tutejszy port. Zbudowany według planów barona Duquesne d’Aubonne, był do połowy XIX w. ruchliwym ośrodkiem wymiany handlowej między kantonem Vaud a Genewą.
W 1936 w miasteczku powołany został tzw. Front Morges – polityczne porozumienie działaczy polskich stronnictw centrowych, zawiązane z inicjatywy Ignacego J. Paderewskiego i gen. Władysława Sikorskiego, skierowane przeciw sanacji.
Demografia.
Historyczna liczba mieszkańców gminy jest zaprezentowana na poniższym wykresie:

</doc>
<doc id="1220480" url="https://pl.wikipedia.org/wiki?curid=1220480" title="Redukcja Wolffa-Kiżnera">
Redukcja Wolffa-Kiżnera

Redukcja Wolffa–Kiżnera – reakcja redukcji ketonów lub aldehydów hydrazyną w środowisku zasadowym, w wyniku której powstają odpowiednie alkany. Produktami ubocznymi reakcji są azot i woda. Nazwa pochodzi od jej odkrywców, Rosjanina Nikołaja Kiżnera (Николай Матвеевич Кижнер, 1867–1935) i Niemca Ludwiga Wolffa (1857–1919).
W reakcji pierwotnie stosowano hydrazynę z etanolanem sodu, przeprowadzając ją w zamkniętym naczyniu w temperaturze 200 °C, jednak inne zasady okazały się równie skuteczne. Zwykle jako rozpuszczalnik stosuje się glikol etylenowy.
Opublikowano wiele prac przeglądowych.
Mechanizm.
W pierwszym etapie hydrazyna reaguje z grupą karbonylową tworząc hydrazon, który pod wpływem zasady ulega dwukrotnej deprotonacji. Powstała niestabilna struktura szybko rozpada się na gazowy azot oraz karboanion, reagujący z cząsteczką wody, odtwarzając w ten sposób zasadę i jako ostateczny produkt otrzymywany jest alkan.
Modyfikacja Huanga-Minlona.
Chiński chemik Huang-Minlon dokonał modyfikacji redukcji Wolffa-Kiżnera, dzięki której reakcję tę można przeprowadzić w jednym naczyniu (tzw. "one-pot reaction"). Związek zawierający grupę karbonylową ogrzewał z wodorotlenkiem potasu jako zasadą, hydrazyną oraz glikolem etylenowym jako rozpuszczalnikiem.

</doc>
<doc id="1220483" url="https://pl.wikipedia.org/wiki?curid=1220483" title="Most Mehmeda Paszy Sokolovića">
Most Mehmeda Paszy Sokolovića



</doc>
<doc id="1220484" url="https://pl.wikipedia.org/wiki?curid=1220484" title="Maikel Aerts">
Maikel Aerts

Maikel Aerts (ur. 26 czerwca 1976 w Eindhoven) – piłkarz holenderski grający na pozycji bramkarza.
Kariera.
Zawodową karierę zaczynał w FC Den Bosch. W latach 1994–2001 rozegrał 109 meczów w barwach Den Bosch. Następnie przeszedł do belgijskiego Germinalu Beerschot, gdzie jednak był tylko rezerwowym i rozegrał 9 spotkań. W 2002 przeszedł do RBC Roosendaal. Tam do 2005 roku rozegrał 71 spotkań i przeszedł do Feyenoordu.
W drużynie Erwina Koemana był rezerwowym i nie rozegrał jedynie 8 spotkań. Następnie występował w Willem II Tilburg, a w 2010 roku przeszedł do Herthy, gdzie w 2012 roku zakończył karierę.
W Eredivisie rozegrał 202 spotkania.

</doc>
<doc id="1220496" url="https://pl.wikipedia.org/wiki?curid=1220496" title="Wiszegrad (miasto)">
Wiszegrad (miasto)



</doc>
<doc id="1220502" url="https://pl.wikipedia.org/wiki?curid=1220502" title="Tskaltubo">
Tskaltubo



</doc>
<doc id="1220503" url="https://pl.wikipedia.org/wiki?curid=1220503" title="Wyszehrad (Węgry)">
Wyszehrad (Węgry)



</doc>
<doc id="1220505" url="https://pl.wikipedia.org/wiki?curid=1220505" title="Gulripszi">
Gulripszi

Gulripszi (abch. Гәылрыҧшь Głylrypsz, gruz. გულრიფში Gulripszi) – osiedle typu miejskiego w Abchazji, stolica rejonu Głylrypsz. Ośrodek przemysłowy.

</doc>
<doc id="1220507" url="https://pl.wikipedia.org/wiki?curid=1220507" title="Matthew Marsden">
Matthew Marsden

Matthew Marsden (ur. 3 marca 1973 roku w West Bromwich, w hrabstwie West Midlands) – brytyjski aktor i piosenkarz.
Życiorys.
Kiedy miał dziesięć lat, jego ojciec opuścił rodzinę. Wychowywany przez matkę Ann, dorastał wraz ze starszą siostrą Leanne w Walsall. Był pupilem w szkole średniej Dartmouth High School w Great Barr, w Birmingham. Po ukończeniu szkoły rozpoczął karierę piłkarza w drużynie West Bromwich Albion. Ostatecznie studiował muzykę i dramat na Middlesex University w Londynie, zdobywając tytuł magistera sztuki. Występował w londyńskim National Youth Theatre. Dorabiał w markecie w Birmingham oraz jako model dla londyńskiej agencji reklamował dezodorant "Impulse".
Zadebiutował na kinowym ekranie w dramacie kryminalnym "Młodzi Amerykanie" ("The Young Americans", 1993) u boku Harveya Keitela i Thandie Newton, Viggo Mortensena. W 1995 roku podczas uroczystej gali rozdania nagród muzycznych BRIT Awards miał okazję spotkać się z Madonną. Pojawił się w operze mydlanej "Emmerdale" ("Emmerdale Farm", 1995) jako snobistyczny Daniel Weir, kochanek Lindy Glover. Następnie zagrał postać surfera Philipa Kennedy’ego w Jersey w serialu ITV "Wyspa" ("Island", 1996) i francuskiej komedii "Siostrzyczki" ("Les Soeurs Soleil", 1996) z udziałem Thierry’ego Lhermitte. Za kreację mechanika Chrisa Collinsa w operze mydlanej "Coronation Street" (1997–98) odebrał nagrodę National Television.
W lipcu 1998 ukazał się jego debiutancki singel "The Hearts Lone Desire", który trafił na trzynaste miejsce listy najlepiej sprzedających się singli. Kolejny singel "She's Gone" (cover klasycznego soulowego przeboju Hall &amp; Oates z 1974 roku) nagrał z Destiny’s Child. Powrócił przed kamery w dramacie kryminalnym Johna Irvina "Mgnienie" ("Shiner", 2000) u boku Michaela Caine, dramacie sensacyjno-wojennym Ridleya Scotta "Helikopter w ogniu" ("Black Hawk Down", 2001) z Joshem Hartnettem, Ewanem McGregorem i Samem Shepardem, miniserialu "Helena Trojańska" ("Helen of Troy", 2003) w roli Parysa u boku Sienny Guillory, Johna Rhysa-Daviesa, Rufusa Sewella i Maryam d’Abo oraz thrillerze Sylvestra Stallone "Rambo" (2008).
Życie prywatne.
Ze związku z Rachel John ma syna Connora (ur. 1998). Spotykał się z modelką Carly Carter, Heavenli Abdi z brytyjskiej grupy Honeyz (1999), piosenkarką Dannii Minogue i modelką Nadine Gordon. Żonaty z Nadine Micallef, z którą ma dwoje dzieci, zamieszkali w Los Angeles.
Dyskografia.
Albumy.
01) The Hearts Lone Desire
02) Say Who
03) Walk My Way
04) She's Gone
05) Fragile Heart
06) Talk To Me
07) Didn't We Say
08) I Still Live For You
09) Love's In Need Of Love Today
10) Be My Baby Tonight
11) The Writings On The Wall
12) Lost For Words

</doc>
<doc id="1220508" url="https://pl.wikipedia.org/wiki?curid=1220508" title="Achaltsiche">
Achaltsiche



</doc>
<doc id="1220511" url="https://pl.wikipedia.org/wiki?curid=1220511" title="Adolph Franz Friedrich Ludwig Knigge">
Adolph Franz Friedrich Ludwig Knigge

baron (niem: "Freiherr") Adolph Franz Friedrich Ludwig Knigge (ur. 16 października 1752 w Bredenbeck niedaleko Hanoweru, zm. 6 maja 1796 w Bremie) – niemiecki pisarz i człowiek epoki Oświecenia. Znany głównie dzięki książce: "Über den Umgang mit Menschen" ("O obchodzeniu się z ludźmi"). Jego nazwisko jest dziś w Niemczech synonimem reguł savoir-vivre'u. „Knigge” znaczy tam „podręcznik dobrego zachowania”. Komponował też utwory muzyczne.
Życiorys.
Pochodzenie, młodość i wykształcenie.
Knigge pochodził z bardzo starej rodziny baronów nieużywających przedrostka „von”. W Bredenbeck w 1338 rycerz Hermann von Knigge otrzymał zamek (który spłonął w 1550, lecz szybko został odbudowany). Adolf Knigge dorastał w Bredenbeck. Matka zmarła gdy miał lat 11, ojciec, gdy miał 14. Odziedziczył po nich 130 000 talarów długu. Wierzyciele dali mu jednak 500 talarów pensji rocznie. W wieku 14 lat wyruszył do Elektoratu Hanoweru studiować prawo. Studiował w latach 1769–1772 prawo i kameralizm w Getyndze.
Zawód.
W 1771 landgraf państwa Hesja-Kassel Fryderyk II uczynił go paziem ("Hofjunker") i asesorem Kamery Wojny i Domen ("Kriegs- und Domänenkammer") w Kassel. Szybko jednak stracił tę pracę, ponieważ „uczynił ją niemożliwą przez liczne niedopatrzenia urzędnicze” (... „"durch amtliche und gesellige Misshelligkeiten unmöglich machte"”). W 1773 żona landgrafa Maria Hanowerska zaaranżowała jego ślub z Henriette von Baumbach – damą dworu. Adolph Knigge w 1774 wyprowadził się z nią i z urodzoną wtedy córką Philippine Auguste do dóbr Baumbach w Nentershausen (Hesja).
W 1776 książę Carl August von Sachsen-Weimar uczynił zeń swego dworzanina. Służba była jednak ciężka dla lubiącego swobodę Kniggego. W swej napisanej w roku 1785 powieści satyrycznej "Geschichte Peter Clausens" opisał gorsze strony życia dworzanina.
Od 1780 Knigge miał mieszkania we Frankfurcie nad Menem. Nawiązał tam współpracę z masonami. W 1783 przeprowadził się znów do Heidelbergu, a potem znów do Hanoweru by zadbać o swe dobra. Od 1790 do śmierci mieszkał w Bremie, gdzie z powodu biedy zaciągnął się na służbę brytyjsko-hanowerską jako oberhauptmann (kapitan, urzędnik administracji). Od 1795 kamica żółciowa trzymała go w łóżku. Zmarł w 1796. Jego posiadłość do dziś znajduje się w posiadaniu rodu.
Masoneria.
Knigge należał od 1773 do loży "Zum gekrönten Löwen" (pod koronowanym lwem). W Hanau został członkiem loży "Wilhelmine Caroline". Jako "Eques a cygno" korespondował z wielkim mistrzem i z szefem różokrzyżowców. Wiele podróżował służąc organizacji. Odwiedził Brunszwik, Wolfenbüttel i Wilhelmsbad. Jako "Philo" przystąpił do Iluminatów Adama Weishaupta.
Knigge miał rozbudować sieć loży iluminackiej na północy Niemiec. Udało mu się zwerbować ok. 500 członków, głównie szlachciców i intelektualistów. Należeli do nich: Johann Christoph Bode i Johann Wolfgang Goethe. Niewdzięczny Adam Weishaupt zwolnił Kniggego w 1784, ten zaś rozpoczął współformowanie klubu "Eklektisches Bund". W 1795 wydał „Manifest eines Patriotischen Bundes”. Gdy wybuchła rewolucja francuska, patrzono z podejrzeniem na jego działania. Uchodził za skrajnego demokratę i jakobina. W 1796 wiedeńska Geheimpolizei wysłała doń sfałszowany list (podpisując go nazwiskiem „Aloys Blumauer”, jak nazywał się pewien eksrewolucjonista. Wiedeńska tajna policja miała nadzieję, że powstrzyma go to od wspierania sprawy rewolucji.
Podręcznik dobrego wychowania.
W 1788 powstało najsłynniejsze jego dzieło "Über den Umgang mit Menschen" (dziś często zwane po prostu „Knigge”). Było to coś więcej niż podręcznik dobrego wychowania. zawierało studium ludzkich charakterów i zalecało branie pod uwagę różnic, takich jak wykształcenie, charakter i wiek przy „obchodzeniu się z ludźmi”, wobec czego była pracą niemal socjologiczną.
Jego potomek baron Moritz Knigge wydał w 2004 unowocześnioną wersję dzieła przodka: "Spielregeln. Wie wir miteinander umgehen sollten".

</doc>
<doc id="1220513" url="https://pl.wikipedia.org/wiki?curid=1220513" title="Choni">
Choni

Choni (), w czasach ZSRR Cułukidze – miasto w Gruzji. Według danych szacunkowych na rok 2014 liczy 8987 mieszkańców. Ośrodek przemysłowy.

</doc>
<doc id="1220514" url="https://pl.wikipedia.org/wiki?curid=1220514" title="Ochamchira">
Ochamchira



</doc>
<doc id="1220516" url="https://pl.wikipedia.org/wiki?curid=1220516" title="Surami">
Surami

 
Surami (gruz. სურამი) – osiedle typu miejskiego w środkowej Gruzji, w regionie Kartlii Wewnętrznej. Według danych szacunkowych na rok 2014 liczyło 7 492 mieszkańców. Uzdrowisko i ośrodek wypoczynkowy. Miejsce śmierci znanej poetki Łesi Ukrainki.

</doc>
<doc id="1220518" url="https://pl.wikipedia.org/wiki?curid=1220518" title="Gregory van der Wiel">
Gregory van der Wiel

Gregory van der Wiel (wym. ; ur. 3 lutego 1988 w Amsterdamie) – były holenderski piłkarz występujący na pozycji obrońcy. W swojej karierze grał w takich klubach jak Paris Saint-Germain czy Cagliari Calcio. Karierę zakończył 1 lipca 2019 roku jako zawodnik Toronto FC
Kariera klubowa.
Jako junior van der Wiel występował w RKSV DG, Ajaksie i HFC Haarlem.
Van der Wiel w Eredivisie zadebiutował 11 marca 2007 w wygranym 4:1 meczu z FC Twente, a do końca sezonu 2006/2007 rozegrał jeszcze trzy mecze. Przed rozpoczęciem rozgrywek Eredivisie w sezonie 2007/2008, 11 sierpnia 2007 van der Wiel razem z Ajaksem pokonując 1:0 PSV Eindhoven wywalczył Superpuchar Holandii. W sezonie 2007/2008 rozegrał sześć ligowych meczów.
17 grudnia 2008 van der Wiel zdobył bramkę samobójczą w meczu Pucharu UEFA ze Slavią Praga, który zakończył się remisem 2:2.
3 września 2012 roku, Gregory podpisał kontrakt z Paris Saint-Germain.
Kariera reprezentacyjna.
11 lutego 2009 roku zmieniając Johna Heitingę w spotkaniu przeciwko Tunezji van der Wiel zadebiutował w reprezentacji Holandii.

</doc>
<doc id="1220522" url="https://pl.wikipedia.org/wiki?curid=1220522" title="Mystic Pizza">
Mystic Pizza

Mystic Pizza – amerykański film z 1988 roku w reżyserii Donalda Petrie’ego. W rolach głównych wystąpiły Annabeth Gish, Julia Roberts i Lili Taylor.
Fabuła.
Film opowiada o dojrzewaniu Kat, Daisy i Jojo - dwóch sióstr i ich przyjaciółki, przez pryzmat ich życia miłosnego. Cała trójka pracuje jako kelnerki w Mystic Pizza w Mystic w stanie Connecticut – miasteczku rybackim z dużą populacją pochodzenia portugalskiego.

</doc>
<doc id="1220532" url="https://pl.wikipedia.org/wiki?curid=1220532" title="Autostrada A10 (Włochy)">
Autostrada A10 (Włochy)

Autostrada A10 (Autostrada Kwiatów) (wł. "Autostrada dei Fiori" lub "AutoFiori") – płatna autostrada w północnych Włoszech (Liguria) długości 158,1 km, biegnąca wzdłuż wybrzeża Morza Liguryjskiego, od Genui, przez okolice Savony, Imperii i San Remo do granicy francusko-włoskiej nieopodal Ventimiglii. 
Trasy europejskie.
A10 znajduje się w ciągu trzech tras europejskich: E80 (cały odcinek drogi), E25 (11-kilometrowy fragment na wysokości Genui) oraz E74 (6-kilometrowy odcinek przygraniczny). Do momentu reformy sieci numeracji arterii europejskich w latach 80. stanowiła na całej długości fragment przebiegu arterii E1 oraz E21 na odcinku A6 – Genua.
Historia i opis.
Pierwszy fragment autostrady A10 (Genua – Savona) został oddany do ruchu 5 września 1967 (jego zarządcą jest największy operator włoskich autostrad spółka Autostrade per l’Italia), zaś drugi (z Savony do Ventimiglii) – 6 listopada 1971 (zarządza nim spółka Autostrada dei Fiori). Obydwa odcinki były już kilkukrotnie remontowane.
Biegnąca zboczami Alp Nadmorskich arteria posiada szereg obiektów inżynieryjnych: 67 tuneli i 90 wiaduktów. Na odcinku od Genui do Albisoli zlikwidowano obydwa pasy awaryjne, tworząc zamiast nich po trzecim pasie ruchu na każdej z jezdni, zawężając przez to ich szerokość poniżej ustawowych 3,75 m (dlatego obowiązują na nim miejscowe ograniczenia prędkości do 80 km/h).
Na autostradzie wybudowano 22 węzły drogowe oraz 8 miejsc obsługi podróżnych. Przejazd jest płatny (w tzw. „systemie zamkniętym”) i należy do najwyższych we Włoszech.
14 sierpnia 2018 doszło do zawalenia się 100-metrowego odcinku wiaduktu Ponte Morandi, które spowodowało śmierć 43 osób.
5 sierpnia 2020 roku oddano nowy wiadukt na miejsce starego.

</doc>
<doc id="1220539" url="https://pl.wikipedia.org/wiki?curid=1220539" title="Varsham">
Varsham

Varsham (Telugu: వర్షం, Deszcz) to tollywoodzki film wyprodukowany przez M.S. Raju a wyreżyserowany przez Sobhan. W filmie występują Prabhas, Trisha Krishnan i Gopichand. Muzykę do filmu skomponował Devi Sri Prasad. Film stał się wielkim hitem i został ponownie sfilmowany w języku tamilskim pod tytułem "Mazhai", a wystąpili w nim Jayam Ravi i Shriya Saran.
Fabuła.
Venkat (Prabhas) i Sailaja (Trisha Krishnan) to dwójka młodych ludzi, którzy po raz pierwszy spotykają się w pociągu. Obydwoje stoją przy drzwiach, a na zewnątrz leje. Dziewczyna jest wniebowzięta, cieszy się jak dziecko rozsiewając dookoła swój urok, który pada na młodzieńca. Zresztą i jej również chłopak przypada do gustu. I tak w deszczowej atmosferze rozpoczynają się ich przygody. Najpierw na malutkim dworcu, gdzie pociąg ma postój i młodzi mają okazję potańczyć na peronie w strugach ulewnego deszczu, a potem w najróżniejszych innych miejscach. To deszcz będzie im wyznaczał porę spotkań.
Jednak cukierkowo nie może być, bo to Tollywood, więc na drodze do szczęścia stanie Bhadranna (Gopichand) – lokalny mafiozo, który również podkochuje się w pięknej Sailajy i chce ją mieć dla siebie.
Muzyka.
Muzykę do filmu skomponował Devi Sri Prasad, autor muzyki do takich filmów jak "Arya", "Maayavi", "Nuvvostanante Nenoddantana", "Bunny", "Unnakum Ennakum", "Bommarillu", "Pournami", "Aata", czy "Jagadam". 

</doc>
<doc id="1220541" url="https://pl.wikipedia.org/wiki?curid=1220541" title="Gianni Zuiverloon">
Gianni Zuiverloon

Gianni Michel Eugène Zuiverloon (ur. 30 grudnia 1986 w Rotterdamie) – holenderski piłkarz grający na pozycji obrońcy. Od 2016 jest zawodnikiem Cultural Leonesa.
Kariera klubowa.
Karierę zaczynał w wieku sześciu lat, trenując w Feyenoordzie. Przez 11 lat grał w młodzieżowych drużynach zespołu z Rotterdamu. W końcu w sezonie 2004/05, ówczesny trener "Portowców" Ruud Gullit ściągnął go do pierwszego zespołu. Wówczas to zadebiutował w Eredivisie w meczu z Willem II Tilburg. Miało to miejsce 22 sierpnia 2004 roku. Łącznie rozegrał 10 spotkań w sezonie, nie strzelając żadnego gola. W następnym roku został wypożyczony do RKC Waalwijk, aby miał okazję do większej ilości występów. Wypożyczenie okazało się dobrą decyzją. Zuiverloon rozegrał 28 spotkań, zdobywając jedną bramkę. Jednak po powrocie do Rotterdamu zrezygnowano z niego, wobec czego Gianni podpisał trzyletni kontrakt z SC Heerenveen. W tym klubie grał do 2008 roku.
2 lipca 2008 Zuiverloon odszedł z Heerenveen i podpisał trzyletni kontrakt z angielskim West Bromwich Albion, beniaminkiem Premiership. Zespół ten zapłacił za niego 3,2 miliona funtów. W nowej drużynie zadebiutował 23 sierpnia w przegranym 1:2 ligowym spotkaniu z Evertonem. W debiutanckim sezonie wystąpił dotychczas w jeszcze dziewięciu pojedynkach. W 2010 roku był wypożyczony do Ipswich Town. W 2011 roku odszedł z Angielskiego klubu do RCD Mallorca. W 2012 roku został wypożyczony do Heerenveen. W 2013 roku przeszedł do ADO Den Haag, a w 2016 do Cultural y Deportiva Leonesa.
Kariera reprezentacyjna.
Gianni Zuiverloon jest regularnym zawodnikiem holenderskiej kadry U-21. Był wraz z nią na Młodzieżowych Mistrzostwach Europy U-21 w 2006 roku, na których zagrał w trzech spotkaniach. W 2007 roku, Foppe de Haan powołał go do składu "Jong Oranje" na Młodzieżowe Mistrzostwa Europy U-21, które odbywały się w jego ojczyźnie. Zuiverloon w roku 2008 został powołany również na Igrzyska Olimpijskie.

</doc>
<doc id="1220544" url="https://pl.wikipedia.org/wiki?curid=1220544" title="Blacha dachowa">
Blacha dachowa

Blacha dachowa - materiał budowlany, gdzie pokrycie dachowe wykonywane jest z blachy.
Podział blach ze względu na użyty materiał:
Podział blach ze względu na kształt blachy:

</doc>
<doc id="1220545" url="https://pl.wikipedia.org/wiki?curid=1220545" title="Borowsk">
Borowsk

Borowsk () – miasto w środkowej Rosji, w obwodzie kałuskim nad rzeką Protwą dopływem Oki. Pierwsza wzmianka w dokumentach z 1358 roku. Około 12 tys. mieszkańców (2005).

</doc>
<doc id="1220546" url="https://pl.wikipedia.org/wiki?curid=1220546" title="Prytanée National Militaire">
Prytanée National Militaire

Prytanée National Militaire – francuska szkoła średnia zarządzana przez siły zbrojne znajdująca się w mieście La Flèche i kontynuująca tradycje jezuickiego Collège Henri-IV.
Historia.
W XVI wieku Françoise, księżna Alençon, babka przyszłego Henryka IV wybudowała zamek La Flèche, gdzie zamieszkiwali w roku 1552 Antoni de Bourbon, król Nawarry i jego żona Jeanne d’Albret, przyszli rodzice króla Francji. W roku 1604 zamek został przez Henryka IV oddany jezuitom zamierzającym utworzyć w nim szkołę o nazwie „Collège Royal Henry-Le-Grand” z zamiarem „wyszukiwania i kształcenia najlepszych umysłów”.
Pierwsi jezuici z klasztoru w Pont-à-Mousson przybyli do La Flèche 2 stycznia 1604 roku. Uczyli gramatyki, retoryki, łaciny, klasycznej greki, hebrajskiego, filozofii, matematyki i teologii. Dokument fundacyjny został wystawiony w Fontainebleau w maju 1607 roku, kiedy to budynek przybrał swój obecny kształt.
Kartezjusz był jednym z pierwszych i jednym z najznakomitszych uczniów w pierwszym okresie istnienia szkoły (1607 - 1615); przedstawił ją na kartach swej książki Rozprawa o metodzie w zdaniu: "„Chodziłem do jednej z najsławniejszych szkół w Europie”". 
Z biegiem lat szkoła rozbudowywała się; jeszcze za życia Henryka IV zbudowano ogromny kościół, w którym spoczęły serca pary królewskiej - Henryka IV i jego małżonki Marii.
Około roku 1650 szkoła stała się wręcz międzynarodowym ośrodkiem nauczania, jako że "„Amerykanie, Hindusi, Tatarzy, Rosjanie, a nawet Chińczycy tam bywali”", jak pisał w roku 1803 historyk Marchant de Burbure. Ponad 1500 uczniów przebywało w La Fleche, studiując pod okiem 120 jezuitów. Przygotowywano ich tu do różnych życiowych funkcji: w Kościele (Kardynał Talleyrand), w zarządzaniu państwem (Séguier, Voisin itd), lub w armii (marszałek Guébriant).
Szkoła kadetów.
W 1764, a więc w dwa lata po likwidacji zakonu jezuitów, szkoła została przekształcona przez Ludwika XV i Choiseula w instytucję o charakterze ściśle militarnym, przeznaczoną do przygotowywania młodych kadetów do wstąpienia do École Militaire, pod nazwą „École de Cadets ou École Militaire préparatoire à l’École Militaire du Champ de Mars”. Stało się tak na skutek klęsk, jakie Francja poniosła w wojnie siedmioletniej. Szkoła przeznaczona była dla 250 studentów szlacheckiego pochodzenia, jak również dla synów oficerów rannych lub poległych w boju oraz synów kawalerów orderu św. Ludwika.
W roku 1776 hrabia de St.Germain nakazał zamknąć szkołę, ale została ona ponownie otwarta przez Ludwika XVI. Wśród absolwentów tego okresu wymienić należy generała Bertranda, który towarzyszył Napoleonowi na wyspie św. Heleny oraz dwóch braci Chappe, wynalazców telegrafu semaforowego.
Szkoła została ponownie zamknięta w roku 1793 w wyniku zmian jakie przyniosła Rewolucja Francuska. Przez jakiś czas budynki przechodziły z rąk do rąk, służąc także Armii Republiki.
Prytanée Militaire.
24 marca 1808 roku Napoleon przemianował szkołę na „Prytanée Militaire” w nawiązaniu do starogreckich prytanów. Gdy cesarz przeprowadził się wraz z dworem do Fontainebleau, przeniósł „École Spéciale Militaire de Fontainebleau” do Paryża, a „Prytanée de Saint-Cyr” do La Flèche. Od tamtego czasu szkoła przyjmowała różne nazwy, jak „École royale militaire” (1814-1830), Collège royal militaire (1831-1848), Collège national militaire (1848-1853), Prytanée impérial militaire (1853-1870), Prytanée militaire i Prytanée national militaire (po 1870).
W roku 1940, a więc podczas II wojny światowej, Prytanée została na kilka lat przeniesiona najpierw do Billom, następnie do Walence i Briançon.
Dzisiejsza Prytanée startuje z poziomu szkoły średniej i posiada w programie „Classes préparatoires”, przygotowujące do egzaminów wstępnych do elitarnych szkół francuskich (tzw. „Grandes Écoles”) jak np. École polytechnique, École Navale, École Spéciale Militaire de Saint-Cyr, École de l’Air oraz kilka cywilnych szkół wyższych o profilu ekonomicznym lub politechnicznym.
Uczniowie nazywają się sami „Brutionami”, w nawiązaniu do mieszkańców starożytnego Bruttium regionu w rzymskiej Italy, znanych z twardości i zamiłowania do walki.
Insygnia.
Stopnie otrzymywane przez uczniów są, nawet dzisiaj, w postaci stopni wojskowych, które jako insygnia - są naszywane na tradycyjne mundury („Uniforme de tradition”), zaczynając od „starszego sierżanta” (4 złote szewrony) dla prymusa klasy, „sierżanta” (3 złote szewrony), „plutonowego” (2 czerwone i 1 złoty szewron), i „kaprala” (2 czerwone szewrony). Zazwyczaj w każdym semestrze dziesięciu najlepszych uczniów w klasie otrzymuje takie insygnia.
Uczniowie noszą także barwne naszywki naramienne odmienne dla każdego rocznika, przypinane do używanych na co dzień drelichów („Uniforme de travail”), zaczynając od niebieskich w pierwszym roku szkoły, pomarańczowych w drugim, i zielonych w trzecim. Te naszywki mogą mieć także dodatkowe symbole, przeważnie dotyczące rodzaju sił zbrojnych, w jakich uczeń chciałby służyć w przyszłości.

</doc>
<doc id="1220549" url="https://pl.wikipedia.org/wiki?curid=1220549" title="AON">
AON



</doc>
<doc id="1220551" url="https://pl.wikipedia.org/wiki?curid=1220551" title="René Caillé">
René Caillé



</doc>
<doc id="1220553" url="https://pl.wikipedia.org/wiki?curid=1220553" title="Rene Caille">
Rene Caille



</doc>
<doc id="1220555" url="https://pl.wikipedia.org/wiki?curid=1220555" title="Półwysep Kalabryjski">
Półwysep Kalabryjski

Półwysep Kalabryjski (wł. "Penisola Calabrese") – półwysep we Włoszech w regionie Kalabria, w południowo-zachodniej części Półwyspu Apenińskiego, pomiędzy Morzem Tyrreńskim na zachodzie a Morzem Jońskim na wschodzie. Od Sycylii oddzielony jest Cieśniną Mesyńską. Ukształtowanie powierzchni górzyste, region aktywny sejsmicznie (trzęsienia ziemi), liczne sztuczne jeziora. Naturalną szatę roślinną półwyspu stanowią lasy (dąb ostrolistny i sosna alepska) i zarośla makii. W regionie uprawia się: drzewa cytrusowe, oliwki i figi, ma miejsce także hodowla bydła i owiec.

</doc>
<doc id="1220557" url="https://pl.wikipedia.org/wiki?curid=1220557" title="Cezary Kosikowski">
Cezary Kosikowski

Cezary Ryszard Kosikowski (ur. 11 lipca 1942 we Włodzimierzu Wołyńskim) – profesor zwyczajny doktor habilitowany. Specjalista w dziedzinie prawa finansowego, prawa gospodarczego publicznego.
Życiorys.
W 1965 ukończył studia prawnicze na Uniwersytecie Łódzkim. W tym samym roku rozpoczął pracę na UŁ, w Katedrze Prawa Finansowego. W 1970 otrzymał stopień doktora nauk prawnych na podstawie pracy "Powiązania prawno-finansowe przedsiębiorstw państwowych z budżetem państwa" napisanej pod kierunkiem Natalii Gajl, a w 1976 stopień doktora habilitowanego na podstawie pracy "Rola Ministra Finansów w zarządzaniu finansami w państwach socjalistycznych". W 1981 został kierownikiem Zakładu Prawa Zarządzania Gospodarką Narodową w Katedrze Prawa Finansowego i Prawa Zarządzania Gospodarką Narodową. w 1983 otrzymał tytuł profesora nadzwyczajnego, w 1988 tytuł profesora zwyczajnego. Od 1992 kierował nowo utworzoną Katedrą Prawa Gospodarczego Publicznego. W 1992 wydał pierwszy w Polsce podręcznik poświęcony prawu gospodarczemu publicznemu. Był także kierownikiem Katedry Prawa Finansów Publicznych w Europejskiej Wyższej Szkole Prawa i Administracji. Wykładał także na Wydziale Prawa Uniwersytetu w Białymstoku. Od 1995 pracował w Kancelarii Sejmu jako główny specjalista ds. legislacji.
W latach 1984–1998 i 2002–2006 był członkiem Rady Legislacyjnej, w tym w latach 1994–1998 jej wiceprzewodniczącym, w latach 2002–2006 przewodniczącym. Był członkiem Komitetu Nauk Prawnych Polskiej Akademii Nauk, członkiem Łódzkiego Towarzystwa Naukowego.
Jest zastępcą redaktora naczelnego miesięcznika "Państwo i Prawo".
W latach 1974–1987 był radnym Dzielnicowej Rady Narodowej Łódź-Śródmieście, należał do PZPR.
W 1996 został doktorem honoris causa Uniwersytetu Pavla Jozefa Šafárika w Koszycach. W 2003 został odznaczony Krzyżem Oficerskim Orderu Odrodzenia Polski. W 2016 otrzymał Medal Mikołaja Kopernika Związku Banków Polskich.

</doc>
<doc id="1220559" url="https://pl.wikipedia.org/wiki?curid=1220559" title="Owsica omszona">
Owsica omszona

Owsica omszona, owies omszony, owsik omszony ("Avenula pubescens" ) – gatunek rośliny z rodziny wiechlinowatych. Trawa występująca niemal w całej Europie oraz w Azji zachodniej i środkowej. W Polsce pospolita w całym kraju.
Ekologia.
Rośnie na wyjałowionych łąkach i pastwiskach, polanach, zrębach leśnych, czasem na stanowiskach ruderalnych. Najczęściej występuje na glinach piaszczystych i utworach pylastych lub glinach ciężkich i iłach. Preferuje stanowiska umiarkowanie naświetlone, umiarkowanie ciepłe warunki klimatyczne. Gleby świeże lub wilgotne, obojętne lub zasadowe, umiarkowanie ubogie (mezotroficzne).
W klasyfikacji zbiorowisk roślinnych gatunek charakterystyczny dla klasy (Cl.) "Molinio-Arrhenatheretea" – półnaturalnych i antropogenicznych darniowych zbiorowisk łąkowych i pastwiskowych. Na mezotroficznych i eutroficznych, niezabagnionych glebach mineralnych i organiczno-mineralnych lub na zmineralizowanych i podsuszonych murszach torfowisk niskich.
Zastosowanie.
Trawa o niskiej wartości pastewnej, daje ubogie plony małowartościowej paszy. Przez rolników traktowana jako chwast.
Regularne uprawianie ziemi, wycinanie i usuwanie z pola chwastów oraz kontrola materiału siewnego i nawozów organicznych.

</doc>
<doc id="1220560" url="https://pl.wikipedia.org/wiki?curid=1220560" title="Glen Rice">
Glen Rice

Glen Anthony Rice (ur. 28 maja 1967 we Flint) – amerykański koszykarz zawodowej ligi NBA, mistrz ligi z 2000 z drużyną Los Angeles Lakers. Był trzykrotnie wybierany do drużyny NBA All Stars, a w 1997 podczas Meczu Gwiazd zdobył tytuł MVP, zaś w 1995 zwyciężył w konkursie rzutów za 3 punkty.
Kariera w NBA.
W 1989, po zdobyciu tytułu mistrzowskiego NCAA z drużyną Michigan Wolverines, został wybrany w drafcie z numerem 4. przez Miami Heat. W swoim debiutanckim sezonie zdobywał średnio 13,6 punktów na mecz i został wybrany do drugiej piątki debiutantów. W Miami Heat występował do 1995, kiedy to, w zamian za Matta Gregiera i Alonzo Mourninga, dołączył do drużyny Charlotte Hornets. W 1999 przeszedł do Los Angeles Lakers i w następnym roku zdobył tu swój jedyny pierścień mistrzowski. Już w następnym roku przeniósł się jednak na krótko do New York Knicks, potem na dłużej do Houston Rockets, a karierę zakończył w 2004 w Los Angeles Clippers z powodu kłopotów z kolanem.
W trakcie sezonów 1989–2004 zdobywał średnio 18,3 punktów na mecz i 4,4 zbiórki w 1000 spotkaniach. Na zakończenie kariery miał 18 336 punktów. Zagrał w 55 meczach rundy play-off, zdobywając średnio 16,1 punktów i 4,5 zbiórki na spotkanie. Zajmuje 4. miejsce w klasyfikacji wszech czasów pod względem liczby punktów zdobytych z rzutów za trzy (wykonał w sumie 1559 celnych rzutów w trakcie 15 lat kariery w NBA). Był dwukrotnie wybierany do All-NBA Team (druga piątka w 1997 i trzecia w 1998)
Jest jednym z ponad 40 zawodników w historii, którzy zdobyli zarówno mistrzostwo NCAA, jak i NBA w trakcie swojej kariery sportowej.

</doc>
<doc id="1220563" url="https://pl.wikipedia.org/wiki?curid=1220563" title="Tatsuya Nakadai">
Tatsuya Nakadai

 (ur. 13 grudnia 1930 lub 1932 w Tokio) – japoński aktor filmowy.
Zyskał uznanie jako odtwórca postaci samurajów i rōninów. Często występował w takich rolach obok Toshirō Mifune, m.in. w filmach jak: "Straż przyboczna", "", "Bunt". Spór pomiędzy Akirą Kurosawą a Mifune, powstały podczas kręcenia „Rudobrodego”, doprowadził do zerwania ich współpracy. Od tamtego momentu nasiliła się współpraca Nakadai i Kurosawy.
W swojej ponad 50-letniej karierze aktorskiej Tatsuya Nakadai wystąpił łącznie w ponad 120 filmach fabularnych. Współpracował z niemal wszystkimi reżyserami japońskimi (poniższa lista reżyserów ułożona jest w porządku alfabetycznym, w nawiasach podana jest liczba filmów, jaką z każdym z nich zrealizował):
Początki kariery aktorskiej Nakadai'a.
Jak głosi fama, Nakadai został odkryty przypadkowo przez reżysera Masakiego Kobayashi w 1953 r., podczas wizyty reżysera w sklepie, w którym pracował 23-letni wówczas Nakadai. Młody człowiek skorzystał ze złożonej mu propozycji i po wstępnym przeszkoleniu scenicznym w stylu "shingeki" (Nowy Japoński Ruch Teatralny, który odrzucał tradycje teatrów "nō " i "kabuki" na rzecz zachodniego realizmu), w rok później zadebiutował w filmie "The Thick-Walled Room" u tegoż właśnie reżysera.
Do 1960 r. Nakadai zagrał ponad 20 ról w różnych filmach wytwórni Shōchiku, szybko zdobywając uznanie i popularność, w czym pomogła mu również osobista aparycja. Był młodym, przystojnym aktorem, o wyrazistych oczach, przenikliwym spojrzeniu i bardzo szczególnym głosie (stentorowy baryton).
Największą jego rolą w początkowym okresie jego kariery filmowej była postać Kajiego, młodego żołnierza, bohatera 9-godzinnego, trzyczęściowego dzieła Masakiego Kobayashi pt. „The Human Condition” („Dola człowiecza”), przedstawiającego piekło wojny w Mandżurii, a na jej tle los młodego człowieka, który w okopach traci wszystkie swoje wcześniejsze przekonania oraz resztki sumienia.
Szczyty sławy (lata 60. XX w.).
Po upływie dziesięciu lat od swego debiutu Tatsuya Nakadai zyskał opinię najbardziej wszechstronnego i prężnego młodego talentu aktorskiego – a wkrótce po tym, jednego z największych aktorów filmu samurajskiego oraz nieśmiertelną sławę supergwiazdora filmowego.
Współpraca z Mikio Naruse.
W okresie 1957-1963 Nakadai wystąpił w 5 filmach reżysera Mikio Naruse, seniora wśród twórców pracujących dla wytwórni Shōchiku. Najgłośniejszym z tych filmów był obraz z roku 1960, pt. „When a Woman Ascends the Stairs”, w którym Nakadai zagrał postać menedżera baru.
Dalsza współpraca Nakadai'a z Masakim Kobayashim.
Na przestrzeni lat 1954-1985 ta para artystów, aktor i reżyser, zrealizowała wspólnie 11 filmów. Ich bliska współpraca porównywana była często do współpracy innego japońskiego tandemu filmowego, Mifune – Kurosawa.
Niektóre role:
Współpraca z Akirą Kurosawą.
W latach 1954-1985 Nakadai zagrał w 6 filmach Kurosawy. Pierwsza jego rola była drobna, ale symboliczna – w filmie "Siedmiu samurajów" (1954) Nakadai pojawia się na krótko, jako samuraj przechodzący ulicą miasteczka, w którym chłopi werbują rōninów do obrony ich wsi przed rozbójnikami. Ponieważ odrzucił ich propozycję, nie stał się jednym z bohaterów historii opowiedzianej w tym filmie. I chociaż ta pierwsza rola Nakadai'a jako samuraja była jedynie epizodyczna, można ją potraktować jako zwiastun późniejszych jego wielkich ról filmowych w filmach samurajskich.
Następne role Nakadai'a w filmach Kurosawy były już o wiele bardziej znaczące:
Po zerwaniu wieloletniej współpracy Kurosawy z Mifune, co nastąpiło w 1965 r. (w wyniku sporu osobistego, jaki pojawił się w trakcie realizacji filmu "Rudobrody"), Akira Kurosawa przez 18 lat nie zdobył się na reżyserowanie filmów o tematyce samurajskiej. Kiedy jednak ponownie na to się zdecydował uznał, że jedynym aktorem, który może zastąpić Mifune, jest właśnie Nakadai. W wyniku jego decyzji powstały 2 wybitne filmy:
Współpraca z Hideo Gosha.
Z Hideo Gosha, reżyserem wielu głośnych filmów samurajskich, Nakadai współpracował w latach 1966-1991, co zaowocowało 11 filmami. Najważniejsze tytuły ich wspólnych dzieł są to (w nawiasach podane są imiona postaci filmowych granych przez Nakadai'a):
Współpraca z Kihachim Okamoto.
Na przestrzeni lat 1958-2002 Nakadai wystąpił w 12 filmach tego reżysera. Kihachi Okamoto był jednym z czołowych reżyserów japońskich, a międzynarodową sławę przyniosły mu filmy o tematyce samurajskiej, zwłaszcza te z Tetsuyą Nakadai w roli głównej (imiona postaci filmowych granych przez Nakadai'a podane są w nawiasach):
Ostatnie lata pracy twórczej Nakadai'a.
Tragiczna postać lorda Hidetory Ichimonji w filmie "Ran" Kurosawy była ostatnią wielką (przynajmniej jak do tej pory) rolą Nakadai'a. Po zagraniu w tym wybitnym filmie aktor usunął się w cień, grając później raczej role drugoplanowe w filmach przeznaczonych wyłącznie dla widowni japońskiej. Pojawiał się również w japońskiej telewizji, m.in. w filmach biograficznych o odchodzących stopniowo wielkich twórcach powojennego kina japońskiego, z którymi przecież był tak długo i blisko.
Skoncentrował się na rozwijaniu działalności Mumeijuku (Studio dla Nieznanych Aktorów), które założył już w roku 1978, wspólnie z żoną, Yasuko Miyazaki (również aktorką – pseudonim artystyczny: Tomoe Ryo).
W 1995 r. wziął udział w filmie „East Meets West”, w międzynarodowej obsadzie, w reżyserii Kihachi Okamoto. Jednakże w 1996 r., po śmierci żony, z którą pozostawał w harmonijnym związku przez 39 lat, Nakadai ponownie pogrążył się w głębokie odosobnienie.
Dopiero ostatnie lata przyniosły częściowy powrót aktora do filmu:
Po roku 2000 Nakadai zagrał jeszcze kilka ról w filmach i serialach telewizyjnych, raczej nieznanych widowni zachodniej;
Filmografia.
(tytuł angielski lub polski / "tytuł japoński"

</doc>
<doc id="1220564" url="https://pl.wikipedia.org/wiki?curid=1220564" title=".рф">
.рф

.рф () – krajowa domena internetowa najwyższego poziomu, przydzielona do Federacji Rosyjskiej. Została zaakceptowana przez ICANN w kwietniu 2010 i wprowadzona 13 maja 2010.
Nazwy stron internetowych w tej domenie zapisywane będą tylko w cyrylicy. Jest to pierwsza na świecie domena w tym alfabecie.

</doc>
<doc id="1220565" url="https://pl.wikipedia.org/wiki?curid=1220565" title="Manfred Knodt">
Manfred Knodt

Manfred Knodt (ur. 11 sierpnia 1920 w Schlitz, zm. 29 października 1995) – niemiecki historyk i duchowny rzymskokatolicki.
Święcenia przyjął w obozie jenieckim Colchester w 1945 r. W latach 1948–1984 był katolickim księdzem w Stadtkirche w Darmstadt. W tym okresie zbierał informacje o historii Hesji. Przedmiotem jego badań byli zwłaszcza władcy Hesji-Darmstadt.

</doc>
<doc id="1220566" url="https://pl.wikipedia.org/wiki?curid=1220566" title="Ferredoksyna">
Ferredoksyna

Ferredoksyna, Fd – białko stromy chloroplastów o masie 12 kDa, zawierające grupę prostetyczną 2Fe-2S. Może występować w formie zredukowanej Fdred lub utlenionej Fdutl. Kodowane w jądrze komórkowym w formie prebiałka znakowanego N-końcowym peptydem tranzytowym, który jest odcinany przez stromalną peptydazę procesową w stromie. Tu również jest przyłączane centrum 2Fe-2S.
Jest jednym z białek łańcucha fotosyntetycznego transportu elektronów – przenosi elektrony z fotosystemu I do reduktazy ferredoksyna-NADP. Ponadto może brać udział w cyklicznym transporcie elektronów oraz pełnić funkcję reduktaz: azotynowej, siarczynowej, ferredoksyno-tioredoksyny oraz syntetazy glutaminowej.
Istnieją również bakteryjne ferredoksyny zawierające inne centra żelazo-siarkowe: 4Fe-4S i 3Fe-4S.

</doc>
<doc id="1220568" url="https://pl.wikipedia.org/wiki?curid=1220568" title="Abbadyci">
Abbadyci

Abbadyci lub Abbadydzi (arab. بنو عباد) – dynastia arabska panująca w południowo-zachodniej części Hiszpanii w latach 1023-1091 ze stolicą w Sewilli.
Dynastię założył syn muzułmańskiej rodziny, wywodzącej się od królów Hiry (Lachmidzi) Abu'l Kasim Muhammad ibn 'Abbad, który to ogłosił się władcą miasta Sewilla. Przodek jego był oficerem przybyłym na tereny Hiszpanii wraz z armią syryjską z Homs. Po jego śmierci jego syn i następca Abu 'Amr 'Abbad ibn Muhammad rozszerzył terytorium państwa po walkach z hiszpańskimi Berberami, występując na czele wojsk Arabów pochodzących z terenów Hiszpanii. Początkowo przybrał tytuł hadżiba. Państwo to za jego czasów panowania sięgało aż po wybrzeża Atlantyku. Za jego panowania, książęta dzielnicowi w miastach (Badajoz, Algeciras, Grenady, i Malagi stworzyli przeciwko niemu ligę, wywołując z władcą wojnę, która trwała wiele lat. Następcą i ostatnim władcą z dynastii Abbadytów był Muhammad ibn 'Abbad, syn poprzednika. 
W wyniku wojen chrześcijańsko-muzułmańskich, w których Sewillę zajął sułtan Almorawidów - Jusuf ibn Taszfin ostatniego władcę tej dynastii uwięziono i wraz z rodziną wysłano do Maroka.
Historia dynastii.
W 1023 Abu'l Kasim Muhammad Ibn Abbad ogłosił niezależność Sewili od Kordoby i stanął na czele miasta Sewilla. 
Jego syn Abu Amr Abbad (Al-Mutadid) podczas swojego panowania (1042-1069) poszerzył terytorium królestwa Sewilli, poprzez włączenie do niego mniejszych królestw takich jak: Mertola, Niebla, Huelva, Saltes, Silves i Santa Maria de Algarve. Al-Mutadid słynny był ze swojego okucieństwa. W 1053 udusił w łazi parowej grupę berberyjskich przywódców z południowej Andaluzji i przejął ich królestwa: Arcos, Moron i Ronda.
Ostatnim członkiem dynastii był Muhammad Ibn Abbad Al-Mutamid (1069-1095), który uczynił z Sewilli centrum kultury hiszpańsko-muzułmańskiej. W 1071 zdobył Kordobę i utrzymywał nad nią kontrolę do roku 1075, oraz ponownie w latach 1078-1091.

</doc>
<doc id="1220569" url="https://pl.wikipedia.org/wiki?curid=1220569" title="Zespół CAMFAK">
Zespół CAMFAK

Zespół CAMFAK (ang. CAMFAK syndrome) – rzadki zespół wad wrodzonych, o możliwym autosomalnie recesywnym sposobie dziedziczenia, charakteryzujący się ośrodkowymi i obwodowymi objawami neurologicznymi wynikającymi z demielinizacji nerwów. Przypomina pod tym względem zespół Cockayne’a.
Nazwa zespołu jest akronimem utworzonym od pierwszych liter objawów opisanych u pierwszych pacjentów przez Lowry'ego i wsp. w 1971 roku. Objawy te to:
Ponadto często stwierdza się artrogrypozę i charakterystyczny zestaw cech dysmorficznych twarzy, nadających jej „ptasi” wygląd, przypominający nieco fenotyp zespołu Seckla.

</doc>
<doc id="1220570" url="https://pl.wikipedia.org/wiki?curid=1220570" title="Great Barrier">
Great Barrier

Great Barrier (maori "Aotea") – duża wyspa w archipelagu Nowej Zelandii, położona 90 km na północny wschód od centrum Auckland. Jest czwartą pod względem wielkości wyspą Nowej Zelandii. Powierzchnia wyspy wynosi 285 km². Najwyższy szczyt to Mount Hobson, ma 621 m wysokości. Nazwa wyspy związana jest z jej położeniem, stanowiąca naturalną barierą między zatoką Hauraki, a Oceanem Spokojnym.

</doc>
<doc id="1220572" url="https://pl.wikipedia.org/wiki?curid=1220572" title="Półwysep Salentyński">
Półwysep Salentyński

Półwysep Salentyński (wł. "Salento", "Penisola Salentina") – południowo-wschodnie odgałęzienie Półwyspu Apenińskiego we Włoszech, leżące między Morzem Adriatyckim a Jońskim. Powierzchnia 5 329 km².
Wybrzeże głównie klifowe, wapienne. Powierzchnia równinna. Uprawiane są oliwki, winorośle, drzewa owocowe, tytoń. Głównymi miastami są Tarent i Brindisi.

</doc>
<doc id="1220575" url="https://pl.wikipedia.org/wiki?curid=1220575" title="Earthbound (album)">
Earthbound (album)

Earthbound – pierwszy koncertowy album grupy King Crimson, nagrany w lutym i marcu 1972 r., i wydany w tym samym roku.
Historia i charakter albumu.
Pierwszy oficjalny album koncertowy King Crimson. Album został nagrany podczas tournée zespołu po USA. Ponieważ skład, który odbył tę koncertową turę rozwiązał się tuż po jej zakończeniu, prawdopodobnie to stało się przyczyną wydania albumu "Earthbound" jako dokumentu z działalności tego kwartetu. Z braku innych nagrań sięgnięto po kasetę nagraną przez dźwiękowca grupy Huntera MacDonalda. 
Niska jakość dźwięku spowodowana źródłem, z którego pochodziły nagrania, jest jedynym minusem albumu. To stało się także przyczyną, iż płyta została wydana w taniej serii firmy Island. Wydanie i zremasterowanie albumu tylko w bardzo niewielkim stopniu poprawiło jakość nagrania.

</doc>
<doc id="1220576" url="https://pl.wikipedia.org/wiki?curid=1220576" title="Patrik Ouředník">
Patrik Ouředník

Patrik Ouředník (ur. 23 kwietnia 1957 w Pradze) – czeski pisarz, poeta, eseista i tłumacz.
W Czechosłowacji studiował m.in. dramaturgię. Od 1985 r. mieszka w Paryżu, jest cenionym tłumaczem. Na język czeski przełożył dzieła takich pisarzy jak Samuel Beckett, François Rabelais, Alfred Jarry, Raymond Queneau, Henri Michaux, Boris Vian czy Claude Simon, z kolei na francuski tłumaczył czeskich autorów (m.in. Vladislav Vančura i Bohumil Hrabal). Publikuje w czasopismach, pracował jako wykładowca czeskiej literatury na francuskich uniwersytetach. 
Debiutował w 1988 r. książką "Šmírbuch jazyka českého", słownikiem mowy czeskiej. W 1992 r. wydał także pierwszy tom poezji ("Anebo"). W Polsce ukazały się dwie książki Czecha - eseistyczne "Europeana" oraz "Dogodna chwila, 1855". Pierwszy z utworów, subiektywne spojrzenie na europejski XX wiek, w 2001 r. został wybrany książką roku przez dziennik „Lidové noviny”.

</doc>
<doc id="1220577" url="https://pl.wikipedia.org/wiki?curid=1220577" title="Patrik Ourednik">
Patrik Ourednik



</doc>
<doc id="1220578" url="https://pl.wikipedia.org/wiki?curid=1220578" title="Siergiej Trietiakow">
Siergiej Trietiakow

Pułkownik Siergiej Tretjakow (ang. "Sergei Tretyakov", ros. Сергей Третяков) (ur. 5 października 1956 w Moskwie, zm. 13 czerwca 2010 na Florydzie) – funkcjonariusz radzieckiego KGB, po 1991 r. rosyjskiej SWR. W 2000 r. uciekł z Rosji do USA i podjął współpracę z CIA.
W wywiadzie dla Washington Post opublikowanym w 2007 roku poinformował m.in. o gigantycznych wyłudzeniach pieniędzy z ONZ (Rosja miała wyłudzić ponad 500 mln USD), nadużyciach w programie „Ropa za żywność” i innych działaniach rosyjskiego wywiadu.

</doc>
<doc id="1220579" url="https://pl.wikipedia.org/wiki?curid=1220579" title="Jan Siwiec">
Jan Siwiec

Jan Siwiec (ur. 3 listopada 1891 w Wólce Brzozokalskiej, zm. 9 kwietnia 1961 w Grodzisku Mazowieckim) – polski działacz rolniczy i samorządowy, zwany „ambasadorem wsi polskiej”. Żołnierz I wojny światowej i wojny polsko-bolszewickiej, uczestnik III powstania śląskiego, poseł na Sejm II kadencji II RP, członek ruchu oporu podczas II wojny światowej.
Życiorys.
Urodził się w średniozamożnej rodzinie chłopskiej jako syn Kazimierza i Józefy z Kostrzewów. Uczęszczał do gimnazjum w Grodzisku Mazowieckim i następnie działał w założonym przez światłych ziemian Okręgowym Towarzystwie Rolniczym.
W 1912 odbywał służbę wojskową w armii rosyjskiej w 28. Brygadzie Artylerii. W 1915 – podczas I wojny światowej – został zmobilizowany jako chorąży, pełnił funkcję komendanta szpitala polowego. W tym czasie współpracował z Polską Organizacją Wojskową. W 1919 – już po odzyskaniu przez Polskę niepodległości – pracował jako instruktor rolny i studiował w Wolnej Wszechnicy Polskiej w Warszawie. Po wybuchu wojny polsko-bolszewickiej jako ochotnik wstąpił w 1920 do Wojska Polskiego i w stopniu podporucznika walczył w obronie Twierdzy Modlin w 18 pułku artylerii ciężkiej.
W 1921, również jako ochotnik, został wysłany do III powstania śląskiego, za udział w którym otrzymał Krzyż na Śląskiej Wstędze Waleczności i Zasługi.
Powróciwszy do działalności cywilnej, w 1922 objął stanowisko redaktora naczelnego „Rolnika Suwalskiego”. Następnie – z ramienia Centralnego Związku Kółek i Organizacji Rolniczych – organizował kółka rolnicze na Pomorzu Gdańskim. W marcu 1928 został posłem do Sejmu RP z okręgu XII (Grodzisk Mazowiecki, Błonie, Grójec, Rawa Mazowiecka), reprezentując BBWR. W 1930 pracował jako redaktor „Przewodnika Gospodarskiego”, a w 1933 został wiceprezesem Warszawskiej Izby Rolniczej. Trzy lata później, we Lwowie, wybrano go na wiceprezesa Związku Powiatów Rzeczypospolitej Polskiej. W 1938 został p.o. prezesa, a od 1939 – prezesem Związku Powiatów RP. Od 1937 był jednocześnie prezesem Giełdy Mięsnej w Warszawie. W 1938 został odznaczony Złotym Krzyżem Zasługi RP przez prezydenta Ignacego Mościckiego.
W latach 1939–1945 aktywnie uczestniczył w konspiracji, działając w Delegaturze Rządu na Kraj. Jednocześnie działał w Radzie Głównej Opiekuńczej w Grodzisku Mazowieckim. W jego gospodarstwie w Wólce Brzozokalskiej (Adamów) został przyjęty i ukryty zrzut spadochronowy z cichociemnymi w ramach operacji „Neon 4”. Zdekonspirowany w 1943, wraz z rodziną ukrywał się do 1944. W powstaniu warszawskim w Zgrupowaniu „Kryska”, 1 sierpnia, zaginął w walce, podczas ataku na koszary SS w Domu Akademiczek, jego starszy syn, Antoni, podchorąży „Moszyński”.
W 1946 otrzymał Śląski Krzyż Powstańczy. W latach 1947–1948 pracował w Centrali Przemysłu Uzdrowiskowego. Jednakże od 1948 był konsekwentnie eliminowany z życia publicznego przez władze komunistyczne jako „sługus imperializmu”. W latach 1952–1955 jego młodszy syn, Andrzej, aresztowany przez Urząd Bezpieczeństwa, odbywał wyrok więzienia za działalność konspiracyjną.
W 1957 w ramach popaździernikowej odwilży Siwiec został prezesem Związku Plantatorów Roślin Oleistych. W 1959 otrzymał Krzyż Zasługi PRL i został wybrany do zarządu Centralnego Związku Kółek Rolniczych. Aktywnie działał na terenie powiatu grodziskiego, będąc członkiem Powiatowej Komisji Planowania PRN. Był także członkiem zarządu PTTK w Grodzisku Mazowieckim. Prowadził akcje zalesiania i zadrzewiania kraju.
Zmarł w Grodzisku Mazowieckim. Został pochowany na cmentarzu parafialnym w Kuklówce.
Miłośnik ogrodów.
Jan Siwiec był miłośnikiem i propagatorem zadrzewiania kraju. Z jego inicjatywy w okresie przedwojennym i powojennym wykonano wiele nasadzeń publicznych. Z zachowanych częściowo do dzisiaj warto wymienić szpaler wieloodmianowych lip wzdłuż drogi powiatowej nr 579. Chcąc zmienić otoczenie swojego skromnego domostwa w Wólce Brzozokalskiej, Jan Siwiec w latach 20. założył ogród, który z upływem lat nabrał charakteru parkowego. Ogród powstał w miejscu, gdzie zachowały się drzewa-ostańce z wyciętej Puszczy Jaktorowskiej. Do najbardziej okazałych z nich zaliczyć należy pomnikowy dąb "Maciej", pod którym przesiadywał malarz Józef Chełmoński. Jednak za pierwsze celowe nasadzenia w ogrodzie, jakich dokonał Jan Siwiec już około 1905 roku, należy przyjąć lipy drobnolistne wzdłuż przylegającej do siedliska drogi. W ogrodzie są krzewy i drzewa posadzone w 1930 r., będące darem od Prezydenta Ignacego Mościckiego. W archiwum rodzinnym do dziś przechowywany jest dokument przekazania drzewek, wystawiony przez Zarząd Rezydencji Prezydenta Rzeczypospolitej w Spale. Ogród Jana Siwca istnieje do dzisiaj, pielęgnowany przez jego potomków.
Z ogrodem Jana Siwca bardzo emocjonalnie był związany poeta i malarz Kazimierz Szemioth, który wielokrotnie od swej młodości bywał w Wólce Brzozokalskiej. Po jednym z pobytów w 1983, po dłuższej nieobecności, napisał wiersz:

</doc>
<doc id="1220580" url="https://pl.wikipedia.org/wiki?curid=1220580" title="Rosocha (Pogórze Kaczawskie)">
Rosocha (Pogórze Kaczawskie)

Rosocha (niem. "Willmannsdorfer Hoch-Berg") – wzniesienie o wysokości 464 m n.p.m., w południowo-zachodniej Polsce, na Pogórzu Kaczawskim, na Pogórzu Zachodniosudeckim (dawniej Sudety Zachodnie).
Położenie.
Wzniesienie położone jest na terenie Parku Krajobrazowego „Chełmy”, w północno-środkowej części Pogórza Kaczawskiego, na Pogórzu Złotoryjskim, około 1,5 km na północny zachód od Stanisławowa, województwo dolnośląskie.
Opis.
Niewielkie wzniesienie, w kształcie rozległego kopca, o dość stromych zboczach, z wyraźnie podkreślonym stożkowym wierzchołkiem ma w części szczytowej, co czyni wzniesienie rozpoznawalnym w terenie. Wzniesienie wznosi się w północno-zachodniej części Wzgórz Złotoryjskich, w środkowo-północnej części Parku Krajobrazowego „Chełmy”.
Geologia.
Wzgórze zbudowane ze skał metamorficznych należących do metamorfiku kaczawskiego. Na wschodnim zboczu wzniesienia znajduje się niewielkie wystąpienie bazaltu mioceńskiego (nek), otoczone łupkami i fyllitami starszego paleozoiku. Zachodnie zbocza zbudowane są ze skał osadowych górnego permu. Niższe partie zbocza przykrywają utwory soliflukcyjnych, a u podnóża występują osady glacjalne, fluwioglacjalne.
Zagospodarowanie.
Szczyt wzniesienia częściowo, porośnięty lasem lasem liściastym, z niewielką domieszką drzew iglastych. Zbocza góry zajmują górskie łąki i nieużytki, miejscami występują kępy drzew liściastych. Ciągi drzew i krzaków, rosnące na zboczach wyznaczają dawne miedze i polne drogi. U podnóża wzniesienia, po południowo-wschodniej stronie, położony jest Stanisławów.
Turystyka.
W pobliżu szczytu prowadzi szlak turystyczny:

</doc>
<doc id="1220589" url="https://pl.wikipedia.org/wiki?curid=1220589" title="Generacja drugiej harmonicznej">
Generacja drugiej harmonicznej

Generacja drugiej harmonicznej (, SHG) – efekt w optyce nieliniowej, polegający na otrzymaniu z fali o częstości formula_1 fali o częstości formula_2
Historia.
Zjawisko generowania drugiej harmonicznej zostało po raz pierwszy zademonstrowane w 1961 roku na Uniwersytecie Michigan w Ann Arbor przez P.A. Frankena, A.E. Hilla, C.W. Petersa i G. Weinreicha. Zastosowali oni laser rubinowy, generujący światło o dużej intensywności oraz monochromatyczności. Promieniowanie z lasera zostało skierowane na kryształ kwarcu, w wyniku czego obok promieniowania o długości 694 nm, które przechodziło przez kryształ, pojawiło się również promieniowanie o długości fali 347 nm.
Opis zjawiska.
Padająca na ośrodek fala elektromagnetyczna powoduje jego polaryzację, co można zapisać w postaci poniższego wzoru:
gdzie poszczególne składowe wektora P można przedstawić wzorem:
gdzie:
Przy zastosowaniu zwykłych źródeł światłą wpływ podatności 2 i 3 rzędu jest znikomy, ponieważ każda kolejna podatność jest o kilka rzędów wielkości mniejsza od poprzedniej. Aby zobaczyć efekty nieliniowe musimy użyć spójnego światła o dużym natężeniu. Można je uzyskać dzięki laserom.
Zobaczmy, co się dzieje, gdy na próbkę pada fala elektromagnetyczna formula_12 (pomijamy tutaj podatności rzędu większego od 2 i zakładamy równoległość natężenia pola elektrycznego do wersora 1):
gdzie skorzystaliśmy z zależności: formula_14
Jak widać otrzymaliśmy część drgającą z częstością fali wzbudzającej, część drgającą z częstością fali o podwojonej częstości fali wzbudzającej oraz czynnik stały. Jak wiadomo polaryzacja jest miarą sumy momentów dipolowych w ośrodku przypadającej na jednostkę objętości. Drgania polaryzacji wynikają z drgania momentów dipolowych wyindukowanych w ośrodku. Drgania te powodują powstanie fali elektromagnetycznej o częstości odpowiadającej częstości drgań dipoli. W ten sposób oprócz fali o częstości fali wzbudzającej otrzymujemy również falę o częstości podwojonej. Człon stały polaryzacji w ośrodku jest często używany do pomiaru natężenia generowanej drugiej harmonicznej.
Należy zauważyć również, że druga harmoniczna posiada podwojony wektor falowy w stosunku do fali wzbudzającej, natomiast jego kierunek jest niezmieniony. Mamy więc spełnioną zasadę zachowania pędu dla 3 fotonów (2 fotony fali wzbudzającej i tworzony z nich foton drugiej harmonicznej):
Należy zauważyć, że warunek ten implikuje:
gdzie:
Jednak w zwykłym ośrodku współczynnik załamania jest różny dla różnych długości fali ze względu na jego dyspersję. Z pomocą przychodzą nam tutaj kryształy dwójłomne. Kryształy dwójłomne dzielimy na jednoosiowe i dwuosiowe. W krysztale jednoosiowym światło rozdziela się na 2 promienie – zwyczajny (ang. "radius ordinarius") oraz nadzwyczajny (ang. "radius extraordinarius"), jego elipsoida współczynników załamania posiada tylko jeden przekrój w postaci koła i prostopadłą do niego oś optyczną. Natomiast w krysztale dwuosiowym mamy 2 promienie nadzwyczajne, natomiast brak jest promienia zwyczajnego. Elipsoida współczynników załamania dla takiego kryształu ma 2 przekroje w postaci koła. Każdemu przekrojowi kołowemu odpowiada jedna, prostopadła do niego oś optyczna.
Promień zwyczajny oraz nadzwyczajny posiadają prostopadłe względem siebie polaryzacje światła.
Współczynnik załamania dla promienia zwyczajnego nie ulega zmianie podczas obrotu wektora falowego, natomiast dla promienia nadzwyczajnego tak. Oznacza to, że może istnieć taki kąt, dla którego nastąpi zrównanie się współczynników załamania dla fali podstawowej i drugiej harmonicznej, jeśli wziąć pod uwagę odpowiednie promienie. Dodatkowo rozróżniamy kryształy jednoosiowe dodatnie oraz ujemne, w których współczynnik załamania dla promienia nadzwyczajnego jest odpowiednio nie mniejszy i nie większy od współczynnika załamania promienia zwyczajnego.
Dla kryształów dwuosiowych wszystkie fale wychodzące biegną w promieniach nadzwyczajnych. Dla kryształów jednoosiowych natomiast mamy podział na 2 rodzaje dopasowania fazowego.
Dopasowanie fazowe I rodzaju polega na uzyskaniu drugiej harmonicznej z 2 fotonów o równoległej polaryzacji.
Dopasowanie fazowe II rodzaju polega na uzyskaniu drugiej harmonicznej z 2 fotonów o prostopadłej polaryzacji.
Możliwe sytuacje dla kryształu jednoosiowego:
o – ordinariuse – extraordinarius
Natężenie generacji drugiej harmonicznej wyraża się wzorem:
gdzie:
Generacja drugiej harmonicznej zachodzi efektywnie tylko na odcinku nie większym niż długość spójności:
gdzie:
Po przebyciu takiej drogi w krysztale zaczyna zachodzić interferencja destruktywna i amplituda drugiej harmonicznej maleje.

</doc>
<doc id="1220590" url="https://pl.wikipedia.org/wiki?curid=1220590" title="Egmont (wulkan)">
Egmont (wulkan)

Egmont lub Taranaki – czynny wulkan w Nowej Zelandii, na Wyspie Północnej o wysokości 2 518 m n.p.m. 
W 1881 roku utworzono w promieniu 6 mil od wierzchołka rezerwat przyrody, przekształcony później w Park Narodowy Egmont. Park ma idealnie kolisty kształt, co doskonale widoczne jest na zdjęciach satelitarnych. Z uwagi na trudne często warunki klimatyczne (m.in. pokrywę śnieżną utrzymującą się często w lecie), wspinanie się na wulkan wymaga dobrego przygotowania się. 

</doc>
<doc id="1220596" url="https://pl.wikipedia.org/wiki?curid=1220596" title="Prywatny Uniwersytet Hanzeatycki">
Prywatny Uniwersytet Hanzeatycki

Prywatny Uniwersytet Hanseatycki ("Private Hanseuniversität, PHU") w Rostocku-Warnemünde był prywatnym, akredytowanym uniwersytetem w Niemczech. Była to druga po Uniwersytecie w Witten/Herdecke prywatna instytucja o randze uniwersytetu, uznana za uniwersytet i mogąca nosić nazwę "Uniwersytet". 
31 marca 2009 uczelnia została zamknięta z powodów braku studentów.
Historia.
W 2002 roku dwóch doradców do spraw zarządzania przedsiębiorstwami ze Szlezwiku-Holszytnu, postanowiło wziąć udział w rozpisanym przez Rząd Landowy Meklemburgii-Pomorza Przedniego konkursie na najlepszy plan biznesowy. Peter L. Pedersen oraz Knut Einfeldt przedstawili projekt utworzenia nowego uniwersytetu, pozostającego całkowicie w rękach prywatnych przedsiębiorstw, dzięki któremu zajęli pierwsze i trzecie miejsce. 
W 2003 roku zapadła decyzja o realizacji projektu na terenie kraju związkowego Meklemburgii-Pomorza Przedniego. Na główną siedzibę nowo powstającego uniwersytetu postanowiono w 2004 roku obrać hanzeatyckie miasto Rostock. Jeszcze tego samego roku we wrześniu w rostockim ratuszu uroczyście założono spółkę oraz za wyraźną zgodą Ministerstwa Edukacji, Nauki i Kultury ze Schwerina zamieszczono w rostockim rejestrze handlowym nazwę Private Hanseuniversität GmbH&amp;Co KGaA.
Wiosną 2007, 97,8% udziałów Uniwersytetu Hanzeatyckiego przejęła hamburska firma udziałowa o nazwie Educationtrend AG, zwiększając jednocześnie kapitał zakładowy. Firma Educationtrend należy w 90% do ATON GmbH z Fuldy, utworzonej przez Lutza Helmiga, byłego głównego udziałowca Klinik HELIOS. 
Postępowanie akredytacyjne, odbywające się w ścisłej współpracy Ministerstwa Edukacji ze Szwerinu z Radą do Spraw Nauki, oraz przy wsparciu Wicepremiera Meklemburgii-Pomorza Przedniego Jürgena Seidla, zostało zakończone 24 lipca 2007 wydaniem decyzji o przyznaniu akredytacji. 
Prezydentem zakładającym był Wolf Schäfer, były Wiceprezydent Uniwersytetu Bundeswehry im. Helmuta Schmidta w Hamburgu. Nauczanie rozpoczęto 22 października 2007 uruchomieniem pierwszego fakultetu nauk ekonomicznych i społecznych.
Fakultety.
Uniwersytet posiadał dwa fakultety:
Nauki Ekonomiczne.
Kierunki licencjackie (Bachelor) trwały z reguły sześć semestrów, dając tym samym 180 punktów w systemie ECTS. Kierunek Master trwał cztery semestry, co dawało 120 punktów ECTS. Obowiązywały języki niemiecki i angielski. W ramach wszystkich kierunków przewidziany był semestr zagraniczny. Kierunki były zorganizowane na zasadzie studiów Trainee, gdzie studenci mieli możliwość nauki w szkole zarządzania i jednoczesnego udziału w programach Trainee prywatnych przedsiębiorstw. W ten sposób przedsiębiorstwa miały szansę wyboru najlepszych swoich przyszłych pracowników zaraz po maturze, opłacając im studia i zawierając z nimi kilkuletnie wiążące umowy o pracę po ukończeniu studiów jako kadra zarządzająca w tym samym przedsiębiorstwie.
Prawo.
Przygotowanie do pierwszego egzaminu prawnego (pierwszy egzamin państwowy) włącznie z kierunkiem Bachelor (LL.B. = łac. Legum Baccalaureus lub ang. Bachelor of Laws). 
Począwszy od zimowego semestru 2008, PHU był drugim prywatnym uniwersytetem w Niemczech, który oferował studia prawnicze. Obok klasycznego przygotowania do pierwszego egzaminu prawnego, studenci mogą odbyć w pełni zintegrowane studia licencjackie. Istotą tego kierunku studiów będzie praktyczne przygotowanie adwokackie, a także zarządzanie procesami oraz międzynarodowe zarządzanie koncernami. Częste praktyki podkreślają konsekwentne nakierunkowanie studiów na główne pola działania prawników.
Koszt studiów.
Koszt studiów może być w pełni opłacany przez przedsiębiorstwa w ramach programu Trainee, lub alternatywnie w całości pokrywany przez samych studentów. Istnieje również możliwość ubiegania się o corocznie przyznawane stypendia (stypendia przyznaje PHU w kooperacji z przedsiębiorstwami). 
Sposób selekcji studentów.
Warunkiem przyjęcia na studia jest posiadanie świadectwa ukończenia szkoły średniej (matura lub inne porównywalne międzynarodowe świadectwa; lub odnośne świadectwo ukończenia szkoły średniej profilowanej; lub z powodzeniem zdany egzamin dopuszczający uznawany przez prawo Meklemburgii-Pomorza Przedniego dla osób bez świadectwa ukończenia szkoły średniej). Średnia ocen lub ocena końcowa nie jest brana pod uwagę. Warunkiem przyjęcia jest wzięcie udziału w selekcji studentów przeprowadzanej przez PHU. 
Dwa etapy selekcji studentów: 
Dalszym warunkiem studiowania na uniwersytecie jest znajomość języków niemieckiego i angielskiego. Aby potwierdzić wystarczającą znajomość języka niemieckiego studenci, których językiem ojczystym nie jest niemiecki muszą przedłożyć zaświadczenie o z powodzeniem zdanym egzaminie DSH (niemiecki egzamin językowy uprawniający zagranicznych studentów do studiowania na niemieckich szkołach wyższych) lub innym porównywalnym egzaminie. Aby potwierdzić wystarczającą znajomość języka angielskiego studenci, których językiem ojczystym nie jest angielski muszą poświadczyć, że osiągnęli poziom B 2 (kierunek Bachelor) lub C 1 (kierunek Master) Europejskiego systemu opisu kształcenia językowego (Common European Framework of Reference for Languages CEFR) lub dostarczyć porównywalny dowód posiadania wystarczających umiejętności językowych. 
Badania naukowe oraz promocja.
Dzięki przyznaniu Prywatnemu Uniwersytetowi Hanseatyckiemu akredytacji, przekazano również prawo przyjmowania doktorantów. Obok własnych badań naukowych, PHU współpracuje również ściśle z postępowymi przedsiębiorstwami zajmującymi się badaniami naukowymi. Tworząc prywatne instytuty naukowe przy PHU przedsiębiorstwa te mają możliwość wykorzystania zalet wynikających ze ścisłej współpracy Nauki i Gospodarki. 
Sport akademicki.
Na wiosnę 2006 roku PHU postanowił o powołaniu do życia uniwersyteckiego Hansatic Yachting Club, którym zarządza dwukrotny mistrz żeglarski Jürgen Knuth.

</doc>
<doc id="1220600" url="https://pl.wikipedia.org/wiki?curid=1220600" title="Asger Jorn">
Asger Jorn

Asger Jorn, właśc. "Asger Oluf Jørgensen" (ur. 3 marca 1914 w Vejrum na Jutlandii, zm. 1 maja 1973 w Aarhus) – duński artysta.
W 1936 roku Jorn opuścił Danię, wyjechał do Francji, by przyłączyć się w Paryżu do prowadzonej przez Fernanda Légera Académie Contemporaine ("Akademii Współczesnej").
W czasie II wojny światowej, podczas okupacji nazistowskiej w Danii, działał w komunistycznym ruchu oporu, a także współtworzył grupę artystyczną Høst.
Kiedy po wojnie środowiska lewicowe zostały podporządkowane Duńskiej Partii Komunistycznej, a wszelka myśl krytyczna zaczęła podlegać ocenzurowaniu, Jorn – na znak protestu – opuścił partię (choć pozostał wierny ideologii komunistycznej przez całe swoje życie); powrócił do Paryża, tam wraz z m.in. Christian Dotremontem, Karelem Appelem, Constantem, Corneillem i Carl-Henning Pedersenem założył międzynarodową grupę artystyczną Cobra.
Następnie, po rozwiązaniu grupy, stał się jednym z inicjatorów powstałej z połączenia Francuskich Letrystów (Internationale lettriste) i Londyńskiego Towarzystwa Psychogeograficznego (London Psychogeographical Association) Międzynarodówki Sytuacjonistycznej (Situationist International).
Początkowo malował ekspresjonistyczne pejzaże i portrety, lecz w latach 30. zaczął skłaniać się ku abstrakcji. Inspirował się pracami W. Kandinskiego, Paula Klee oraz Joana Miró. Stosował technikę automatyzmu, nakładając na płótno grube warstwy farby, tworząc układy pogmatwanych linii.

</doc>
<doc id="1220611" url="https://pl.wikipedia.org/wiki?curid=1220611" title="Wibracyjny dichroizm kołowy">
Wibracyjny dichroizm kołowy

Wibracyjny dichroizm kołowy (VCD, z ang. "vibrational circular dichroism") jest techniką spektroskopową polegającą na pomiarze w zakresie podczerwieni (IR) różnicowej absorpcji między światłem spolaryzowanym kołowo w lewo i w prawo. Podobnie jak elektronowy dichroizm kołowy (CD lub ECD), wibracyjny dichroizm kołowy niesie ze sobą dodatkową informację o stereochemii badanej próbki (wibracyjny dichroizm kołowy jest dla klasycznej spektroskopii w podczerwieni tym samym, czym jest elektronowy dichroizm kołowy dla spektroskopii UV-VIS).
W stosunku do spektroskopii elektronowego dichroizmu kołowego intensywność otrzymywanego sygnału jest kilka rzędów wielkości mniejsza, jednak VCD daje się zastosować do o wiele większego spektrum badanych substancji (głównym tego powodem jest większa liczba możliwych przejść oscylacyjnych niż elektronowych).
Wibracyjny dichroizm kołowy jest idealnym narzędziem do badania stereochemii związków znajdujących się w roztworach, z powodzeniem może być stosowany zarówno dla małych, jak i dużych układów cząsteczkowych. Za jego pomocą możliwe jest wyznaczanie stosunku enancjomerycznego lub nadmiaru enancjomerycznego mieszaniny enancjomerów.

</doc>
<doc id="1220612" url="https://pl.wikipedia.org/wiki?curid=1220612" title="Streamline">
Streamline

Streamline (także: styl okrętowy, "Streamlining", "Streamlined Moderne", "Streamlined Style") – styl w projektowaniu i architekturze, odmiana modernizmu, zapoczątkowany w latach 30. XX wieku. Tworzył przedmioty o gładkich sylwetkach, pozbawione widocznych granic między ich częściami. Główni przedstawiciele: Raymond Loewy oraz Norman Bel Geddes.
Geneza.
Genezę stylu, jako analogię architektoniczną czy dizajnerską do budownictwa okrętowego można upatrywać w projektach Williama Vose’a Picketta, który od 1844 roku lansował „architekturę metalurgiczną”, uważając, że lane żelazo nie nadaje się do odlewania kątów prostych. Wzorem było dlań budownictwo okrętowe i mostowe, gdzie dominowały obłe łuki. Uważał, że podobne zasady stosować można w architekturze. W 1930 roku (Wielka Brytania) Charles Burney zbudował samochód o opływowych kształtach, który nazwano "Burney Streamliner". Eliminował on w maksymalny sposób opory powietrza. Formę tę zapożyczył z doświadczeń stoczniowych, co przyczyniło się do wywiedzenia nazwy całego stylu.
Opis.
Przeciwstawił się funkcjonalizmowi stylu międzynarodowego. "Streamlining" hołdował prędkości, jako „istocie współczesności”, więc stosowano aerodynamiczne kształty łzy i owalu. Zainspirowany rozwijającym się przemysłem lotniczym, kolejowym i stoczniowym. Został niezwykle szybko przyjęty przez społeczeństwo. Jego ideą było ukrywanie funkcjonalnej części produktu pod warstwą blachy lub termoutwardzalnego bakelitu, który stał się ulubionym materiałem twórców streamline’u.
Projektanci streamline’u uważali, że forma może tak daleko odbiegać od funkcji, aż jej wprost nie zaprzeczy. Stosowano tę ideę w stosunku do wszystkiego, od tosterów, przez samochody, do lokomotyw. Miał on wielki wpływ na amerykańskie wzornictwo. Utworzył system corocznych zmian programów serii limitowanych, co sprawiło wciągnięcie klientów w karuzelę zmian cykli mody. Wywołało to potrzebę społeczeństwa – bycie modnym.
Streamline w Polsce.
Architektura.
Gdynia.
Styl został szybko przyjęty w architekturze polskiej, zwłaszcza widoczny jest w architekturze gwałtownie rozwijającej się w ostatnich latach przed II wojną światową Gdyni. Najwięcej przykładów architektury związanej z nurtem okrętowym można znaleźć właśnie w Gdyni.
Przykłady gdyńskich realizacji budynków w stylu "streamline":
Warszawa.
Przykładem warszawskiego budynku utrzymanego w stylu "streamline" jest budynek Państwowych Torów Wyścigów Konnych Służewiec.
Łódź.
Z łódzkich realizacji budowlanych w stylu "streamline" to budynki:
Poznań.
Poznańską realizacją w stylu "streamline" jest kamienica przy ul. Dąbrowskiego 8.
Projektowanie.
Jednym z pierwszych na świecie samochodów o nadwoziu "streamline" był Lux-Sport z 1936 roku. Miał zabudowane w błotnikach reflektory, co było nowością we wzornictwie samochodowym.

</doc>
<doc id="1220614" url="https://pl.wikipedia.org/wiki?curid=1220614" title="Muscovy Company">
Muscovy Company



</doc>
<doc id="1220616" url="https://pl.wikipedia.org/wiki?curid=1220616" title="Slupy typu Flower">
Slupy typu Flower

Slupy typu "Flower" – typ angielskich slupów z okresu I wojny światowej zbudowanych w ramach tzw. "Emergency War Programme", okręty typu "Flower" nazywane były popularnie "cabbage class" (kapuściane) lub "herbaceous borders" (ziołowe), wszystkie nazwy okrętów w tych klasach to nazwy kwiatów, na typ "Flower" (kwiat) składało się pięć podtypów,

</doc>
<doc id="1220617" url="https://pl.wikipedia.org/wiki?curid=1220617" title="Dysmurgia">
Dysmurgia



</doc>
<doc id="1220620" url="https://pl.wikipedia.org/wiki?curid=1220620" title="Ʉ">
Ʉ

Ʉ, ʉ - litera alfabetu łacińskiego reprezentująca samogłoska przymkniętą centralną zaokrągloną, litera używana między innymi w alfabecie Komanczów. 

</doc>
<doc id="1220621" url="https://pl.wikipedia.org/wiki?curid=1220621" title="Zespół Aagenaesa">
Zespół Aagenaesa

Zespół Aagenaesa (ang. Aagenaes' syndrome, cholestasis-lymphedema syndrome, CLS) – rzadki zespół wad wrodzonych charakteryzujący się wrodzoną hipoplazją naczyń limfatycznych, skutkującą obrzękiem limfatycznym kończyn dolnych, o początku w wieku szkolnym, i nawracającymi epizodami cholestazy, począwszy od okresu noworodkowego. Z czasem rozwija się marskość wątroby i olbrzymiokomórkowe zapalenie narządu z włóknieniem w przestrzeniach wrotnych. Udowodniono związek choroby z "locus" 15q. Około połowy opisanych przypadków pochodzi z południowej Norwegii, stamtąd pochodziły też rodziny, u których norweski pediatra Øystein Aagenaes rozpoznał chorobę po raz pierwszy.

</doc>
<doc id="1220622" url="https://pl.wikipedia.org/wiki?curid=1220622" title="Park Narodowy Wind Cave">
Park Narodowy Wind Cave

Park Narodowy Wind Cave (ang. "Wind Cave National Park") – amerykański park narodowy położony na północ od miasta Hot Springs w stanie Dakota Południowa. Park został założony przez prezydenta Theodora Roosevelta w 1903. Wind Cave to pierwsza jaskinia, której nadano miano parku narodowego. Średnio rocznie park ten odwiedza około 570 tys. osób.

</doc>
<doc id="1220623" url="https://pl.wikipedia.org/wiki?curid=1220623" title="Sekwencja Potter">
Sekwencja Potter

Sekwencja Potter (sekwencja małowodzia, zespół Potter, ang. Potter's syndrome, Potter's sequence, oligohydramnios sequence) – sekwencja wad wrodzonych spowodowana najczęściej obustronną agenezją nerek i związanym z nią małowodziem lub bezwodziem. Innymi przyczynami sekwencji Potter mogą być obstrukcja dróg moczowych płodu, wielotorbielowatość nerek, hipoplazja nerek i przedwczesne pęknięcie pęcherza płodowego (PROM).
Sekwencja Potter objawia się charakterystyczną dysmorfią twarzy (tzw. twarz Potter: płaski nos, cofnięty podbródek, zmarszczka nakątna, nisko osadzone, zniekształcone małżowiny uszne), wynikającą z działania czynników fizycznych deformujących pozbawione ochronnego działania wód płodowych struktury twarzy: nos, uszy, powieki. Ucisk wewnątrzmaciczny powoduje też deformacje wygięciowe kończyn i przykurcze stawowe.
Już w 1671 roku Wolfstrigel opisał związek agenezji nerek z wadami płodu. Sekwencję małowodzia, jej patogenezę i obraz kliniczny przedstawiła w 1946 roku Edith Potter (1901–1993).

</doc>
<doc id="1220624" url="https://pl.wikipedia.org/wiki?curid=1220624" title="Zespół Potter">
Zespół Potter



</doc>
<doc id="1220630" url="https://pl.wikipedia.org/wiki?curid=1220630" title="Flinders Chase National Park">
Flinders Chase National Park

Flinders Chase National Park - park narodowy w Australii Południowej w południowo-zachodniej części Wyspy Kangura. Powierzchnia parku wynosi 328 km², został on założony w 1919. Podczas pożaru buszu w 2007 park został poważnie zniszczony. Najbardziej znane fragmenty Parku to dwie naturalne formacje skalne "Remarkable Rocks" i "Admirals Arch". 

</doc>
<doc id="1220632" url="https://pl.wikipedia.org/wiki?curid=1220632" title="Sekwencja małowodzia">
Sekwencja małowodzia



</doc>
<doc id="1220633" url="https://pl.wikipedia.org/wiki?curid=1220633" title="Sebehr Rahma">
Sebehr Rahma

 
Sebehr Rahma (ur. w 1830, zm. po 1900) – handlarz niewolników w końcu XIX wieku w Sudanie, znany także jako Al-Zubayr Rahma Mansur, lub Sebehr Rahma, bądź Rahama Zobeir, następnie pasza i gubernator Sudanu.
Uznawany w Anglii za „nemezis” generała Charlesa Gordona doczekał się statusu postaci niemal mitycznej, prasa na Wyspach określała go jako "„najbogatszego i najgorszego”", „niewolniczego króla” "„który w swej eskorcie miał nawet lwy na uwięzi”".
Pochodzenie.
Rahma pochodził z rodu "Gemaab" należącego do szczepu "Dżalin" w północnym Sudanie, a jego rodzina wywodzić się miała w prostej linii od Abbasa, wuja samego Mahometa.
Do aktywnej działalności przystąpił w roku 1856, kiedy to, na czele grupy uzbrojonych jeźdźców opuścił Chartum by następnie założyć sieć militarnych punktów zwanych "zeribami", skupiając się na handlu niewolnikami i kością słoniową. 
W roku 1871, gdy był u szczytu potęgi, Rahmę odwiedził Georg Schweinfurth, który opisał otoczenie watażki jako "„dwór niemal książęcy”". W dwa lata później mianowany został gubernatorem regionu Bahr al-Ghazal w zamian za doroczną daninę w postaci kości słoniowej.
Rahma miał pod kontrolą 30 "zerib", co przysporzyło mu tytułów beja i paszy po inwazji Dar Furu w sojuszu (jego zastępcą stał się inny watażka Rabih az-Zubayr) z kedywem Egiptu Ismailem Paszą. Mówiono o nim „Czarny Pasza”.
Przeciw Gordonowi.
W 1877 r. generał Gordon przybył do siedziby nowo mianowanego gubernatora Sudanu i zażądał zniesienia handlu żywym towarem. Doszło do ostrej wymiany zdań, w wyniku której Gordon cofnął mu nominację. Rahma udał się ze skargą do Kairu, domagając się dla siebie dodatkowo gubernatorstwa niedawno podbitego Darfuru, ale spotkał się z odmową. Egipscy urzędnicy zabronili mu powrotu do Sudanu, ale zezwolili na podróż do Konstantynopola.
W tym samym roku Gordon pisał do Anglii: "„Muszę tu walczyć z wieloma grupami nacisku, z fanatykami przeciwnymi zniesieniu niewolnictwa... w dużych, na poły niezależnych prowincjach jak te którymi włada Sebehr, Czarny Pasza, w Bahr al-Ghazal”".
Uwięziony w Egipcie.
Przed wyjazdem do Kairu, gdzie miał zamiar przekupić urzędników, którzy za 100,000 funtów uznaliby jego niezależność, Rahma zwołał („pod drzewem”) zebranie wodzów plemiennych, którzy zgodzili się - gdyby akcja w Kairze się nie powiodła - powołać ludzi pod broń. Wbrew własnym oczekiwaniom został zatrzymany i uwięziony przez Egipcjan bez prawa powrotu do Sudanu. Wobec powyższego wysłał depeszę do Gordona oferując 25 tysięcy rocznie dla kedywa oraz ponowne podporządkowanie się Sudanowi w zamian za możliwość powrotu. Gordon odmówił, wobec czego Rahma posłał gońca do swych podwładnych z informacją, że mają „wykonać rozkazy dane im pod drzewem”, co spowodowało wybuch powstania na południe od Chartumu.
Rahma, za udział w przygotowaniu powstania, skazany został na śmierć, jednak pomimo to traktowany był na dworze kedywa jako gość; nikt nie myślał o wykonaniu wyroku.
Chcąc dogadać się z Sulejmanem, gdy jego ojciec siedział w kairskim więzieniu, Gordon kilka razy próbował spotkać się z młodym człowiekiem. Udając, że traktuje go jak „ojciec”, starał się przekonać Sulejmana, że wybuch powstania był prowokacją i że teraz stawia przed nim ultimatum - albo Sulejman podda się, albo zostanie zaatakowany przez przeważające siły. Udając chorego Suleiman wrócił do swoich i wkrótce posłał Gordonowi list z obietnicą poddania się w zamian za stanowisko gubernatora. Oburzony Gordon odpowiedział, że prędzej umrze niż odda urząd w ręce buntownika, chyba że ten uda się do Kairu i złoży przysięgę wierności przed kedywem.
Doprowadzony do wściekłości Suleiman zebrał 6000 konnych i zaatakował, ale wkrótce został rozbity przez siły Jussufa Paszy i Romolo Gessi'ego. Gessi, we współdziałaniu z Tahą Mahometem, zaatakował i zniszczył "Dem Sebehr", znany fort handlarzy niewolników. W końcu Sulejman został schwytany i zamordowany przez ludzi Gessi'ego
Dalsze losy.
18 lutego 1884 Gordon zaoferował uwięzionemu Rahmie wolność i przywództwo całego Sudanu w zamian za zdławienie powstania Muhammada Ahmada zwanego mahdim. W miesiąc później Gordon zaskoczył Europę informując, że Rahma będzie jego następcą na stanowisku gubernatora Sudanu. 
Reginald Wingate, który znał Rahmę osobiście, opowiadał Brytyjczykom, że Rahma jest "„dalekowzrocznym, myślącym człowiekiem o żelaznej woli, urodzonym władcą”". W rezultacie królowa Wiktoria, Evelyn Baring, William Ewart Gladstone i Nubar Pasza w Kairze, zgodzili się na przyznanie Rahmie tytułu, ale pomysł odrzucił rząd brytyjski, któremu nie w smak były jego niewolnicze praktyki 
Jakby niezależnie od tego Rahma został mianowany wodzem wszystkich murzyńskich wojsk kolonialnych i współdowodzącym oddziałów arabskich Husajna Paszy. W marcu roku następnego został jednak pozbawiony dowództwa i uwięziony w Gibraltarze gdy okazało się, że może wchodzić w układy z „fałszywym prorokiem” Ahmedem.
W sierpniu 1887 pozwolono mu wrócić do Kairu, a po ponownym podbiciu Sudanu w roku 1899 osiąść w swym rodzinnym kraju. Osiadł w Geili, około 45 kilometrów na południe od Chartumu. W podeszłym wieku spisał swe wspomnienia, które zostały wydane po angielsku jako "Black Ivory: Or, the Story of El Zubeir Pasha, Slaver and Sultan, as Told By Himself".

</doc>
<doc id="1220635" url="https://pl.wikipedia.org/wiki?curid=1220635" title="Park Narodowy Góry Flindersa">
Park Narodowy Góry Flindersa



</doc>
<doc id="1220639" url="https://pl.wikipedia.org/wiki?curid=1220639" title="Bahr al-Arab">
Bahr al-Arab

Bahr al-Arab ("Rzeka Arabów", w języku ludu Dinków nosi nazwę "Kiir") – rzeka w Sudanie i Sudanie Południowym. Wypływa na wyżynie Azande położonej w środkowej Afryce, zbudowanej ze skał prekambryjskich (jej wysokość dochodzi do 1400 m n.p.m.). Bahr al-Arab to jeden ze źródłowych dopływów rzeki Bahr el Ghazal, długości około 800 kilometrów. W okresach suszy niesie bardzo mało wody. 
Tworzy połączenie z rzeką Jur. Ich zlewisko, wraz z Bahr al-Ghazal, rozciąga się na obszarze 851 459 km² i sięga od granic Republiki Środkowoafrykańskiej po pustynny region Darfuru.
Nad brzegami Bahr al-Arab toczyły się zacięte walki podczas drugiej wojny domowej w Sudanie.

</doc>
<doc id="1220646" url="https://pl.wikipedia.org/wiki?curid=1220646" title="Kanmon (cieśnina)">
Kanmon (cieśnina)

, używana także nazwa ; pisownia polska i wymowa: „cieśnina Kammon”. Ta wąska cieśnina rozdziela dwie japońskie wyspy Honsiu ("Honshū") i Kiusiu ("Kyūshū"). Należy geograficznie do regionu Morza Wewnętrznego.
Po obu stronach cieśniny znajdują się miasta: po stronie Honsiu – Shimonoseki (dawna nazwa Akamagaseki) i po stronie Kiusiu – przemysłowe Kitakiusiu (dawna nazwa – Moji, obecnie dzielnica). Są one połączone zarówno tunelami, jak i drogowym mostem wiszącym o długości 1 068 m, również o nazwie Kanmon. Został oddany do użytku w 1973 r.
W pobliżu mostu znajduje się niewielki park (Mimosuso River Park) upamiętniający ważną w historii Japonii bitwę, która miała tu miejsce w zatoce Dan-no-Ura w 1185 r. Ustawiono tam repliki armat, figury wojowników i tablice informacyjne.
Dawna nazwa cieśniny Kammon, to Bakan-kaikyō.
Cieśnina zamula się rocznie około 15 centymetrów. Materiał z refulacji użyty został do budowy nowego portu lotniczego Kitakiusiu.

</doc>
<doc id="1220649" url="https://pl.wikipedia.org/wiki?curid=1220649" title="Pietro Trapassi">
Pietro Trapassi



</doc>
<doc id="1220650" url="https://pl.wikipedia.org/wiki?curid=1220650" title="Metastasio">
Metastasio



</doc>
<doc id="1220652" url="https://pl.wikipedia.org/wiki?curid=1220652" title="Zespół Marshalla-Smitha">
Zespół Marshalla-Smitha

Zespół Marshalla i Smitha (ang. Marshall-Smith syndrome) – bardzo rzadki zespół wad wrodzonych o nieznanej etiologii. Na fenotyp zespołu składają się zaawansowany wiek kostny, zwiększona długość noworodka, niechęć do ssania, charakterystyczny zestaw cech dysmorficznych twarzy: wydatne czoło, wytrzeszcz gałek ocznych (spowodowany płytkością oczodołów), mikrognacja, wklęsły grzbiet nosa, przodopochylenie nozdrzy, niebieskie twardówki, szerokie proksymalne i środkowe paliczki. Chorobę opisali w 1971 roku Marshall, Smith, Graham i Scott. Do 1993 roku opisano około 20 przypadków, do 2005 kolejne 13.

</doc>
<doc id="1220653" url="https://pl.wikipedia.org/wiki?curid=1220653" title="Park Narodowy Gawler Ranges">
Park Narodowy Gawler Ranges

Gawler Ranges National Park – park narodowy w Australii Południowej położony 350 km na północny zachód od Adelaide.
Na obszarze parku narodowego żyje 162 gatunki zwierząt, w tym kilka gatunków bardzo rzadkich i zagrożonych wymarciem, m.in.: skalniak żółtonogi, wombat australijski oraz nietoperz "Nyctophilus timoriensis" z rodziny mroczkowatych. Pośród 140 gatunków ptaków zamieszkujących region parku można wymienić: emu, orła australijskiego, kakadu ognistoczubą i łąkówke wspaniałą. 
Na terenie parku występuje 976 gatunków roślin.

</doc>
<doc id="1220654" url="https://pl.wikipedia.org/wiki?curid=1220654" title="Tsushima (miasto)">
Tsushima (miasto)

 – miasto w Japonii, w prefekturze Aichi, na wyspie Honsiu.
Położenie.
Miasto leży w zachodniej części prefektury, graniczy z:
Historia.
Wioska Tsushima powstała w sierpniu 1871 roku. 1 października 1889 roku Tsushima zdobyła status miasteczka („chō”), a 1 marca 1947 roku zdobyła status miasta.
Co roku, pod koniec lipca, odbywa się w mieście festiwal , który według niektórych źródeł trwa od okresu Muromachi.
Populacja.
Zmiany w populacji Tsushimy w latach 1970–2015:

</doc>
<doc id="1220655" url="https://pl.wikipedia.org/wiki?curid=1220655" title="Tuning komputera">
Tuning komputera



</doc>
<doc id="1220657" url="https://pl.wikipedia.org/wiki?curid=1220657" title="The Great Deceiver">
The Great Deceiver

The Great Deceiver (Live 1973 - 1974) – składające się z czterech dysków nagranych na koncertach wydawnictwo grupy King Crimson. Nagrania pochodzą z 1973 i 1974 r.
Historia i charakter albumu.
W lutym 1973 r. grupa straciła Jamiego Muira, muzyka grającego na instrumentach perkusyjnych. Podczas koncertu otoczony był 60 instrumentami, które tej edycji King Crimson nadawały swoiste brzmienie. Podczas jednego z koncertów zerwał się gong, który spadł mu na nogę. Muir udał się na rekonwalescencję do Szkocji i wkrótce wstąpił do buddyjskiego klasztoru. Pozostało po nim niewiele nagrań. Koncertowym albumem grupy z Muirem jest "Live in Guildford. November 13, 1972"; nagrania nie są niestety najlepszej jakości, ale prawdopodobnie jedyne.
Pozbawiona tego muzyka grupa wyruszyła w lutym 1974 r. na tournée po Europie i następnie po USA. Jego plonem są nagrania umieszczone na "The Great Deceiver". Album ten zawiera cały koncert w Providence w stanie Rhode Island. Był to przedostatni koncert zespołu w USA. Ostatni odbył się 1 lipca w Parku Centralnym w Nowym Jorku.
Kilka utworów z tego wydawnictwa zostało już umieszczonych na innych albumach grupy, choć zawsze w zmienionej formie.
Jedną z ciekawszych rzeczy na tych płytach jest stosunkowo duża liczba improwizowanych utworów.
Nagrania są bardzo dobrej jakości.
Oryginalnie broszurka dołączona do wydania pudełkowego liczyła 68 stron. Składały się na to fragmenty z pamiętnika Roberta Frippa, teksty o charakterystyce i historii tego wydania King Crimson, refleksje muzyków, teksty wspomnieniowe różnych osób, a nawet i pełny wykaz wszystkich koncertów grupy od 10 lutego 1973 r. (klub Marquee w Londynie) do koncertu z 1 lipca 1974 r. w parku Centralnym w Nowym Jorku.
W wydaniu z 2007 r. broszurka została podzielona na dwie wkładki do CD.
Spis utworów.
Dysk 2: Sleight of Hand (or Now You Don’t See It Again) and....
(Uwaga: z powodu problemów technicznych z nagraniem "The Night Watch" z Glasgow, druga połowa nagrania została wzięta z nagrania tego utworu w Zurychu).

</doc>
<doc id="1220658" url="https://pl.wikipedia.org/wiki?curid=1220658" title="Zespół Seckela">
Zespół Seckela

Zespół Seckela (ang. Seckel syndrome, bird-headed dwarfism) – bardzo rzadki zespół wad wrodzonych, charakteryzujący się wewnątrzmacicznym i pourodzeniowym zahamowaniem wzrostu, upośledzeniem umysłowym i charakterystyczną dysmorfią twarzy.
Etiologia.
Zespół Seckela jest w istocie heterogenną grupą chorób. Zidentyfikowano przynajmniej trzy "loci" genowe, mogące mieć związek z patogenezą choroby: "SCKL1" (3q22-q24), "SCKL2" (18p11.31-q11.2) i "SCKL3" (14q21-q22). Przynajmniej w części przypadków typ dziedziczenia jest autosomalny recesywny.
Objawy i przebieg.
Na fenotyp zespołu Seckela składają się:
Historia.
Opis zespołu przedstawił w 1960 roku Helmut Paul George Seckel, który oprócz dwóch przypadków z którymi zetknął się podczas swojej praktyki w Chicago, znalazł w piśmiennictwie opisy 13 innych dotkniętych chorobą pacjentów. Wśród nich była Caroline Crachami, znanej jako "Sycylijska wróżka", której szkielet wystawiany jest dziś w londyńskim Hunterian Museum of the Royal College. Wśród opisujących zespół przed Seckelem był między innymi Rudolf Virchow, który w dwóch pracach przedstawił pacjentkę z "ptasim wyglądem twarzy".

</doc>
<doc id="1220659" url="https://pl.wikipedia.org/wiki?curid=1220659" title="Zespół Seckla">
Zespół Seckla



</doc>
<doc id="1220660" url="https://pl.wikipedia.org/wiki?curid=1220660" title="Zespół Ito">
Zespół Ito



</doc>
<doc id="1220665" url="https://pl.wikipedia.org/wiki?curid=1220665" title="Język angielski brytyjski">
Język angielski brytyjski



</doc>
<doc id="1220672" url="https://pl.wikipedia.org/wiki?curid=1220672" title="Tōkai">
Tōkai

 – miasto w Japonii, w prefekturze Aichi, na wyspie Honsiu, w okręgu przemysłowym Chūkyō, na południe od Nagoi.
Położenie.
Miasto położone w zachodniej części prefektury nad zatoką Ise.
Historia.
Miasto powstało 1 kwietnia 1969 roku w wyniku połączenia miasteczek i (z powiatu Chita).
Populacja.
Zmiany w populacji Tōkai w latach 1970–2015:

</doc>
<doc id="1220673" url="https://pl.wikipedia.org/wiki?curid=1220673" title="Linia Bothy">
Linia Bothy

„Linia Bothy” – linia rozgraniczenia pomiędzy walczącymi wojskami polskimi i ukraińskimi w Galicji Wschodniej zaproponowana w kwietniu 1919 r. przez komisję do spraw rozejmu polsko-ukraińskiego powołaną przez Radę Najwyższą Sprzymierzonych. Na czele komisji stał południowoafrykański gen. Ludwik Botha. Linia określania jego imieniem miała kształt litery „S” i pozostawiała po stronie polskiej Lwów, a po stronie ukraińskiej Zagłębie Borysławskie. Na linię tę zgodzili się przedstawiciele Komendy Głównej Ukraińskiej Armii Halickiej, natomiast odrzucił ją Roman Dmowski – reprezentant Polski na konferencji pokojowej w Paryżu. Później linia Bothy była wykorzystywana przy interpretacji południowego odcinka tzw. linii Curzona.

</doc>
<doc id="1220677" url="https://pl.wikipedia.org/wiki?curid=1220677" title="Etaksolan sodu">
Etaksolan sodu



</doc>
<doc id="1220681" url="https://pl.wikipedia.org/wiki?curid=1220681" title="Charlie i Lola">
Charlie i Lola

Charlie i Lola (ang. "Charlie and Lola") – brytyjski serial animowany bazujący na książkach autorstwa Lauren Child. Przeznaczony jest dla dzieci w wieku od 4 do 6 lat. Światowa premiera odbyła się 7 listopada 2005 roku w stacji CBeebies w Wielkiej Brytanii. W Polsce emitowany jest od 14 stycznia 2008 roku do chwili obecnej na kanale CBeebies, a w latach 2016-2018 pokazywany był także na kanale TVP ABC. 
Na terenie Wielkiej Brytanii wszystkie odcinki serialu dostępne są w usłudze BBC iPlayer.
Fabuła.
Charlie ma siedem lat. Ma mała siostrzyczkę Lolę, która jest bardzo zabawna, ma prawie pięć lat, uwielbia różowe mleko i dokładnie wie, co chce robić, a czego nie. Często Charlie musi ją przekonywać do czegoś innego i uczyć ją o świecie. Każdy z 12-minutowych odcinków opiera się na jednej z serii nagrodzonych książek Lauren Child, powołując ją do życia przy pomocy animacji, wyciętych sylwetek, fotomontażu i filmów archiwalnych.
Wersja polska.
Odcinki 1-78 i S1.
Wersja polska: na zlecenie BBC Worldwide −
Reżyseria:
Dialogi:
Dźwięk:
Montaż:
Kierownictwo produkcji:
Tekst piosenki: Janusz Onufrowicz 
Opracowanie muzyczne: Piotr Gogol 
Wystąpili:
i inni
Śpiewała: Magdalena Wasylik 
Lektor:
Odcinek S2.
W wersji polskiej wystąpili:
i inni
Opracowanie wersji polskiej: Studio Tercja Gdańsk dla Hippeis Media
Wydania DVD w Polsce.
W Polsce dystrybucją serialu na nośnikach DVD zajmowało się wydawnictwo Best Film. W sprzedaży dostępne były dwie płyty - z sezonem pierwszym i z sezonem drugim.

</doc>
<doc id="1220682" url="https://pl.wikipedia.org/wiki?curid=1220682" title="Zydowudyna">
Zydowudyna



</doc>
<doc id="1220684" url="https://pl.wikipedia.org/wiki?curid=1220684" title="Teoremat Buckinghama">
Teoremat Buckinghama



</doc>
<doc id="1220686" url="https://pl.wikipedia.org/wiki?curid=1220686" title="Zawiadowca Ernie">
Zawiadowca Ernie

Zawiadowca Ernie (ang. "Underground Ernie", 2006-2009) – serial animowany produkcji brytyjskiej, dawniej emitowany w Polsce na kanale CBeebies.
Koncepcję serialu wymyślili w 2002 roku Sid Rainey i John Deery. Animacja powstała przy pomocy oprogramowania LightWave. Realizacja pierwszego sezonu serialu kosztowała łącznie 4 miliony funtów. W planach była także realizacja drugiej, trzeciej i czwartej serii, do czego ostatecznie nie doszło z powodu braku funduszów.
Zarys fabuły.
Każdy odcinek serialu przedstawia historyjki o przygodach Erniego, zawiadowcy Międzynarodowego Metra. Ernie zawsze chętnie pomaga przyjaciołom, upewnia się też, że każdy pasażer bezpiecznie i na czas dotrze do celu swojej podróży.
Wersja polska.
Wersja polska: na zlecenie BBC Worldwide − Master Film, na zlecenie telewizji Polsat – Master Film
Reżyseria: Dariusz Dunowski
Dialogi:
Dźwięk:
Montaż:
Kierownictwo produkcji: Dariusz Falana
Teksty piosenek: Bogusław Nowicki 
Opracowanie muzyczne: Eugeniusz Majchrak 
Udział wzięli:
i inni
Lektor: Paweł Bukrewicz 

</doc>
<doc id="1220688" url="https://pl.wikipedia.org/wiki?curid=1220688" title="Traktat pokojowy izraelsko-egipski">
Traktat pokojowy izraelsko-egipski

Traktat pokojowy izraelsko-egipski (, "Mu'ahadat as-Salam al-Masrija al-Israjlijja"; , "Heskem Salom Jisra'el-Micrajim") został podpisany przez egipskiego prezydenta Anwara Sadata i izraelskiego premiera Menachema Begina w Waszyngtonie (Stany Zjednoczone) w dniu 26 marca 1979. Był to wynik procesu pokojowego i Porozumień Camp David. Zakończył on serię wojen izraelsko-egipskich, które rozpoczęły się w 1948 od I wojny izraelsko-arabskiej. W wyniku zawarcia traktatu pokojowego Izrael wycofał swoje wojska i cywili z Półwyspu Synaj, który zajął podczas wojny sześciodniowej 1967. Traktat gwarantował prawo swobodnej żeglugi dla izraelskich statków przepływających przez Kanał Sueski, Zatokę Akaba, Cieśninę Tirańską i wody międzynarodowe.
Egipt był pierwszym arabskim państwem, które uznało fakt istnienia państwa żydowskiego w Palestynie i zawarło traktat pokojowy z Izraelem. W 1994 podobny pokój zawarła Jordania.
Dzięki zawartemu traktatowi, Siły Obronne Izraela obniżyły poziom gotowości bojowej na południu kraju. Przez następne lata na granicy izraelsko-egipskiej utrzymywał się „zimny pokój”. 27 maja otworzono granicę egipsko-izraelską, a 30 kwietnia pierwszy izraelski frachtowiec swobodnie przepłynął przez Kanał Sueski. Jednak pełna normalizacja stosunków izraelsko-egipskich nastąpiła dopiero w lutym 1980, kiedy oba państwa wymieniły się ambasadorami. W marcu 1980 uruchomiono regularne połączenia lotnicze.

</doc>
<doc id="1220694" url="https://pl.wikipedia.org/wiki?curid=1220694" title="Times Like These">
Times Like These

Times Like These – drugi singel rockowego zespołu Foo Fighters z ich czwartego studyjnego albumu One by One. Został wydany na dwóch różnych dyskach w 2003 roku. Tekst utworu „I'm a new day rising” został zaczerpnięty z albumu zespołu rockowego Hüsker Dü, który jest jednym z ulubionych zespołów Dave’a Grohla.
Utwór ten został użyty w kampanii prezydenckiej przez George’a W. Busha w 2004 roku. Kiedy Grohl zauważył, że Bush promuje swoją kampanie za pomocą tego utworu, wraz z całym zespołem publicznie poparł Johna Kerry’ego.
Piosenka została użyta w filmach: The Benchwarmers, .
Amerykańska piosenkarka pop JoJo nagrała cover tej piosenki w czasie audycji Jo Whiley.

</doc>
<doc id="1220697" url="https://pl.wikipedia.org/wiki?curid=1220697" title="Aisai">
Aisai

 – miasto w Japonii, w środkowej części wyspy Honsiu, w prefekturze Aichi, na zachód od Nagoi.
Miasto powstało 1 kwietnia 2005 roku przez połączenie miasteczek Saya, Saori oraz wsi Hachikai i Tatsuta (z powiatu Ama).
Położenie.
Miasto leży w zachodniej części prefektury nad rzekami Kiso i Nagara. Miasto graniczy z:
Transport.
Kolejowy.
Przez miasto przebiegają linie Meitetsu, Tsushima oraz Bisai, na których znajduje się 6 stacji kolejowych.
Populacja.
Zmiany w populacji Aisai w latach 1970–2015:

</doc>
<doc id="1220699" url="https://pl.wikipedia.org/wiki?curid=1220699" title="Nikodem (Nagajew)">
Nikodem (Nagajew)

Nikołaj Wasiliewicz Nagajew, (ur. w 1883, zm. 17 października 1976 w Londynie) – rosyjski wojskowy (generał major), emigracyjny publicysta i biskup prawosławny, kapelan 4 pułku Rosyjskiego Korpusu Ochronnego podczas II wojny światowej.
Ukończył 1 korpus kadetów, a następnie Pawłowską Szkołę Wojskową. Służył w lejbgwardii 2 gwardyjskiego batalionu strzeleckiego. W 1910 r. ukończył Mikołajewską Akademię Sztabu Generalnego, po czym powrócił do macierzystego batalionu, rozwiniętego wkrótce w pułk.
Brał udział w I wojnie światowej. W 1916 został odznaczony Orderem św. Jerzego 4 klasy. Awansował do stopnia pułkownika. W 1917 został w stopniu generała majora dowódcą 2 carskosiołowego pułku strzeleckiego lejbgwardii. Pod koniec 1917 przystąpił do białych. W 1918 walczył z bolszewikami na Kubaniu jako dowódca samodzielnego batalionu piechoty Kozaków kubańskich. Pod koniec 1918 uczestniczył w formowaniu gwardyjskich oddziałów wojskowych w armii białych. Od 1919 był szefem sztabu samodzielnej dywizji gwardyjskiej gen. Nikołaja I. Stackelberga. Po ewakuacji wojsk białych z Krymu do Gallipoli w listopadzie 1920 r., zamieszkał w Serbii. Był autorem wspomnień z okresu wojny domowej w Rosji pt. „В памятные дни гвардейских стрелков” (Tallinn, 1932) i artykułu pt. „Некоторые особенности гражданской войны на Юге России в 1918— 1920 гг. (Ездящая пехота)” (Belgrad, 1921).
W okresie II wojny światowej podjął współpracę z Niemcami. W 1943 wstąpił do prawosławnego klasztoru, przyjmując imię mnisze Nikodem. W 1944 wstąpił do Rosyjskiego Korpusu Ochronnego, zostając kapelanem 4 pułku. Po zakończeniu wojny zamieszkał w Wielkiej Brytanii. W 1954 w cerkwi św. Hioba w Brukseli został wyświęcony na biskupa Richmond i Wielkiej Brytanii w jurysdykcji Rosyjskiego Kościoła Prawosławnego poza granicami Rosji.

</doc>
<doc id="1220701" url="https://pl.wikipedia.org/wiki?curid=1220701" title="Zespół Hanharta">
Zespół Hanharta



</doc>
<doc id="1220702" url="https://pl.wikipedia.org/wiki?curid=1220702" title="Zespół Börjesona">
Zespół Börjesona



</doc>
<doc id="1220703" url="https://pl.wikipedia.org/wiki?curid=1220703" title="Małopolski Związek Szachowy">
Małopolski Związek Szachowy

Małopolski Związek Szachowy (MZSzach) – organizacja sportowa, zajmująca się szeroko rozumianą działalnością szachową na terenie województwa małopolskiego.
Formalne początki organizacji życia szachowego w Krakowie datowane są na koniec XIX wieku: w 1893 r. w mieście tym powstał pierwszy na ziemiach polskich klub szachowy, Krakowski Klub Szachistów. Następny krakowski klub, Towarzystwo Miłośników Gry Szachowej im. Józefa Dominika, założony został w 1926 r. Z inicjatywy działaczy tego właśnie klubu, w marcu 1938 r. powstał Okręgowy Związek Szachowy z siedzibą przy Rynku Głównym 33, funkcjonował on jednak kilkanaście miesięcy. Po zakończeniu II wojny światowej, w dniu 14 lutego 1945 r. w stolicy Małopolski reaktywowano Polski Związek Szachowy, a rok później (30 kwietnia 1946 r.) – Krakowski Okręgowy Związek Szachowy (ówczesna siedziba: Kraków, ul. Basztowa 18). Po zmianach administracyjnych w 1999 r. związek przemianowany został na Małopolski Związek Szachowy.
MZSzach jest organizacją zarejestrowaną w sądzie rejonowym, w swoich szeregach zrzesza ponad 40 klubów oraz około 1800 szachistek i szachistów. Do priorytetów działalności związku należą: organizacja szkolenia dzieci i młodzieży oraz trenerów, instruktorów i sędziów, organizacja rozgrywek indywidualnych i drużynowych z cyklu mistrzostw województwa, ale również mistrzostw Polski oraz propagowanie szachów w jak najszerszym tego słowa znaczeniu.
Patronem medialnym związku jest Dziennik Polski. Wizytówką działalności MZSzach jest oficjalna strona internetowa, na której na bieżąco aktualizowane są informacje o zapowiedziach i wynikach turniejów, składzie zarządu i kadry, kalendarzu sportowym, zagadnieniach ewidencyjnych i sędziowskich, itp.
Aktualny adres MZSzach.
31-549 Kraków, al. Powstania Warszawskiego 6

</doc>
<doc id="1220705" url="https://pl.wikipedia.org/wiki?curid=1220705" title="Zespół AAA">
Zespół AAA



</doc>
<doc id="1220706" url="https://pl.wikipedia.org/wiki?curid=1220706" title="Broń pancerna Polskich Sił Zbrojnych">
Broń pancerna Polskich Sił Zbrojnych

Broń pancerna Polskich Sił Zbrojnych – jeden z podstawowych rodzajów wojsk w Polskich Siłach Zbrojnych.
W dniu zakończenia wojny Polskie Siły Zbrojne miały w swoim składzie dwie dywizje pancerne, dwie samodzielne brygady pancerne i trzy pułki rozpoznawcze. Stanowiło to prawie 50% wojsk pancernych Wielkiej Brytanii i przewyższało całość wojsk pancernych Kanady. W sprzęcie pancernym liczyły ok. 1335 czołgów i dział pancernych, 2971 transporterów opancerzonych i 1087 samochodów pancernych.
Francja.
Po przegranej przez Polskę kampanii wrześniowej oraz wycofania części wojsk z okupowanego przez wroga kraju rozpoczęto we Francji odtwarzanie polskich wojsk pancernych na podstawie pancerniaków służących w przedwojennych polskich wojskach pancernych II RP. Już od końca września 1939 rozpoczęto formować polskie wojska pancerne we Francji.
Płk Stanisław Maczek przy wydatnej pomocy gen. Sikorskiego dążył do sformowania dywizji pancernej. Jej trzon miała stanowić kadra 10 Brygady Kawalerii przebywająca czasowo na Węgrzech.
Formowanie.
W rejonie Orange rozpoczęto formowanie 10 Brygady Kawalerii Pancernej.
Organizacyjnie zapowiadała się imponująco. Posiadała pancerny pułk rozpoznawczy, pułk czołgów lekkich, pułk artylerii, dwa pułki kawalerii zmotoryzowanej i wszystkie służby brygadowe.
Francuzi początkowo nie przydzielili brygadzie sprzętu i uzbrojenia. Dopiero po klęsce we Flandrii, w trybie alarmowym ściągnięto brygadę pod Paryż, uzbrojono ją i wyekwipowano. Sprzęt okazał się jednak dla większości żołnierzy nieznanym, był trwale zakonserwowany i niedotarty.
Rozkaz natychmiastowego wymarszu na front, ze względów czysto technicznych był zupełnie niewykonalny.
Gen. Maczek, realizując wytyczne gen. Sikorskiego, przyjął rozwiązanie kompromisowe. 10 czerwca 1940 wyruszył do Szampanii w rzeczywistości na czele oddziału wydzielonego noszącego jednak nazwę 10 BKPanc. Główne siły brygady zostały pod Paryżem, pod dowództwem płk. Dworaka i po zakończeniu formowania mały dołączyć do zgrupowania Maczka.
OW – 10 BKPanc składała się ze sztabu i oddziału sztabowego, batalionu czołgów R-35, dywizjonu dragonów ("po jednym szwadronie zmotoryzowanym i plutonie motocyklistów z 24 pułku ułanów i 10 pułku strzelców konnych)", dywizjonu przeciwpancernego, baterii przeciwlotniczej i kompanii saperów. Razem oddział liczył ok. 1700 żołnierzy.
Działania bojowe.
12 czerwca brygada skoncentrowała się nad Marną, pod Avize, wchodząc w skład 4 Armii francuskiej. Od świtu 13 czerwca brygada osłaniała skrzydło VII Korpusu francuskiego i stoczyła bój pod Champaubert i Montmirail, a później kontratakowała pod Montgivroux. 14 czerwca brygada znalazła się pomiędzy wycofującymi się i coraz bardziej zdezorientowanymi dywizjami francuskimi. Sama również rozpoczęła manewr odwrotowy, walcząc na kolejnych rubieżach opóźniania.
Ostatnim bojowym akordem działania brygady było zdobycie w nocy z 16 na 17 czerwca miasteczka Montbard nad Kanałem Burgundzkim. Po zwycięstwie brygada ruszyła dalej w kierunku Dijon. Wieczorem 18 czerwca znalazła się w całkowitym okrążeniu pod wsią Moloy. Tego samego dnia przechwycono kapitulacyjny radiogram Pétaina o kapitulacji.
Gen. Maczek zdecydował się na zniszczenie ostatnich trzech czołgów, broni ciężkiej i przedzieranie się do południowej Francji i dalej już samodzielnie do Szkocji.
Część brygady pod dowództwem płk. Dworaka ewakuowała się do Szkocji po 20 czerwca 1940.
W Wielkiej Brytanii i w Europie Zachodniej.
Początkiem formowania broni pancernej na wyspach stało się zgrupowanie płk. Dworaka.
Osobnym torem organizacyjnym formowała się 10 Brygada Kawalerii Pancernej. Wywodziła się z utworzonej w lipcu 1940 Douglas w Szkocji 2 Brygady Strzelców.
1 Dywizja Pancerna.
W wyniku długotrwałych i dość skomplikowanych przekształceń organizacyjnych sformowano 1 Dywizję Pancerną, która w końcu lipca 1944 wylądowała w Normandii i wzięła udział w walkach na terenie Europy Zachodniej.
Dowodził nią gen. Stanisław Maczek. Dywizja ostatecznie przyjęła następujący skład organizacyjny: sztab (ze szwadronem czołgów dowództwa), szwadron regulacji ruchu, batalion łączności, batalion saperów, 10 pułk strzelców konnych "(pancerny pułk rozpoznawczy)", 10 BKPanc, 3 BSZ, artyleria dywizyjna i służby.
10 BKPanc posiadała 1 i 2 pułki pancerne oraz 24 (pancerny) pułk ułanów. Pułkiem zmotoryzowanym był 10 pułk dragonów.
W skład 3 BSZ wchodziły trzy bataliony strzeleckie (podhalański, 8 i 9) oraz samodzielny szwadron broni ciężkiej.
Artyleria składała się z czterech pułków: dwóch artylerii lekkiej, przeciwpancernego i przeciwlotniczego. Służby – to oddziały zaopatrzenia, warsztatowe i sanitarne.
Stan wyjściowy dywizji "(wraz z pierwszym uzupełnieniem)" wynosił ok. 16 tys. żołnierzy, 381 czołgów i 4 tys. pojazdów mechanicznych. Pułki pancerne były uzbrojone w 30-tonowe amerykańskie shermany, 10 pułk strzelców konnych i dowództwo dywizji w 30-tonowe brytyjskie cromwelle.
Działania zbrojne.
Dywizja weszła do walki podległa dowódcy 1 Armii kanadyjskiej, wchodzącej w skład 21 Grupy Armii, feldmarszałka Montgomery’ego.
W nocy z 7 na 8 sierpnia zajęła rejony wyjściowe do natarcia na Falaise, mającego stanowić finalny akt walk w Normandii.
Bitwa pod Falaise była dla polskich pancerniaków swoistym sprawdzianem umiejętności nabytych w trakcie szkolenia na wyspach. Szczególnie w ostatniej jej fazie dywizja poddana była surowemu egzaminowi.
Po sforsowaniu Dives, dywizja opanowała dwa decydujące punkty terenowe: kompleks wzgórz Mont-Ormel i miasteczko Chambois. W ten sposób zamknęła drogi odwrotu głównych sił niemieckiej 7 Armii.
Następnie, w warunkach całkowitego okrążenia, broniła tych rejonów do momentu nadciągnięcia głównych sił 21 Grupy Armii. W bitwie tej dywizja wzięła ponad 5 tys. jeńców
Od 1 września dywizja brała udział w pościgu za wycofującym się nieprzyjacielem. Sforsowała Sommę i wyzwoliła Abbeville i St. Omer. 5 września przekroczyła pod Ypres granicę Belgii i do 4 października wyzwoliła kolejne miejscowości: Ypres, Roulers, Thielt, Gandawy, St. Nieolas i Merxplas. Sforsowała Kanał Gandawski i stoczyła pięciodniowy bój pod Axel u ujścia Skaldy.
4 października 1 Dywizja Pancerna wkroczyła do Holandii, rozpoczynając walki w tym kraju od wyzwolenia Berle-Nassau. Później nacierała na Bredę, a po jej uderzyła w kierunku północnym z zadaniem zdobycia ufortyfikowanego rejonu Moerdijk u ujścia Mozy. Zadanie zostało wykonane po pięciodniowym ciężkim boju w niezwykle trudnym terenie.
9 listopada Polacy stanęli nad Mozą i pozostali nad tą rzeką w obronie szerokiego odcinka. Dywizja uzupełniała straty.
W czasie tego „odpoczynku” dywizja stoczyła jeszcze trwający ponad tydzień ciężki bój o zlikwidowanie ostatniego niemieckiego przyczółka nad Mozą, pod Kaapelsche-Veer.
Pod koniec marca 1945 dywizja przekroczyła Mozę i Ren, by ponownie znaleźć się w szeregach 1 Armii kanadyjskiej i w jej składzie nacierać w kierunku Półwyspu Fryzji.
W pierwszej fazie dywizja atakowała ku północy po obydwu brzegach rzeki Ems. Na zachodnim brzegu 3 BSZ opanowała szereg miejscowości na pograniczu holendersko-niemieckim, a 15 kwietnia dotarła do wybrzeża morskiego w rejonie zatoki Dollart. Na wschodnim brzegu 10 BKPanc sforsowała Kanał Kusten, zdobyła niemieckie miasta Aschendorf i Pappenburg i wyszła na południowy brzeg Ledy.
27 kwietnia dywizja przystąpiła do forsowania Ledy, a od 30 kwietnia nacierała już w kierunku na ufortyfikowany niemiecki port wojenny – Wilhelmshaven.
Wieczorem 4 kwietnia, po stoczeniu kilku ciężkich walk na bagnistych terenach Fryzji, dywizja weszła w styczność taktyczną z wojskami niemieckimi zewnętrznego obwodu fortyfikacji Wilhelmshaven i szykowała się do natarcia na miasto. W nocy na 5 maja nadeszła jednak wiadomość o bezwarunkowej kapitulacji Niemców przed frontem 21 Grupy Armii.
Rano 5 maja 1945 nastąpiło tryumfalne zakończenie walk 1 Dywizji Pancernej. Przed dowódcą polskiej dywizji gen. Stanisławem Maczkiem kapitulowała twierdza i port Wilhelmshaven.
W ciągu całej kampanii straty własne dywizji w poległych i rannych to ponad 5000 żołnierzy.
16 Brygada Pancerna.
8 października 1940 w Szkocji przystąpiono do organizacji 1 pułku czołgów. W ramach pułku utworzono trzy kadrowe bataliony czołgów, a 29 października 1940 w jego skład włączono Zgrupowanie Żołnierzy Broni Pancernych.
1 września 1941 1 pułk czołgów 1 Korpusu Polskiego został przeformowany w 16 Brygadę Czołgów w składzie: 65, 66 i 67 bataliony czołgów. 13 sierpnia 1942 bataliony pancerne zostały przeformowane w pułki pancerne, który nadano kolejne numery 1, 2 i 3, a w marcu 1943 w skład brygady włączono Batalion Strzelców Podhalańskich.
We wrześniu 1943 przystąpiono do reorganizacji 1 Dywizji Pancernej.
Dwie dotychczasowe brygady pancerne połączono ze sobą pozostawiając nazwę 10 Brygada Kawalerii Pancernej.
Nadwyżki i część skadrowanych oddziałów pozostawiono w „nowej” 16 BPanc.
W jej skład weszły: szwadron sztabowy "(z 10 BKPanc)", 3 pułk pancerny (kadrowy), 14 pułk kawalerii pancernej i skadrowane pododdziały brygadowe. 10 listopada 1943 16 Brygada Pancerna została podporządkowana dowódcy 2 Dywizji Grenadierów Pancernych (kadrowej).
W drugiej połowie 1944 do Polskich Sił Zbrojnych wcielono znaczną liczbę Polaków – żołnierzy pełniących przymusową służbę wojskową w Wehrmachcie. Napływ uzupełnień pozwolił na odtworzenie stanów istniejących i formowanie nowych jednostek wojskowych.
3 kwietnia 1945 przystąpiono do formowania 5 pułku pancernego, a 16 kwietnia 1945 rozpoczęto organizację 16 pułku dragonów.
Struktura organizacyjna 16 Samodzielnej Brygady Pancernej w maju 1945 przedstawiała się następująco: 3 pułk pancerny, 5 pułk pancerny, 14 pułk ułanów, 16 pułk dragonów i inne pododdziały brygadowe.
W działaniach bojowych brygada udziału nie wzięła.
W ZSRR, na Bliskim Wschodzie i Półwyspie Apenińskim.
Wojska pancerne na tym teatrze działań wojennych rodowód swój biorą z dywizjonów kawalerii formowanych przy dywizjach piechoty w ramach Armii Andersa.
16 września powstał przy 5 Dywizji w Tatiszczewie 5 Batalion Pancerny (Kawalerii). Jego dowódcą został mjr Stanisław Szostak.
Na szczeblu Armii utworzono Dowództwo Broni Pancernej. Strona sowiecka nie wyraziła jednak zgody na tworzenie jednostek pancernych. 17 listopada w ramach 6 Dywizji Piechoty został utworzony w Tockoje 6 dywizyjny batalion strzelecki.
W styczniu 1942 ukazał się rozkaz dowódcy armii o rozbudowie wojska. 5 i 6 Batalion Pancerny utworzyły Ośrodek Organizacyjny Broni Pancernej. Opuścił on teren ZSRR w pierwszej ewakuacji. Pod koniec kwietnia utworzono Ośrodek Szkolenia Broni Pancernej. Opuścił on ZSRR 12 sierpnia 1942 w ramach drugiej ewakuacji.
Ośrodek Organizacyjny Broni Pancernej z Iranu został przewieziony do Ahwazu, a następnie transportem morskim do Suezu. Do Palestyny przejechał koleją. Tu nastąpiła reorganizacja. Powstał l Batalion Czołgów, przy którym nadal pozostawało Centrum Wyszkolenia Broni Pancernej.
4 kwietnia 1942 roku l batalion czołgów wraz z Centrum przeszedł do obozu Hill 69, gdzie jest organizowała się 2 Brygada Czołgów.
2 Brygada Pancerna.
2 Brygada Czołgów
Rzeczywisty rozwój rozpoczął się już po ewakuacji wojsk z „nieludzkiej ziemi” "(terytorium ZSRR)". Powstała 2 Brygada Czołgów.
We wrześniu 1942 roku brygada została przesunięta do Iraku. Nowym miejscem postoju była Dżalaula w rejonie Kizil Rabat. Rozkaz dowódcy 6 Dywizji Piechoty gen. M. Tokarzewskiego-Karaszewicza ustalał skład podległej mu 2 Brygady Czołgów. W jej skład weszły 4, 5 i 6 bataliony czołgów.
Przy brygadzie zorganizowano Centrum Wyszkolenia Broni Pancernej.
20 czerwca brygada została przesunięta do Taza-Churmatu, w rejon pól naftowych w okolicach Kirkuku. Do nowych zadań brygady należało zabezpieczenie terenu przed sabotażem ze strony Kurdów.
2 Samodzielna Brygada Pancerna
W lipcu nastąpiła zmiana nazwy brygady na Samodzielną 2 Brygadę Pancerną.
Bataliony czołgów przemianowano na pułki czołgów, a skład brygady przedstawiał się następująco:
21 sierpnia 2 Brygada Pancerna przeszła ponownie do Palestyny w rejon Gazy.
Brygada wzięła udział w walkach na terenie Włoch. Składała się wtedy ze szwadronu łączności i trzech pułków czołgów: 4 pułku pancernego, 1 pułku "(pancernego)" ułanów krechowieckich i 6 pułku pancernego „Dzieci Lwowskich”. Organizacja pułków była następująca: dowództwo, pluton rozpoznawczy i trzy szwadrony liniowe. Razem w pułku 52 Shermany, 11 lekkich stuartów i scout carów "(lekkich samochodów opancerzonych)".
Struktura organizacyjna była charakterystyczna dla jednostki bezpośredniego wsparcia piechoty. W zasadzie oddziały 2 BPanc były wykorzystywane w sposób zdecentralizowany. Poszczególne pułki przydzielano do dyspozycji dowódców dywizji piechoty, a dalej szwadronami do brygad strzeleckich.
Wyznaczano również szwadrony do oddziałów pościgowych i wydzielonych. Wtedy czołgiści ściśle współdziałali z pułkami kawalerii (rozpoznawczymi).
Kilkakrotnie też brygada działała całością sił. Wzmacniana przy tym była brygadą piechoty i brytyjskim pułkiem czołgów, pułkiem kawalerii oraz artylerią. Jej działania wspierało lotnictwo.
W bitwie pod Ankoną brygada dostała zadanie oskrzydlenia niemieckiej 278 DP i odcięcia jej odwrotu.
Ze względu jednak na trudny teren, pola minowe i kontrataki niemieckie brygada nie zdołała odciąć w pełni dróg odwrotu. Zdobyła jednak miasto Chiaravalle. Niemcom pozostał jedynie wąski, ostrzeliwany korytarz pomiędzy wybrzeżem a miastem.
Po raz drugi 2 BPanc nacierała samodzielnie w dniach 13–20 kwietnia 1945 jako Zgrupowanie „Rak” w natarciu na Bolonię. Tym razem nie był to jednak kawaleryjski manewr na skrzydło nieprzyjaciela, tylko trudne czołowe natarcie, połączone z forsowaniem kilku przeszkód wodnych. Zgrupowanie wykonało wówczas do końca postawione mu zadanie.
Rozpoznawcze pułki samochodów pancernych.
Do broni pancernej zaliczane były też rozpoznawcze pułki samochodów pancernych korpusów i dywizji piechoty.
Pułkiem rozpoznawczym 2 Korpusu był pułk ułanów karpackich. W 1945 pułk ułanów karpackich włączono w skład nowo powstałej 2 DPanc i przeformowano na pułk pancerny. Jego zadania, organizację i sprzęt przejął 12 pułk ułanów podolskich.
Korpuśny pułk rozpoznawczy składał się z dowództwa, szwadronu dowodzenia i trzech szwadronów liniowych. Razem: 61 samochodów pancernych. Stan osobowy: 39 oficerów i 710 ułanów.
5 lutego 1945 r. przystąpiono do organizacji 1 pułku szwoleżerów (kadrowego), jako rozpoznawczego pułku samochodów pancernych I Korpusu Polskiego. Do ostatecznego sformowania jednostki nie doszło.
Pułkiem rozpoznawczym 3 Dywizji Strzelców Karpackich był 12 pułk ułanów podolskich, a następnie 7 pułk ułanów lubelskich.
Pułkiem rozpoznawczym 5 Kresowej Dywizji Piechoty był 15 pułk ułanów poznańskich, a następnie 25 pułk ułanów wielkopolskich.
Pułkiem rozpoznawczym 4 Dywizji Piechoty był 9 pułk ułanów małopolskich.
Ponadto w składzie 7 Dywizji Piechoty funkcjonował zapasowy szwadron kawalerii pancernej.
Dywizyjne pułki rozpoznawcze były zorganizowane jednakowo i obejmowały: dowództwo, szwadron dowodzenia i trzy szwadrony liniowe. Razem 28 ciężkich staghoundów oraz 22 lekkie samochody pancerne, 44 oficerów oraz 808 ułanów.
Pułki rozpoznawcze były w zasadzie przeznaczone do prowadzenia działań rozpoznawczych. Nie ograniczały się jednak tylko do prowadzenia samego rozpoznania. Wspierały często walkę batalionów piechoty, aktywnie ubezpieczały skrzydła, uczestniczyły w pościgach i wypadach.
W sposób nietypowy walczyły w bitwie o Monte Cassino. Wszystkie pułki rozpoznawcze zostały spieszone i działały jak piechota.
Także nad Metauro, 18 sierpnia 1944, dowódca 2 Korpusu zorganizował zgrupowanie złożone z trzech pułków kawalerii. Zostało ono wzmocnione piechotą i artylerią. Dowódca zgrupowania "(zastępca dowódcy korpusu)" otrzymał zadanie typowe dla oddziałów piechoty lub pancernych przeskrzydlenia obrony niemieckiej. Zadanie zostało wykonane.
Polskie pułki kawalerii (rozpoznawcze) cieszyły się bardzo dużym autorytetem zarówno wśród wojsk korpusu, jak i u żołnierzy innych narodowości.
14 Brygada Pancerna.
Wzrastające w czasie walk na Półwyspie Apenińskim stany osobowe 2 Korpusu pozwoliły na znaczna rozbudowę oddziałów polskich i tworzenie nowych. Planując w korpusie zwiększenie liczby jednostek pancernych, podjęto decyzję o utworzeniu nowej samodzielnej 3 Wielkopolskiej Brygady Pancernej.

</doc>
<doc id="1220707" url="https://pl.wikipedia.org/wiki?curid=1220707" title="Pylorostenoza">
Pylorostenoza



</doc>
<doc id="1220708" url="https://pl.wikipedia.org/wiki?curid=1220708" title="Gro Hammerseng-Edin">
Gro Hammerseng-Edin

Gro Hammerseng-Edin; z d. Hammerseng; (ur. 10 kwietnia 1980 w Gjøviku) – norweska piłkarka ręczna, reprezentantka kraju, rozgrywająca. Od sezonu 2012/2013 występuje w Larvik HK.
Życie prywatne.
W latach 2005-2010 była związana z Katją Nyberg, norweską szczypiornistką. Od 2010 jest związana Anją Edin. W 2011 r. Gro ogłosiła, że jest w ciąży. W lutym 2012 r. urodził im się syn Mio. W sierpniu 2013 para wzięła ślub.
Kariera.
Karierę rozpoczęła w swoim lokalnym nieistniejącym już klubie Vardal. Później był Raufoss i Gjøvik og Vardal.
Od 2003 do 2010 grała w duńskim FC Midtjylland Håndbold, dawniej Ikast-Brande Elite Håndbold.
Od sezonu 2010/ 2011 swoją karierę kontynuuje w norweskim klubie Larvik HK.
W reprezentacji kraju zadebiutowała w 2000 roku. Jako kapitan poprowadziła swoją drużynę do trzech tytułów Mistrza Europy w 2004 r. na Węgrzech, 2006 w Szwecji oraz 2010 r. w Danii i Norwegii. Wicemistrzyni Świata z 2001 oraz 2007.
W 2007 r. została wybrana najlepsza piłkarką roku na Świecie.
Mistrzyni olimpijska z Pekinu w 2008 r.
Po zdobyciu mistrzostwa olimpijskiego w 2008 roku zdecydowała się na przerwę, która zakończyła się w maju 2010 roku.
Sukcesy.
klubowe.
FC Midtjylland Håndbold:
Larvik HK:

</doc>
<doc id="1220709" url="https://pl.wikipedia.org/wiki?curid=1220709" title="Piotr Romke">
Piotr Romke

Piotr Romke (ur. 24 listopada 1959 w Kaliszu) – polski piłkarz grający na pozycji pomocnika.
Życiorys.
Jest wychowankiem KKS Kalisz. Później grał w Widzewie Łódź (1979–1985) i Lechu Poznań (1985–1989). W barwach Widzewa rozegrał 178 meczów i strzelił 10 bramek, a w barwach Lecha Poznań rozegrał 138 mecze i strzelił 4 bramki.
Od września 2013 do 29.10.2013 szkoleniowiec IV ligowego KKS Kalisz.
Osiągnięcia.
Widzew Łódź:
Lech Poznań:

</doc>
<doc id="1220711" url="https://pl.wikipedia.org/wiki?curid=1220711" title="Warszawski Rejon Forteczny">
Warszawski Rejon Forteczny



</doc>
<doc id="1220715" url="https://pl.wikipedia.org/wiki?curid=1220715" title="Leki pachykurarowe">
Leki pachykurarowe



</doc>
<doc id="1220716" url="https://pl.wikipedia.org/wiki?curid=1220716" title="Katja Nyberg">
Katja Nyberg

Katja Johanna Alice Nyberg (ur. 24 sierpnia 1979 roku w Sztokholmie, Szwecja) – piłkarka ręczna reprezentacji Norwegii. Gra na pozycji lewej rozgrywającej. Od 2006 do 2010 grała w duńskim FC Midtjylland Håndbold, dawniej Ikast-Brande Elite Håndbold. Od sezonu 2010/2011 reprezentować będzie swój wcześniejszy klub Larvik HK.
W reprezentacji kraju zadebiutowała w 2001 roku. Wraz z drużyną zdobyła dwa tytuły Mistrza Europy w 2004 r. na Węgrzech, 2006 w Szwecji, wicemistrzyni Świata z 2007 r. i tytuł MVP tego turnieju oraz Mistrzyni olimpijska z Pekinu w 2008 r.
Od 2005 do 2010 roku Nyberg związana była z Gro Hammerseng, norweską piłkarką ręczną.

</doc>
<doc id="1220718" url="https://pl.wikipedia.org/wiki?curid=1220718" title="Wspólnota administracyjna Eberbach">
Wspólnota administracyjna Eberbach

Wspólnota administracyjna Eberbach – wspólnota administracyjna (niem. "Vereinbarte Verwaltungsgemeinschaft") w Niemczech, w kraju związkowym Badenia-Wirtembergia, w rejencji Karlsruhe, w regionie Rhein-Neckar, w powiecie Rhein-Neckar. Siedziba wspólnoty znajduje się w mieście Eberbach, przewodniczącym jej jest Bernhard Martin.
Wspólnota administracyjna zrzesza jedno miasto i jedną gminę wiejską:

</doc>
<doc id="1220721" url="https://pl.wikipedia.org/wiki?curid=1220721" title="Wspólnota administracyjna Hemsbach">
Wspólnota administracyjna Hemsbach

Wspólnota administracyjna Hemsbach – wspólnota administracyjna w Niemczech, w kraju związkowym Badenia-Wirtembergia, w rejencji Karlsruhe, w regionie Rhein-Neckar, w powiecie Rhein-Neckar-Kreis. Siedziba wspólnoty znajduje się w mieście Hemsbach, przewodniczącym jej jest Volker Pauli.
Wspólnota administracyjna zrzesza jedno miasto i jedną gminę wiejską:

</doc>
<doc id="1220722" url="https://pl.wikipedia.org/wiki?curid=1220722" title="1349 (album)">
1349 (album)

1349 – minialbum wydany samodzielnie przez grupę blackmetalową 1349. Wydano go w roku 2001.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1220723" url="https://pl.wikipedia.org/wiki?curid=1220723" title="Han Seung-soo">
Han Seung-soo

Han Seung-soo (kor. 한승수, ur. 28 grudnia 1936 w Gangwon) – koreański dyplomata i polityk, premier Korei Południowej od 29 lutego 2008 do 28 września 2009, przewodniczący Zgromadzenia Ogólnego ONZ w latach 2001–2002.
Edukacja.
Han w 1960 ukończył studia licencjackie na Uniwersytecie Yonsei w Seulu. W 1963 uzyskał stopień magistra na Seulskim Uniwersytecie Narodowym. W 1968 uzyskał tytuł doktora nauk ekonomicznych na University of York w Wielkiej Brytanii. W trakcie swojej kariery naukowej zajmował wiele różnych stanowisk na uczelniach w Korei Południowej oraz na wyspach brytyjskich.
Kariera dyplomatyczna i polityczna.
W 1988 Han Seung-soo został wybrany po raz pierwszy do Zgromadzenia Narodowego Korei Południowej. Od 1993 do 1994 był ambasadorem w Stanach Zjednoczonych. W latach 1994–1995 zajmował stanowisko szefa kancelarii prezydenta Kima Young-sama. W latach 1996–1997 był wicepremierem i ministrem finansów.
W kwietniu 2001 został mianowany ministrem spraw zagranicznych Korei Południowej i funkcję tę pełnił do 2002. We wrześniu 2001 został wybrany przewodniczącym Zgromadzenia Ogólnego ONZ. 10 grudnia 2001 w imieniu ONZ odbierał Pokojową Nagrodę Nobla z rąk króla Norwegii Haralda V. Po zakończeniu kadencji przewodniczącego w 2002, powrócił do krajowej polityki i został wybrany w skład Zgromadzenia Narodowego Korei Południowej.
W 2006 bez powodzenia ubiegał się o stanowisko sekretarza generalnego OECD (obok m.in. Marka Belki). Nominację uzyskał jednak Meksykanin José Ángel Gurría.
1 maja 2007 Han Seung-soo został mianowany jednym z trojga specjalnych wysłanników do spraw zmian klimatycznych sekretarza generalnego ONZ Ban Ki-moona.
28 stycznia 2008 prezydent elekt Lee Myung-bak ogłosił, iż Han seung-soo obejmie urząd premiera w jego przyszłym gabinecie. 29 lutego 2008 parlament zatwierdził jego nominację na stanowisko szefa rządu. W głosowaniu, jego kandydaturę Hana Seung-soo poparło 270 posłów, a 94 było przeciw. Opozycyjna liberalna Zjednoczona Partia Demokratyczna, która uważała jego kandydaturę za nieodpowiednią, spowodowała odroczenie zaprzysiężenia, które początkowo miało odbyć się 25 lutego 2008. Jednak ostatecznie, po wycofaniu nominacji dla trzech kontrowersyjnych ministrów, nie zagłosowała przeciw kandydaturze premiera elekta.
28 września 2009 na stanowisku premiera zastąpił go Chung Un-chan.

</doc>
<doc id="1220724" url="https://pl.wikipedia.org/wiki?curid=1220724" title="Wspólnota administracyjna Hockenheim">
Wspólnota administracyjna Hockenheim

Wspólnota administracyjna Hockenheim – wspólnota administracyjna (niem. "Vereinbarte Verwaltungsgemeinschaft") w Niemczech, w kraju związkowym Badenia-Wirtembergia, w rejencji Karlsruhe, w regionie Rhein-Neckar, w powiecie Rhein-Neckar. Siedziba wspólnoty znajduje się w mieście Hockenheim, przewodniczącym jej jest Dieter Gummer.
Wspólnota administracyjna zrzesza jedno miasto i trzy gminy wiejskie:

</doc>
<doc id="1220725" url="https://pl.wikipedia.org/wiki?curid=1220725" title="Tongariro (wulkan)">
Tongariro (wulkan)

Tongariro to czynny wulkan w Nowej Zelandii, na Wyspie Północnej.
Wulkan położony jest około 20 km na południowy zachód od jeziora Taupo, jego wysokość wynosi 1978 m n.p.m. Geolodzy odkryli, że wulkan składa się z przynajmniej 12 stożków erupcyjnych (jednym z nich jest Ngauruhoe). Od 1839 r. wybuchał ok. 70 razy. Jedna z erupcji miała miejsce na przełomie 1974/75 r. Przedostatnia erupcja wulkanu miała miejsce w 1977 roku. 6 sierpnia 2012 roku wulkan wybuchł ponownie, wyrzucając z siebie pył i kamienie. Podczas erupcji nikt nie ucierpiał. Schronisko Ketetahi Hut leżące na zboczach wulkanu uległo uszkodzeniu.
Tongariro wchodzi w skład Parku Narodowego Tongariro, pierwszego nowozelandzkiego parku narodowego. Jest najbardziej na północ wysuniętym wulkanem tego parku.
Przez cały masyw tego wulkanu przebiega popularny szlak turystyczny Tongariro Alpine Crossing.

</doc>
<doc id="1220728" url="https://pl.wikipedia.org/wiki?curid=1220728" title="Pułk Ułanów Karpackich">
Pułk Ułanów Karpackich

Pułk Ułanów Karpackich – oddział kawalerii i kawalerii pancernej Polskich Sił Zbrojnych na Zachodzie.
Początkowo pułk był formacją konną, a następnie zmotoryzowaną o charakterze oddziału rozpoznawczego Samodzielnej Brygady Strzelców Karpackich, która w brytyjskiej organizacji występowała jako grupa brygadowa (ang. "Brigade Group"). W listopadzie 1942 roku jednostka została przeformowana w pułk samochodów pancernych będący organicznym oddziałem rozpoznawczym 3 Dywizji Strzelców Karpackich. W maju 1943 roku jednostka została oddziałem rozpoznawczym Armii Polskiej na Wschodzie, a w lipcu tego roku - 2 Korpusu Polskiego, zachowując dotychczasową organizację według etatu pułku samochodów pancernych. Latem 1945 roku jednostka została przeformowana w pułk pancerny, pełniący rolę oddziału rozpoznawczego 2 Dywizji Pancernej, uzbrojonego w czołgi M4 Sherman. Pułk został rozformowany w lipcu 1948.
Formowanie pułku.
Rozkazem Naczelnego Wodza ogłoszonym w rozkazie dziennym Dyonu nr 29 z 5 lutego 1941 przemianowano dywizjon ułanów Brygady Strzelców Karpackich na Pułk Ułanów Samodzielnej Brygady Strzelców Karpackich. 
Pułk w kampanii libijskiej.
W okresie od 9 do 24 marca pułk szwadronami przemieścił się do Dekheilii i Mexu w pobliżu Aleksandrii. Jednocześnie w ostatniej dekadzie marca ułani otrzymali uzupełnienie 67 żołnierzy. W pierwszej dekadzie kwietnia ułani karpaccy wraz z całą Samodzielną Brygadą Strzelców Karpackich otrzymali uzupełnienie uzbrojenia oraz koni i mułów, w związku z przygotowaniami do wyjścia na front w Grecji w ramach Brytyjskiego Korpusu Ekspedycyjnego. Z uwagi na sytuację militarną do ekspedycji brygady nie doszło. Nowa ofensywa na Pustyni Zachodniej przeprowadzona przez oddziały niemieckie i włoskie odrzuciła oddziały brytyjskiej 8 Armii w kierunku granic Egiptu. Pułk pierwotnie skierowano w rejon Sidi Barrani, a następnie do Marsa Matruh, gdzie w maju i czerwcu 1941 pobrał sprzęt motorowy. 6 czerwca 1941 roku strona brytyjska wyraziła zgodę na zmotoryzowanie oddziału. 11 czerwca 1941 roku pułk zdał Brytyjczykom 262 konie. W trakcie pobytu na pustyni w rejonie Sidi Barrani i Mersa Matruh oraz Buq-Buq pułk prowadził akcję patrolową, zbierał porzucony sprzęt, broń i zwierzęta, budował umocnienia. Otrzymał na uzbrojenie pistolety maszynowe Thompson, 3 transportery opancerzone Carrier. Od 25 lipca do 25 września na kurs instruktorski w brytyjskiej szkole pancernej w Abbassia skierowano mjr. W. Bobińskiego oraz 8 oficerów i 6 szeregowych pułku. W okresie tym obowiązki dowódcy pułku sprawował mjr dypl. Stanisław Maleszewski. 7 lipca pułk został wycofany do obozu warownego Mersa Baggush. Od 21 do 25 sierpnia pułk przebywał w obozie tranzytowym w El Amryia w pobliżu Aleksandrii. Podczas pobytu szwadrony zdały ciężki sprzęt bojowy, pojazdy, akta kancelaryjne i zbędne bagaże. Ułani pobrali nowe oporządzenie, umundurowanie, wyposażenie oraz uzupełnili uzbrojenie. Pułk przeszedł reorganizację, jako oddział całkowicie spieszony. Nocą 26/27 sierpnia 1941 roku przewieziono transportem morskim Pułk Ułanów Karpackich do obleganej przez Włochów i Niemców twierdzy Tobruk. Stan pułku przewiezionego do Tobruku to 30 oficerów 468 szeregowych. Ciężki sprzęt bojowy ułani karpaccy przejęli od hinduskiego 18 zmotoryzowanego pułku kawalerii. Wykorzystywano też zdobyczną broń. Następnej nocy karpaccy ułani przejęli od 18 pułku lansjerów bengalskich, 6 kilometrowy odcinek obrony zaczynający się od wybrzeża morskiego. 3 i 5 października na skutek ostrzału artylerii zginęli dwaj pierwsi ułani ze składu pułku. Poszczególne szwadrony pułku prowadziły akcje patrolową na przedpolu własnych pozycji obronnej, a szwadrony 1 i 2 prowadziły wypady na pozycje włoskie w celu likwidacji ich placówek, rozpoznania stanowisk i schwytania jeńców. Wypad 2 szwadronu z wydzielonymi plutonami 1 i 3 szwadronu, nocą 12/13 października przyniósł oczekiwany sukces i jeńca. 28/29 października pułk większością sił zajął nowy odcinek "Środek Wyłomu" luzując skrzydłowe kompanie sąsiednich 2 i 3 batalionów strzelców karpackich. Na "Wyłomie" ułani prowadzili działania obronne do 10 grudnia 1941 roku. 8 listopada ponownie w zasadzce patrol 1 szwadronu zlikwidował patrol włoskich bersalierów i pojmał jeńca. W związku z odblokowaniem twierdzy w Tobruku przez wojska 8 Armii Brytyjskiej na bazie pułku utworzono oddział pościgowy z pododdziałami wzmocnienia tj. plutonem rozpoznawczym 3 batalionu strzelców na transporterach Carriers, plutonem z kompanii ckm, plutonem z kompanii saperów, dywizjon ppanc. z dwoma bateriami i III dywizjonem Karpackiego pułku artylerii. Pułk ułanów 116 dni spędził w twierdzy, w tym 107 w bezpośredniej styczności z przeciwnikiem . Pułk Ułanów Karpackich od godz. 7 dnia 10 grudnia 1941 roku jako wzmocniony oddział pościgowy prowadził 2 podjazdami działania pościgowe, jednym uchwycił skrzyżowanie dróg Derna-Acroma, drugim zajął Acromę. Biorąc w walce przy tym 29 jeńców i zdobywając broń na nieprzyjacielu. Siły całego oddziału skoncentrowały się w Acromie . Była to pierwsza akcja bojowa pułku przeprowadzona przy użyciu sprzętu motorowego. W trakcie walk w obronie Tobruku z szeregów pułku ubyło 10 poległych, 2 zmarłych z ran, 2 poległych w trakcie transportu morskiego ewakuowanych jako rannych i 65 rannych . 13 grudnia oddział opuścił Tobruk i przeszedł do obozu przejściowego w Ariente w pobliżu portu tobruckiego. Został podporządkowany dowódcy brytyjskiej 16 Brygady Piechoty z zadaniem oczyszczania terenu z rozbitków niemieckich i włoskich. 16 grudnia podczas rekonesansu pojazd dowódcy pułku najechał na minową pułapkę, dowódca i zastępca zostali lekko ranni, 1 żołnierz poległ, a drugi zmarł w szpitalu. Od 19 grudnia ułani wykonali marsz w szyku obronnym na pojazdach brytyjskiej kolumny transportowej przez pustynię, a następnie od 22 grudnia transportem kolejowym. 24 grudnia 1941 roku pułk przybył do obozu El-Khatatba w Egipcie . 
Obsada personalna pułku w sierpniu 1941
Dowództwo pułku: 
W dowództwie pełniło służbę 9 oficerów i 6 podoficerów
Szwadron liczył 110 podoficerów i ułanów
Pluton liczył 1 oficera oraz 25 podoficerów i ułanów
Szwadron liczył 7 oficerów oraz 113 podoficerów i ułanów
Szwadron liczył 6 oficerów oraz 112 podoficerów i ułanów
Szwadron liczył 6 oficerów oraz 110 podoficerów i ułanów
Służba w Egipcie.
10 stycznia 1942 roku pułk został wyłączony ze składu Samodzielnej Brygady Strzelców Karpackich i podporządkowany generałowi brygady Józefowi Zającowi, dowódcy Wojska Polskiego na Środkowym Wschodzie. W tym też czasie zorganizowany został szwadron szkolny Pułku Ułanów Karpackich w brytyjskim Centrum Wyszkolenia Broni Pancernej w Abassia. Pułk sukcesywnie otrzymywał uzupełnienie w sprzęcie motorowym. 4 lutego pułk zmienił miejsce postoju do Mena Camp, gdzie istniały lepsze warunki do szkolenia. W okresie od marca do czerwca 1942 roku pułk otrzymał 9 samochodów pancernych różnych typów i kilkadziesiąt innych pojazdów. Ułani Karpaccy oprócz szkolenia asystowali podczas uroczystości woskowych oraz odwiedzin dostojników państwowych i wojskowych. 5 czerwca przydzielono do pułku uzupełnienia w postaci 249 szeregowych przekazanych z 1 pułku ułanów Krechowieckich. Od 30 czerwca 1942 roku PUK wraz z 1 batalionem czołgów mjr. Stanisława Glińskiego (z niewielką ilością czołgów szkolnych) wszedł w skład brytyjskiej 10 Dywizji Pancernej z zadaniem patrolowania delty Nilu. Od 3 lipca ułani w ramach hinduskiej 20 Brygady Piechoty zajęli obronę w rejonie zapory wodnej na Nilu i miejscowości Delta Barrage. Spieszonymi szwadronami oraz plutonami samochodów pancernych prowadzili akcję patrolową przedpola . Prowadzono rozbudowę umocnień polowych. Od 1 lipca do 11 października 1942 roku pułk uczestniczył w obronie Delty Nilu. Otrzymano południowoafrykańskie samochody pancerne Marmon-Herrington oraz kilkanaście Universal Carrierów. W związku z brakami w etatowym sprzęcie, pobrano z magazynów zdobyczny sprzęt włoski i niemiecki, remontując go w pułkowej czołówce naprawczej. Utworzono pluton czołgów wyposażony w czołgi Pz.Kpfw. III Ausf.J. Przejęto także armaty przeciwpancerne PaK 38 oraz moździerze kalibru 50 mm. Oraz samochody pancerne włoskie typu AB. Na początku sierpnia zakończono rozbudowę pozycji obronnych. 29 sierpnia pułk wizytował gen. Alexander. Wieczorem po wizycie pułk otrzymał dwa pierwsze czołgi Stuart I, a następnego dnia do pułku przybyły dwa następne czołgi tego typu. 1 października Pułk Ułanów Karpackich otrzymał rozkaz pogotowia marszowego. Planowano przetransportować pułk do Iraku. 
W Armii Polskiej na Wschodzie i w II Korpusie Polskim.
Na podstawie rozkazu Ldz. 100/tj./42 dowódcy Armii Polskiej na Wschodzie z 12 października 1942 roku pułk został wcielony do 3 Dywizji Strzelców Karpackich. Na podstawie rozkazu Ldz. 821/I/Tj/42 dowódcy Armii Polskiej na Wschodzie z 10 listopada 1942 roku "Organizacja 3 Dywizji Strzelców Karpackich" pułk został zaliczony do składu „jednostek poza brygadowych” 3 Dywizji Strzelców Karpackich pod nazwą „3 Pułk Ułanów Karpackich” razem z „plutonem łączności 3 pułku ułanów Karpackich” i „czołówką naprawczą 3 pułku ułanów Karpackich”. Stan etatowy pułku liczył wówczas 42 oficerów i 603 szeregowych. Jednostka przyjęła organizację według obowiązującego na Środkowym Wschodzie brytyjskiego etatu wojennego ME/673/1 pułku samochodów pancernych (ang. ""Armoured Car Regiment"), natomiast pluton łączności według etatu VI/423/1 o stanie 1 oficera i 24 szeregowych, a lekka czołówka naprawcza typu „A” według etatu II/32/2 o stanie 1 oficera i 15 szeregowych Pomiędzy 6, a 13 października rzut kołowy pułku pokonał trasę z Egiptu do Iraku do obozu Quizil Ribat pod dowództwem rtm. W. Zaniewskiego i rtm. Z. Sokołowskiego. Pozostała część pułku transportem kolejowym dotarła do Suezu, skąd transportem morskim 15 października wypłynęła, docierając 4 listopada do Maquili w Iraku. Osiągnęła następnie transportem kolejowym nazajutrz Bagdad, a 6 listopada dotarła pojazdami pułku do miejsca przeznaczenia . 9 i 13 listopada wcielono do pułku uzupełnienia odpowiednio z 7 i 9 batalionów strzelców karpackich w ilości 37 i 31 szeregowych młodych roczników, równocześnie 69 szeregowych starszych roczników przeniesiono do 5 Dywizji Piechoty. Od 18 listopada utworzono 4 szwadron szkoleniowy celem przeszkolenia uzupełnień otrzymanych w ostatnim półroczu. Od 13 listopada do 4 grudnia 1942 roku 3 DSK przeszła do rejonu Mosul-Qaiyara (Qayyarah) z wyjątkiem 3 Pułku Ułanów Karpackich, który pozostał w Quizil Ribat, „gdzie ze wszystkich pułków rozpoznawczych zostało utworzone wyszkoleniowe zgrupowanie kawalerii”. Szkolenie rozpoczęto w styczniu 1943 roku. 11 maja pułk otrzymał 21 samochodów pancernych Marmon Harrington od pułku rozpoznawczego hinduskiej 5 DP. 14 maja 1943 roku dotychczasowy dowódca pułku, podpułkownik Władysław Bobiński został przeniesiony na stanowisko oficera sztabowego do zleceń dowódcy Armii Polskiej na Wschodzie, a na stanowisko dowódcy pułku został wyznaczony major Stanisław Zakrzewski. 15 maja 1943 roku zgrupowanie pułków kawalerii zostaje rozwiązane. Dwa dni później pułk został podporządkowany dowódcy Armii Polskiej na Wschodzie, a jego miejsce w składzie 3 Dywizji Strzelców Karpackich zajął 12 Pułk Ułanów Podolskich. 18-19 maja 1943 roku pułk przeszedł marszem kołowym do miejscowości Baba Gur-Gur w rejonie Kirkuku i podjął warty przy rafineriach naftowych. W czerwcu pułk dwukrotnie był wizytowany przez Naczelnego Wodza gen. W. Sikorskiego. 24 czerwca rozwiązano 4 szwadron szkoleniowy przekazując 13 ułanów do 12 pułku Ułanów Podolskich, większość ułanów rozdzielono do własnych szwadronów. Według nowej organizacji obowiązującej od 21 lipca 1943 roku Pułk Ułanów Karpackich został pułkiem rozpoznawczym samochodów pancernych 2 Korpusu Polskiego. 27 sierpnia mjr S. Wyskota-Zakrzewski mianowany został dowódcą pułku, a zastępca rtm. A. Smodlibowski. W dniach 18-25 września PUK transportem kołowym przemieścił się z dotychczasowego miejsca postoju do obozu Kilo 89 w Palestynie. W pierwszych dniach października ułani uczestniczyli w ćwiczeniach "Narcyz", od 21 październik w dużych ćwiczeniach "Virile". Z uwagi na nową organizację i nowy etat nr ME/1375/1, rozpoczęto równolegle jego reorganizację i pobieranie stosownego uzbrojenia. Od 23 listopada przybyły pierwsze pojazdy bojowe. 17 i 23 listopada PUK był wizytowany przez nowego NW gen. broni Kazimierza Sosnkowskiego. Podjęto szkolenie na nowym sprzęcie na kursach w powtórnie utworzonym szwadronie szkolnym w Abbassia i w pułku. 30 listopada przybyło uzupełnienie z 7 DP, 15 szeregowych . 2 grudnia 1943 r. karpaccy ułani przybyli do Egiptu do obozu tranzytowego Quasassin. Na miejscu uzupełniono pułk etatowymi wozami bojowymi, uzbrojeniem i wyposażeniem. Istniejące braki etatowe 140 szeregowych, pokryto częściowo ostatnim uzupełnieniem w liczbie 100 junaków 17-18 letnich. 3 i 12 stycznia 1944 roku załadowano w Aleksandrii pojazdy pułku na transport morski. 19 stycznia nastąpiło zaokrętowanie stanu osobowego pułku na statek m/s "Batory". Wyokrętowanie odbyło się w porcie Taranto we Włoszech 25 stycznia 1944 roku.
Walki pułku we Włoszech.
Po wyładowaniu, ułani podstawionymi samochodami zostali przewiezieni do obozu w San Basilio koło Mottoli i zakwaterowani pod namiotami. Rozpoczęto intensywne szkolenie ostatnich uzupełnień, szkolono plutony wsparcia w brytyjskim Centrum Szkolenia Saperów w rozbrajaniu min i pułapek minowych. wydzielone pododdziały pełniły wartę w Taranto. Sukcesywnie przybywały do portu pojazdy bojowe i pozostały sprzęt.
Obrona nad rzeką Sangro
7 marca 1944 roku pułk wszedł do akcji nad rzeką Sangro, niepełnym 1 szwadronem konwojując dowóz zaopatrzenia dla 5 batalionu strzelców karpackich stacjonując w Aquaviva. Pozostała część pułku 14 i 15 marca zakwaterowała się w miejscowościach S. Massimo i Castellone. Od 1 kwietnia 1944 roku wzmocniony 3 szwadron został przydzielony do brygad 5 KDP, obsadzając rotacyjnie dwoma wysuniętymi plutonami miejscowości La Selva i Cerre Grosso. 11 i 14 kwietnia 1 i 3 szwadron powróciły do sił głównych pułku . 
Bitwa o Monte Cassino
12 i 14 kwietnia PUK został przegrupowany do miejscowości Bellona. Po przegrupowaniu wymieniono 15 sztuk samochodów pancernych Staghound z armatami 37 mm na pojazdy wsparcia z haubicami. Podjęto szkolenie załóg oraz całego składu pułku z zakresu minersko-saperskiego. Ponadto ułani przygotowywali się do walk jako oddział spieszony. Nocą 4/5 maja 1944 roku pułk objął odcinek bojowy pod Monte Cassino, luzując 17 lwowski batalion strzelców . Pułk zajął pozycje obronne na prawym skrajnym skrzydle korpusu zajmując północno-wschodnie stoki wzgórza Castellone. Graniczył z pododdziałami nowozelandzkiej 5 Brygady Piechoty na prawo i z 15 pułkiem Ułanów Poznańskich na lewo, podlegał dowódcy 6 Lwowskiej Brygady Piechoty. Spieszony pułk w I linii frontu liczył 416 oficerów i szeregowych, uzbrojony był w broń indywidualną i zespołową w postaci 18 rkm, 12 ckm i 12 moździerzy. W nocy 11/12 maja 1944 r. w ramach natarcia 2 Korpusu Polskiego PUK prowadzi działania demonstracyjne wysyłając trzy patrole na przedpole własnych pozycji obronnych. Wywołało to silny ogień artylerii nieprzyjaciela, spada na stanowiska pułku tej nocy ponad 1000 pocisków . W dniach 12-16 maja prowadzono ograniczoną akcję patrolową na przedpolu obrony. 17 maja w ramach II natarcia korpusu podjęto działania zaczepne, wykonując wypad na wzg. Pizzo(Passo) Corno. Przez cały dzień ułani patrolowali przedpole, wywołując ogień artylerii wroga. 18 maja wyznaczona grupa z 2 i 3 szwadronu o godz. 15.35 dokonała wypadu w kierunku wzg. 893, w jego wyniku stwierdzono, że nieprzyjaciel nadal utrzymuje pozycje obronne. Ponadto ustalono miejsce rozmieszczenia jego środków ogniowych. 19 maja 1944 roku o godz. 13.30 przy wsparciu artylerii, 3 szwadron dokonał wypadu zdobył wzg. 893 Passo Corno. W utrzymaniu wzg. 893 Passo Corno z ułanami karpackimi współdziałał 1 szwadron ułanów poznańskich. W czasie walki poległo 23 ułanów, a kolejnych 30 zostało rannych. W trakcie walki wzięto do niewoli 25 jeńców. Amunicję dostarczał i ewakuował rannych oraz zapewniał szkieletową obsadę stanowisk 2 szwadron karpacki. Na rozkaz dowódcy 6 LBP 3 szwadron 20 maja powrócił na stanowiska wyjściowe, zluzowany przez 15 p uł. . PUK pozostał na stanowiskach obronnych do dnia 28 maja. Z uwagi na wycofanie się jednostek niemieckich, patrol karpacki zajmuje górę Cairo. Następnie ułani udali się w dniu 29 maja 1944 r. na wypoczynek do miejscowości Montagano. 6 czerwca przybyło do pułku uzupełnienie 96 podoficerów i szeregowych. 
Bitwa o Ankonę
21 czerwca 1944 roku Pułk Ułanów Karpackich przegrupował się do miejscowości Rocca. 28 i 29 czerwca ułani przemieścili się przez Porto D'Ascoli do Porto San Elpidio. W trakcie marszu dwaj dowódcy szwadronów odeszli na stanowiska zastępów dowódców 4 i 6 pułków pancernych. 30 czerwca PUK został przydzielony do 3 DSK, 1 szwadron został podporządkowany 2 Brygadzie Strzelców Karpackich, na czele której prowadził rozpoznanie pomiędzy szosą nr 16, a morzem. 1 lipca 1 szwadron przekroczył rzekę Potenza, a następnie rozpoznawał możliwość przekroczenia bronionej rzeki Musone. W godzinach wieczornych na odcinek walki 1 szwadronu został wprowadzony cały pułk karpacki. Podjazd z 3 szwadronu uchwycił przyczółek przez rzekę Musone na zachód od Loreto . Ułanów wspierał I dywizjon 3 Karpackiego pal i I dywizjon 3 Karpackiego pappanc. W wyniku ciężkich walk o sforsowanie rzeki Musone, 2 lipca ułani siłami 1 i 2 szwadronu przeszli rzekę i uchwycili przyczółki zmuszając nieprzyjaciela do wycofania się. Starty jakie poniósł pułk to 7 poległych, 16 rannych i 2 samochody pancerne spalone, 3 pojazdy pancerne uszkodzone. 3 lipca dalsze natarcie na czele ułanów karpackich prowadzi 3 szwadron, po uchwyceniu 2 mostów na rzece Aspio przez działający podjazd. Podjazd 3 szwadronu skierował się w kierunku Neumana, zdobywając przez zaskoczenie kolejny most, na przedmieściach Neumana. Walczący o miejscowość podjazd 3 szwadronu wsparł 2 szwadron pułku. W trakcie wieczornych i nocnych walk o Neumana część miejscowości z walce ulicznej zostaje zajęta, schwytano ponad 100 jeńców, utracono 5 rannych ułanów. 4 lipca 2 szwadron wraz z 3 kompanią 5 bsk podjął dalsze działania zaczepne w kierunku Camerano, na skutek silnego oporu nieprzyjaciela, bez powodzenia. W dniach 4-8 lipca PUK bronił rejonu osiągniętego w dniu 3 lipca, odpierając szereg kontrataków i wypadów na most w rejonie Neumana i inne odcinki obrony. 8 lipca w miejsce kompanii 5 bsk PUK został wzmocniony zgrupowaniem Comando mjr. W. Smrokowskiego i plutonem czołgów z 1 Pułku Ułanów Krechowieckich. 9 lipca część 2 szwadronu wraz z 111 kompanią ochrony mostów gwałtownym natarciem opanowały wzg. 111 i wzg. Monte Freddo, a następnie odparły kontratak niemiecki na zdobyte pozycje. Od 10 do 17 lipca 1944 roku Zgrupowanie Pułku Ułanów Karpackich prowadziło działania mylące i pozorujące w pasie nadmorskim i szosie nr 16 na kierunku Ankony. Działania te polegały na pozorowaniu koncentracji większych sił oraz aktywnych działań rozpoznawczych łącznie z wypadami na pozycje nieprzyjaciela w celu uchwycenia obiektów terenowych i jeńców. Do ważniejszych należały: wypad w nocy 11/12 lipca plutonu 1 samodzielnej kompanii komandosów na wzg. Montagnola, wyparcie placówki wroga z rejonu Ill Coppo przez 111 komp. ochrony mostów, 15 lipca pozorowane natarcie plutonu czołgów ułanów Krechowieckich i trzech plutonów samochodów pancernych ułanów Karpackich na Ill Coppo, pozorowane natarcie samochodów pancernych i czołgów na odcinku całego pułku 16 lipca oraz wypad dwóch plutonów 3 szwadronu na miejscowość Montagnola. Poza rozpoznaniem i zdobyczami w jeńcach, ułani stracili 4 poległych i 8 rannych. 16 lipca 1 samodzielna kompania komandosów odchodzi z pułku, a przybywa powtórnie 3 kompania 5 bsk . Działające patrole zgrupowania PUK stwierdziły wycofanie się niemieckich jednostek w nocy 17/18 lipca. Prowadzony od świtu pościg natrafił na niesprzyjające warunki terenowe i meteorologiczne oraz liczne zniszczenia i zapory. Na czele pułku łamiąc opór straży tylnych nieprzyjaciela wkroczyły do Ankony podjazdy 3 szwadronu i za nimi 1 szwadron ułanów wraz z 111 kompanią. Pododdziały te zajmują dworzec kolejowy Ankona, w ślad za nimi miasto osiągają pozostałe siły zgrupowania. W dniu 18 lipca o godz. 14.30 miasto zostało opanowane, do końca dnia oczyszczono Ankonę z drobnych grup żołnierzy wroga, straty poniesione przez karpackich ułanów w tym dniu to 3 poległych i 3 rannych . 
Od Ankony do Pesaro19 lipca 1944 roku w pułku z wizytą przebywał Naczelny Wódz gen. K. Sosnkowski, w godzinach popołudniowych ułani karpaccy zostali włączeni w skład zgrupowania pościgowego 3 DSK pod nazwą Oddział Wydzielony "A" płk. dypl. K. Stafieja. W godzinach popołudniowych wyruszyły podjazdy z 1 i 3 szwadronu każdy w sile plutonu samochodów pancernych. Wieczorem podjazdy dotarły do rzeki Esino rozpoznawały możliwość przeprawy. 20 lipca PUK forsuje rzekę Esimo i przystąpił do pościgu za odchodzącym nieprzyjacielem. 1 i 3 szwadrony wykonały pościg jako czołowe na dwóch drogach marszu. 3 szwadron z baterią ppanc. 7 pappanc. i plutonem saperów z 10 batalionu saperów zdobył Montignano, a następnie śmiałym uderzeniem na skrzydło i tyły zdobył dominujące wzgórza Torre Albani. Z ułanami współdziałał ogniowo dywizjon 3 Karpackiego pal. 1 szwadron zajął po walce Castellaro. Straty tego dnia to 6 rannych ułanów z 3 szwadronu. Nazajutrz z uwagi na zaminowany teren, nękający ogień artylerii i wypady nieprzyjaciela, 3 szwadron wysyła dwa podjazdy w sile plutonu resztą sił zajął obronę na zdobytych poprzedniego dnia pozycjach. Poniósł dalsze straty 4 rannych. 1 szwadron tego dnia podjął dalszy pościg zdobył wzg. 150 S. Silvestro i rozwinął się do natarcia na następne wzg. 190 Sovrano. W wyniku niemieckiego ognia ppanc. 1 szwadron stracił 5 poległych i 5 rannych . 22 lipca 1944 roku na wzg. 190 Sovrano przeprowadził natarcie przydzielony do PUK 1 szwadron 4 ppanc., również nie odnosząc sukcesu. Tego dnia ułani pozostali w obronie. Od 23 lipca 1 i 3 szwadrony wspierały bataliony 2 BSK, która zajęła wcześniej zdobyte przez ułanów stanowiska obronne. 26 lipca patrole strzelców i ułanów karpackich stwierdziły odwrót sił wroga, wysłane podjazdy ułanów 1 i 3 szwadronów dotarły do rzeki Misa w potyczce tracąc jednego rannego. Nazajutrz 3 szwadron wspierał batalion strzelców 2 BSK w walce z wypadem wroga na wzg. 103 Mandriola, a następnie wkroczył do Senigallii. Od 29 lipca ułani karpaccy pozostają w odwodzie dowódcy 2 BSK, natomiast 1 szwadron przez trzy dni wspiera grupę "Maiella". Z dniem 31 lipca PUK przechodzi na nowe pozycje obronne w górach, jako grupa taktyczna "Zak", luzując brytyjski pułk samochodów pancernych Gwardii Konnej HCR. W skład grupy wchodzi 111 kompania, dywizjon 9 pal, bateria ppanc. z 7 pappanc. plutony saperów, żandarmerii itd. Jednostki zgrupowania w dniach 1-3 sierpnia prowadzą działania obronne i walkę patroli na rozległym 25 kilometrowym odcinku obrony. W trakcie walk z pułku poległo 2 oficerów, rannych zostało 5 ułanów i 2 współpracujących włoskich partyzantów. 4 sierpnia 3 szwadron ze 111 kompanią zdobyli miejscowość Sassoferrato, 5 sierpnia dalsze miejscowości Morello, Bellissio i Monte Ajate. 2 szwadron zajął miejscowość Cantiano. 6 sierpnia ułanów karpackich luzują ułani poznańscy z grupy taktycznej "Kieda". 8 sierpnia PUK przechodzi na odpoczynek do miejscowości Falconara Martina w pobliżu Ankony . 16 sierpnia 1944 roku PUK wszedł w skład Zgrupowania Kawalerii pod dowództwem gen. bryg. Z. Bohusza-Szyszko. 17 sierpnia ułani karpaccy wykonali marsz w kierunku linii frontu, po drogach górskich i w nocy 17/18 sierpnia dokonali luzowania szwadronów 15 puł. W I rzucie pułku stanowiska bojowe objęły; 111 kompania ochrony mostów i 2 szwadron. 18 sierpnia podjęto intensywne działania patrolowe na przedpolu, rozpoznając przeprawy przez rzekę Cesano i stanowiska obronne wroga. 19 sierpnia część 111 kompanii wsparta plutonem samochodów pancernych 3 szwadronu w walce opanowała miejscowość Case Nuove biorąc jeńców. 2 szwadron zaskoczył nieprzyjaciela obejściem jego pozycji i zdobył w walce miejscowość S. Lorenzo i wzg. 263, tworząc przyczółek na rzece Cesano. Wysłane dwa podjazdy z 2 szwadronu stoczyły walkę z pododdziałem piechoty niemieckiej zabierając jeńców i uchwyciły miejscowość Montalfoglio. Nieprzyjaciel wycofał się na linię obrony w rejonie S. Andrea. 20 sierpnia 111 kompania i część 3 szwadronu wykonały natarcie ze wsparciem artylerii 7 pak na obronę wroga. Z uwagi na małe siły wyznaczone do ataku, silny ogień artylerii i broni maszynowej nieprzyjaciela natarcie nie powiodło się. W boju o S. Andrea di Suasa poległ 1 ułan, a 3 zostało rannych, w 111 kompanii poległo 3 żołnierzy, 4 odniosło rany. Nocą 20/21 sierpnia nieprzyjaciel rozpoczął odwrót. Rano podjazdy pułku rozpoczęły pościg, podjazd 3 szwadronu z częścią 111 kompanii opanował S. Andrea. 2 szwadron toczył potyczki z niemieckimi strażami tylnymi zajął Fratte Rosa, w walce poległ jeden z ułanów. 3 szwadron wspólnie ze 111 kompanią opanował S. Andrea di Suasa, skąd wysłano dwa podjazdy, jeden po walce opanował Torre S. Marco, a drugi podjazd zainicjował walkę o miejscowość Barchi. W walce o Barchi wzięła udział reszta 3 szwadronu, który zdobył ją. 22 sierpnia do pościgu w kierunku rzeki Metauro zostają wyznaczone wszystkie trzy szwadrony pułku. 3 szwadron zdobył S. Ippolito, podjazdy 1 i 2 szwadronu miejscowość Reforzate, a 2 szwadron Isola di Fano. W trakcie pościgu rany odniosło 3 ułanów. Nocą 22/23 sierpnia pułk rozpoznał przeprawy przez Metauro, w ciągu dnia 23 sierpnia zostaje zluzowany przez sąsiednie jednostki; brytyjski HRC i włoskie zgrupowanie "Maiella" . 24 sierpnia PUK został przegrupowany na odcinek nadmorski do miejscowości Scapezano, wraz z pozostałymi jednostkami Zgrupowania Kawalerii Pancernej. 25 sierpnia ułani zluzowali pododdziały 1 BSK wysuwając do I rzutu nad rzekę Metauro 1 szwadron i 111 kompanię włosko-polską, w drugiej linii 2 szwadron, a 3 szwadron i szwadron dowodzenia wraz z dowództwem pułku pozostały w odwodzie. 26 sierpnia prowadzono rozpoznanie przepraw, rozminowanie brzegów i dojść do rzeki. 27 sierpnia wysyłano dwa podjazdy w kierunku miejscowości Fano. Podjazdy stoczyły walkę w rejonie wzg. M. Giove wzięły jeńców z niemieckiej 1 Dywizji Spadochronowej, a następnie wraz z podjazdem 15 puł Poznańskich i 111 kompanią zajął ten przedmiot terenowy. W działaniach tych z 1 szwadronu zostało rannych 3 ułanów. Na odcinku 2 szwadronu na minie poległo 2 ułanów, w tym jego dowódca. 28 sierpnia w godzinach porannych 1 szwadron osiągnął linię rzeki Arzilla, po południu 1 i 2 szwadrony w I rzucie forsują podjazdami rzekę Arzilla. Na wyniku celnego ostrzału artylerii wroga 1 szwadronu, 2 ułanów poległo, a 5 zostało rannych. patrole tego szwadronu nad rzeką poniosły dalsze straty 3 rannych . 
Bój o Pesaro 
29 sierpnia nieprzyjaciel rozpoczął odwrót z linii rzeki Arzilla w pościg wyruszył 1 szwadron wraz ze 111 kompanią, stoczył liczne potyczki, wieczorem te dwa pododdziały dotarły do przedmieść Pesaro. 2 szwadron stoczył potyczki, opanował miejscowość Muraglia, a podjazdy podjechały pod Pesaro. W trakcie walk na przedmieściach zostało rannych 3 ułanów. 30 sierpnia 1 i 2 szwadron oraz 111 kompania ochrony mostów, rozpoczęły walki uliczne o Pesaro, dotarły do śródmieścia miasta na rzekę Foglia. W południe przy wsparciu wrogiej artylerii nieprzyjaciel wykonał kontratak siłami 1 pułku strzelców spadochronowych, w wyniku zaciętych walk ulicznych pododdziały pułku wycofały się na południowe przedmieściach. Poległo 3 ułanów, 8 zostało rannych. Nocą PUK został wzmocniony przez zgrupowanie Maiella. 31 sierpnia rano ułani karpaccy z 1 i 2 szwadronu, 111 kompania, grupa Maiella oraz brytyjski pułk rozpoznawczy samochodów pancernych HRC, podjęły ostateczny szturm miasta. Walki uliczne toczone przez nacierające oddziały, pozwoliły opanować większość miasta. Po zmroku wycofano ponownie pojazdy pancerne poza miasto, pozostawiając piesze pododdziały w mieście. 1 września od rana prowadzące natarcie pododdziały dotarły do linii rzeki Foglia w Pesaro. 2 września oddziały nacierające na Pesaro straciły styczność bojową z wrogiem, który wycofał się. Wysłane za rzekę i miasto podjazdy opanowały wzg. 166 San Bartolo . Dalszy pościg po zluzowaniu ułanów karpackich, podjęli ułani podolscy z 12 pułku. Do 6 września PUK przebywał w rejonie Pesaro oczyszczając teren i prowadząc rozbrajanie terenu z min . 
Na wypoczynku i odwodzie korpusu 
Pułk został skierowany na odpoczynek do rejonu San Elpidio pod namioty, a od 8 września do budynków mieszkalnych w Porto S. Giorgio. Konserwowano broń, sprzęt i pojazdy bojowe. Żołnierze wypoczywali i wyjeżdżali na urlopy. Podjęto szkolenie i udział w kursach poza pułkiem oraz staże w pułkach pancernych. Na przełomie września i października 1944 roku pułk otrzymał sześć amerykańskich dział samobieżnych M3 GMC, z których sformowano pododdział nazywany początkowo plutonem artylerii, a później baterią wsparcia. Dowódca tego pododdziału miał do dyspozycji samochód pancerny Daimler Dingo. 19 i 20 października pułk przegrupowano na odległość 353 km do Arezzo. 17 listopada przybyło uzupełnienie 44 żołnierzy z 7 pułku pancernego. Od 22 listopada ułani rotacyjnie szwadronami pełnili służbę regulacji ruchu na bezpośrednim zapleczu frontu. W grudniu 1944 roku do formowanych: 10 pułku huzarów i szwadronu sztabowego 3 Wielkopolskiej Brygady Pancernej odeszło ponad 70 oficerów, podoficerów i ułanów. 26 stycznia nastąpiła zmiana zakwaterowania pułku do miasta Treii. Do utworzonego 31 stycznia szwadronu szkolnego w dniu 1 lutego przybyło uzupełnienie 96 szeregowych z 2 batalionu komandosów zmotoryzowanych, a 11 lutego kolejnych 37 szeregowych z 21 batalionu piechoty. Szwadron szkolny prowadził szkolenie przybyłych uzupełnień w okolicach Treii do jego rozwiązania 1 kwietnia 1945 roku . 
Obrona nad rzeką Senio 
5 marca 1945 roku PUK wykonał marsz do miejscowości S. Silvestro i podporządkowany został dowódcy 5 KDP. 6 marca ułani zluzowali brytyjską jednostkę rozpoznawczą i zajęli stanowiska nad rzeką Senio, mając spieszony 1 szwadron w I linii, za nim spieszony w II linii 2 szwadron, a w odwodzie szwadron 3 na pojazdach pancernych. 8 marca ułanów wzmocnił pluton czołgów 6 pułku pancernego. Wsparcie artyleryjskie stanowiła własna bateria artylerii i II dywizjon 3 Karpackiego pal. Ułani karpaccy ponieśli też w pierwszych dniach obrony straty; 1 poległego i 1 rannego żołnierza. 26 marca 1 i 2 szwadrony oraz szwadron dowodzenia odeszły do Treii na wypoczynek. Nad Senio pozostał 3 szwadron wspierając 6 LBP, a od 31 marca został podporządkowany przejmującej odcinek obrony 4 Wołyńskiej Brygadzie Piechoty. 4 i 5 kwietnia 3 szwadron na pojazdach jako odwód ruchomy wspierał 10 wołyński batalion strzelców w odparciu wypadu dwóch kompanii wroga na stanowiska obronne. 3 szwadron działał w szykach 4 WBP Zgrupowania "Rud" do 21 kwietnia, po tym dniu dołączył do sił głównych pułku . 
Bitwa o Bolonię
9 kwietnia 1945 roku kwaterujący w Treii PUK bez 3 szwadronu, przydzielony został do Zgrupowania "Rak" gen. bryg. B. Rakowskiego. W nocy 9/10 kwietnia w wypadku drogowym zginął zastępca dowódcy pułku mjr M. Paciorek. 10-11 kwietnia ułani wykonali marsz w kierunku linii frontu dołączając do zgrupowania 2 Brygady Pancernej w rejonie Solarolo, ostatecznie 13 kwietnia na skutek zatłoczenia dróg dotarli do rejonu ześrodkowania. Tego dnia w godzinach popołudniowych pułk wyruszył w kierunku linii frontu mając 2 szwadron w straży przedniej. 14 kwietnia nad kanałem Gambellara czołowy 2 szwadron wszedł w styczność bojową z nieprzyjacielem, forsując kanał pod silnym ogniem artylerii. Przy wsparciu lotniczym 2 szwadron podjął natarcie na miejscowość Sasso Morelli, w trakcie walk poległ 1 ułan, 3 odniosło rany. W trakcie walk o miejscowość dowódca szwadronu wysłał dwa podjazdy w sile plutonu każdy celem wyjścia na tyły obrony nieprzyjaciela. Jeden z nich wpadł w zasadzkę i został zniszczony straty, to: 5 poległych ułanów, 8 rannych i 1 jeden w niewoli (krótkotrwałej) i 3 samochody pancerne zniszczone. 2 szwadron pod koniec dnia przeszedł do obrony na zajętym terenie linii kanału Gambellara. Późnym popołudniem wysłany podjazd z 1 szwadronu stoczył potyczkę w rejonie Casa Borchesa wziął do niewoli jeńców i tracąc 1 rannego ułana. 15 kwietnia pułk wypoczywał i prowadził reorganizację oraz naprawiał sprzęt. 16 kwietnia 1 szwadron wsparty baterią samobieżną z 7 pappanc. do południa współdziałał z prowadzącym natarcie 6 ppanc. i 13 wbs "Rysie", od rzeki Sillaro do kanału Medicina. Od godzin południowych prowadził natarcie w luce pomiędzy 6 ppanc, a 43 Brygadą Piechoty Gurkha. 1 szwadron przełamał obronę niemiecką na kanale Scolo Sillaro wziął jeńców, zdobył 2 działa samobieżne, 2 armaty, skład min. Przekroczył kanał Montanara, dotarł do kanału Rondone. 3 szwadron wspierał oddziały 5 KDP, w tym 14 wbs "Żbików" w rejonie Castel Guelfo. 17 kwietnia 1 szwadron prowadził walki w luce pomiędzy tymi samymi oddziałami. Prowadzone dotychczas działania 1 szwadronu przeszły w fazę pościgu za cofającym się wrogiem. Szwadron zdobył baterię Nebelwerferów, działo polowe, dwa samobieżne działa przeciwlotnicze, skład min i jeńców osiągnął rzekę Gaiana. Nad którą został zluzowany przez 6 ppanc. przeszedł do II rzutu. 2 szwadron od godzin południowych osłaniał drugie skrzydło zgrupowania "Rak" wypełnił lukę pomiędzy 2 BPanc. i 5 KDP. Działający dotychczas w tej luce jeden z plutonów 1 szwadronu był niewystarczający, poniósł on w walkach straty 1 poległego. Prowadząc działania zaczepne 2 szwadron dotarł do rzeki Gaiana. 3 szwadron tego dnia współpracował z 4 WBP, zdobył w ciężkiej walce miejscowość La Casetta i dotarł również do rzeki Gaiana . 18 kwietnia 1 i 2 szwadron dozorowały odcinek rzeki Gaiana, prowadziły walkę ogniową i rozpoznawały stanowiska wroga, rannych zostało dwóch ułanów. 3 szwadron prowadził działania zaczepne sforsował rzekę Maggione, we współdziałaniu z 14 wbs, tracąc również dwóch rannych ułanów. 19 kwietnia w związku z natarciem zgrupowania "Rak" przez rzekę Gaiana, 1 szwadron wraz z baterią pułkowej artylerii i samochodami pancernymi z haubicami 2 szwadronu prowadził działania demonstracyjne, ostrzeliwał pozycje niemieckie ściągając na własne pozycje ogień wroga. 1 i 2 szwadron i podzielona na dwie części bateria artylerii pułkowej w godzinach popołudniowych osłaniały oba skrzydła nacierającego zgrupowania "Rak". 2 szwadron wspierał natarcie 4 ppanc. na rejon miejscowości Palazzina, wykonał gwałtowny atak na dużej prędkości, zlikwidował gniazdo oporu i wziął jeńców. 1 szwadron zdobył miejscowość Cassa Tassinera, zabrał jeńców i rozbił opór wroga. 3 szwadron w tym dniu wspierał piechotę 4 WBP podczas prób forsowania rzeki Gaiana, stracił 4 rannych ułanów. 20 kwietnia tymi samymi siłami ułani karpaccy ubezpieczali skrzydła zgrupowania "Rak", w trakcie tych działań 1 szwadron unieruchomił czołg Panther. Następnie 1 szwadron nawiązał kontakt z 43 Brygadą Gurkha przeprawił się przez rzekę Quaderna, stoczył szereg potyczek z wycofującym się wrogiem, zdobył miejscowość Cento di Budrio. Następnie prowadził zacięte walki przed rzeką i dotarł do rzeki Idice. Wieczorem wspierał pododdziały piechoty nad Idice, ranny został 1 ułan. 2 szwadron prowadził pościg w niesprzyjających warunkach terenowych, w zaciętej walce zdobył miejscowość Fiesso, wziął w niej jeńców utracił jednego rannego i dotarł do rzeki Idice. 3 szwadron ubezpieczał wzdłuż toru Faenza-Bolonia natarcie 4 WBP w kierunku Idice, w godzinach popołudniowych podjął pościg za nieprzyjacielem, toczył walki i rozbił pododdziały wroga w miejscowościach Casa Gnudi i Castenazo, gdzie wziął jeńców i wyrzucił Niemców za rzekę Idice. Rany odniósł jeden oficer . 21 kwietnia o świcie po przeprawieniu się z wielkimi problemami przez Idice, 1 szwadron podjął pościg w kierunku Bolonii, wziął jeńców wkroczył do niej o godz. 7.30 z kierunku północno-wschodniego. 3 szwadron wkroczył do Bolonii po pościgu znad Idice o godz. 10.20 wraz z pododdziałami 12 wołyńskiego batalionu strzelców. 2 szwadron prowadził działania rozpoznawcze w kierunku zachodnim. Ułani karpaccy tymi działaniami zakończyli swój wojenny szlak. Straty poniesione w bitwie o Bolonię to 9 poległych i 23 rannych. Wzięto do niewoli ok. 60 jeńców 
Działania pułku po wojnie.
Po zakończeniu walk pułk stacjonował pierwsze dni w Cento di Budrio, od 13 maja stacjonował Civitanova Marche i pobliskim Montecosaro 44 km od Ankony. 24 czerwca 1945 roku pułk został włączony w skład 2 Warszawskiej Dywizji Pancernej, w charakterze pancernego pułku rozpoznawczego. W związku z rezygnacją w armii brytyjskiej z odrębnych etatów pancernych pułków rozpoznawczych (ang. "armoured reconnaissance regiment"), na wniosek Dowództwa 2 Korpusu pułk był formowany według brytyjskiego etatu II/151/3 pułku pancernego z 29 grudnia 1943 roku (ang. "armoured regiment") o stanie 37 oficerów i 655 szeregowych. 
W tym samym miesiącu w Gubbio przy 7 pułku pancernym został zorganizowany szwadron szkolny pod dowództwem porucznika Jana Kolczyńskiego. W ramach szwadronu zorganizowano pięć kursów: instruktorski kierowców czołgów Sherman, kierowców czołgów Sherman, kierowców czołgów Stuart, instruktorski strzelecki i ładowniczych dla radiooperatorów.
Prawdopodobnie w sierpniu pułk zaczął otrzymywać czołgi.
17 listopada 1945 roku pułk otrzymał sztandar ofiarowany przez Polaków w Rzymie.
25 lipca 1946 roku pułk wyjechał z Włoch do Wielkiej Brytanii.
Po przyjeździe rozmieszczony został w Weelsby Camp, k. Grimsby, Lincolnshire. Od 23 maja 1947 roku stacjonował w Marken Hill k. Nottingham, Nottinghamshire oraz Weston-on-Trent, k. Derby Derbyshire. Od września 1947 w Sudbrock Camp k. Lincoln, Lincolnshire. Od września połączył się 7 pułkiem pancernym w 204 Basic Unit PRC. 14 lipca 1948 roku w Sudbrook Camp pułk został rozformowany.
11 listopada 1966 roku nadano pułkowi Order Virtuti Militari.
Obsada personalna dywizjonu/pułku 1940-1947.
dowódca pułku
zastępca dowódcy pułku
adiutant pułku
szwadron dowodzenia (gospodarczy) 
1 szwadron liniowy 
2 szwadron liniowy 
3 szwadron liniowy 
W skład każdy szwadronu liniowego wchodziło 5 plutonów samochodów pancernych i pluton szturmowy/wsparcia na transporterach opancerzonych. Stan osobowy pułku liczył 39 oficerów i 710 ułanów. Na uzbrojeniu oddziału znajdowało się 61 samochodów pancernych. W składzie szwadronu 8–działowa bateria armat 75 mm.
Struktura i wyposażenie pułku.
Struktura i wyposażenie pułku w czerwcu 1944 :
Uzbrojenie:
Uzbrojenie pułku po przejściu na etat pułku pancernego:
Symbole pułku.
Sztandar
Sztandar, ufundowany przez społeczeństwo polskie w Rzymie, został wręczony pułkowi 17 listopada 1945 roku. Na stronie głównej umieszczono na ramionach krzyża kawalerskiego nazwy miejscowości, o które pułk walczył: „TOBRUK”, „MC CASSINO”, „ANCONA”, „BOLOGNA”. Na odwrotnej umieszczono: w lewym górnym rogu odznaka honorowa 2 Korpusu, w lewym dolnym i w prawym górnym – oznaki pułkowe, noszone na kołnierzu kurtki i berecie (palmy z półksiężycem) na tle barw pułkowych, w prawym dolnym – oznaka rozpoznawcza dowództwa 2 Korpusu i oddziałów pozadywizyjnych. 
Płachta sztandaru została wykonana w zakładach hafciarskich Watykanu. Pułkowa czołówka naprawcza wykonała drzewce z wyciora armatniego, a orła sztandarowego wykonał z grubo posrebrzanej łuski pocisku armatniego plutonowy A. Łabędzki, artysta rzeźbiarz, późniejszy wykładowca ASP w Krakowie.
Obecnie sztandar eksponowany jest w Instytucie Polskim i Muzeum im. gen. Sikorskiego w Londynie.
Oznakowanie czołgów
W pułku pancernym, z lewej i prawej strony wieży, malowano białe figury geometryczne:
Część wozów pułku, w polu znaku rozpoznawczego, miała namalowany proporczyk pułkowy (niebiesko-amarantowy) z białymi palmami i półksiężycem.

</doc>
<doc id="1220730" url="https://pl.wikipedia.org/wiki?curid=1220730" title="Zespół krótkiego jelita">
Zespół krótkiego jelita

Zespół krótkiego jelita (ang. short bowel syndrome, SBS) – stan po resekcji lub wyłączeniu fizjologicznej czynności odcinka lub całości jelita cienkiego, wymuszający konieczność żywienia pozajelitowego.
Epidemiologia.
Szacuje się, że w Polsce około 6 osób na 1,000,000 ma SBS. W USA częstość zespołu szacowana jest na 40 przypadków na 1,000,000.
Etiologia.
Najczęstszymi przyczynami SBS są:
Objawy i przebieg.
Wczesnymi objawami SBS są:
Z czasem w obrazie klinicznym SBS występują tzw. późne powikłania:

</doc>
<doc id="1220731" url="https://pl.wikipedia.org/wiki?curid=1220731" title="Wspólnota administracyjna Sinsheim">
Wspólnota administracyjna Sinsheim

Wspólnota administracyjna Sinsheim – wspólnota administracyjna (niem. "Vereinbarte Verwaltungsgemeinschaft") w Niemczech, w kraju związkowym Badenia-Wirtembergia, w rejencji Karlsruhe, w regionie Rhein-Neckar, w powiecie Rhein-Neckar. Siedziba wspólnoty znajduje się w mieście Sinsheim, przewodniczącym jej jest Dieter Gummer.
Wspólnota administracyjna zrzesza jedno miasto i dwie gminy wiejskie:

</doc>
<doc id="1220732" url="https://pl.wikipedia.org/wiki?curid=1220732" title="Ferdynand Karol">
Ferdynand Karol

Ferdynand Karol Ludwik Józef Jan Habsburg-Lotaryński, (niem. "Erzherzog Ferdinand Karl Ludwig Joseph Johann von Habsburg-Lothringen" (ur. 27 grudnia 1868 w Wiedniu – zm. 10 marca 1915 w Monachium) – trzeci syn arcyksięcia Karola Ludwika i arcyksiężnej Marii Annunziaty. Młodszy brat Franciszka Ferdynanda, następcy tronu Austrii – zamordowanego w Sarajewie; generał major cesarskiej i królewskiej Armii.
Życiorys.
Ferdynand Karol przeznaczony został do kariery wojskowej. 29 listopada 1891 otrzymał Order Korony Rucianej, a 31 stycznia 1893 Order Korony Wirtemberskiej. 26 kwietnia 1893 awansował na stopień porucznika. Już w październiku 1893 został przeniesiony do elitarnego pułku tyrolskich kirasjerów. W latach 1895–1897 awansował kolejno na stopień majora a następnie podpułkownika. W 1888 pełnił służbę w 4 Tyrolskim Pułku Strzelców Cesarskich w Linzu na stanowisku komendanta 4. batalionu. W 1899 został wyznaczony na stanowisko komendanta 3 Tyrolskiego Pułku Strzelców Cesarskich w Wiedniu. W tym samym roku został szefem Węgierskiego Pułku Piechoty Nr 48 w Sopronie. 26 października 1902 został mianowany na stopień generała majora i wyznaczony na stanowisko komendanta 18 Brygady Piechoty w Pradze. 18 października 1904 został zwolniony ze stanowiska.
Od dzieciństwa przejawiał arcyksiążę zamiłowanie do teatru. Chciał zostać, jak mawiał, dyrektorem Burgtheater, czyli Teatru Jego Cesarskiej Mości w Wiedniu. Interesował się literaturą i muzyką. Choć żył po zawarciu małżeństwa z dala od Wiednia otrzymał pozwolenie na uczestnictwie w pogrzebie arcyksięcia Franciszka Ferdynanda. Mimo iż sam w tym czasie był już poważnie chory. Sprawiał wrażenie człowieka starego, wyniszczonego przez życie.
Karierę wojskową arcyksięcia zakończył romans, a następnie zawarcie morganatycznego małżeństwa. Arcyksiążę zakochał się w Bercie Czuber (1879–1979), córce profesora uniwersyteckiego – Emanuela Czubera. Ferdynand Karol i Berta postanowili wziąć ślub, ale rodzina Habsburgów i sam cesarz austriacki – Franciszek Józef I, kategorycznie sprzeciwiła się związkowi morganatycznemu. Arcyksiążę nie posłuchał i ożenił się z Bertą. W konsekwencji w sierpniu 1911 został wydalony z domu oraz wykreślony z listy oficerów armii. Został również pozbawiony tytułów (m.in. szefa pułku) i orderów oraz wygnany z cesarstwa. Zamieszkał z żoną w Monachium. W ten sposób jako Herr Ferdynand Burg formalnie przestał istnieć dla rodziny. Zmarł daleko od rodziny u boku ukochanej żony w marcu 1915 roku w wieku 47 lat.

</doc>
<doc id="1220741" url="https://pl.wikipedia.org/wiki?curid=1220741" title="Wrocławki (przystanek kolejowy)">
Wrocławki (przystanek kolejowy)

Wrocławki – przystanek kolejowy we Skąpem, w województwie kujawsko-pomorskim, w Polsce.
W roku 2017 przystanek obsługiwał 50–99 pasażerów na dobę.

</doc>
<doc id="1220745" url="https://pl.wikipedia.org/wiki?curid=1220745" title="Akademia Świętokrzyska">
Akademia Świętokrzyska



</doc>
<doc id="1220746" url="https://pl.wikipedia.org/wiki?curid=1220746" title="Antaeus">
Antaeus

Antaeus – francuska grupa blackmetalowa utworzona w roku 1993. W roku 2006 odbyli trasę koncertową wraz z Secrets of the Moon.

</doc>
<doc id="1220748" url="https://pl.wikipedia.org/wiki?curid=1220748" title="Pozycja seksualna">
Pozycja seksualna



</doc>
<doc id="1220749" url="https://pl.wikipedia.org/wiki?curid=1220749" title="Kontrola rodzicielska">
Kontrola rodzicielska

Kontrola rodzicielska – opcje, stosowane głównie w usługach telewizji kablowej i satelitarnej, telefonach komórkowych, użytkowaniu komputera, w tym w grach video i korzystaniu z Internetu, pomocne rodzicom w procesie wychowawczym dziecka. Stanowią pomoc w ochronie nieletnich przed brutalnością, zachowaniami seksualnymi, wulgarnością pojawiającą się w grach komputerowych, telewizji oraz Internecie.
Założone cele realizują poprzez:
Kontrola rodzicielska w systemach operacyjnych.
Windows.
XP – nie posiada wbudowanej ochrony. Jest dostępna jako aktualizacja opcjonalna, po zarejestrowaniu na Windows Update. Filtr można też zamówić u swojego dostawcy Internetu lub zainstalować samemu program typu Opiekun Dziecka w Internecie, WebControl, Strażnik Ucznia lub podobny.
Vista – posiada wbudowaną kontrolę rodzicielską, umożliwiającą:
7 – kontrola rodzicielska jak w Vista, jednak usunięta została możliwość blokowania pornografii w Internecie.
Linux.
Do ochrony przed pornografią w Linuksie służy filtr treści DansGuardian. Jego konfiguracja wymaga średnio zaawansowanej znajomości tego systemu. Dlatego w niektórych dystrybucjach Linuksa wprowadzono narzędzia ułatwiające jego konfigurację:
Do limitowania czasu spędzanego przy komputerze, np. do maksymalnie jednej godziny dziennie służy osobna aplikacja TimeKpr. Oprócz limitu czasu, pozwala rodzicom ustalić, w których godzinach dziecko nie będzie mogło korzystać z komputera. Można na przykład zakazać używania komputera w godzinach nocnych od 23 do 7 rano.

</doc>
<doc id="1220750" url="https://pl.wikipedia.org/wiki?curid=1220750" title="Varsaviana">
Varsaviana

Varsaviana (, od "Varsavia" – Warszawa) – dokumenty, rękopisy oraz druki dotyczące zagadnień związanych z Warszawą bądź jej dziejów.
Opis.
Termin "varsaviana" obejmuje m.in. komunikaty urzędowe władz Warszawy: sprawozdania, plany inwestycyjne, statystyki; publikacje naukowe dotyczące miasta, jego mieszkańców, historii, wspomnienia bądź pamiętniki osób działających w Warszawie. Są to także ogólnowarszawskie i dzielnicowe czasopisma lokalne (również podwarszawskie), jak również stare pocztówki, plakaty, ogłoszenia oraz przedmioty materialne związane z Warszawą.
Duży zbiór "varsavianów" znajduje się w Dziale Varsavianów Biblioteki Publicznej m.st. Warszawy.

</doc>
<doc id="1220752" url="https://pl.wikipedia.org/wiki?curid=1220752" title="Port lotniczy Durban">
Port lotniczy Durban

Port lotniczy Durban (IATA: DUR, ICAO: FADN) – międzynarodowy port lotniczy położony w Durbanie, w prowincji KwaZulu-Natal. Był jednym z największych portów lotniczych w Republice Południowej Afryki. Używany był w latach 1951-2010 i został zastąpiony przez Port lotniczy King Shaka. Obecnie jest lotniskiem wojskowym.

</doc>
<doc id="1220761" url="https://pl.wikipedia.org/wiki?curid=1220761" title="Brzanka liniowana">
Brzanka liniowana

Brzanka liniowana ("Puntius johorensis") – gatunek słodkowodnej ryby z rodziny karpiowatych (Cyprinidae). Bywa spotykana w hodowlach akwariowych.
Występowanie.
Półwysep Malajski.
Charakterystyka.
Ryba o podłużnym kształcie, błyszcząca żółtopomarańczowo i czarno. Samiec jest szczuplejszy oraz jego pasy na ciele są wyraźniejsze. 
Żyją gromadnie. Tylko w dużym akwarium widać dokładnie ławicę, kiedy wciąż w ruchu przesuwa się szybko i posuwiście. Wraz z innymi gatunkami brzanek pływa stadkami, tworząc kolorowy ruchomy obraz. Do rozmnażania potrzebuje bardzo miękkiej i kwaśnej wody.
Dorasta do 12 cm długości

</doc>
<doc id="1220766" url="https://pl.wikipedia.org/wiki?curid=1220766" title="White (wulkan)">
White (wulkan)



</doc>
<doc id="1220767" url="https://pl.wikipedia.org/wiki?curid=1220767" title="Mediacja (postępowanie cywilne)">
Mediacja (postępowanie cywilne)

Mediacja – proces alternatywnego rozwiązywania sporów przez same strony, przy udziale mediatora - osoby posiadającej wiedzę i umiejętności w zakresie komunikacji interpersonalnej, która ułatwia stronom porozumienie się.
Mediacja w postępowaniu cywilnym regulowana jest przepisami art. 1831 − 18315 kodeksu postępowania cywilnego.
Zasady mediacji.
Mediacja jest korzystna dla:

</doc>
<doc id="1220770" url="https://pl.wikipedia.org/wiki?curid=1220770" title="Stuttgart-Bad Cannstatt (stacja kolejowa)">
Stuttgart-Bad Cannstatt (stacja kolejowa)

Stuttgart-Bad Cannstatt – stacja kolejowa w Stuttgarcie, w kraju związkowym Badenia-Wirtembergia, w Niemczech. Znajduje się tu 5 peronów.

</doc>
<doc id="1220774" url="https://pl.wikipedia.org/wiki?curid=1220774" title="Dhimitër Shuteriqi">
Dhimitër Shuteriqi

Dhimitër Shuteriqi (ur. 1915 w Elbasanie, zm. 22 lipca 2003 w Tiranie) – albański prozaik, poeta i historyk literatury.
Życiorys.
Ukończył szkołę średnią w Korczy. Studiował na uniwersytecie w Grenoble. Był członkiem Albańskiej Akademii Nauk. W okresie rządów Envera Hodży pięciokrotnie był deputowanym do parlamentu, gdzie kierował komisją polityki społecznej. 12 sierpnia 1990 roku uczestniczył w spotkaniu władz państwowych z intelektualistami, zorganizowanym przez Ramiza Alię na temat możliwych zmian ustrojowych w Albanii.
Pierwsze utwory publikował w latach trzydziestych XX w. W swoim dorobku ma powieści, opowiadania i tomiki poezji. W okresie 1956-1974 przewodniczył Związkowi Pisarzy i Artystów Albańskich.
W życiu prywatnym był żonaty (żona Mynever), miał dwie córki i syna. Jego imię nosi ulica w południowo-zachodniej części Tirany.

</doc>
<doc id="1220776" url="https://pl.wikipedia.org/wiki?curid=1220776" title="Hydrangea petiolaris">
Hydrangea petiolaris



</doc>
<doc id="1220778" url="https://pl.wikipedia.org/wiki?curid=1220778" title="Hydrangea macrophylla">
Hydrangea macrophylla



</doc>
<doc id="1220779" url="https://pl.wikipedia.org/wiki?curid=1220779" title="Pozycja misjonarska">
Pozycja misjonarska

Pozycja misjonarska, pozycja klasyczna – pozycja seksualna, w której mężczyzna znajduje się na kobiecie leżącej na plecach i oboje są skierowani twarzami do siebie. Istnieje wiele wersji tej pozycji, które pozwalają na różny stopień głębokości penetracji i stymulacji łechtaczki, a także zmienny udział kobiety w stosunku. Kobieta może opierać nogi na łóżku, unosić je w powietrzu lub objąć nimi partnera, a pod miednicę można podkładać różną liczbę poduszek.
Pogląd, że nazwa „pozycja misjonarska” pochodzi od chrześcijańskich misjonarzy, którzy nauczali, że ta pozycja jest jedynym właściwym sposobem odbycia stosunku płciowego, jest nieprawdziwy. W rzeczywistości pojęcie to pojawiło się prawdopodobnie w latach 1945–1965 w wyniku zbieżności nieporozumień i błędnych interpretacji dokumentów historycznych. Według "The Dinah Project" Alfred Kinsey w swojej książce z 1948 "Sexual Behavior in the Human Male" błędnie zinterpretował wyjaśnienie antropologa Bronisława Malinowskiego opisującego mieszkańców Wysp Trobrianda na południowo-zachodnim Pacyfiku w 1929, którzy pokpiwali z Europejczyków, wykonując karykatury „ogólnie sztywnego zachowania spiętych białych”. 
Toskańczycy nazywają tę pozycję „anielską”, a niektóre grupy posługujące się językiem arabskim „zachowaniem wężów”.

</doc>
<doc id="1220783" url="https://pl.wikipedia.org/wiki?curid=1220783" title="Adana (stacja kolejowa)">
Adana (stacja kolejowa)

Adana - stacja kolejowa w Adanie, w prowincji Adana, w Turcji. Znajdują się tu 2 perony.

</doc>
<doc id="1220788" url="https://pl.wikipedia.org/wiki?curid=1220788" title="Przylądek Zachodni">
Przylądek Zachodni

Przylądek Zachodni (ang. "West Cape") – najbardziej na zachód wysunięty punkt położony na południu Wyspy Południowej w Nowej Zelandii. Wchodzi w skład Parku Narodowego Fiordland.

</doc>
<doc id="1220790" url="https://pl.wikipedia.org/wiki?curid=1220790" title="Philadelphus">
Philadelphus



</doc>
<doc id="1220791" url="https://pl.wikipedia.org/wiki?curid=1220791" title="Cwetelin Kynczew">
Cwetelin Kynczew

Cwetelin Kynczew, bułg. "Цветелин Кънчев" (ur. 5 lipca 1967) – bułgarski biznesmen, polityk, lider partii Euroroma reprezentującej mniejszość romską.
Kariera polityczna.
We wrześniu 1997 został wybrany z listy Bułgarskiego Biznes Bloku do Zgromadzenia Narodowego 38. kadencji. Później zmienił przynależność partyjną wstępując do Eurolewicy. W 1998 zaangażował się w tworzenie partii reprezentującej bułgarskich Romów obejmując funkcję przewodniczącego komitetu inicjatywnego na rzecz Ruchu Politycznego Euroroma. Na kongresie założycielskim partii, zwołanym 12 grudnia tego samego roku, został wybrany na jej przewodniczącego.
Pobyt w więzieniu.
W 1999 Kynczew został oskarżony o wymuszenia znacznych ilości pieniędzy. Zdaniem prokuratury dwaj jego ochroniarze mieli grozić śmiercią swoim ofiarom, a także dopuścić się pobicia i porwania. Kynczew, który dobrowolnie zrzekł się immunitetu poselskiego, zaprzeczał tym oskarżeniom, dopatrując się w nich motywów politycznych. Sąd nie dał jednak wiary tym wyjaśnieniom i skazał go na grzywnę oraz 6 lat pobytu w więzieniu. 21 listopada 2001 Kynczew rozpoczął odbywanie wyroku w sofijskim zakładzie karnym, zaś po niecałych dwóch latach, 28 sierpnia 2003, warunkowo opuścił więzienie ze względu na dobre sprawowanie.
Aktywność polityczna po opuszczeniu więzienia.
Już dwa dni po opuszczeniu sofijskiejgo więzienia Kynczew powrócił na stanowisko przewodniczącego Euroromy. W końcu kwietnia 2005, na dwa miesiące przed wyborami do Zgromadzenia Narodowego 40. kadencji, wiceprezydent Bułgarii Angeł Marin darował mu resztę kary (Kynczew pozostawał na zwolnieniu warunkowym) umożliwiając mu tym samym ubieganie się o mandat deputowanego. W wyborach przeprowadzonych 25 czerwca 2005 Euroroma nie zdołała jednak przekroczyć 4-procentowego progu wyborczego.
Życie prywatne.
Kynczew żyje w konkubinacie z Cyganką, z którą ma czterech synów. Mówi biegle w czterech dialektach romskich. W prasie bułgarskiej bywa określany pseudonimem Don Ceci (bułg. "Дон Цеци").

</doc>
<doc id="1220792" url="https://pl.wikipedia.org/wiki?curid=1220792" title="Pretzel Nugget">
Pretzel Nugget

Pretzel Nugget – minialbum hip-hopowego zespołu Beastie Boys wydany w 1994 roku.

</doc>
<doc id="1220794" url="https://pl.wikipedia.org/wiki?curid=1220794" title="Odessa Główna">
Odessa Główna

Odessa Główna (ukr. Одеса-Головна) – stacja kolejowa w Odessie, w obwodzie odeskim, na Ukrainie. Znajduje się tu 6 peronów.

</doc>
<doc id="1220798" url="https://pl.wikipedia.org/wiki?curid=1220798" title="Have a Nice Day">
Have a Nice Day



</doc>
<doc id="1220801" url="https://pl.wikipedia.org/wiki?curid=1220801" title="Autostrada A48 (Niemcy)">
Autostrada A48 (Niemcy)

Autostrada A48 (, także "Autobahn 48 (A48)") – autostrada federalna w Niemczech przebiegająca na osi wschód-zachód, od skrzyżowania z autostradą A1 na węźle "Dreieck Vulkaneifel" do skrzyżowania z autostradą A3 na węźle "Dreieck Dernbach" w Nadrenii-Palatynacie.
Dawniej tym numerem oznaczany był odcinek autostrady A5 Reiskirchen – Niederaula.
Odcinki międzynarodowe.
Droga na całej swej długości jest częścią trasy europejskiej E44.

</doc>
<doc id="1220804" url="https://pl.wikipedia.org/wiki?curid=1220804" title="Efekt Kerra">
Efekt Kerra



</doc>
<doc id="1220807" url="https://pl.wikipedia.org/wiki?curid=1220807" title="Order świętych Maurycego i Łazarza">
Order świętych Maurycego i Łazarza



</doc>
<doc id="1220808" url="https://pl.wikipedia.org/wiki?curid=1220808" title="RKS Marymont Warszawa">
RKS Marymont Warszawa



</doc>
<doc id="1220811" url="https://pl.wikipedia.org/wiki?curid=1220811" title="Gijón-Cercanías">
Gijón-Cercanías

Gijón-Cercanías – stacja kolejowa w Gijón, w regionie Asturia, w Hiszpanii. Znajdują się tu 4 perony.

</doc>
<doc id="1220813" url="https://pl.wikipedia.org/wiki?curid=1220813" title="Bóle głowy">
Bóle głowy



</doc>
<doc id="1220816" url="https://pl.wikipedia.org/wiki?curid=1220816" title="Nikołaj Kudaszew">
Nikołaj Kudaszew

Nikołaj Wsiewołodowicz Kudaszew, (ur. 29 kwietnia 1904 w Kremenczudze, zm. we wrześniu 1978 r. w Sea Cliff w USA) – rosyjski monarchista, oficer Rosyjskiego Korpusu Ochronnego, a następnie Rosyjskiej Armii Wyzwoleńczej podczas II wojny światowej, emigracyjny poeta, pisarz i działacz kombatancki.
Pochodził z rodu książęcego. Uczył się w szkole realnej, po czym w 1919 r. wstąpił do wojsk białych. Służył w III korpusie kawaleryjskim gen. Andrieja G. Szkuro. Po zranieniu został przeniesiony do załogi pociągu pancernego „Дозорный”, a następnie służył w oddziale zwiadowczym 135 pułku piechoty, który został zniszczony przez oddziały bolszewickie. Ponownie ranny, po wyleczeniu został skierowany do konstantynowskiej szkoły wojennej w Feodozji, przekształconej w krymski korpus kadetów. Po ewakuacji wojsk białych z Krymu do Gallipoli w listopadzie 1920 r., zamieszkał w Królestwie SHS w Słowenii. W 1922 r. ukończył przeniesiony tam krymski korpus kadetów, zaś następnie nikołajewską szkołę kawaleryjską. W stopniu korneta wszedł nominalnie w skład 12 achtyrskiego pułku piechoty. Służył w jugosłowiańskiej straży granicznej. Jednocześnie zaczął pisać wiersze, poświęcone głównie wojnie domowej w Rosji. Po zajęciu Jugosławii przez wojska niemieckie w kwietniu 1941 r., wstąpił do nowo formowanego Rosyjskiego Korpusu Ochronnego, a następnie Rosyjskiej Armii Wyzwoleńczej (ROA). Po zakończeniu wojny był aresztowany przez aliantów za sprzeciw wobec repatriacji do ZSRR Rosjan służących w niemieckiej armii. W 1949 r. wyemigrował do USA. Działał w rosyjskich organizacjach kombatanckich, m.in. stał na czele Zrzeszenia Kadeckiego w Nowym Jorku. Kontynuował też swoją twórczość poetycką. Był autorem zbioru wierszy pt. „Тени” (opublikowanego w 1978 r.) i współautorem książki pt. „Крымский Конный Ее Величества Государыни Императрицы Александры Феодоровны полк”. Pozostałe wiersze, które nigdy nie zostały wydane, zaginęły po jego śmierci.

</doc>
<doc id="1220818" url="https://pl.wikipedia.org/wiki?curid=1220818" title="Takako Shirai">
Takako Shirai

 – japońska siatkarka, mistrzyni świata z 1974 roku, srebrna medalistka Letnich Igrzyskach Olimpijskich w Monachium, złota medalistka Letnich Igrzyskach Olimpijskich w Montrealu.
Członkini amerykańskiej galerii sław siatkarskich – Volleyball Hall of Fame od 2000.

</doc>
<doc id="1220821" url="https://pl.wikipedia.org/wiki?curid=1220821" title="Paul Habraschka">
Paul Habraschka

Paul Habraschka, po II wojnie światowej "Paweł Habraszka" (ur. 16 listopada 1897 w Rozbarku, zm. 12 września 1969 w Hildesheim) – niemiecki poeta górniczy i humorysta.
Życiorys.
Urodził się w górniczej rodzinie Vincenza Habraschki i Albiny z domu Holetzek, początkowo mieszkali oni w kamienicy przy ulicy Groß Dombrowkaerstraße 1 (późniejsza ulica Brzezińska w Bytomiu), w 1910 roku przenieśli się do Rokitnicy. Jego ojciec pracował w bytomskiej kopalni węgla kamiennego Heinitz. Młody Paul 2 maja 1912 roku podjął pracę w bytomskiej kopalni węgla kamiennego Karsten-Zentrum jako uczeń zawodu górnika. W czasie I wojny światowej zgłosił się na ochotnika do wojska i służył na froncie zachodnim, gdzie w 1916 został ciężko ranny. 26 stycznia 1920 poślubił Bertę Piontek, z którą miał synów Joachima i Lothara. Po powrocie do zdrowia nadal pracował w kopalni i w 1924 przeżył poważny wypadek – był odcięty od świata na osiem godzin przez obryw skał.
Podczas II wojny światowej próbował dołączyć do zespołu propagandy, ale nie został zaakceptowany, a w 1941 roku został zwolniony członkostwa w Izbie Piśmiennictwa Rzeszy (zob. Izba Kultury Rzeszy).
W 1945 po wkroczeniu Armii Czerwonej na teren Śląska został zesłany do wyniszczającej pracy przymusowej do Związku Radzieckiego. Wraz z innymi towarzyszami niedoli pracował w kopalniach Donbasu, skąd udało mu się wraz z trzema innymi osobami uciec. Po roku przedostał na teren polskiej części Górnego Śląska, gdzie aresztowała go milicja i uwięziono go na dwa miesiące w Rokitnicy. W Polskiej Rzeczypospolitej Ludowej był aktywnym członkiem nielegalnie działającej mniejszości niemieckiej i był inwigilowany przez służbę bezpieczeństwa. 6 maja 1958 roku na zawsze opuścił ojczysty Śląsk i przeniósł się do RFN, do końca życia mieszkając w Hildesheim.
Poglądy.
W powstaniach śląskich i plebiscycie na Górnym Śląsku opowiedział się po stronie niemieckiej. W czasie II wojny światowej służył III Rzeszy. Poprzez swoją twórczość literacką działał na rzecz propagandy nazistowskiej, a po II wojnie światowej sławił Republikę Federalną Niemiec.
Twórczość.
Po wypadku w kopalni Habraschka wpadł na pomysł opisania trudów górniczego życia, zarówno swojego, jak i kolegów. Najpierw powstały opowiadania i poezje – zadebiutował w czasopiśmie "Der oberschlesischer Wanderer". W 1930 wydał pierwszy zbiór wierszy – "In der Tiefe", a kolejne to „Des Bergmanns Feierschicht” (1932) i "Nach der Schicht" (1935). W 1940 ukazały się dwie powieści – "Klenkohle" oraz sensacyjna "Grenzmarder", opisujące szmugiel na granicy niemiecko-polskiej. Oprócz tego Habraschka napisał liczne humoreski i historie dla dzieci i młodzieży, które wydane zostały w latach 40. i 60. XX wieku, a niektóre dopiero po jego śmierci.
Przeżycia związane z internowaniem opisał w autobiograficznej książce "Meinen Tod will ich selber sterben! Erlebnisse als Internierter in der Sowjetunion" ("Chcę sam przeżyć moją śmierć! Przeżycia internowanego w Związku Radzieckim", 1967).
Twórczość Habraschki została wysoko oceniona przez krytyków literackich, jako prawdziwie i trafnie opisująca życie i pracę górników na Górnym Śląsku.

</doc>
<doc id="1220822" url="https://pl.wikipedia.org/wiki?curid=1220822" title="Hortensjowate">
Hortensjowate

Hortensjowate ("Hydrangeaceae" Dumort.) – rodzina roślin należąca do rzędu dereniowców. Obejmuje 9 rodzajów z 270 gatunkami. Należą tu głównie rośliny krzewiaste strefy subtropikalnej i umiarkowanie ciepłej, występujące we wschodniej i południowo-wschodniej Azji oraz wyspach Oceanii, w Ameryce Północnej, Środkowej i wzdłuż Andów w Ameryce Południowej. W Europie tylko jeden przedstawiciel – jaśminowiec wonny. Są to rośliny garbnikodajne, często trujące dla ludzi.
Liczne gatunki uprawiane są jako ozdobne, zwłaszcza dotyczy to rodzajów hortensja, jaśminowiec i żylistek, rzadziej kirengeszoma. Suszone korzenie hortensji (zwłaszcza "Hydrangea febrifuga") oraz żylistek wykorzystywane są także do celów leczniczych. Z zaparzanych liści hortensji piłkowanej "Hydrangea serrata" w Japonii i Korei sporządza się słodki napój „ama-cha”. Drewno hortensji bukietowej "H. paniculata" używane bywa do wyrobu rączek parasolek. Kwiaty jaśminowców wykorzystywano w przemyśle perfumeryjnym.
Systematyka.
Przez długi czas rodzaj hortensja "Hydrangea" wraz z najbliżej spokrewnionymi uznawany był za blisko spokrewniony ze skalnicowatymi "Saxifragaceae", zwracano też uwagę na pewne podobieństwa do rodzaju kalina "Viburnum". Badania molekularne potwierdziły jednak ich przynależność do dereniowców w obrębie których są siostrzane dla ożwiowatych "Loasaceae". Zmieniło się także ujęcie rodzaju "Hydrangea", który miał charakter polifiletyczny i dla uczynienia go monofiletycznym konieczne było jego poszerzenie o szereg wyróżnianych dawniej, takich jak: przywarka "Schizophragma", "Broussaisia", "Decumaria", "Dichroa", "Pileostegia", "Platycrater".
Grupa koronna hortensjowatych datowana jest na 69–83 miliony lat i wyodrębnienie się tej rodziny datowane jest na późną kredę. Liczne skamieniałości potwierdzają znaczącą obecność tych roślin we florze umiarkowanie wilgotnych lasów trzeciorzędowych na półkuli północnej.
Rodzina razem z ożwiowatymi "Loasaceae" tworzy rząd "Loasales" (alternatywnie "Hydrangeales") w obrębie nadrzędu "Cornanae" w podklasie "Asteridae".
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa dereniowe ("Cornidae" Frohne &amp; U. Jensen ex Reveal), nadrząd "Cornanae" Thorne ex Reveal, rząd hortensjowce ("Hydrangeales" Nakai), rodzina hortensjowate ("Hydrangeaceae" Dumort.).

</doc>
<doc id="1220824" url="https://pl.wikipedia.org/wiki?curid=1220824" title="Hydrangeaceae">
Hydrangeaceae



</doc>
<doc id="1220830" url="https://pl.wikipedia.org/wiki?curid=1220830" title="Autostrada A49 (Niemcy)">
Autostrada A49 (Niemcy)

Autostrada A49 (niem. "Bundesautobahn 49 (BAB 49)" także "Autobahn 49 (A49)") – autostrada w Niemczech przebiegająca na osi północ-południe, od skrzyżowania z autostradą A7 na węźle "Kreuz Kassel-Mitte" tymczasowo do węzła "Neuental" a planowo do skrzyżowania z autostradą A5 na węźle "Dreieck Ohmtal" w Hesji.

</doc>
<doc id="1220833" url="https://pl.wikipedia.org/wiki?curid=1220833" title="Aquapark Tatralandia">
Aquapark Tatralandia

Tatralandia – aquapark położony w Roztokàch, przy Liptowskim Mikułaszu w północnej Słowacji. Jest to główny ośrodek sportów wodnych na Słowacji, popularny również wśród Polaków. Jest czynny przez cały rok. Wyposażony w 14 basenów termalnych, 28 zjeżdżalniami oraz Holiday Village z ponad 700 miejscami noclegowymi. Posiada także wiele obiektów charakterystycznych dla standardowych parków rozrywki, m.in. centrum kongresowe oraz naturalnych rozmiarów Westerncity z amfiteatrem, w którym odbywają się kowbojskie show.

</doc>
<doc id="1220837" url="https://pl.wikipedia.org/wiki?curid=1220837" title="Hydrangea">
Hydrangea



</doc>
<doc id="1220838" url="https://pl.wikipedia.org/wiki?curid=1220838" title="Korporacja Akademicka Hermesia">
Korporacja Akademicka Hermesia

Korporacja Akademicka Hermesia - polska korporacja akademicka, założona w Poznaniu 20 listopada 1926 roku przez studentów Wyższej Szkoły Handlowej i Uniwersytetu Poznańskiego. Pierwszym Ojcem Korporacji był znany działacz społeczno-gospodarczy Stanisław Pernaczyński, a po jego śmierci - Leon Mikołajczak. Skupiała głównie studentów Wyższej Szkoły Handlowej, przy której działała. W 1928 r. została korporacją-córką K! Chrobria, by przy niej kandydować do ZPK!A, do którego przyjęta została w 1930 r.
W końcu 2007 roku, dzięki zgodzie ostatniego, żyjącego przedwojennego członka Hermesii Stanisława Baranowskiego, Korporacja Hermesia wznowiła działalność przyjmując nowych członków. Pierwszy Komersz odrodzonej Hermesii odbył się 19 kwietnia 2008 roku. W 2009 roku Hermesia zorganizowała IV Komersz polski. W 2010 roku zawarty został trzyletni kartel z Korporacją Akademicką Sarmatia z Warszawy.
Obecnie Hermesia zrzesza studentów i absolwentów Uniwersytetu Ekonomicznego w Poznaniu, Uniwersytetu im. Adama Mickiewicza i uczelni niepublicznych.

</doc>
<doc id="1220845" url="https://pl.wikipedia.org/wiki?curid=1220845" title="Ricardo Ricco">
Ricardo Ricco



</doc>
<doc id="1220848" url="https://pl.wikipedia.org/wiki?curid=1220848" title="Lily Cole">
Lily Cole

Lily Luahana Cole (ur. 27 grudnia 1987 w Torquay) – brytyjska modelka i aktorka.
Życiorys.
Urodzona w Torquay, w Anglii. Jako czternastolatka została zauważona przez Benjamina Harta na ulicach Londynu, a wkrótce potem podpisała kontrakt z agencją Storm Models (z niej wywodzą się takie modelki jak Kate Moss oraz Cindy Crawford).
Kariera.
Jej kariera zaczęła się od okładki włoskiego Vogue, gdy została okrzyknięta „Twarzą Roku”. Fotograf Steven Meisel zachwycił się jej rudymi włosami i bladą skórą. Od tej pory Lily pracowała z takimi firmami jak m.in. Chanel, Christian Lacroix, Hermès, Longchamp, Cacharel, Topshop, Anna Sui, Moschino.
Należy do grupy modelek o „twarzy lalki” (Heather Marks, Gemma Ward, Devon Aoki) oraz jest jedną z najlepszych rudowłosych modelek wraz z Karen Elson i Jessicą Stam.
W listopadzie 2004 roku otrzymała nagrodę dla najlepszej brytyjskiej supermodelki.
Chętnie uczestniczy w akcjach charytatywnych i dotyczących ochrony środowiska.

</doc>
<doc id="1220849" url="https://pl.wikipedia.org/wiki?curid=1220849" title="Wąkrotowate">
Wąkrotowate

Wąkrotowate ("Hydrocotylaceae") – rodzina roślin okrytonasiennych wyróżniana w niektórych systemach klasyfikacyjnych, głównie w końcu XX wieku. W systemie Reveala z lat 1993–1999 rodzina zaliczana była do rzędu araliowców i obejmowała 9 rodzajów. We florze Polski dziko rosną spośród nich tylko dwa gatunki należące do dwóch rodzajów: jarzmianka ("Astrantia" L.) i wąkrota ("Hydrocotyle" L.). Po lepszym poznaniu powiązań filogenetycznych rodzina w ograniczonym ujęciu włączona została do araliowatych w systemach APG i w randze podrodziny tam pozostaje (także w systemie z 2009). 
Systematyka.
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa dereniowe ("Cornidae" Frohne &amp; U. Jensen ex Reveal), nadrząd "Aralianae" Takht., rząd araliowce ("Araliales" Reveal), rodzina wąkrotowate ("Hydrocotylaceae" (Link) N. Hyl.).
Rodzina nie jest wyróżniana. Podrodzina "Hydrocotyloideae" z 5 rodzajami (w tym wąkrota "Hydrocotyle") wchodzi w skład araliowatych "Araliaceae". Pozostałe rodzaje (w tym jarzmianka "Astrantia") włączane są do selerowatych ("Apiaceae").

</doc>
<doc id="1220850" url="https://pl.wikipedia.org/wiki?curid=1220850" title="Hydrocotylaceae">
Hydrocotylaceae



</doc>
<doc id="1220855" url="https://pl.wikipedia.org/wiki?curid=1220855" title="Astrantia">
Astrantia



</doc>
<doc id="1220856" url="https://pl.wikipedia.org/wiki?curid=1220856" title="Matthias Kleinheisterkamp">
Matthias Kleinheisterkamp

Matthias Kleinheisterkamp (ur. 22 czerwca 1893 w Elberfeld, zm. 29 kwietnia 1945) – SS-Obergruppenführer i oficer armii niemieckiej, który służył w obydwu wojnach (I wojnie światowej i II wojnie światowej). 
Do armii niemieckiej wstąpił w lipcu 1914 roku. Służył w piechocie. W październiku tego roku awansował na Leutnanta. Walczył na froncie zachodnim na początku wojny, następnie w latach 1915-1916 na froncie wschodnim, później wraca na front zachodni. Po wojnie pozostał w Reichswerze. 1 lutego 1928 awansował na Oberleutnanta, a 1 października 1929 na Hauptmanna. 1 listopada 1933 wstępuje do SS i po przeszkoleniu, 1 czerwca 1935 roku został SS-Sturmbannführerem. Następnie szybko awansował zdobywając 18 maja 1940 roku stopień SS-Standartenführera, a 9 listopada 1941 stopień SS-Brigadeführera. 1 sierpnia 1944 roku został awansowany na SS-Obergruppenführera. 
Podczas II wojny światowej dowodził 3 Dywizją Pancerną SS "Totenkopf", 6 Dywizją Górską SS "Nord", 2 Dywizją Pancerną SS "Das Reich", III Korpusem Pancernym SS, XII Korpusem SS i XI Korpusem SS. 
Kawaler Krzyża Rycerskiego Krzyża Żelaznego z Liśćmi Dębu ("Ritterkreuz des Eisernen Kreuzes mit Eichenlaub"). 
28 kwietnia 1945 roku został schwytany przez Sowietów. Bojąc się tortur i nieludzkiego traktowania, zastrzelił się 29 kwietnia.

</doc>
<doc id="1220857" url="https://pl.wikipedia.org/wiki?curid=1220857" title="Albumy numer jeden w roku 2003 (Polska)">
Albumy numer jeden w roku 2003 (Polska)

Artykuł prezentuje listę albumów numer jeden w notowaniu OLiS w roku 2003.

</doc>
<doc id="1220858" url="https://pl.wikipedia.org/wiki?curid=1220858" title="Ederson (ur. 1986)">
Ederson (ur. 1986)

Ederson, właśc. Ederson Honorato Campos (ur. 13 stycznia 1986 w Parapui) – brazylijski piłkarz grający na pozycji pomocnika. Zawodnik klubu CR Flamengo.
Swą karierę zaczynał w Brazylii w zespole RS Futebol. Został tam dostrzeżony przez scoutów EC Juventude. Następnie przeniósł się do Europy, gdzie występował w OGC Nice. Pod koniec stycznia 2008 doszło do sfinalizowania transakcji, na mocy której Ederson przeniósł się do innego klubu Ligue 1 Olympique Lyon. Do nowej drużyny dołączył dopiero latem, gdyż został wypożyczony do zespołu z Nicei, aby mógł dokończyć sezon w klubie, w którym rozpoczęła się jego przygoda z europejskim futbolem. OL uprzedził takie kluby jak: Manchester United, Juventus F.C. czy Real Madryt. Transfer do drużyny mistrza Francji opiewa na kwotę 15 mln euro.
Kariera reprezentacyjna.
11 sierpnia 2010 roku zadebiutował w reprezentacji Brazylii w meczu z USA (2:0)

</doc>
<doc id="1220868" url="https://pl.wikipedia.org/wiki?curid=1220868" title="Henry Petty-Fitzmaurice (6. markiz Lansdowne)">
Henry Petty-Fitzmaurice (6. markiz Lansdowne)

Henry William Edmund Petty-Fitzmaurice (ur. 14 stycznia 1872, zm. 5 marca 1936) – brytyjski arystokrata i polityk, syn Henry’ego Petty-Fitzmaurice’a, 5. markiza Lansdowne i Maud Hamilton, córki 1. księcia Abercorn. Odznaczony Królewskim Orderem Wiktoriańskim.
Życiorys.
Od urodzenia nosił tytuł hrabiego Kerry. Wykształcenie odebrał w Eton College i Balliol College na Uniwersytecie w Oksfordzie. Uczelnię tę ukończył w 1894 z tytułem bakałarza sztuk na kierunku historia nowożytna. Służbę wojskową odbywał początkowo w regimencie Lekkiej Piechoty Oxfordshire. W 1895 przeniósł się do Grenadierów Gwardii, gdzie trzy lata później został porucznikiem. Walczył podczas II wojny burskiej jako dodatkowy adiutant lorda Robertsa. Został wymieniony w rozkazie dziennym, a w 1900 odznaczony Distinguished Service Order. W tym samym roku przeniósł się do Gwardii Irlandzkiej, gdzie w 1905 dosłużył się stopnia majora. W tym samym roku został odznaczony Królewskim Orderem Wiktoriańskim. Rok później zrezygnował ze służby.
W latach 1907–1910 był członkiem Rady Hrabstwa Londyn. W 1908 został wybrany do Izby Gmin jako reprezentant okręgu West Derbyshire z ramienia Liberalnych Unionistów, a następnie Partii Konserwatywnej, po ich połączeniu w 1912 roku. W parlamencie zasiadał do 1918. W międzyczasie został Lordem Namiestnikiem Hrabstwa Kerry. Po wybuchu I wojny światowej powrócił do służby jako podpułkownik 3 batalionu Gwardii Irlandzkiej. Za postawę na polu bitwy został odznaczony Legią Honorową i hiszpańskim Orderem Karola III.
Po zakończeniu wojny został w 1922 senatorem Wolnego Państwa Irlandzkiego. Po śmierci ojca w 1927 odziedziczył tytuł markiza Lansdowne i zasiadł w brytyjskiej Izbie Lordów. Był członkiem Towarzystwa Antyków. Zmarł 5 marca 1936. Został pochowany 10 marca w Derry Hill Church w Chippenham w hrabstwie Wiltshire.
Małżeństwo.
16 lutego 1904 w Marylebone poślubił Elizabeth Caroline Hope (4 marca 1885 – 25 marca 1964), córkę sir Edwarda Hope’a i Constance Leslie, córki sir Johna Lesliego, 1. baroneta. Henry i Elizabeth mieli razem trzech synów i dwie córki:

</doc>
<doc id="1220871" url="https://pl.wikipedia.org/wiki?curid=1220871" title="Sojuz TMA-15">
Sojuz TMA-15

Sojuz TMA-15 - misja Sojuza TMA, który wyniósł na Międzynarodową Stację Kosmiczną 20 stałą załogę stacji. TMA-15 był 102 lotem programu kosmicznego Sojuz (od Sojuza 1 w 1967 r). Był zadokowany do ISS podczas trwania Ekspedycji 20 i Ekspedycji 21 jako pojazd ewakuacyjny.
Załoga.
Pomyślnie wyniesiony przez rakietę Sojuz-FG z kosmodromu Bajkonur w Kazachstanie. Start nastąpił o 10:34 UTC dnia 27 maja 2009.
Do Międzynarodowej Stacji Kosmicznej pojazd Sojuz TMA-15 przycumował 29 maja 2009 o 12:34 czasu uniwersalnego (UTC).

</doc>
<doc id="1220872" url="https://pl.wikipedia.org/wiki?curid=1220872" title="Ederson Honorato Campos">
Ederson Honorato Campos



</doc>
<doc id="1220873" url="https://pl.wikipedia.org/wiki?curid=1220873" title="Sojuz TMA-16">
Sojuz TMA-16

Sojuz TMA-16 – misja Sojuza TMA, który wyniósł na Międzynarodową Stację Kosmiczną (ISS) 21. stałą załogę stacji. Start nastąpił 30 września 2009 roku z kosmodromu Bajkonur. Kapsuła załogowa wylądowała na stepie w Kazachstanie w mieście Arkałyk 18 marca 2010 roku. Z Międzynarodowej Stacji Kosmicznej powróciło dwóch członków Załogi 22, Jeff Williams i Maksim Surajew.

</doc>
<doc id="1220881" url="https://pl.wikipedia.org/wiki?curid=1220881" title="Nickelodeon Polska">
Nickelodeon Polska

Nickelodeon Polska (także w skrócie Nick Polska) – polskojęzyczna stacja telewizyjna emitująca programy dla dzieci (poranne pasmo Nick Jr.) i młodzieży. Jej właścicielem jest Paramount Networks EMEAA. Kanał rozpoczął nadawanie 10 lipca 2008 roku.
Nickelodeon Polska jest częścią Nickelodeon. Jest produkowany przez Paramount Networks EMEAA. Seriale nadawane na Nickelodeon są głównie produkcjami własnymi. Kanał zleca nagrania polskiej wersji studiom dubbingowym: Start International Polska i Master Film. Od 1 marca 2010 do 1 października 2012 Nickelodeon Polska był zastąpiony Nickelodeon Europe. 1 marca 2010 kanał zmienił logo i szatę graficzną. 24 maja 2012 KRRiT przyznała polską koncesję kanałowi Nickelodeon. 2 października 2012 wraz z pojawieniem się oznaczeń wiekowych zaczął nadawać w formacie 16:9. Natomiast audycje emitowane w 4:3 są przycinane do formatu 14:9 .
Program nadawany jest 7 dni w tygodniu, a jego czas transmisji zmieniał się dość często:
Reklamy od stycznia 2013 sprzedaje TVN Media. Program jest dostępny obecnie dla abonentów satelitarnych platform cyfrowych: Vectra, Canal+,Pilot WP, Polsat Box, oraz abonentów IPTV Orange i Avios oraz w sieciach telewizji kablowej. Był dostępny także w MUX 4 NTC, lecz 27 maja 2022 został stamtąd usunięty. 
Dawniej, przed pojawieniem się Nickelodeon w Polsce, można było oglądać kreskówki, seriale i filmy tego kanału na istniejącym w latach 1999–2001 kanale Fantastic, który prowadził 12-godzinne pasmo seriali Nickelodeon. Ich emisją zajął się także kanał Canal+, który miał umowę z Nickelodeon i emitował niektóre kreskówki, a potem jego siostrzany kanał MiniMax (później ZigZap, obecnie teleTOON+) emitował je razem z serialami młodzieżowymi Nickelodeon, taki jak: "Szał na Amandę" i "Zoey 101". Do czasu powstania oficjalnego polskiego kanału Nickelodeon programy tej stacji były emitowane również na kanałach: MTV, Polsat, TV 4, TVP1, TVP3, Disney Channel i KidsCo.
Nickelodeon Europe.
Nickelodeon Polska został włączony do Nickelodeon Europe 1 marca 2010 roku. Wtedy to polska wersja kanału została zastąpiona europejską wersją kanału. Dzięki tej zmianie kanał posiadał 4 wersje językowe. Kanał został wyodrębniony 2 października 2012 roku wraz z uzyskaniem koncesji od KRRiT i wprowadzeniem oznaczeń wiekowych. Nickelodeon Polska rozpoczął ponownie emisję europejskiego sygnału 27 grudnia 2021 roku.
Strona internetowa.
nick.com.pl – oficjalna strona internetowa Nickelodeon Polska. Strona jest własnością Viacom International Media Network Germany. Wystartowała 1 czerwca 2008 roku, 1 miesiąc i 9 dni przed startem Nickelodeon'a w Polsce.
Programy Nickelodeon.
Seriale animowane.
Aktualnie w emisji:
Seriale krótkometrażowe.
W ramówce Nickelodeon Polska w większości występują seriale. Są to głównie produkcje własne stacji, w tym animowane dla dzieci (np. "SpongeBob Kanciastoporty" czy "Pingwiny z Madagaskaru") i fabularne dla młodzieży (np. "iCarly" czy "Tajemnice domu Anubisa").
Nick Junior.
Stacja od początku nadawania emitowała własny blok przeznaczony dla dzieci w wieku przedszkolnym i wczesnoszkolnym. Pasmo zawierało seriale takie jak Dora poznaje świat lub Psi patrol. Nadawane było zazwyczaj w godzinach porannych, 7 października 2019 roku pasmo zostało wycofane.
Polskie produkcje.
Stacja emitowała również produkcje polskie takie jak "Szkoła Rysowania" oraz "Roztańczony Nick". Produkcje te zawierały treści edukacyjne ucząc dzieci rysowania ulubionych postaci oraz kroków tanecznych. W 2020 roku produkowano polski program - NickFluencer.
Wersja językowa.
Nickelodeon Polska posiada tylko jedną ścieżkę dźwiękową. Gdy kanał był zastąpiony europejską wersją dostępne były 4 wersje językowe.
Nickowieczór.
Nickowieczór – blok Nickelodeon Polska, który rozpoczyna się o 21:10. Przedstawia różne seriale.
Nickowieczór wystartował 19 września 2015 o godzinie 21:20 czasu polskiego. Pierwszy program, który został wyemitowany, to Chica Vampiro. Nastoletnia wampirzyca
Nickowieczór w 2021 roku wystartował 1 lutego 2021 o godzinie 21:16 czasu polskiego. Pierwszy program, który został wyemitowany, to Zagadki rodziny Hunterów
Zakazy Krajowej Rady Radiofonii i Telewizji.
Krajowa Rada Radiofonii i Telewizji z powodu występowania w serii Harmidom osób LGBT wysłała do firmy Nickelodeon upomnienie, Nickelodeon wbrew temu co pisze większość mediów sam wycofał emisję tych odcinków. Skarga do KRRiT została wniesiona przez Ordo Iuris.

</doc>
<doc id="1220886" url="https://pl.wikipedia.org/wiki?curid=1220886" title="Vaage">
Vaage



</doc>
<doc id="1220888" url="https://pl.wikipedia.org/wiki?curid=1220888" title="Markiz Lansdowne">
Markiz Lansdowne

Markiz Lansdowne – brytyjski tytuł parowski kreowany w parostwie Anglii i Wielkiej Brytanii.
Markizowie Lansdowne 1. kreacji (parostwo Wielkiej Brytanii).
Najstarszy syn 9. markiza Lansdowne: Simon Henry George Petty-Fitzmaurice, hrabia Kerry

</doc>
<doc id="1220895" url="https://pl.wikipedia.org/wiki?curid=1220895" title="Okręg wyborczy West Derbyshire">
Okręg wyborczy West Derbyshire

Okręg wyborczy West Derbyshire powstał w 1885 r. i wysyła do brytyjskiej Izby Gmin jednego deputowanego. Okręg obejmuje zachodnią część hrabstwa Derbyshire.'

</doc>
<doc id="1220896" url="https://pl.wikipedia.org/wiki?curid=1220896" title="Oczy węża">
Oczy węża

Oczy węża – amerykański thriller z 1998 roku w reżyserii Briana De Palmy.
Fabuła.
Rick Santoro, skorumpowany policjant z Wydziału Zabójstw przybywa do Atlantic City na walkę bokserską o tytuł mistrza świata. Jest bardzo ciekawy jej przebiegu, gdyż jednym z bokserów jest Lincoln Tyler, jego dawny kolega ze szkoły. Spotyka tam przypadkowo przyjaciela, Kevina Dunna – oficera Ministerstwa Obrony. Kieruje on ochroną sekretarza stanu USA, który jest jednym z gości VIP-ów. Kiedy Tyler pada na ringu, nieoczekiwanie padają strzały, od których ginie sekretarz obrony. Rick prowadzi śledztwo starając się chronić Kevina, nieobecnego w tym dramatycznym momencie na sali. Obaj zaczynają poszukiwania tajemniczej młodej kobiety, która była przy sekretarzu w momencie zamachu i przekazywała mu jakieś dokumenty. Rick dowiaduje się od Tylera, że zapłacono mu, by w odpowiednim momencie padł na matę. Lincoln uświadamia mu jednocześnie, że sprawa zabójstwa była zaplanowana...

</doc>
<doc id="1220897" url="https://pl.wikipedia.org/wiki?curid=1220897" title="Autostrada A52 (Niemcy)">
Autostrada A52 (Niemcy)

Autostrada A52 (niem. "Bundesautobahn 52 (BAB 52)" także "Autobahn 52 (A52)") – autostrada w Niemczech przebiegająca z zachodu na północny wschód, od granicy z Holandią koło Niederkrüchten do skrzyżowania z autostradą A43 na węźle "Kreuz Marl-Nord" w Nadrenii Północnej-Westfalii.
Plany.
12 lutego 2007 podjęto decyzje o rozbudowie "autostrady A52" do granicy z Holandią i połączeniu jej z holenderską A73 koło Roermond.
Rozważane jest poszerzenie autostrady do sześciu pasów pomiędzy skrzyżowaniem z autostradą A61 "Kreuz Mönchengladbach" a skrzyżowaniem z autostradą A44 "Kreuz Neersen". Rozpoczęto już prace na skrzyżowaniu "Kreuz Neersen".

</doc>
<doc id="1220898" url="https://pl.wikipedia.org/wiki?curid=1220898" title="Leslie Charteris">
Leslie Charteris

Leslie Charteris, właściwie Leslie Charles Bowyer-Yin, (ur. 12 maja 1907, Singapur, zm. 15 kwietnia 1993, Windsor) – brytyjski pisarz znany z autorstwa serii powieści kryminalnych z postacią Simona Templara zwanego „Świętym” (The Saint).
Życiorys.
Był żonaty cztery razy:

</doc>
<doc id="1220904" url="https://pl.wikipedia.org/wiki?curid=1220904" title="Achille Charles de Broglie">
Achille Charles de Broglie

Achille-Charles-Léonce-Victor, 3. książę de Broglie (ur. 28 listopada 1785 w Paryżu, zm. 26 stycznia 1870 tamże) – polityk francuski. 
Życiorys.
Syn Sophie de Rosen-Kleinroop (1764-1828) i Claude’a Victora de Broglie. Za Restauracji należał do zwolenników konstytucyjnej monarchii, 1830 minister oświecenia, 1831 poseł w Londynie (1832–1836) minister spraw zagranicznych, również premier (13 sierpnia – 2 listopada 1830 i 12 marca 1835 – 22 lutego 1836). W roku 1849 był w Zgromadzeniu Narodowym przywódcą prawicy. Z małżeństwa z Albertine de Staël Holstein, córki Madame de Staël, mieli kilkoro dzieci m.in. syna Alberta Victora de Broglie.
Jego karierę wspierał jego przyjaciel, przywódca prawicy François Guizot. Dzięki niemu de Broglie był w latach 1847–1848 (do marca) ambasadorem Francji w Londynie.

</doc>
<doc id="1220909" url="https://pl.wikipedia.org/wiki?curid=1220909" title="Charles Petty-Fitzmaurice (7. markiz Lansdowne)">
Charles Petty-Fitzmaurice (7. markiz Lansdowne)

Charles Hope Petty-Fitzmaurice (ur. 9 stycznia 1917, zm. 20 sierpnia 1944) – brytyjski arystokrata, drugi syn Henry’ego Petty-Fitzmaurice’a, 6. markiza Lansdowne, i Elizabeth Hope, córki sir Edwarda Hope’a.
Wykształcenie odebrał w Eton College i w Balliol College na Uniwersytecie w Oksfordzie. Uczelnię ukończył w 1938 r. z tytułem bakałarza sztuk. Po śmierci starszego brata, Henry’ego, został w 1933 r. dziedzicem tytułów ojcowskich z tytułem hrabiego Kerry. Po śmierci ojca w 1936 r. odziedziczył tytuł markiza Lansdowne i zasiadł w Izbie Lordów. Po studiach wstąpił do armii, gdzie został kapitanem Royal Wiltshire Yeomanry. Walczył podczas II wojny światowej. Zmarł z ran odniesionych podczas walk na froncie włoskim o przełamanie Linii Gotów.
Nigdy się nie ożenił i nie pozostawił potomstwa. Jego tytuły odziedziczył jego kuzyn, George.

</doc>
<doc id="1220915" url="https://pl.wikipedia.org/wiki?curid=1220915" title="Braunschweig-Gliesmarode (stacja kolejowa)">
Braunschweig-Gliesmarode (stacja kolejowa)

Braunschweig-Gliesmarode – stacja kolejowa w Brunszwiku, w kraju związkowym Dolna Saksonia, w Niemczech. Znajduje się tu 1 peron.

</doc>
<doc id="1220918" url="https://pl.wikipedia.org/wiki?curid=1220918" title="Georg Keppler">
Georg Keppler

Georg Keppler (ur. 7 maja 1894 w Moguncji, zm. 16 czerwca 1966 w Hamburgu) − SS-Obergruppenführer, oficer niemieckiej armii i Ordnungspolizei, który służył w I wojnie światowej i II wojnie światowej.
Podczas II wojny światowej dowodził 2 Dywizją Pancerną SS "Das Reich", 3 Dywizją Pancerną SS "Totenkopf", I Korpusem Pancernym SS, III Korpusem Pancernym SS i XVIII Korpusem SS. Kawaler Żelaznego Krzyża Rycerskiego ("Ritterkreuz des Eisernen Kreuzes").

</doc>
<doc id="1220920" url="https://pl.wikipedia.org/wiki?curid=1220920" title="Bartosz Szymoniak">
Bartosz Szymoniak

Bartosz Szymoniak, „Bartas” (ur. 26 kwietnia 1984 w Kaliszu) – polski muzyk, wokalista, kompozytor, autor tekstów, twórca własnego stylu beatrock, w latach 2008–2015 wokalista zespołu Sztywny Pal Azji.
Życiorys.
Wychował się w Tursku w rodzinie nauczycielskiej. Matka polonistka, ojciec nauczyciel wychowania fizycznego, absolwent Turystyki i Rekreacji AWF Poznań, a także muzyk. Jego żoną została wieloletnia partnerka Milena Lenarczyk.
Jako nastolatek, w latach 1997–2005 był skrzypkiem kapeli ludowej Zespół Pieśni i Tańca "Tursko". Był także absolwentem pierwszego stopnia Szkoły Muzycznej I i II stopnia im. Henryka Melcera w Kaliszu w klasie skrzypiec. Był ćwierćfinalistą Mistrzostw Polski juniorów w koszykówce w 2002 r. z zespołem Stal Ostrów Wielkopolski.
Absolwent Wydziału Kompozycji, Interpretacji, Edukacji i Jazzu Akademii Muzycznej w Katowicach w klasie śpiewu. Promuje w Polsce beatbox. W latach 2008–2015 był wokalistą grupy Sztywny Pal Azji.
Jest jednym z finalistów programu Idol, w którym zajął trzecie miejsce. Uczestnik koncertu przebojów „Od Opola do Opola” na LVII Festiwalu Piosenki Polskiej w Opolu z utworem „Wojownik z miłości”. Piosenka ta przez sześć kolejnych tygodni znajdowała się w pierwszej szóstce zestawienia listy przebojów Programu Trzeciego PR. Znalazła się na pierwszym miejscu list przebojów Polskiego Radia Rzeszów, Radia Poznań, Polskiego Radia Olsztyn oraz Radia Victoria. Utwór wykonywany był także z towarzyszeniem orkiestry Piotr Dziubek podczas widowiska telewizyjnego Testimonium Veritatis, a także z zespołem Adama Skrzypka podczas koncertu „Nie lękajcie się” .
Artysta wygrał plebiscyt Głosu Wielkopolskiego na osobowość roku 2020 w kategorii kultura. Jest finalistą konkursu Premiery 59 Krajowego Festiwalu Piosenki Polskiej w Opolu z utworem "Kochać naprawdę" . 30 września 2022 r. ukazał się czwarty solowy album Artysty zatytułowany "Granice" . Pierwszym singlem był wspomniany utwór "Kochać naprawdę" natomiast drugim piosenka "Powroty", która przez osiem kolejnych tygodni nie opuszczała pierwszego miejsca Listy Przebojów Programu Trzeciego Polskiego Radia stając się wizytówką całego albumu Występował także na festiwalach Top Trendy w Sopocie, Ryszarda Riedla w Tychach, „Taste of Polonia” w Chicago czy Transmisje na Litwie. 15 sierpnia 2020 r. wraz z innymi artystami zaśpiewał na Stadionie Narodowym podczas spektaklu multimedialnego z okazji 100-lecia Bitwy Warszawskiej. Jest wykonawcą utworów „Dziki kraj” na jubileuszowym albumie grupy Big Cyc „30 lat z wariatami” , „Słońce gdy jadę szosą” z grupą Sztywny Pal Azji na płycie „Odnaleznione piosenki Bogdana Łyszkiewicza” i "Nie gniewaj się na mnie Polsko" na płycie Vienio "Profil Pokoleń vol.1" 

</doc>
<doc id="1220921" url="https://pl.wikipedia.org/wiki?curid=1220921" title="Eurobeat">
Eurobeat

Eurobeat – gatunek muzyki pochodzący z Europy. Podgatunek italo disco z lat osiemdziesiątych (znany jako eurodisco). W USA nazywany Hi-NRG i przez krótki okres dzielił to określenie z wczesnymi hitami muzyki freestyle’owej.
„Eurobeat” jest również silnie powiązany z japońską kulturą Para Para, ale w zupełnie inny sposób, co jest wyjaśnione w dalszej części artykułu.
Pierwsze użycie słowa „Eurobeat”.
Termin „Eurobeat” użyty był po raz pierwszy w Wielkiej Brytanii, kiedy grupa Stock Aitken Waterman, stworzyła komercyjny gatunek muzyki nazwany – na te czasy – „eurobeat”. Zespoły z połowy lat osiemdziesiątych (Dead or Alive, Bananarama, Jason Donovan, Sonia Evans, Kylie Minogue itd.) silnie bazowały na tym, jak Italo disco brzmiało dla Brytyjczyków, podczas ich wakacji w popularnych w latach osiemdziesiątych miejscach (głównie Grecja, gdzie Italo disco było bardzo popularne). Ten sam termin był także używany, by opisać pierwsze hity Pet Shop Boys i inne brytyjsko-podobnych dance’owych i electropopowych zespołów w tamtych czasach.
Eurobeat w Japonii.
Tymczasem, w 1985, termin „Eurobeat” przeniósł się na japoński rynek muzyczny, aby opisać wszystkie style muzyczne spoza kraju podobne do dance’u, nie bazujące na brytyjskich tworach. Te utwory były hitami „Italo disco”, produkowanymi głównie we Włoszech lub Niemczech. Ta muzyka stała się muzyką nightclubowej kultury Para Para, która znana była od wczesnych lat osiemdziesiątych. Japonia znała Italo disco, dzięki sukcesowi niemieckiej grupy „Arabesque”, która rozpadła się w 1984, ale wydała 2 single w 1985 i 1986, produkowane i miksowane przez Michaela Cretu (z Enigma), które brzmiały bardzo podobnie do Italo disco. Późniejszy solowy sukces Sandry Cretu (była ona wokalistką Arabesque) jeszcze bardziej przyczynił się do rozpowszechnienia się tej muzyki w Japonii. To wydarzenie, przyciągnęło uwagę wielu producentów Italo disco (głównie Włochów i Niemców) i w późnych latach osiemdziesiątych stworzyli nową muzykę specjalnie dla Japonii, nieznaną nigdzie indziej na świecie. W drugiej połowie lat 90. XX wieku eurobeat został spopularyzowany przez różne anime, jak np. "Initial D", dzięki czemu do dziś cieszy się dużą popularnością.

</doc>
<doc id="1220929" url="https://pl.wikipedia.org/wiki?curid=1220929" title="Regensburg Hauptbahnhof">
Regensburg Hauptbahnhof

Regensburg Hauptbahnhof – główny dworzec kolejowy w Ratyzbonie, w kraju związkowym Bawaria, w Niemczech. Znajdują się tu 3 perony.

</doc>
<doc id="1220936" url="https://pl.wikipedia.org/wiki?curid=1220936" title="Autostrada A57 (Niemcy)">
Autostrada A57 (Niemcy)

Autostrada A49 (niem. "Bundesautobahn 49 (BAB 49)" także "Autobahn 49 (A49)") – autostrada w Niemczech przebiegająca z zachodu na południe, od granicy z Holandią koło Goch do Kolonii w Nadrenii Północnej-Westfalii. Autostrada zwana jest również "Trans-Niederrhein-Magistrale".
Odcinki międzynarodowe.
Droga pomiędzy przejściem granicznym z Holandią a węzłem "Kreuz Köln-Nord" na autostradzie A1 jest częścią trasy europejskiej E31.

</doc>
<doc id="1220938" url="https://pl.wikipedia.org/wiki?curid=1220938" title="Qingdao (stacja kolejowa)">
Qingdao (stacja kolejowa)

Qingdao () - stacja kolejowa w Qingdao, w prowincji Szantung, w Chinach. Znajdują się tu 3 perony.

</doc>
<doc id="1220947" url="https://pl.wikipedia.org/wiki?curid=1220947" title="Andrea Ypsilanti">
Andrea Ypsilanti

Andrea Ypsilanti (z domu Dill, ur. 8 kwietnia 1957 w Rüsselsheim am Main) – polityk Socjaldemokratycznej Partii Niemiec. Jest członkiem parlamentu krajowego (landtagu) Hesji, a od marca 2003 przewodniczącą związku krajowego SPD. Ypsilanti jest ponadto od stycznia 2007 przewodniczącą krajowej frakcji parlamentarnej SPD, a tym samym główną przywódczynią opozycji. W wyborach do parlamentu krajowego 27 stycznia 2008 była główną kandydatką swojego ugrupowania.
Poglądy polityczne.
Andrea Ypsilanti zalicza się do lewej frakcji SPD. Stała się znana w całych Niemczech po tym, jak w 2003 oponowała przeciwko pakietowi reform Hartza wprowadzanemu przez kanclerza Gerharda Schrödera, który uznawała za społecznie niesprawiedliwy.
Ponownie zwróciła uwagę opinii publicznej w lutym 2005 po tym, jak nawoływała do bojkotowania Deutsche Banku. Przyczyną takiej reakcji Ypsilanti były ogłoszone przez prezesa zarządu banku, Josefa Ackermanna plany zwolnienia 6400 pracowników w celu zwiększenia rentowności. Ponadto Ypsilanti należy do zwolenników "solidarnego ubezpieczenia obywatelskiego" – ubezpieczeń socjalnych o stałej stawce procentowej.

</doc>
<doc id="1220951" url="https://pl.wikipedia.org/wiki?curid=1220951" title="Taśmy prawdy (film)">
Taśmy prawdy (film)

Taśmy prawdy (film znany także jako "Taśmy skoku Andersona") – amerykański kryminał z 1971 roku na podstawie powieści Lawrence’a Sandersa.

</doc>
<doc id="1220956" url="https://pl.wikipedia.org/wiki?curid=1220956" title="Wiktor Emanuel IV">
Wiktor Emanuel IV



</doc>
<doc id="1220958" url="https://pl.wikipedia.org/wiki?curid=1220958" title="Cabal online">
Cabal online



</doc>
<doc id="1220960" url="https://pl.wikipedia.org/wiki?curid=1220960" title="Brno-Lesná">
Brno-Lesná

Brno Lesná – przystanek kolejowy w Brnie, w kraju południowomorawskim, w Czechach. Znajdują się tu 2 perony.

</doc>
<doc id="1220963" url="https://pl.wikipedia.org/wiki?curid=1220963" title="Serpico">
Serpico

Serpico – oparty na faktach amerykański dramat kryminalny z 1973, nakręcony na podstawie biografii nowojorskiego policjanta Franka Serpico, napisanej przez Petera Maasa. Policjant, który walczy z korupcją wśród stróżów prawa (w tej roli Pacino), nie może liczyć na sympatię. Czuje się izolowany, ale walczy o swoje racje. Rola ta przyniosła aktorowi ponowną nominację do nagrody Akademii Filmowej. Był to pierwszy wielki sukces, który utorował mu drogę do kariery.

</doc>
<doc id="1220967" url="https://pl.wikipedia.org/wiki?curid=1220967" title="Synteza Wöhlera">
Synteza Wöhlera

Synteza Wöhlera – reakcja chemiczna polegająca na konwersji amoniaku do mocznika. Odkrycie tej reakcji w 1828 r. stanowiło przełom, który współcześnie jest uważany za początek nowożytnej chemii organicznej.
Historia odkrycia.
Reakcja ta została przypadkiem odkryta w 1828 r. przez Friedricha Wöhlera w ramach próby otrzymania soli amonowej kwasu cyjanowego (tj. izocyjanianu amonu, ). Współcześnie wiadomo, że w trakcie reakcji Wöhlera oczekiwany przez niego izocyjanian amonu powstaje, jest on jednak nietrwały i ulega spontanicznemu przekształceniu w mocznik. W swojej oryginalnej publikacji Wöhler opisał otrzymywanie mocznika z kilku zestawów substratów: kwas cyjanowy i woda amoniakalna, sól srebrowa kwasu cyjanowego i roztwór chlorku amonu, sól ołowiowa kwasu cyjanowego i woda amoniakalna oraz mieszanina soli rtęciowej i amonowej kwasu cyjanowego.
Przebieg i warianty reakcji.
Stosunkowo najprościej reakcje tę jest zademonstrować na przykładzie roztworu izocyjanianu potasu i chlorku amonu. Wodne roztwory obu związków należy zmieszać, ogrzać przez chwilę a następnie schłodzić. Dowodem na powstanie mocznika może być dodanie roztworu kwasu szczawiowego, który z mocznikiem daje odpowiedni, nierozpuszczalny w wodzie szczawian, który wypada z układu w postaci białego osadu.
Alternatywnie reakcję tę można zademonstrować stosując izocyjanian ołowiu (wytworzony wstępnie z izocyjanianu potasu azotanu ołowiu(II)) i amoniak. W pierwszym etapie tej reakcji powstaje nietrwały izocyjanian amonu:
który ulega w drugim etapie rozkładowi do amoniaku i kwasu cyjanowego, które natychmiast ze sobą reagują z wytworzeniem mocznika:
Obalenie teorii "vis vitalis".
Odkrycie reakcji Wöhlera jest współcześnie uważane za początek nowożytnej chemii organicznej, ze względu na to, że obalało to wcześniejszą teorię o istnieniu "vis vitalis", z której wynikało, że związki organiczne nie mogą być otrzymywane z nieorganicznych poza organizmami żywymi. Do czasu odkrycia tej teorii sądzono, że mocznika nie można otrzymać na drodze syntetycznej i pozyskiwano go zwykle poprzez odparowywanie wody z moczu.
Współczesne badania historyczne wykazały jednak, że reakcja ta nie była pierwszym udokumentowanym procesem świadomego otrzymania związku organicznego z nieorganicznych substratów. Już 4 lata wcześniej, w 1824 r. Wöhler otrzymał bowiem kwas octowy z kwasu cyjanowego. Ponadto istnieją dowody na to, że po opublikowaniu syntezy mocznika współcześni Wöhlera nadal odwoływali się do teorii "vis vitalis". Justus von Liebig oraz Ludwik Pasteur byli zwolennikami tej teorii do co najmniej 1845 r., kiedy to Adolph Wilhelm Hermann Kolbe opublikował łatwą do wykonania i efektowną reakcję przekształcenia dwusiarczku węgla do kwasu octowego obalającą tę teorię po raz kolejny.

</doc>
<doc id="1220973" url="https://pl.wikipedia.org/wiki?curid=1220973" title="Leipzig-Paunsdorf">
Leipzig-Paunsdorf

Leipzig-Paundsorf – przystanek kolejowy w Lipsku, w kraju związkowym Saksonia, w Niemczech. Znajdują się tu 3 perony.

</doc>
<doc id="1220976" url="https://pl.wikipedia.org/wiki?curid=1220976" title="Władimir Granitow">
Władimir Granitow

Władimir Władimirowicz Granitow, (ur. 4 kwietnia 1915 w Piotrogradzie, zm. 20 maja 1999 w San Francisco) – rosyjski inżynier, oficer Rosyjskiego Korpusu Ochronnego podczas II wojny światowej, emigracyjny działacz kombatancki, religijny i społeczny.
W połowie listopada 1920 r. jego ojciec wraz z żoną i synem ewakuował się razem z wojskami Białych z Krymu do Gallipoli. Na emigracji zamieszkał w Królestwie SHS. W 1933 r. W. W. Granitow ukończył rosyjskie gimnazjum w Belgradzie, zaś w 1938 r. studia budowlane na miejscowym uniwersytecie. Jednocześnie w latach 1933–1936 przeszedł wojskowo-szkoleniowe kursy przy IV Oddziale Rosyjskiego Związku Ogólnowojskowego (ROWS), zaś w latach 1936–1942 wyższe kursy wojskowo-naukowe gen. Nikołaja N. Gołowina w Belgradzie. Mianowano go podporucznikiem. Został przyjęty do Stowarzyszenia 13 Lejbgwardyjskiego Pułku Erywańskiego. Pełnił funkcję oficera-instruktora kompanii przygotowania młodzieży, zorganizowanej przy IV Oddziale ROWS. Po zajęciu Jugosławii przez wojska niemieckie w kwietniu 1941 r., wstąpił do nowo formowanego Rosyjskiego Korpusu Ochronnego. Został dowódcą plutonu i jednocześnie zastępcą dowódcy Kompanii Junkierskiej 1 Pułku Korpusu. Po pewnym czasie zaczął prowadzić szkolenie z zakresu taktyki piechoty. Wiosną 1942 r. objął dowództwo plutonu przeciwpancernego Pułku. Pod koniec 1942 r. przeszedł do 3 Pułku jako dowódca plutonu i wykładowca taktyki w Kompanii Junkierskiej. Od lata 1943 r. służył w Specjalnej Kompanii Pułku, sformowanej z b. czerwonoarmistów. Następnie został młodszym oficerem w 9 Kompanii 4 Pułku. Wkrótce odkomenderowano go do sztabu Korpusu, gdzie wszedł w skład komisji do spraw przetłumaczenia na język rosyjski niemieckiego regulaminu piechoty. Na początku 1944 r. objął funkcję adiutanta w sztabie I Batalionu Pułku. Od września tego roku w stopniu porucznika dowodził 3 Kompanią Pułku. Odznaczono go podwójnie Żelaznym Krzyżem 2 klasy. W październiku został ciężko ranny. Po wyzwoleniu w połowie marca 1945 r., powrócił na poprzednie stanowisko. Po zakończeniu wojny zamieszkał w Monachium. W 1948 r. wyjechał do Argentyny, gdzie współtworzył Związek Św. Błogosławionego Wielkiego Księcia Aleksandra Newskiego. Wstąpił też do miejscowego oddziału ROWS. Od 1960 r. przebywał w USA. Pracował jako inżynier w przedsiębiorstwie "Pacific Railway". Specjalizował się w budowie mostów. Ponadto zaprojektował 3 świątynie prawosławne: sobór katedralny Zmartwychwstania Pańskiego w Buenos Aires, cerkiew Kazańskiej Ikony Matki Bożej w San Francisco i sobór św. św. Piotra i Pawła w Santa Rosa. Przez wiele lat pełnił funkcję sekretarza amerykańskiego oddziału Związku Żołnierzy Korpusu Rosyjskiego. W 1986 r. stanął na jego czele. Od 1982 r. był przewodniczącym Komitetu Pomocy Zagranicznym Inwalidom Wojskowym w San Francisco. W 1988 r. objął funkcję zastępcy przewodniczącego, a jeszcze w tym samym roku przewodniczącego ROWS. Wchodził w skład członków Funduszu im. I. W. Kulajewa, wspierającego emigracyjną młodzież rosyjską, a także Zjednoczenia Historyczno-Patriotycznego "Russkoje znamia". Był członkiem redakcji pism "Russkaja żyzń" i "Naszy Wiesti". W latach 1992–1998 kilkakrotnie odwiedzał Rosję, nawiązując kontakty z organizacjami narodowymi. Prowadził wykłady na temat życia emigracji rosyjskiej.

</doc>
<doc id="1220977" url="https://pl.wikipedia.org/wiki?curid=1220977" title="Tonks">
Tonks



</doc>
<doc id="1220978" url="https://pl.wikipedia.org/wiki?curid=1220978" title="Otto Baum">
Otto Baum

Otto Baum (ur. 15 listopada 1911 w Stetten, zm. 18 czerwca 1998 tamże) – SS-Oberführer. 
Uczestniczył w agresji na Polskę, otrzymał Krzyż Żelazny 2 stopnia za bitwę pod Modlinem.
Dowodził 2 Dywizją Pancerną SS "Das Reich" (28 lipca 1944 – 23 października 1944), 17 Dywizją Grenadierów Pancernych SS "Götz von Berlichingen" (18 czerwca 1944 - 1 sierpnia 1944) i 16 Dywizją Grenadierów Pancernych SS "Reichsführer SS" (24 października 1944 – 8 maja 1945). Kawaler Żelaznego Krzyża Rycerskiego z Liśćmi Dębu i Mieczami ("Ritterkreuz des Eisernen Kreuzes mit Eichenlaub und Schwertern").
Po walkach na Węgrzech wycofał się do południowej Austrii, gdzie poddał się wojskom brytyjskim. Po wojnie żył w rodzinnym miasteczku.

</doc>
<doc id="1220979" url="https://pl.wikipedia.org/wiki?curid=1220979" title="Zachodnia obwodnica Kalisza">
Zachodnia obwodnica Kalisza

Zachodnia obwodnica Kalisza – planowana obwodnica Kalisza omijająca miasto od zachodu, stanowiąca część drogi krajowej nr 25. Trasa będzie się zaczynać w Kokaninie, a kończyć na obwodnicy Nowych Skalmierzyc. Będzie miała około 10,2 km długości. Na ponad połowie długości obwodnica znajdzie się w granicach Kalisza. Nie wiadomo jeszcze jakie typy skrzyżowań będą na drugim odcinku tej trasy od Kokanina do ulicy Poznańskiej (w infoboksie na razie zwykłe skrzyżowania). Trasa na razie nie ma też oficjalnej nazwy lecz prawdopodobnie przejmie nazwę Zachodnia Obwodnica od obwodnicy Kalisza, która obecnie posiada tę nazwę (Trasa Stanczukowskiego). Będzie to droga jednojezdniowa z pozostawionym miejscem pod drugą jezdnię. Pierwszy etap budowy trasy zacznie się po 2020 roku.
Poszczególne etapy budowy trasy.
Etap I (po 2020).
Budowa I odcinka obwodnicy od węzła z obwodnicą Nowych Skalmierzyc i aleją Wojska Polskiego poprzez pola uprawne, estakadą nad ulicą Dobrzecką, Krępicą i ulicą Korczak o długości 316 metrów, przez kolejne pola aż do ulicy Poznańskiej koło stacji Webo, gdzie na tejże ulicy zostanie wybudowane rondo wraz z połową węzła typu WB. Jego druga część powstanie najprawdopodobniej w II etapie budowy trasy. Docelowo ruch obwodnicą będzie odbywał się bezkolizyjnie, a ulicą Poznańską poprzez skrzyżowanie z drugą częścią węzła i rondo z pierwszą częścią węzła. Długość tego odcinka wyniesie około 3,2 km. Budowa mogła się zacząć już w 2010 jednak wniosek o dofinansowanie z Europejskiego Funduszu Rozwoju Regionalnego złożony przez władze miasta okazał się niekompletny (brakowało projektu budowlanego i pozwolenia na budowę) i dostał najmniej punktów (18; do zakwalifikowania się na listę rezerwową wymagane było 28) ze wszystkich złożonych wniosków. Miasto zamierzało pozyskać 89,25 mln złotych z całkowitego kosztu budowy trasy wynoszącego 105 mln zł.

</doc>
<doc id="1220980" url="https://pl.wikipedia.org/wiki?curid=1220980" title="Asking for It">
Asking for It

Asking for It – utwór amerykańskiego zespołu rockowego Hole. Jest to czwarty z kolei utwór z drugiej płyty zespołu "Live Through This". Został napisany przez wokalistkę Courtney Love i gitarzystę Erica Erlandsona.
Pomimo iż "Asking for It" nie zostało wydane jako singel, jest to jedna z najbardziej znanych piosenek zespołu, głównie za sprawą faktu, iż jest to jedna z trzech znanych piosenek Hole, w których gościnnie wokal wykonuje Kurt Cobain – frontman Nirvany. Piosenka trafiła również na 39 miejsce listy "Billboard" na którym pozostała przez 4 tygodnie.
Historia.
Pierwsza i jedyna studyjna wersja utworu została nagrana w październiku 1993 roku jako część albumu "Live Through This". 18 października mąż Love, Kurt Cobain, dołączył do studia gdzie nagrał dodatkowy wokal do kilku piosenek. Początkowo jednak czuł się z tym nieswojo, gdyż nie był zaznajomiony z nagranym materiałem. Jego wokal na oficjalnym wydaniu jest niemalże niesłyszalny, jednakże na alternatywnym mixie z "Hot Modern Rock Tracks" wyraźnie słychać jego wokal. Te nagranie jest ostatecznym źródłem dla tych, którzy nie wierzyli we wkład Cobaina w ten album.
Tekst.
Głównym tematem utworu jest gwałt i sytuacja, jaka spotkała Courtney Love na koncercie w Glasgow w 1991 roku. Love rzuciła się na ręce widowni, która wbrew jej rozebrała artystkę do naga. Love powiedziała: „"Nie mogę porównać tego do gwałtu, bo to nie to samo. Ale w pewnym sensie jest. Zostałam zgwałcona przez widownię, w przenośni i dosłownie, no i czy ja się o to prosiłam?"”.

</doc>
<doc id="1220983" url="https://pl.wikipedia.org/wiki?curid=1220983" title="Republika Florencka">
Republika Florencka

Republika Florencka (wł. Repubblica di Firenze, Repubblica fiorentina) – historyczne państwo istniejące w latach 1115–1532. Położone było w Północnych Włoszech i obejmowało swoim obszarem przeważającą część Toskanii. Największym miastem i stolicą kraju była Florencja. Państwo ukształtowało swoją formę rządów jako osobliwy typ plutokratycznej republiki miejskiej o silnych wpływach oligarchii patrycjatu kupieckiego, zw. "signoria". Republiką rządziła rada miejska stolicy, która mianowała na dwuletnią kadencję sędziego (wł. "Gonfaloniere"), wybieranego przez starszych cechów i gildii kupieckich. 1 maja 1532 papież Klemens VII w miejsce republiki ustanowił księstwo, instalując na jego władcę Aleksandra Medyceusza.
W XII i XIII w. potęga gospodarcza i polityczna miasta stale rosła, w tym czasie kupieckie rody republiki zdołały również uzyskać papieskie monopole bankowe i stały się poborcami podatkowymi dla papiestwa w całej Europie. Na krótko przed połową XIV w. Florencja stała się jednym z największych miast kontynentu.
Historia.
Florencja została założona w 59 p.n.e. przez Juliusza Cezara. Od 846 miasto należało do Marchii Toskanii. Wraz z bezpotomną śmiercią Matyldy wygasła dynastia z Canossy (1115). O schedę po zmarłej upomnieli: Gwidon Gaudi (zm. 1124), powołujący się na dokument z 1099, oraz wikariusz Rzeszy, Rabod (zm. 1119), który w 1116 ogłosił się markizem w ramach przysługujących mu praw zarządu ziemiami cesarstwa. W wyniku opróżnienia władztwa faktyczny zarząd w Toskanii przejęły poszczególne rady miejskie. Nie jest znana dokładna data ustanowienia republiki miejskiej Florencji, jednak zbrojna walka pomiędzy pretendentami spowodowała, że tymczasowy magistrat poszerzał swoje kompetencje. Z czasem uniezależnił się od dominujących w regionie rad miejskich dawnych stolic: Lukki i Mantui. Proces ten zakończył się najpóźniej wraz ze śmiercią Raboda i wycofania się cesarza Henryka IV ze spraw włoskich (ok. 1120–1125).

</doc>
<doc id="1220984" url="https://pl.wikipedia.org/wiki?curid=1220984" title="Daegu (stacja kolejowa)">
Daegu (stacja kolejowa)

Daegu – stacja kolejowa w Daegu, w Korei Południowej. Znajdują się tu 3 perony.

</doc>
<doc id="1220988" url="https://pl.wikipedia.org/wiki?curid=1220988" title="MVP (All-Americans)">
MVP (All-Americans)

MVP (All-Americans) to wydany w 2001 roku mixtape DJ-a Envy. Wystąpili na nim między innymi Foxy Brown, DMX, Jadakiss i Eve.

</doc>
<doc id="1220991" url="https://pl.wikipedia.org/wiki?curid=1220991" title="Linke">
Linke

Osoby noszące nazwisko "Linke"

</doc>
<doc id="1220992" url="https://pl.wikipedia.org/wiki?curid=1220992" title="Udżarma">
Udżarma

Udżarma (gruz.: უჯარმა) - miasto-forteca średniowiecznego królestwa Kartlijskiego. Położona w regionie Kachetia we wschodniej Gruzji, około 45 km od Tbilisi, na prawym brzegu rzeki Iori. Ważną rolę w rozwoju miasta odegrał Wachtang I Gorgasali (V w). Był on ostatnim królem Mcchety i to on właśnie odbudował Udżarmę, która pierwotnie została wzniesiona przez jego przodków. Twierdza w Udżarmie do późnego średniowiecza była rezydencją królewskiej rodziny, w X w. została zniszczona przez Arabów. W XIII w. król Gruzji Grzegorz III częściowo ją odbudował. W późnym średniowieczu twierdza należała do rodu feudałów Czołokaszwili. Przez długi okres stała ona pusta. Udżarmska twierdza uniknęła poważnych zniszczeń, była często remontowa, należy do najlepiej zachowanych pomników gruzińskiej architektury. Ma co najmniej 1500 lat.
Miasto-forteca składa się z dwóch części: twierdzy położonej na płaskowyżu skalistego wzgórza i miasta na zboczu. Zabudowania otoczone były obronnym murem z dziewięcioma czworokątnymi wieżami. Pałac królewski – dwupiętrowy budynek ze skarbcem - był położony we wschodniej części twierdzy. W środkowej część znajdował się kościół Świętego Krzyża (Dżwar Patiosani). 
Obecnie prowadzone są prace renowacyjne twierdzy.

</doc>
<doc id="1220994" url="https://pl.wikipedia.org/wiki?curid=1220994" title="Josef Zukal">
Josef Zukal

Józef Zukal, (ur. 8 marca 1841 w Rozstání, zm. 8 maja 1929 w Kroměříž) − czeski pedagog, historyk i archiwista.
Od 1864 przez 35 lat sprawował funkcję nauczyciela w wyższej realnej szkole w Opawie, gdzie uzyskał znakomite sukcesy pedagogiczne. Utrzymywał kontakty z A. Waškiem i J. Zacpalem, których wspomagał przy wydawaniu czasopism: "Opavský besenik" i" Opawský týdennik".
Wspólnie z Wincentym Praskiem założył macierzyste muzeum i wziął udział wydaniu "Věstnika Matice opavské". Współpracował także z historykiem z okolic Raciborza - Augustem Weltzem.
Pisał do śląskich czasopism swoje artykuły, które w 1912 zostały wydane pod nazwą "Paměti opavské". Badaniami objął epokę następującą po kontrreformacji i po bitwie pod Białą Górą w 1620 uzyskane archiwalia poddał dokładnym studiom i sporządził z nich około 20 000 wypisków. Obecnie są one oprawiane w formie książki i przechowywane w Ziemskim Archiwum w Opawie.

</doc>
<doc id="1220996" url="https://pl.wikipedia.org/wiki?curid=1220996" title="Calvin Jong-a-Pin">
Calvin Jong-a-Pin

Calvin Jong-a-Pin (ur. 18 lipca 1986 w Amsterdamie) – holenderski piłkarz grający na pozycji obrońcy. Od 2017 występuje w klubie Yokohama FC. Wcześniej występował w FC Volendam, SC Heerenveen, SBV Vitesse, Shimizu S-Pulse i Machida Zelvia. W 2007 roku trener Foppe de Haan powołał go do kadry na Mistrzostwa Europy U-21 w piłce nożnej, które odbywały się na boiskach Holandii. Holandia wygrała wówczas turniej i uzyskała awans do igrzysk olimpijskich w Pekinie.

</doc>
<doc id="1220997" url="https://pl.wikipedia.org/wiki?curid=1220997" title="Giumri (stacja kolejowa)">
Giumri (stacja kolejowa)

Giumri (arm: "Գյումրիի Երկաթգծի Կայարան") – stacja kolejowa w Giumri, w Armenii. Znajdują się tu 2 perony.
Węzeł kolejowy w Giumri jest najstarszym i największym w Armenii. Powstał w 1897. Pierwszą linią kolejową było połączenie z Tbilisi w 1899 roku, a następnie przedłużono je do Erywania (w 1902), Kars (w 1902), Dżolfa (w 1906 roku) i Tabriz. W rezultacie, Giumri stał się ważnym węzłem kolejowego.
Od roku 2013, Dworzec kolejowy Giumri obsługuje regularne połączenia do Erywania i Batumi. Obecnym operatorem stacji kolejowej jest Południowokaukazka Kolej.

</doc>
<doc id="1221002" url="https://pl.wikipedia.org/wiki?curid=1221002" title="Plump">
Plump



</doc>
<doc id="1221010" url="https://pl.wikipedia.org/wiki?curid=1221010" title="Zgromadzenie Prawodawcze">
Zgromadzenie Prawodawcze



</doc>
<doc id="1221022" url="https://pl.wikipedia.org/wiki?curid=1221022" title="Girls on Top">
Girls on Top

Girls on Top – piąty koreański album piosenkarki BoA. W Korei Południowej sprzedano 295 000 kopii. Album znalazł się na pierwszym miejscu w koreańskim rankingu dwustu najlepszych albumów.

</doc>
<doc id="1221027" url="https://pl.wikipedia.org/wiki?curid=1221027" title="Związek Żołnierzy Rosyjskiego Korpusu">
Związek Żołnierzy Rosyjskiego Korpusu

Związek Żołnierzy Rosyjskiego Korpusu (ros. Союз чинов Русского Корпуса) – rosyjska emigracyjna organizacja kombatancka zrzeszająca b. żołnierzy Rosyjskiego Korpusu Ochronnego działająca od końca 1945 r.
Zarys historyczny.
Związek Żołnierzy Rosyjskiego Korpusu został założony 1 listopada 1945 r. w obozie jenieckim w Kellerberg w Austrii, gdzie byli osadzeni przez Brytyjczyków żołnierze kolaboracyjnego Rosyjskiego Korpusu Ochronnego. Na jego czele stanął ostatni dowódca Korpusu płk Anatolij I. Rogożin. Pod koniec lat 40. w związku z wyjazdem większości Rosjan do krajów zachodniej Europy, Ameryki Południowej i USA, tam przeniosło się kierownictwo organizacji. Jego siedziba mieściła się początkowo w Nowym Jorku, zaś od 1976 r. w San Francisco. Oddziały Związku powstały w różnych miastach USA. Oprócz tego istniały przedstawicielstwa w Australii, Austrii, Wielkiej Brytanii, Argentynie, Belgii, Brazylii, Wenezueli, RFN, Kanadzie, Maroku, Nowej Zelandii, Paragwaju, Francji, Chile, Szwajcarii i Szwecji. Organami prasowymi był biuletyn "Корпусник" oraz czasopisma "Под белым крестом" i "Наши Вести" (w 1948 r. w obozie w Kellerberg było też wydawane pismo "На рубеже"). Działalność Związku skupiała się na pielęgnowaniu tradycji Rosyjskiego Korpusu Ochronnego oraz pomocy dla jego byłych żołnierzy. 17 sierpnia 1987 r. Związek wszedł w skład Rosyjskiego Związku Ogólnowojskowego (ROWS).
Linki zewnętrzne.
Historia i organizacja Związku Żołnierzy Rosyjskiego Korpusu (jęz. rosyjski)

</doc>
<doc id="1221029" url="https://pl.wikipedia.org/wiki?curid=1221029" title="Związek Górali">
Związek Górali

Związek Górali – organizacja górali podhalańskich założona 4 marca 1904.
Do Związku Górali mogli należeć jedynie górale, szczególną rolę odegrali tu mieszkańcy Zakopanego. Organizacja zajmowała się przede wszystkim kwestiami ekonomicznymi, oraz związanymi z kulturą i oświatą. Drugim obszarem działalności było zbieranie materiałów dokumentujących ludową kulturę Podhala i Tatr.
Inteligencja zrzeszona w Związku Górali stawiała sobie również cele narodowo-niepodległościowe. W okresie międzywojennym (1918–1939) związek założył szkołę rolniczą oraz seminarium nauczycielskie i mleczarnię. Ponadto inicjował budowy dróg oraz patronował budowom domów ludowych.
Związek zorganizował cztery zjazdy Podhalan (w latach 1911, 1912, 1913 oraz 1919). Zjazdy miały miejsce w Zakopanem i Nowym Targu. Na IV Zjeździe w Nowym Targu powołano do życia Związek Podhalan, który poszerzył zakres działalności Związku Górali i objął także terytorium powiatów nowosądeckiego, limanowskiego i żywieckiego.
Po wojnie związek w latach 1945–1948 wznowił swoją działalność, po czym zawiesił ją wskutek niesprzyjającej sytuacji.
Kontynuatorem działalności Związku Górali od 1955 r. był Związek Górali Tatrzańskich, przemianowany w 1959 r. na Związek Podhalan i działający do dziś.
O powstaniu Związku Górali przypomina tablica pamiątkowa w karczmie „U Wnuka” przy ul. Kościeliskiej 8 w Zakopanem.

</doc>
<doc id="1221036" url="https://pl.wikipedia.org/wiki?curid=1221036" title="Where Ya Hood At Part 2">
Where Ya Hood At Part 2

Where Ya Hood At Part 2 to wydany w 2003 roku mixtape DJ-a Clue. Jest to drugi mixtape z serii "Where Ya Hood At". Wystąpili na nim między innymi DMX, The Lox, G-Unit i Ja Rule. Płyta zawiera remiks słynnego utworu DMX-a "Where the Hood At", na którym wystąpili również The Lox, Eve i Drag-On.

</doc>
<doc id="1221041" url="https://pl.wikipedia.org/wiki?curid=1221041" title="Gay Liberation">
Gay Liberation

Gay Liberation (z ang. "[ruch] wyzwolenia osób homoseksualnych") – określenie ruchu społecznego na rzecz praw osób LGBT, który miał miejsce od końca lat 60. XX w. do połowy lat 70. XX w. w Ameryce Północnej, Zachodniej Europie, Australii i Nowej Zelandii. Zapoczątkowany został wydarzeniami tzw. Stonewall riots w Nowym Jorku w 1969 r.

</doc>
<doc id="1221042" url="https://pl.wikipedia.org/wiki?curid=1221042" title="Arkadiusz Jadczyk">
Arkadiusz Jadczyk

Arkadiusz Jadczyk (ur. 27 października 1943 w Łucku) – polski fizyk, profesor.
Życiorys.
Tytuł doktora nauk fizycznych uzyskał w 1970 r. na Uniwersytecie Wrocławskim, doktora habilitowanego w 1975, w 1991 otrzymał tytuł naukowy profesora zwyczajnego.
W latach 1970-2003 pracował w Instytucie Fizyki Teoretycznej Uniwersytetu Wrocławskiego, był m.in. zastępcą dyrektora Instytutu ds. dydaktycznych 1984-87, zastępcą dyrektora Instytutu ds. naukowych 1990-93 oraz założycielem i kierownikiem Zakładu Dynamiki Nieliniowej i Układów Złożonych (1997-1998).
Pracował też zagranicą w Constellation Technology Corporation (Stany Zjednoczone) w latach 1998-2001. Do roku 2012 koordynator międzynarodowego centrum CAIROS (Clifford Algebras International Research Open Studies) przy Instytucie Matematycznym Tuluzy (Francja) 
Autor ponad 90 publikacji naukowych, członek towarzystw naukowych, m.in. European Physical Society, International Society on General Relativity and Gravitation, Międzynarodowej Naukowej Rady Doradczej Clifford Algebra Conference ICCA8 oraz AGACSE 2008 (3rd International Conference on Applied Geometric Algebras In Computer Science and Engineering).
Autor monografii Quantum Fractals From Heisenberg's Uncertainty to Barnsley's Fractality, World Scienific (2014)
Zdobywca nagród:
Prowadzi blog w salonie24.

</doc>
<doc id="1221045" url="https://pl.wikipedia.org/wiki?curid=1221045" title="Sylvain Armand">
Sylvain Armand

Sylvain Armand (ur. 1 sierpnia 1980 w Saint-Étienne) – francuski piłkarz występujący na pozycji obrońcy. Obecnie gracz zespołu Stade Rennais.
Kariera klubowa.
Pierwsze kroki piłkarskie stawiał w AS Saint-Étienne w 1994. W 1999 roku zdecydował się na transfer do Clermont Foot, gdzie miał okazję do częstszych występów na boisku.
Dzięki bardzo dobrym występom zwrócił na siebie uwagę zespołu FC Nantes. Zmienił barwy klubowe i wraz z Nantes zdobył mistrzostwo Francji.
W 2004 roku wraz z partnerem z zespołu Mario Yepesem, przeszedł do Paris Saint-Germain. W 2006 roku zdobył Puchar Francji, natomiast w sezonie 2012/2013 został mistrzem kraju.
3 czerwca 2013 roku podpisał kontrakt ze Stade Rennais.

</doc>
<doc id="1221046" url="https://pl.wikipedia.org/wiki?curid=1221046" title="Zespół Robina">
Zespół Robina



</doc>
<doc id="1221051" url="https://pl.wikipedia.org/wiki?curid=1221051" title="Skysurfing">
Skysurfing



</doc>
<doc id="1221053" url="https://pl.wikipedia.org/wiki?curid=1221053" title="Akrobacje powietrzne na desce">
Akrobacje powietrzne na desce

Akrobacje powietrzne na desce, także sky surfing, skysurfing – dyscyplina sportowa, w której zadaniem zawodnika jest skok z samolotu, a następnie lot ślizgowy w powietrzu na desce surfingowej. Zawodnik spada z szybkością ok. 200 km/h z ok. 4 tys. m. Ma na wykonanie ewolucji ok. 50 s. Spadochron otwiera się na wysokości ok. 1312 m (według norm amerykańskich). Jednak w skokach eksperymentalnych dopuszczalna jest minimalna wysokość otwarcia spadochronu na 1150-820 m.
Do figur wykonywanych podczas skoku można zaliczyć m.in.: młynek ze skrętami w lewo i prawo, helikopter lub lot głową w dół. Ewolucje oceniane są pod względem stopnia trudności i wrażeń estetycznych. Ocena dokonywana jest na podstawie filmu z lotu zarejestrowanego kamerą umieszczoną w kasku kamerzysty, który leci razem z zawodnikiem. Pięciu sędziów ocenia każdy skok w skali 0-10. Podczas lotu zawodnik ma obowiązek zademonstrować dwie rundy z 4 ewolucjami obowiązkowymi i 5 rund z układami dowolnymi.
Konkurencja różni się od freestyle układami figur i sekwencji oraz tym, że zawodnik wyskakuje z przypiętą deską do nóg.
Sprzęt.
Minimalne wymiary deski do skoków to: 110 cm długości i 22 szerokości. Ważny jest też stosunek długości deski do wzrostu zawodnika, który powinien wynosić 0,75. Każdy ze skoczków jest wyposażony w spadochron z systemem automatycznego otwierania na określonej wysokości.
Historia.
Dyscyplina powstała na początku lat 80. w Kalifornii. Najpierw wykorzystywano do skoków zwykłe deski surfingowe. Francuz Joel Cruciani był pierwszym, który skoczył na desce surfingowej wyposażonej w wiązania do snowboardingu. Nagranie z tego skoku zostało wykorzystane w filmie "Hibernator". Natomiast w 1988 r. L. Bouquet (również Francuz) wykonał skok na szerokiej desce z trwałym umocowaniem stóp. Inny Francuz Patrick de Gayardon stworzył system wiązań pozwalający na wypięcie deski w sytuacji zagrożenia lub w chwili rozwijania się spadochronu.
W 1990 r. miały miejsce pierwsze Mistrzostwa Świata World Freestyle Federation (WFF) w Teksasie, podczas których rozgrywana była konkurencja akrobacji powietrznych na desce. Wówczas prezes WFF zaproponował, aby ocena ewolucji odbywała się przy udziale kamery.
W 1992 r. Francuska Federacja Spadochronowa jako pierwsza uznała akrobacje powietrzne na desce za dyscyplinę sportową. Powstała również firma Surflite specjalizująca się w produkcji sprzętu służącego do uprawiania tego sportu. Otworzył ją Amerykanin J. Loftis.
W 1993 r. odbyły się pierwsze Mistrzostwa Świata w tej dyscyplinie. Pierwszy złoty medal zdobyła amerykańska grupa Gus Wings, w której skład wchodził także Patrick de Gayardon. Dyscyplina była wówczas popularna w USA (szczególnie w Kalifornii i Illinois) oraz we Francji i Niemczech. W 1994 r. do krajów zajmujących się jej popularyzacją przystąpiła Belgia. W tym samym roku utworzono też oddzielną sekcję dla kobiet uprawiających akrobacje powietrzne na desce. W 1995 r. podczas Igrzysk Sportów Ekstremalnych do współzawodnictwa wystartowało 10 drużyn uprawiających ten sport.
Zawodników i działaczy akrobacji powietrznych na desce zrzesza Skysportif International.
W Polsce sport ten zaczął być uprawiany w drugiej połowie lat 90.
Mistrzowie świata w akrobacjach powietrznych na desce.
Mistrzowie X-Games.
"w 2001 usunięto z programu"

</doc>
<doc id="1221054" url="https://pl.wikipedia.org/wiki?curid=1221054" title="Philadelphus coronarius">
Philadelphus coronarius



</doc>
<doc id="1221055" url="https://pl.wikipedia.org/wiki?curid=1221055" title="Jean-Pierre Darroussin">
Jean-Pierre Darroussin

Jean-Pierre Darroussin (ur. 4 grudnia 1953 w Courbevoie) − francuski aktor filmowy, teatralny i telewizyjny. Okazjonalnie zajmuje się również reżyserią. 
Stale współpracuje z reżyserem Robertem Guédiguianem. Laureat Cezara dla najlepszego aktora w roli drugoplanowej za film "W rodzinnym sosie" (1996) Cédrika Klapischa. Ogółem był pięciokrotnie nominowany do tej nagrody.
Komandor Orderu Sztuki i Literatury (2021)

</doc>
<doc id="1221057" url="https://pl.wikipedia.org/wiki?curid=1221057" title="Zespół Ushera">
Zespół Ushera

Zespół Ushera – względnie bardzo rzadka choroba genetyczna, która powstaje w wyniku mutacji jednego z 10 genów typowych dla tej choroby. 
Częstość występowania: 3,5–6,2 na 100 000 badanych. Zespół cechuje głuchota i stopniowa utrata wzroku; jest najczęstszą przyczyną całkowitej głuchoślepoty u ludzi.

</doc>
<doc id="1221059" url="https://pl.wikipedia.org/wiki?curid=1221059" title="Jakub Zabłocki">
Jakub Zabłocki

Jakub Zabłocki (ur. 14 lipca 1984 w Chełmnie, zm. 22 sierpnia 2015) – polski piłkarz.
Życiorys.
Jakub Zabłocki występował w swojej karierze piłkarskiej w takich klubach jak: Gwiazda Starogród, Pomowiec Kijewo Królewskie, Chemik Bydgoszcz, Polonia Bydgoszcz, Sparta Brodnica, Korona Kielce, Pogoń Staszów, Odra Opole, Polonia Bytom, Lechia Gdańsk, Wisła Płock Siarka Tarnobrzeg, LZS Samborzec, Concordia Elbląg, Olimpia Grudziądz i Rodło Kwidzyn.
Zabłocki został oskarżony o udział w aferze korupcyjnej, gdy grał w Koronie Kielce. Piłkarz dobrowolnie poddał się karze. We wrześniu 2009 został skazany przez sąd na 1,5 roku więzienia w zawieszeniu na trzy lata oraz 6,9 tys. zł. grzywny.
Zmarł 22 sierpnia 2015 roku w Chełmnie na ostrą lewokomorową niewydolność serca.

</doc>
<doc id="1221062" url="https://pl.wikipedia.org/wiki?curid=1221062" title="Strażnica (budynek)">
Strażnica (budynek)

Strażnica – element stałej fortyfikacji, w formie wolnostojącej wieży. Była wyniesionym punktem obserwacyjnym, pozwalającym na obserwacje przez strażników rozległego obszaru. Zazwyczaj zaopatrzona była w różnego rodzaju system sygnalizacji służący do wczesnego ostrzegania przed zagrożeniem centralnej struktury obronnej, np. okolicznego zamku. Strażnice były też z reguły umocnione i uzbrojone, pozwalając obrońcom na skuteczną obronę przed atakami piechoty, jednak z racji swojego odosobnienia, nie stanowiła żadnego zabezpieczenia przed dłuższym oblężeniem z użyciem machin oblężniczych.

</doc>
<doc id="1221063" url="https://pl.wikipedia.org/wiki?curid=1221063" title="Autostrada A60 (Niemcy)">
Autostrada A60 (Niemcy)

Autostrada A60 (niem. "Bundesautobahn 60 (BAB 60)" także "Autobahn 60 (A60)") – autostrada w Niemczech przebiegająca na linii wschód-zachód, składająca się z dwóch niepołączonych ze sobą odcinków od granicy z Belgią koło Steinebrück do skrzyżowania z autostradą A1 na węźle "Wittlich" oraz od skrzyżowania z autostradą A61 na węźle "Nahetal" w Nadrenii-Palatynacie do skrzyżowania z autostradą A67 na węźle "Rüsselsheimer Dreieck" w Hesji.
Odcinki międzynarodowe.
A60 stanowi fragment tras europejskich E29 na odcinku "Prüm" – "Bitburg" oraz E42 od granicy z Belgią do węzła "Rüsselsheimer Dreieck".

</doc>
<doc id="1221069" url="https://pl.wikipedia.org/wiki?curid=1221069" title="Koanchosa-cho">
Koanchosa-cho



</doc>
<doc id="1221071" url="https://pl.wikipedia.org/wiki?curid=1221071" title="Osama Hamadi">
Osama Hamadi

Osama Al Hamadi (arab. اسامه الحمادي, ur. 7 czerwca 1975 roku w Tripolisie) – libijski piłkarz, obrońca, reprezentant Libii w piłce nożnej.
Jest podstawowym piłkarzem trypolitańskiego klubu Al-Ittihad (którego jest wychowankiem). W pierwszej lidze libijskiej zdobył 13 goli w 436 meczach. W drużynie narodowej zadebiutował 27 kwietnia 1997 roku w towarzyskim meczu przeciwko Libanowi (przegranym 0:2).
Linki zewnętrzne.
Statystyki w bazie national-football-teams.com

</doc>
<doc id="1221072" url="https://pl.wikipedia.org/wiki?curid=1221072" title="Bergenia crassifolia">
Bergenia crassifolia



</doc>
<doc id="1221076" url="https://pl.wikipedia.org/wiki?curid=1221076" title="São Vicente (Wyspy Zielonego Przylądka)">
São Vicente (Wyspy Zielonego Przylądka)

São Vicente (z port. "Święty Wincenty"; kreol. "Son Visent" lub "Son Sent") – wyspa należąca do archipelagu Wysp Zawietrznych, które wchodzą w skład Wysp Zielonego Przylądka. Leży między wyspami Santo Antão a Santa Luzia. Od Santo Antão oddziela ją Canal de São Vicente.
Geografia.
Wyspa ma mniej więcej prostokątny kształt o powierzchni ok. 227 km². Od wschodu do zachodu mierzy 24 km, a z północy na południe nie więcej niż 16 km. Ukształtowanie terenu obejmuje góry na zachodzie, południowym zachodzie, południu, środkowym wschodzie i północy. Płaskie obszary znajdują się w części środkowo-północnej, centralnej, wschodniej na południe od Calhau i części północnej w rejonie Baía das Gatas. Obszary miejskie Mindelo leżą w części północnej. Większość wyspy pozbawiona jest lasów.
Choć pochodzenie wyspy jest wulkaniczne, to jest dość płaska. Najwyższy punkt stanowi Monte Verde (port. "zielona góra") położone w środkowo-północnej części o wysokości 774 m n.p.m.. Mimo znacznej erozji, niektóre kratery wciąż są widoczne, szczególnie w pobliżu zatoki Mindelo. Inne wierzchołki to Monte Cara i Topona.
Klimat.
Klimat jest głównie tropikalny i suchy w temperaturami wokół 24 °C przez cały rok. Temperatura oceanu wynosi między 22 °C a 25 °C każdego roku.
Występują dwie pory: od listopada do lipca jest pora sucha i wietrzna, a od sierpnia do października jest "sezon deszczowy".
Miejsca geograficzne.
W kolejności zgodnie z ruchem wskazówek zegara:
Historia.
São Vicente zostało odkryte w dzień świętego Wincentego (22 stycznia) w 1462. Ze względu na brak wody, wyspa była początkowo wykorzystywana tylko jako pastwisko dla bydła przez właścicieli z sąsiedniej wyspy Santo Antão. Do połowy XIX wieku pozostawała praktycznie niezamieszkana. Jedynie, gdy w 1838 utworzono skład węgla w "Porto Grande" do zaopatrywania statków płynących po szlakach na Atlantyku, populacja wyspy zaczęła gwałtownie wzrastać. Z braku opadów i zasobów naturalnych gospodarka São Vicente opiera się głównie na handlu i usługach.
Ludność.
Liczba ludności São Vicente w 2000 wynosiła 67 163, z czego 4174 to ludność wiejska. Jest to więc druga co do ludności wyspa Republiki Zielonego Przylądka. Roczny przyrost naturalny wynosi około 2,7% (powyżej krajowego poziomu 2,4%). Na obszarach miejskich żyje 94% ludności i jest to najwyższy odsetek w kraju (wskaźnik krajowy to 54%). Średnia długość życia wynosi 62 lata dla mężczyzn i 65 dla kobiet, więcej niż w innych częściach Afryki. Wskaźniki urodzeń i zgonów są wysokie.
Większość populacji jest młoda: 66% ma mniej niż 30 lat, a 8,6% to ludność powyżej 60 lat. Na wyspie jest 16 000 rodzin o średnio czterech osobach na gospodarstwo domowe (średnia dla kraju to 5 osób na gospodarstwo domowe). W domach żyje 56% rodzin, pozostałe 30% mieszka w kiepskich warunkach.
Tylko 11% rodzin posiada swój samochód (7,4% na poziomie kraju).
Gospodarka.
Gospodarka wyspy zawsze bazowała jedynie na handlu i usługach. Z braku opadów rolnictwo jest na poziomie minimum bytowego. Rybołówstwo ma pewne znaczenie, lecz warunki uniemożliwiają mu nabranie większego znaczenia, nie tylko dla połowu homarów, ale też dla powiązanych gałęzi przemysłu jak przetwórczy, suszenia i solenia ryb czy budowy statków.
Porto Grande jest głównym portem Republiki Zielonego Przylądka, przez który przechodzi większość krajowego importu. Posiada terminal dla kontenerów, silosy i chłodnie, które umożliwiają przechowanie nadwyżek. Znajduje się tu nowoczesny zakład odsalania wody morskiej, który dostarcza wody dla ludności i stoczni.
Sektor przemysłowy wyspy oferuje mnóstwo siły roboczej, choć niewykwalifikowanej, co jest efektem migracji mieszkańców z innych wysp do São Vincente. Około 27% liczby zatrudnionych jest niewykwalifikowana. Pracownicy wysoko wykwalifikowani - szefowie przedsiębiorstw, urzędnicy, dyrektorzy i menedżerowie - stanowią mniej niż 2% pracowników. Wyróżnia się jednak udział kobiet w stanowiskach decyzyjnych większy niż średnia krajowa.
Zgodnie ze spisem ludności z 2000, wyspa São Vicente ma największy 23% wskaźnik bezrobocia, podczas gdy w całym kraju wynosi on 17%. Bezrobocie dotyka w większym stopniu kobiet niż mężczyzn. Kompleks zakładów przemysłowych - Strefa Przemysłowa Lazareto - skupia różne rodzaje produkcji, przede wszystkim dzięki inwestycjom zagranicznym, z branży obuwniczej, cukierniczej i przetwórstwa ryb.
W ostatnich latach Narodowe Centrum Pracowników (National Center of Workmanship) w Mindelo wspiera miejscowych rzemieślników w komercyjnym wytwórstwie ceramiki, przedmiotów z orzechów kokosowych i naszyjników z muszli i kamyków.
São Vicente posiada bogate tradycje sportowe. Stąd wiele sportów rozprzestrzeniło się na pozostałe wyspy. Na przykład windsurfing, który korzysta z doskonałych tutaj warunków. Plaża Sao Pedro jest uznawana za jedną z najlepszych w tym celu, czego dowodzą liczne mistrzostwa na poziomie międzynarodowym. Jazda na rowerze, spacery czy jazda konna są dobrymi sposobami poznawania wyspy. Angielskie wpływy są widoczne w postaci golfa. São Vicente posiada wspaniałe pole golfowe z osiemnastoma dołkami. Z tych powodów turystyka ma znakomity potencjał do rozwoju na São Vicente, jak też na całym archipelagu Wysp Zielonego Przylądka. Podróżowanie między różnymi miejscami wyspy zapewnia system transportu publicznego, który obsługuje pięciu prywatnych przewoźników (Transcor SA, Morabeza Transport, Transport Joy, Friendship,
Sotral and Automindelo). Jednak na wyprawy do miejsc dalej położonych od miasta Mindelo, jak Baía das Gatas, Calhau czy São Pedro, zwykle wynajmuje się furgonetkę lub autobus.
Podział administracyjny.
Jednostka samorządowa São Vicente obejmuje całą wyspę São Vicente oraz pobliską niezamieszkaną wysepkę Santa Luzia, która leży na południowy wschód. "Dia do Município" lub "Dzień Samorządu" wypada 22 stycznia.
Gminy.
Jednostka samorządowa zawiera tylko jedną gminę:
Inne.
São Vicente posiada kościoły, pocztę, kilka banków, sklepy, szpital zwany Baptista de Sousa i place ("praças").
Język.
Poza językiem portugalskim, który jest głównym językiem, większość ludności używa języka kreolskiego. Odmiana tego języka na wyspie São Vicente jest nazywana "Crioulo of Sao Vicente" (w portugalskim) lub "Kriol d Sonsent" (w kreolskim).
Literatura
Transport.
Wyspa połączona jest trzema głównymi drogami:
Drogi podrzędne to:

</doc>
<doc id="1221085" url="https://pl.wikipedia.org/wiki?curid=1221085" title="Nelson (Nowa Zelandia)">
Nelson (Nowa Zelandia)

Nelson (maor. Whakatū), miasto w Nowej Zelandii. Położone na północnym wybrzeżu Wyspy Południowej. Około 44 000 mieszkańców (2010). Ośrodek administracyjny regionu Nelson.
Swoją nazwę zawdzięcza admirałowi Horatio Nelsonowi, który zwyciężył flotę hiszpańska i francuską pod Trafalgarem. Wiele ulic i miejsc w mieście ma nazwy związane z tą bitwą. 
Miasto jest jednym z niewielu w Nowej Zelandii, które ma własną flagę. 
Nelson leży nad zatoką Tasmana, ma port. Z trzech stron otoczone jest górami. 
W mieście rozwinął się przemysł spożywczy oraz drzewny.
Jest dogodnym punktem wypadowym do znajdujących się w pobliżu trzech parków narodowych oraz jaskiń. Parki narodowe to Park Narodowy Abel Tasman, Park Narodowy Jeziora Nelsona, oraz Park Narodowy Kahurangi. 

</doc>
<doc id="1221099" url="https://pl.wikipedia.org/wiki?curid=1221099" title="Blenheim (Nowa Zelandia)">
Blenheim (Nowa Zelandia)

Blenheim – miasto w Nowej Zelandii. Położone w północno-wschodniej części Wyspy Południowej. Około 30 000 mieszkańców.

</doc>
<doc id="1221100" url="https://pl.wikipedia.org/wiki?curid=1221100" title="Fuenlabrada">
Fuenlabrada

Fuenlabrada – miasto w Hiszpanii, we wspólnocie autonomicznej Madryt, 22,5 km na południe od Madrytu. W 2019 liczyło 194 tys. mieszkańców.
W mieście rozwinął się przemysł elektromaszynowy, spożywczy, odzieżowy oraz obuwniczy.

</doc>
<doc id="1221101" url="https://pl.wikipedia.org/wiki?curid=1221101" title="Glistnik jaskółczy">
Glistnik jaskółczy



</doc>
<doc id="1221103" url="https://pl.wikipedia.org/wiki?curid=1221103" title="Kły i pazury">
Kły i pazury

Kły i pazury (ang. "Tooth and Claw") – powieść z gatunku horroru autorstwa Grahama Mastertona, wydana w 1997 roku. Druga część cyklu "Rook".
Jim Rook, nauczyciel angielskiego i przedmiotów specjalnych w West Crove Comunnity Colege powraca w kontynuacji powieści "Rook". Do jego klasy przybywa nowa uczennica – Catleen Biały Ptak. Jest Indianką. Do Jima przychodzi duch jego dziadka i ostrzega go przed demonem, który może go zabić. Następnego dnia szkolna szatnia zostaje zdemolowana. Ginie chłopak Catleen. Okazuje się, że dziewczyna jest zaręczona z indiańskim duchem Coyote, który nie dopuszcza do jej zdrady. Jim postanawia pomóc Indiance. Wyrusza na spotkanie z Coyote. Gdy ten nie zgadza się na zostawienie Catleen, Jim postanawia z nią uciec. Ściga ich jednak inny indiański demon – zakochana w Coyote Niedźwiedzia Panna.

</doc>
<doc id="1221106" url="https://pl.wikipedia.org/wiki?curid=1221106" title="Leganés">
Leganés

Leganés – miasto w Hiszpanii, we wspólnocie autonomicznej Madryt, 11 km na południe od Madrytu. W 2007 liczyło 182 431 mieszkańców.
W mieście znajduje się stacja kolejowa Leganés. Gmina posiada liczne centra edukacyjne, głównie publiczne szkoły podstawowe i średnie, a także specjalne centrum edukacji specjalnej.

</doc>
<doc id="1221107" url="https://pl.wikipedia.org/wiki?curid=1221107" title="Deus otiosus">
Deus otiosus

Deus otiosus (łac. "bóg pasywny") – używane w religioznawstwie określenie boga oddalonego, nieingerującego w sprawy świata. "Deus otiosus" jest najczęściej bogiem uranicznym stworzycielem świata i prawodawcą, który dokonawszy aktów stworzenia oddalił się od spraw ludzkich. Mimo przekonania wiernych o jego istnieniu nie oddaje mu się czci, czasem jedynie w sytuacji wyjątkowych katastrof jest przywoływane jego imię. Występuje w wielu religiach pierwotnych. Często był wypierany przez zastępy nowej generacji bogów, o dużo bardziej dynamicznej i aktywnej charakterystyce. Koncepcja bóstwa biernego pokrewna jest ideom deizmu.
Koncepcję boga pasywnego opracował i spropagował w swoich pracach Mircea Eliade, podał szereg bóstw odpowiadających temu archetypowi:
M.in. hinduistyczny bóg Djaus, Iho – bóstwo czczone w Nowej Zelandii i na Tahiti, Nzambi czczonego u Bantu, Chuku u ludu Ibo, Mbongo (nazywany też Mbombo, Bumba) u ludu Buszongo, Olorun (Olodumare) u Jorubów, Alouroua z plemienia Baule z Wybrzeża Kości Słoniowej, być może Brahman, Swaróg w religii Słowian, Mon Dieu w Voodoo są takimi bóstwami. W Sumerze Enlil i Enki byli młodszymi bogami, którzy zastąpili deus otiosus Ana (Eliade: 57). W mitologii greckiej starsi bogowie, tacy jak Uranos i Gaja, zostali zastąpieni przez olimpijczyków Zeusa i Herę. W hinduizmie w wielu średniowiecznych puranach Indra ukazuje się jako deus otiosus, podczas gdy Śiwa i Wisznu są młodszymi, bardziej aktywnymi bogami, których łatwiej poznać i dosięgnąć. W mitologii bałtyjskiej Deivas najprawdopodobniej był deus otiosus.

</doc>
<doc id="1221108" url="https://pl.wikipedia.org/wiki?curid=1221108" title="Gyandu Park">
Gyandu Park



</doc>
<doc id="1221109" url="https://pl.wikipedia.org/wiki?curid=1221109" title="Pierre Lambert">
Pierre Lambert

Pierre Lambert (właśc. Pierre Boussel) (ur. 9 czerwca 1920 w Paryżu, zm. 16 stycznia 2008 w Paryżu) – francuski trockista, lider Międzynarodowej Organizacji Komunistycznej (Organisation Communiste Internationaliste).
Wczesna działalność.
Urodził się w rodzinie rosyjskich Żydów, którzy wyemigrowali do Francji. W 1934 r. dołączył do młodzieżówki Francuskiej Partii Komunistycznej, Młodych Komunistów, z której jednak został szybko wyrzucony za głośne wyrażanie wątpliwości dotyczących stalinizmu, którzy PCF w tym czasie popierała. W 1936 r. został zatem członkiem Porozumienia Młodych Socjalistów, związanego z Partią Socjalistyczną, w której również nie zagrzał zbyt długo miejsca. Postanowił zostać aktywistą związków zawodowych i zapisał się do Generalnej Konfederacji Pracy, gdzie ogromny wpływ na niego miał trockista Pierre Frank.
II wojna światowa.
Wraz z wybuchem II wojny światowej organizacje komunistyczne i trockistowskie zostały zdelegalizowane. Młody Pierre Boussel działał jednak dalej w podziemiu i 15 stycznia 1940 r. został razem z szesnastoma innymi aktywistami aresztowany za "propagowanie marksizmu, antymilitaryzmu i rewolucyjnego defetyzmu". Skazany na 13 miesięcy więzienia, zdołał uciec z transportu do miejsca odosobnienia i ponownie dołączyć do podziemnych grup trockistowskich. Zetknął się z kolei z jednym z liderów francuskiego trockizmu Henrym Molinierem, który usiłował – bez powodzenia – przekonać go do słuszności taktyki entryzmu, nawet w organizacjach niezwiązanych z lewicą. Lambert pozostawał zdecydowanym przeciwnikiem takiej strategii, sugerując, iż więcej warte są organizacje małe, za to wyłącznie trockistowskie. Kosztowało go to ponowne usunięcie ze struktur partii.
W grudniu 1943 r. znalazł się zatem w organizacji o nazwie Robotnicza Partia Internacjonalistyczna (POI) i na nowo działał na rzecz odbudowy ruchu związkowego. Zdecydowanie sprzeciwiał się udziałowi partii komunistycznej w ruchu oporu, budując swój program na zasadzie defetyzmu i bratania się z żołnierzami wroga . W 1944 r., mimo wcześniejszych sporów, miał swój udział w zjednoczeniu francuskiego trockizmu w organizacji o nazwie Partia Komunistów Internacjonalistów (PCI). Organizacja ta została sekcją IV Międzynarodówki, a Lambert był członkiem jej komitetu centralnego, specjalistą ds. problemów ruchu związkowego.
Rozłam w Międzynarodówce.
W 1947 r. Lamberta spotkał poważny cios: jako trockista został usunięty z Generalnej Konfederacji Pracy, kontrolowanej przez PCF pod pretekstem jego zainteresowania Jugosławią, jako potencjalną alternatywą wobec stalinizmu, nadal popieranego przez komunistów francuskich.
W 1953 r. razem z Marcelem Bleibtreu oraz Michelem Lequenne'em sprzeciwił się w imieniu PCI tezom Michela Pablo o zasadności stosowania entryzmu w partiach komunistycznych. Chociaż do tej pory rzadko udzielał się w kwestiach związanych z działalnością międzynarodową, tym razem stanowczo zaprotestował, uznając, iż działanie razem z komunistami będzie dla trockistów zabójcze. Wokół swojego stanowiska zdołał zgromadzić ponad połowę francuskiej sekcji (ok. 55%)., chociaż w odróżnieniu od innych działaczy nie pozostawił żadnych teoretycznych prac poświęconych wydarzeniom. Rozłam we francuskim trockizmie stał się faktem; obydwie konkurencyjne organizacje – drugą kierował dawny mentor Lamberta Pierre Frank – używały nazwy PCI . Sojusz Lamberta z Bleibtreu nie przetrwał jednak długo – już w 1954 roku Lambert pod błahym pretekstem doprowadził do jego usunięcia z organizacji i stał się jedynym liderem grupy, która przystąpiła do Międzynarodowego Komitetu IV Międzynarodówki .
"Lambertyzm".
W 1958 r. organizacja Lamberta zaczęła wydawać ukazujący się po dziś dzień periodyk "Informations ouvrières", zaś w 1961 r. Lambert przystąpił na nowo do centrali związkowej CGT-Force ouvrière, której członkiem pozostawał do śmierci. Jego organizacja, ściśle trzymająca się zasady całkowitej niezależności od innych podmiotów lewicowych, istotnie rozrosła się w latach 60. i przyjęła w 1965 r. nową nazwę Komunistycznej Organizacji Internacjonalistycznej, a następnie Partii Komunistycznej-Internacjonalistycznej. Liczyła wówczas ok. 7 tys. członków i należała do najsilniejszych grup utożsamiających się z trockizmem 
W latach 50. Lambert zawarł sojusz z Socjalistyczną Partią Robotniczą z USA, a w 1963 roku z Socialistyczną Ligą Robotniczą Gerry Healy’ego. W 1981 roku Lambert wspólnie ze zwolennikami Nahuela Moreno utworzył Partyjny Komitet na rzecz Rekonstrukcji IV Międzynarodówki. Porozumienie nie przetrwało jednak długo z powodu poparcia Lamberta dla rządu François Mitterranda oraz różnic poglądowych w sprawie rewolucji kubańskiej . Jego zwolennicy utworzyli IV Międzynarodówkę – Międzynarodowe Centrum Rekonstrukcji.
Organizacja odnotowała kolejny wzrost popularności w czasie wydarzeń 1968 r., kiedy jednak nie odegrała większej roli w wydarzeniach, a nawet sama odżegnała się od roli masowego kierownictwa .
Od 1983 r. Lambert skłaniał się ku znalezieniu dla trockistów miejsca na klasycznej, parlamentarnej scenie politycznej, co przyczyniło się do nowych oskarżeń o reformizm . W 1992 r., po siedmioletnich przygotowaniach i dyskusjach, założył Partię Robotników, w której trockizm nie został uznany za ideologię obowiązującą, lecz jedynie za jeden z dopuszczalnych (acz w praktyce dominujący) nurt. Organizacja była aktywna w ruchu alterglobalistycznym, lecz już start Lamberta w wyborach prezydenckich (0,38% głosów w 1988 r.) wykazał, jak niewielkim w rzeczywistości lambertyzm cieszył się poparciem . Nieco korzystniej wypadły jego wyniki w wyborach do rad miejskich w 1991 r., kiedy partii udało się wprowadzić do samorządów lokalnych 21 kandydatów . Organizacja odnotowała jednak poważny odpływ kadr do Partii Socjalistycznej 
Krytyka.
Pierre Lambert należał do wieloletnich przywódców światowego trockizmu, jednak przez swoich politycznych konkurentów z lewicy wielokrotnie oskarżany był o niechęć do konstruktywnej współpracy z innymi organizacjami ze szkodą dla całości ruchu. Na ogół pozytywnie oceniany jest jego udział w ruchu związkowym oraz sprzeciw wobec "entryzmu sui generis", jednak późniejsza działalność i coraz mniejsze znaczenie polityczne jego organizacji spotyka się już z nieprzychylnym odbiorem na lewicy . Podkreśla się również nieumiejętność dostosowywania taktyki do warunków panujących we Francji, uporczywego trzymania się dogmatów mimo zmieniających się warunków 

</doc>
<doc id="1221111" url="https://pl.wikipedia.org/wiki?curid=1221111" title="Accra Sports Stadium">
Accra Sports Stadium



</doc>
<doc id="1221113" url="https://pl.wikipedia.org/wiki?curid=1221113" title="Herbert O'Conor">
Herbert O'Conor



</doc>
<doc id="1221114" url="https://pl.wikipedia.org/wiki?curid=1221114" title="Puchar Narodów Afryki 1978">
Puchar Narodów Afryki 1978

Puchar Narodów Afryki 1978 był jedenastą edycją tego turnieju. Mecze rozgrywano na boiskach Ghany. Zasady turnieju zmieniły się w stosunku do poprzedniej edycji. Powrócono do koncepcji półfinałów i finałów, po rundzie zasadniczej. W rozgrywkach wzięło udział 8 zespołów, podzielonych na dwie grupy, po cztery drużyny w każdej. Pierwsze miejsce zajęła reprezentacja Ghany, drugie zaś reprezentacja Ugandy.
Reprezentacje Wybrzeża Kości Słoniowej oraz Mali, zostały, z nieznanych przyczyn, zdyskwalifikowane w drugiej rundzie eliminacji do turnieju. Burkina Faso, która została pokonana przez piłkarzy Wybrzeża Kości Słoniowej w pierwszej rundzie eliminacji, zajęła miejsce tej drużyny i wzięła udział w finale turnieju.
Strzelcy.
3 bramki
2 bramki
1 bramka

</doc>
<doc id="1221117" url="https://pl.wikipedia.org/wiki?curid=1221117" title="Tonsilektomia">
Tonsilektomia



</doc>
<doc id="1221118" url="https://pl.wikipedia.org/wiki?curid=1221118" title="Autoimmunologia">
Autoimmunologia



</doc>
<doc id="1221122" url="https://pl.wikipedia.org/wiki?curid=1221122" title="Alcorcón">
Alcorcón

Alcorcón – miasto w Hiszpanii, we wspólnocie autonomicznej Madryt, leżące 13 km na południowy zachód od Madrytu. W 2010 liczyło 168 229 mieszkańców.

</doc>
<doc id="1221123" url="https://pl.wikipedia.org/wiki?curid=1221123" title="Greymouth">
Greymouth

Greymouth (maor. Māwhera), miasto w Nowej Zelandii. Położone na zachodnim wybrzeżu Wyspy Południowej. Największe miasto regionu West Coast, 9 920 mieszkańców (dane szacunkowe - czerwiec 2008).

</doc>
<doc id="1221130" url="https://pl.wikipedia.org/wiki?curid=1221130" title="Samuel Gottlieb Gmelin">
Samuel Gottlieb Gmelin

Samuel Gottlieb Gmelin (ur. 4 lipca 1744 w Tybindze, zm. 27 lipca 1774 w Achmetkend) – niemiecki lekarz, botanik i badacz przyrody. Członek Rosyjskiej Akademii Nauk. Jego skrótem autorskim w dziełach o botanice był "S.G.Gmel.".
Gmelin studiował medycynę w Tybindze. W 1767 został powołany jako profesor botaniki na uniwersytet do Petersburga. Z rozkazu carycy Katarzyny II Wielkiej udał się wraz z Peterem S. Pallasem i Antonem Güldenstädtem w naukową podróż przyrodniczą w głąb południowych prowincji Imperium Rosyjskiego. Podczas podroży badał ziemie położone na zachód od Donu, okolice Baku, perskie prowincje na południowym wybrzeżu Morza Kaspijskiego, jak i tereny położone na wschód od tego morza. W drodze powrotnej w 1774 został uwięziony przez chana Chaitaków Amira Hamsę. Zmarł tego samego roku w Achmetkend w Dagestanie.
Przypuszczalnie opisał jako pierwszy w 1771 kurhannika, którego nazwał "Accipiter ferox". Ernst Hartert, który usystematyzował gatunek, przypisuje pierwszy opis kurhannika jednak Filipowi Jakubowi Cretzschmarowi (1827), a kurhannika nazwał "Buteo ferox". Hartert przypuszczał, że ptak opisany przez Gmelina to gadożer. Jednak Gmelin ustrzelił ptaka dla opisu zimą, a w przeciwieństwie do kurhanników, gadożery zimują w Afryce.
Główne dzieła:

</doc>
<doc id="1221131" url="https://pl.wikipedia.org/wiki?curid=1221131" title="Santa Coloma de Gramenet">
Santa Coloma de Gramenet

Santa Coloma de Gramenet (Gramenet del Besòs) − miasto w Hiszpanii, w Katalonii, w powiecie Barcelonès. Należy do obszaru metropolitalnego Barcelony.
W 2007 liczyło 116 765 mieszkańców.
Sport.
Działa tutaj klub piłki nożnej, UDA Gramenet, grający obecnie w lidze Tercera División, będącej czwartym poziomem ligowych rozgrywek piłkarskich w Hiszpanii.

</doc>
<doc id="1221134" url="https://pl.wikipedia.org/wiki?curid=1221134" title="Torrejón de Ardoz">
Torrejón de Ardoz

Torrejón de Ardoz – miasto w Hiszpanii, we wspólnocie autonomicznej Madryt, na wschód od Madrytu. W 2007 liczyło 113 176 mieszkańców.
Na terenie miasta znajduje się Centrum Satelitarne Unii Europejskiej. W Torrejón de Ardoz urodził się wrestler Kane.

</doc>
<doc id="1221135" url="https://pl.wikipedia.org/wiki?curid=1221135" title="Carlos Veiga">
Carlos Veiga

Carlos Alberto Wahnon de Carvalho Veiga (ur. 21 października 1949 w Mindelo) – kabowerdeński prawnik, polityk, drugi premier Republiki Zielonego Przylądka i zarazem pierwszy wybrany demokratycznie. Sprawował urząd od 4 kwietnia 1991 do 29 lipca 2000. Jego następcą został Gualberto do Rosário.
Wystartował w wyborach prezydenckich w 2001 i 2006, ale dwukrotnie przegrał bardzo małą różnicą głosów z Pedro Piresem. Wziął udział również w wyborach prezydenckich w 2021, lecz wówczas przegrał z José Marią Nevesem.

</doc>
<doc id="1221138" url="https://pl.wikipedia.org/wiki?curid=1221138" title="Kerykejon">
Kerykejon



</doc>
<doc id="1221142" url="https://pl.wikipedia.org/wiki?curid=1221142" title="Serpentynizacja">
Serpentynizacja

Serpentynizacja – proces zastępowania minerałów (np. oliwinu) przez minerały z grupy serpentynu (np. chryzotyl, antygoryt). Jest to proces typowy dla skał ultrazasadowych.

</doc>
<doc id="1221143" url="https://pl.wikipedia.org/wiki?curid=1221143" title="Wydawnictwo EMG">
Wydawnictwo EMG

Wydawnictwo EMG – krakowska oficyna literacka założona przez Ewę Mańkowską-Grin dla inicjatywy, jaką jest Polska Kolekcja Kryminalna. Polska Kolekcja Kryminalna to seria rodzimych powieści kryminalnych zapoczątkowana przez antologię "Trupy polskie". Wydawnictwo specjalizuje się w wydawaniu poezji, literatury kryminalnej oraz dzieł krytycznoliterackich.
Redaktorem naczelnym wydawnictwa jest Ireneusz Grin.
Autorzy współpracujący z wydawnictwem:
Poza Polską Kolekcją Kryminalną wydawane są również serie: „Kobieta”, „Czarna” oraz krytycznoliteracka „Decyzje krytyczne”.
W tej pierwszej izraelska autorka Judith Katzir zadebiutowała na polskim rynku książką "Matisse ma słońce w brzuchu".
Serię Czarną otwiera antologia religijnych wierszy Marcina Świetlickiego, a kolejną pozycją są Aforyzmy Franza Kafki.

</doc>
<doc id="1221145" url="https://pl.wikipedia.org/wiki?curid=1221145" title="Real Sportive">
Real Sportive

Real Sportive – ghański klub piłkarski grający obecnie w Ghana Telecom Premier League. Klub ma siedzibę w Temie. Swoje mecze, wspólnie z zespołem Tema Youth rozgrywa na stadionie Tema Sports Stadium, który może pomieścić 10 tysięcy widzów.

</doc>
<doc id="1221155" url="https://pl.wikipedia.org/wiki?curid=1221155" title="Frankfurt Hauptbahnhof">
Frankfurt Hauptbahnhof



</doc>
<doc id="1221157" url="https://pl.wikipedia.org/wiki?curid=1221157" title="Offenbach Hauptbahnhof">
Offenbach Hauptbahnhof



</doc>
<doc id="1221158" url="https://pl.wikipedia.org/wiki?curid=1221158" title="William O. Douglas">
William O. Douglas

William Orville Douglas (ur. 16 października 1898, zm. 19 stycznia 1980 w Waszyngtonie) – amerykański prawnik. W 1939 roku został mianowany przez prezydenta Stanów Zjednoczonych, Franklina Delano Roosevelta, sędzią Sądu Najwyższego Stanów Zjednoczonych. Stanowisko to piastował przez ponad 36 lat do 1975 roku, najdłużej ze wszystkich sędziów Sądu Najwyższego. Zmarł 19 stycznia 1980 roku w Waszyngtonie i został pochowany na Narodowym Cmentarzu w Arlington.
Poza działalnością prawniczą Douglas angażował się również w związaną z ekologią i ochroną środowiska naturalnego. Między innymi dzięki jego staraniom utworzono Chesapeake and Ohio Canal National Historical Park. W 1977 roku park oficjalnie nazwano jego imieniem. W 1962 roku napisał pozytywną opinię na temat książki "Silent Spring" autorstwa Rachel Carson, przyczyniając się w ten sposób do jej popularyzacji i rozwoju globalnego ruchu ekologicznego.

</doc>
<doc id="1221167" url="https://pl.wikipedia.org/wiki?curid=1221167" title="Serycytyzacja">
Serycytyzacja

Serycytyzacja – proces przemiany w serycyt polegający na zastępowaniu plagioklazów przez dorobnołuseczkową odmianę jasnej miki typu muskowit. Należy do najpowszechniejszych przemian hydrotermalnych zachodzących w skałach kwaśnych.

</doc>
<doc id="1221182" url="https://pl.wikipedia.org/wiki?curid=1221182" title="Opacytyzacja">
Opacytyzacja

Opacytyzacja – proces zastępowania minerałów ciemnych skały (np. biotytu, amfiboli) przez nieprzeźroczyste lub brunatno przeświecające (widoczne pod mikroskopem polaryzacyjnym) tlenki i wodorotlenki żelaza. Zachodzi w wyniku oddziaływania wysokiej temperatury i tlenu atmosferycznego. Proces charakterystyczny dla skał wulkanicznych.

</doc>
<doc id="1221185" url="https://pl.wikipedia.org/wiki?curid=1221185" title="Francisco Fernández Carvajal">
Francisco Fernández Carvajal

Francisco Fernández Carvajal (ur. 24 stycznia 1938 w Albolote w prowincji Grenada) – hiszpański duchowny rzymskokatolicki, autor licznych książek religijnych z dziedziny duchowości. W krajach języka angielskiego znany również jako Francis Fernandez.
Życiorys.
Ukończył studia historyczne (licencjat) na Uniwersytecie Nawarry. Doktorat z prawa kanonicznego uzyskał na Uniwersytecie im. św. Tomasza w Rzymie. Po otrzymaniu święceń kapłańskich w 1964 w Madrycie jako duchowny prałatury personalnej Opus Dei, czynny przede wszystkim w duszpasterstwie akademickim w Barcelonie, gdzie był wicerektorem świątyni Nuestra Senora de Montalegra oraz w Madrycie; ostatnio oprócz innych zajęć pastoralnych, jest kapelanem i profesorem Escuela Profesional Fuellana. Przez 10 lat był wydawcą magazynu „Palabra”. Swoje książki publikuje w wydawnictwie Ediciones Palabra. Mieszka i pracuje w Madrycie.
Twórczość.
Najbardziej popularnym dziełem jest "Hablar con Dios" (jęz. hiszp.) - „Rozmowy z Bogiem”, zawierająca ponad pięćset siedemdziesiąt rozważań na każdy dzień roku, osiągające ponad 2 miliony nakładu i przetłumaczone na wiele języków.

</doc>
<doc id="1221186" url="https://pl.wikipedia.org/wiki?curid=1221186" title="Francisco Fernandez Carvajal">
Francisco Fernandez Carvajal



</doc>
<doc id="1221200" url="https://pl.wikipedia.org/wiki?curid=1221200" title="Sami Frashëri">
Sami Frashëri

Sami Frashëri, tur. Şemseddin Sami (ur. 1 czerwca 1850 we Frashër, zm. 5 czerwca 1904 w Stambule) – albański pisarz, wydawca i działacz narodowy.
Życiorys.
Syn Halita i Emine, brat Naima i Abdyla. Kształcił się w szkole Zosimaia w Janinie. W 1871 rozpoczął pracę w osmańskiej administracji wilajetu Janiny, rok później wyjechał do Stambułu, gdzie objął posadę w biurze prasowym rządu. W 1874 r. spędził 9 miesięcy w Tripolitanii, redagując tam arabsko- i tureckojęzyczną gazetę "Tarabulus". Po powrocie do stolicy Imperium osmańskiego redagował pismo "Sabah" (Poranek). W latach 1877-1878 pełnił szereg funkcji w administracji osmańskiej, ale też wydawał kolejne czasopisma, jak "Aile" (Rodzina) czy "Hafta" (Tydzień). W tym czasie był coraz bardziej aktywnym działaczem albańskiego ruchu narodowego, angażując się szczególnie w sprawę ujednolicenia alfabetu dla języka albańskiego. W 1879 r. był jednym z założycieli "Shoqëri e të shtypuri shkronja shqip" (Towarzystwo na rzecz publikacji w języku albańskim) i jego pierwszym przewodniczącym. Po wydaniu przez władze osmańskie zakazu działalności Towarzystwa, przeniosło się ono do Bukaresztu. Tam też w alfabecie zwanym stambulskim powstały podręczniki dla szkół albańskich autorstwa Samiego Frashëriego – jak "Elementarz albański", "Gramatyka języka albańskiego" czy też "Geografia".
W dorobku pisarskim Frashëriego znalazło się około 50 prac, w większości o charakterze naukowym. W 1872 wydał pierwszą powieść napisaną przez Albańczyka – "Taşşuk-u Tal’at ve Fitnat" (Miłość Talata i Fitnat). Była to jednocześnie pierwsza powieść turecka. Tematyka tej książki wykraczała poza konwencję klasycznej historii miłosnej, stanowiąc pretekst do ukazania stosunków społecznych, panujących w państwie osmańskim. Tematyce albańskiej był poświęcony dramat "Besa yahud ahde vefa" (Besa albo spełnienie przysięgi), wydany w 1875 w Konstantynopolu i wielokrotnie wystawiany na scenach stołecznych. W roku 1884 rozpoczął z pomocą ormiańskiego publicysty Mihrana wydawanie tanich książek popularnonaukowych, cenionych i chętnie czytanych przez mieszkańców Stambułu.
Frashëri jest także autorem słowników i leksykonów. Nie zachował się słownik języka albańskiego, który prawdopodobnie napisał, ale znane są choćby "Słownik francusko-turecki" z 1885 czy "Słownik języka tureckiego" z 1900 roku. W wydanym w latach 1889-1896 "Słowniku świata" zawarł m.in. szereg informacji o historii i geografii Albanii.
Wśród dzieł Frashëriego wyróżnia się jeden z manifestów albańskiego odrodzenia narodowego – "Albania – czym była, czym jest i czym będzie. Refleksje na temat ustrzeżenia ojczyzny przed niebezpieczeństwem, jakie jej zagraża" (Shqipëria ç´ka qenë, ç´është e ç´do të bëhet). Wydane po raz pierwszy w Bukareszcie w 1899 roku dzieło proponuje autonomię dla Albańczyków w ramach Imperium Osmańskiego, ale też przedstawia wizję przyszłej Albanii, jej ustroju politycznego i niezbędnych reform społecznych.
Ostatnie lata życia spędził w Erenköy, jednej z dzielnic Stambułu. Pozostawił po sobie bibliotekę, liczącą 20 tys. woluminów. W 1937 roku ciała jego braci przewieziono do Tirany, ciało Samiego pozostało w Stambule. Władze tureckie tym samym uznały jego szczególny wkład w rozwój kultury tureckiej. Imię Frashëriego noszą ulice w Stambule, Tiranie, Durrësie, Kamzie, Prisztinie i w Cerriku, a także gimnazja w Stambule, Tiranie i w Prisztinie.
Syn Samiego, Ali Sami Yen był założycielem klubu Galatasaray SK.

</doc>
<doc id="1221207" url="https://pl.wikipedia.org/wiki?curid=1221207" title="Napoleone Orsini Frangipani">
Napoleone Orsini Frangipani

Napoleone Orsini Frangipani (ur. 1263 w Rzymie – zm. 23 marca 1342 w Awinionie) – włoski kardynał.
Krewny papieża Mikołaja III. Nominację kardynalską (z tytułem diakona S. Adriano) otrzymał w 1288 od Mikołaja IV. Dwukrotnie (1300-01 i 1306-09) był legatem papieskim w środkowej Italii. Podczas pierwszej z tych legacji przyłączył Gubbio do Państwa Kościelnego. W 1301 został gubernatorem miasta Sabina, a w 1305 archiprezbiterem bazyliki watykańskiej. Rychło stał się jedną z najbardziej wpływowych postaci w Świętym Kolegium. Początkowo był przeciwnikiem rodu Colonna, jednak na Konklawe 1304–1305 opowiadał się za ich rehabilitacją, stał się wówczas także promotorem francuskich interesów. Na konklawe 1316 był liderem partii włoskiej i wywarł znaczący wpływ na wybór Jana XXII, wkrótce jednak przeszedł do opozycji wobec niego. Związał się wówczas z franciszkańskimi spirytuałami i popierającym ich królem Niemiec Ludwikiem z Bawarii. Uczestniczył w konklawe 1334 i jako kardynał-protodiakon (od 1305) koronował papieża Benedykta XII (8 stycznia 1335). Autor "Żywota św. Klary". Zmarł w Awinionie.

</doc>
<doc id="1221210" url="https://pl.wikipedia.org/wiki?curid=1221210" title="Alaa Eldin Yousif">
Alaa Eldin Yousif



</doc>
<doc id="1221216" url="https://pl.wikipedia.org/wiki?curid=1221216" title="Giordano Orsini (zm. 1287)">
Giordano Orsini (zm. 1287)

Giordano Orsini (zm. 8 września 1287) – brat papieża Mikołaja III, na konsystorzu 12 marca 1278 mianowany przez niego kardynałem-diakonem Sant'Eustachio.
Podczas papieskiej elekcji 1280-81 wraz ze swym bratankiem Matteo Orsini Rosso został uwięziony przez proandegaweńskie władze miasta Viterbo, co umożliwiło wówczas wybór francuskiego papieża Marcina IV. Zmarł w Rzymie w trakcie sediswakancji po śmierci Honoriusza IV.

</doc>
<doc id="1221230" url="https://pl.wikipedia.org/wiki?curid=1221230" title="Vincent Lindon">
Vincent Lindon

Vincent Alfred Fernand Lindon (ur. 15 lipca 1959 w Boulogne-Billancourt) − francuski aktor, scenarzysta i reżyser filmowy.
Życiorys.
Urodził się w Boulogne-Billancourt, w regionie Île-de-France, w departamencie Hauts-de-Seine jako syn Alix Dufaure i Laurenta Lindona, bogatego przemysłowca, wnuk scenarzysty Raymonda Lindona i bratanek Jérôme Lindona, francuskiego wydawcy "Éditions de Minuit" (1942). 
Rozpoczął karierę w kinie jako asystent projektanta kostiumów komedii romantycznej "Wujaszek z Ameryki" ("Mon oncle d'Amérique", 1980) z Gérardem Depardieu. 
Po pobycie w USA i doświadczeniach jako dziennikarz magazynu „Le Matin”, wybrał drogę aktorską. Uczył się w Cours Florent pod kierunkiem Francisa Hustera, z którym zagrał w dramacie sensacyjnym "Sokół" ("Le Faucon", 1983) jako inspektor. Występował potem w komedii "Nasza historia" ("Notre histoire", 1984) u boku Alaina Delona i Nathalie Baye, melodramacie Jeana-Jacques’a Beineix "Betty Blue" ("37°2 le matin", 1986) z Béatrice Dalle, komediodramacie "Kilka dni ze mną" ("Quelques jours avec moi", 1988) jako chłopak pokojówki (Sandrine Bonnaire) i komedii romantycznej "Studentka" ("L'Étudiante", 1988) jako zakochany muzyk jazzowy z Sophie Marceau.
W 1989 został uhonorowany nagrodą im. Jeana Gabina. Był trzykrotnie nominowany do nagrody Cezara; za rolę Victora w komedii muzycznej "Kryzys" ("La Crise", 1992), jako właściciel i spadkobierca firmy stolarskiej, która zostaje pochłonięta przez ogień w komediodramacie "Rodzinny interes" ("Ma Petite Enterprise", 1999) oraz za postać nauczyciela niemieckiego Bertranda Liévaina, męża chorej na raka w dramacie "Ci, którzy pozostali" ("Ceux qui restent ", 2007). Kreacja Marca Thirieza, który po ogoleniu wąsów traci swoją tożsamość w komediodramacie "Zarost" ("La Moustache", 2005) otrzymał amerykańską nagrodę Chlotrudis w stanie Massachusetts.
Przewodniczył jury konkursu głównego na 75. MFF w Cannes (2022).
Życie prywatne.
W latach 1990-1995 spotykał się z Księżniczką Karoliną. W dniu 25 lutego 1998 poślubił aktorkę Sandrine Kiberlain. Mają córkę Suzanne (ur. 3 lutego 2000). W 2008 doszło do rozwodu.

</doc>
<doc id="1221232" url="https://pl.wikipedia.org/wiki?curid=1221232" title="Mohamed El Khider">
Mohamed El Khider

Mohamed Ali El Khider (ur. 1 stycznia 1985) – sudański piłkarz grający na pozycji obrońcy.
Kariera klubowa.
Piłkarską karierę Eldin Yousif rozpoczął w klubie Al-Merreikh z Omdurmanu. W jego barwach zadebiutował w pierwszej lidze sudańskiej. W 2004 roku został wicemistrzem kraju i osiągnięcie to powtarzał ze swoim klubem do 2007 roku. W latach 2005-2007 wywalczył Puchar Sudanu. Na początku 2008 roku przeszedł do rywala zza miedzy, Al-Hilal.
Kariera reprezentacyjna.
W reprezentacji Sudanu El Khider zadebiutował w 2005 roku. W 2008 roku został powołany przez selekcjonera Mohameda Abdallaha do kadry na Puchar Narodów Afryki 2008.

</doc>
<doc id="1221236" url="https://pl.wikipedia.org/wiki?curid=1221236" title="Musa Al Tayeb">
Musa Al Tayeb

Musa Al Tayeb (ur. 15 czerwca 1984) –sudański piłkarz grający na pozycji obrońcy.
Kariera klubowa.
Piłkarską karierę Al Tayeb rozpoczął w klubie Al-Merreikh z Omdurmanu. W jego barwach zadebiutował w pierwszej lidze sudańskiej. W 2003 roku został wicemistrzem kraju i osiągnięcie to powtarzał ze swoim klubem do 2007 roku. W latach 2005-2007 wywalczył Puchar Sudanu.
Kariera reprezentacyjna.
W reprezentacji Sudanu Al Tayeb zadebiutował w 2008 roku. W 2008 roku został powołany przez selekcjonera Mohameda Abdallaha do kadry na Puchar Narodów Afryki 2008.

</doc>
<doc id="1221239" url="https://pl.wikipedia.org/wiki?curid=1221239" title="Jean-Pierre Marielle">
Jean-Pierre Marielle

Jean-Pierre Marielle (ur. 12 kwietnia 1932 w Dijon, zm. 24 kwietnia 2019 w Saint-Cloud) − francuski aktor filmowy i telewizyjny.

</doc>
<doc id="1221241" url="https://pl.wikipedia.org/wiki?curid=1221241" title="Museo Nazionale del Bargello">
Museo Nazionale del Bargello



</doc>
<doc id="1221242" url="https://pl.wikipedia.org/wiki?curid=1221242" title="Amir Koku">
Amir Koku

Amir Damer Koku (ur. 15 czerwca 1984) – piłkarz sudański grający na pozycji bocznego obrońcy lub pomocnika.
Kariera klubowa.
Piłkarską karierę Koku rozpoczął w klubie Al-Merreikh z Omdurmanu. W jego barwach zadebiutował w pierwszej lidze sudańskiej. Swój pierwszy tytuł mistrza kraju wywalczył w 2000 roku, a w 2001 roku wygrał z Al-Merrikh dublet. W 2003 roku został wicemistrzem kraju i osiągnięcie to powtarzał ze swoim klubem do 2007 roku. W latach 2005–2007 wywalczył Puchar Sudanu.
Kariera reprezentacyjna.
W reprezentacji Sudanu Koku zadebiutował w 2004 roku. W 2008 roku został powołany przez selekcjonera Mohameda Abdallaha do kadry na Puchar Narodów Afryki 2008.

</doc>
<doc id="1221245" url="https://pl.wikipedia.org/wiki?curid=1221245" title="Łuk Kerna">
Łuk Kerna

Łuk Kerna – bardzo rzadkie atmosferyczne zjawisko optyczne, powodowanym przez płytkowe kryształy lodu o podstawie prawie trójkątnej.
Zjawisko jest bardzo słabo widoczne i tworzy pełny okrąg wokół zenitu. Halo to pokrywa się z łukiem okołozenitalnym w dolnej części. Łuk Kerna był kilkakrotnie obserwowany w XX wieku (pierwsza obserwacja przez H. F. A. Kerna w 1895), ale pierwsze zdjęcia zostały wykonane dopiero 17 listopada 2007 przez Marko Mikkilä w Sotkamo w Finlandii.
Łuk Kerna jest tworzony przez płytkowe kryształy o podstawie bardziej przypominającej trójkąt niż typowe sześciokątne kryształy lodu (pył diamentowy). Zjawisko łuku Kerna jest powodowane przez promienie światła wchodzące przez górną płaszczyznę kryształu i odbite przez płaszczyznę boczną. Promienie wychodzą i są załamywane przez drugą płaszczyznę boczną, która tworzy z pierwszą płaszczyzną kąt łamiący 60°.

</doc>
<doc id="1221246" url="https://pl.wikipedia.org/wiki?curid=1221246" title="Natty Dread">
Natty Dread



</doc>
<doc id="1221251" url="https://pl.wikipedia.org/wiki?curid=1221251" title="Wojska pancerne PSZ na Zachodzie">
Wojska pancerne PSZ na Zachodzie



</doc>
<doc id="1221252" url="https://pl.wikipedia.org/wiki?curid=1221252" title="István Báncsa">
István Báncsa

István Báncsa (zm. 9 lipca 1270 w Rzymie) – pierwszy w historii węgierski kardynał.
Życiorys.
W latach 1238-1239 był kanclerzem króla Węgier Beli IV. W 1241 został wybrany na biskupa diecezji Vác, a 7 lipca 1243 promowano go na stolicę arcybiskupią w Esztergom.
Najazdy tatarskie na Europę Wschodnią i dążenia papieża Innocentego IV do zawarcia antyislamskiego sojuszu z Mongołami spowodowały wzrost zainteresowania Węgrami w Kurii Rzymskiej, która dotychczas traktowała je jako kraj peryferyjny. 19 lipca 1251 Báncsa został legatem papieskim w Chorwacji i Dalmacji, a na przełomie 1251/52 kardynałem biskupem Palestriny. Od 1253 pracował w kurii papieskiej, mimo to dopiero w 1254 wyznaczono jego następcę w archidiecezji Esztergom, którą do tego czasu zarządzał jako administrator apostolski. Protektor zakonu franciszkanów 1261-63. Zmarł w trakcie papieskiej elekcji 1268-71.

</doc>
<doc id="1221253" url="https://pl.wikipedia.org/wiki?curid=1221253" title="Daniel Bergstrand">
Daniel Bergstrand

Daniel Bergstrand (ur. 5 grudnia 1974) - szwedzki producent muzyczny, realizator oraz inżynier dźwięku, a także muzyk, kompozytor i aranżer. Bergstrand na stałe związany jest z Dug-Out Studios w Uppsala, sławę zyskał jako producent nagrań takich grup muzycznych jak In Flames, Strapping Young Lad, Meshuggah, Soilwork czy Behemoth. Ponadto współpracował z takimi grupami jak Lord Belial, Darkane, Blockade, Thyrfing, Nocturnal Rites oraz Stonegard.
W lutym 2010 roku Bergstrand uzyskał nominację do nagrody polskiego przemysłu fonograficznego Fryderyka w kategorii: produkcja muzyczna roku za płytę "Evangelion" zespołu Behemoth

</doc>
<doc id="1221254" url="https://pl.wikipedia.org/wiki?curid=1221254" title="Bruno Pereirinha">
Bruno Pereirinha

Bruno Pereirinha (ur. 2 marca 1988 w Sintrze) – portugalski piłkarz występujący najczęściej na pozycji ofensywnego bądź prawego pomocnika. Od 2017 gra w CF Os Belenenses.
Kariera klubowa.
Bruno Pereirinha jest wychowankiem CF Os Belenenses, skąd w wieku 16 lat trafił do lizbońskiego Sportingu CP. W 2006 został wypożyczony do drużyny Olivais Moscavide, w której rozpoczął zawodową karierę. Rozegrał dla niej 9 ligowych pojedynków, po czym powrócił do Sportingu. Wcześniej do zespołu z Lizbony trafił klubowy kolega Pereirinhi z Olivais – Miguel Veloso.
Debiut w pierwszej lidze portugalskiej Pereirinha zaliczył 13 stycznia 2007 w zremisowanym 0:0 meczu z CF Os Belenenses, kiedy to w 71. minucie zmienił Alecsandro. 20 maja strzelił natomiast swojego pierwszego gola dla Sportingu, a lizbońska drużyna pokonała wówczas CF Os Belenenses 4:0. Pereirinhi udało się też zadebiutować w rozgrywkach Ligi Mistrzów, w których po raz pierwszy zagrał 19 września 2007 w spotkaniu z Manchesterem United. Sporting odpadł z Champions League, ale zgodnie z zasadami zapewnił sobie wówczas grę w Pucharze UEFA. Pereirinha zadebiutował w nim 21 lutego 2008 w meczu przeciwko szwajcarskiemu FC Basel.
Od początku pobytu w Sportingu Pereirinha pełnił w nim rolę rezerwowego, jednak regularnie dostawał szanse gry. 22 czerwca 2010 Portugalczyk został wypożyczony na rok do Vitórii SC z miasta Guimarães, a następnie do greckiej Kavali. W 2013 roku został zawodnikiem S.S. Lazio.
Kariera reprezentacyjna.
Pereirinha ma za sobą występy w młodzieżowych reprezentacjach Portugalii, między innymi w drużynie do lat 21.

</doc>
<doc id="1221255" url="https://pl.wikipedia.org/wiki?curid=1221255" title="Stefan Vancza">
Stefan Vancza



</doc>
<doc id="1221256" url="https://pl.wikipedia.org/wiki?curid=1221256" title="Akram Salim">
Akram Salim

Akram El Hadi Salim (ur. 27 lutego 1987) – piłkarz sudański grający na pozycji bramkarza.
Kariera klubowa.
Piłkarską karierę Salim rozpoczął w klubie Al-Merreikh z Omdurmanu. W jego barwach zadebiutował w pierwszej lidze sudańskiej i z czasem stał się pierwszym bramkarzem klubu. W 2005 roku został wicemistrzem kraju i osiągnięcie to powtarzał ze swoim klubem do 2007 roku. W latach 2005-2007 wywalczył też Puchar Sudanu. W 2008 roku wywalczył z Al-Merreikh dublet - mistrzostwo i puchar kraju. W 2010 roku ponownie sięgnął po puchar, a w 2011 roku został wypożyczony na pół sezonu do Khartoum Club.
Kariera reprezentacyjna.
W reprezentacji Sudanu Salim zadebiutował w 2009 roku. W 2008 roku został powołany przez selekcjonera Mohameda Abdallaha do kadry na Puchar Narodów Afryki 2008. Z kolei w 2012 roku został członkiem kadry Sudanu na Puchar Narodów Afryki 2012.

</doc>
<doc id="1221260" url="https://pl.wikipedia.org/wiki?curid=1221260" title="Andrzej de Lazari">
Andrzej de Lazari

Andrzej Dymitr de Lazari (ur. 2 stycznia 1946) – polski literaturoznawca, filolog, historyk filozofii i idei, rosjoznawca, sowietolog, politolog, publicysta, tłumacz. Profesor nauk humanistycznych, nauczyciel akademicki Uniwersytetu Łódzkiego i Uniwersytetu Mikołaja Kopernika w Toruniu.
Życiorys.
W 1969 ukończył studia literaturoznawcze na Uniwersytecie Warszawskim. W 1981 uzyskał stopień doktora nauk humanistycznych w zakresie literaturoznawstwa na Wydziale Filologicznym Uniwersytetu Łódzkiego (praca: "Apollon Grigorjew – myśliciel i krytyk"; promotor: Andrzej Walicki), a w 1989 na Wydziale Lingwistyki Stosowanej i Filologii Wschodniosłowiańskich Uniwersytetu Warszawskiego uzyskał stopień doktora habilitowanego ze specjalnością w zakresie literaturoznawstwa rosyjskiego na podstawie monografii "„Poczwiennictwo”. Z badań nad historią idei w Rosji". W 1997 uzyskał tytuł profesora.
Uczeń prof. Andrzeja Walickiego, znawca problematyki historii rosyjskiej kultury, religii, filozofii i myśli społeczno-politycznej. Kierownik Katedry Europy Środkowej i Wschodniej Instytutu Studiów Międzynarodowych Uniwersytetu Łódzkiego. Kierował również Interdyscyplinarnymi Zespołami Badań w UŁ: Religioznawczym i Sowietologicznym. W latach 2001–2004 był kierownikiem pracy badawczej „Wzajemne uprzedzenia pomiędzy Polakami i Rosjanami” w Polskim Instytucie Spraw Międzynarodowych. Na UMK w Toruniu związany był z Instytutem Politologii na Wydziale Humanistycznym oraz Instytutem Filologii Słowiańskiej na Wydziale Filologicznym.
Autor wielu publikacji na temat historii Rosji i jej kultury oraz stosunków polsko-rosyjskich.
Z ramienia ugrupowania Nowoczesna startował bez powodzenia w wyborach w 2015 do Senatu z okręgu 23.
Od września 2016 do stycznia 2017 rektor Akademii Humanistyczno-Ekonomicznej w Łodzi.
Współzałożyciel w 2017 i prezes Stowarzyszenia Mosty Europy (rozwiązanego w 2019 z przyczyn ekonomicznych).

</doc>
<doc id="1221261" url="https://pl.wikipedia.org/wiki?curid=1221261" title="Armia Centrum">
Armia Centrum

Armia Centrum () – francuski związek operacyjny okresu Wielkiej Rewolucji Francuskiej.
Dzieje.
Armia Centrum utworzona została dekretem króla Ludwika XVI z 14 grudnia 1791 roku. Jej zadaniem była obrona Szampanii i sektora francuskiej granicy między pozycjami Armii Północy a Armii Renu przed wojskami I koalicji antyfrancuskiej. Formacje skupione w Armii Centrum toczyły ciężkie walki z wojskami pruskimi i austriackimi, a w bitwie pod Valmy stanowiły trzon sił francuskich. 1 października 1792 roku Armia Centrum została, na mocy dekretu Konwentu, przemianowana na Armię Mozeli, a zakres jej odpowiedzialności został ograniczony.

</doc>
<doc id="1221264" url="https://pl.wikipedia.org/wiki?curid=1221264" title="Emma Suárez">
Emma Suárez

Emma Suárez Bodelón (ur. 25 czerwca 1964 w Madrycie) − hiszpańska aktorka filmowa. Dwukrotna laureatka Nagrody Goya dla najlepszej aktorki za role w filmach "Pies ogrodnika" (1996) i "Julieta" (2016). Ponadto zdobyła także Nagrodę Goya za rolę drugoplanową w filmie "Kolejna skóra" (2016).

</doc>
<doc id="1221273" url="https://pl.wikipedia.org/wiki?curid=1221273" title="Kaya (album)">
Kaya (album)

Kaya – album zespołu Bob Marley &amp; The Wailers wydany w 1978 roku. Album był nagrywany częściowo w Londynie. Tematyka tekstów z płyty związana jest głównie z miłością i marihuaną.

</doc>
<doc id="1221274" url="https://pl.wikipedia.org/wiki?curid=1221274" title="Jura Wieluńska">
Jura Wieluńska



</doc>
<doc id="1221277" url="https://pl.wikipedia.org/wiki?curid=1221277" title="Młyn „Amerykanka” w Wieluniu">
Młyn „Amerykanka” w Wieluniu

Młyn "Amerykanka" w Wieluniu to obok cukrowni „Wieluń” jeden z najcenniejszych wieluńskich obiektów postindustrialnych. Młyn wzniesiony przy ul. Rudzkiej (obecna ul. 18 stycznia – fragment drogi wojewódzkiej nr 486), uruchomiony w 1927 roku, należał do kilkuosobowej spółki, po wojnie znacjonalizowany działał do lat 90. XX wieku. Ściany budynku wykonane są z czerwonej cegły oraz z kamienia wapiennego. Związane to jest z powszechnym występowaniem w okolicy (na Jurze Wieluńskiej) taniego i powszechnie niegdyś stosowanego materiału budowlanego jakim był kamień wapienny.
Młyn zlokalizowany jest pomiędzy śródmieściem a dwoma największymi osiedlami mieszkaniowymi Wielunia (Osiedlem Stare Sady oraz Osiedlem Kardynała Wyszyńskiego).
Obiekt ma zostać zaadaptowany na centrum handlowo-rozrywkowe. Objęty jest opieką konserwatora zabytków. Do końca kwietnia 2008 na terenie przylegającym do młyna funkcjonował skład budowlany.

</doc>
<doc id="1221283" url="https://pl.wikipedia.org/wiki?curid=1221283" title="The Great Ones Pt. 1">
The Great Ones Pt. 1

The Great Ones Pt. 1 to wydany w 2000 roku mixtape DJ-a Clue. Zawiera głównie piosenki gwiazd muzyki hip-hopowej, na przykład Jaya-Z, DMX-a czy The Lox, chociaż można usłyszeć również Myę.

</doc>
<doc id="1221288" url="https://pl.wikipedia.org/wiki?curid=1221288" title="Movistar Open 2008">
Movistar Open 2008

Movistar Open 2008 – tenisowy turniej ATP z cyklu Movistar Open rozgrywany w dniach 26 stycznia–3 lutego 2008 roku w Santiago na kortach ziemnych o puli nagród 462 000 dolarów amerykańskich.

</doc>
<doc id="1221295" url="https://pl.wikipedia.org/wiki?curid=1221295" title="Carlo Confalonieri">
Carlo Confalonieri

Carlo Confalonieri (ur. 25 lipca 1893, zm. 1 sierpnia 1986) – włoski duchowny rzymskokatolicki, kardynał.
Życiorys.
Pochodził z Seveso. W 1909 wstąpił do archidiecezjalnego seminarium w Monzy, a w latach 1912–1914 kontynuował naukę na Papieskim Uniwersytecie Gregoriańskim. W latach 1914–1916 służył w armii włoskiej podczas I wojny światowej. W marcu 1916 przyjął święcenia kapłańskie. Był prywatnym sekretarzem papieża Piusa XI.
W grudniu 1939 odmówił nominacji na arcybiskupa Modeny oraz opata Nonantoli. 27 marca 1941 został wyświęcony na arcybiskupa archidiecezji L’Aquili, którym pozostał do 1950 roku, gdy Pius XII wezwał go z powrotem do Rzymu, mianując sekretarzem Świętej Kongregacji Seminariów i Uniwersytetów oraz przenosząc do tytularnej archidiecezji Nicopoli al Nesto.
15 grudnia 1958 papież Jan XXIII mianował go kardynałem prezbiterem bazyliki św. Agnieszki za Murami. Uczestniczył w soborze watykańskim II oraz konklawe 1963. W Kurii Rzymskiej sprawował funkcje archiprezbitera bazyliki Matki Bożej Większej (1959–1986), sekretarza (1961–1966), a następnie pro-prefekta (1966–1973) Świętej Kongregacji Konsystorialnej i przewodniczącego Papieskiej Komisji ds. Duszpasterstwa Emigrantów (1970–1973). Tytularny Biskup Palestriny od 15 marca 1972. Uczestniczył w obchodach Roku Jubileuszowego 1975. Subdziekan Świętego Kolegium Kardynałów 1974–1977, a następnie dziekan Kolegium Kardynalskiego i tytularny biskup Ostii (1977–1986).
25 lipca 1973 utracił prawo udziału w konklawe. Przewodniczył uroczystościom pogrzebowym Pawła VI i Jana Pawła I w 1978. Zmarł w Rzymie w wieku 93 lat.

</doc>
<doc id="1221300" url="https://pl.wikipedia.org/wiki?curid=1221300" title="Pedro Emanuel">
Pedro Emanuel

Pedro Emanuel, właśc. Pedro Emanuel dos Santos Martins Silva (ur. 11 lutego 1975 w Luandzie) – portugalski piłkarz występujący na pozycji obrońcy.
Kariera klubowa.
Pedro Emanuel zawodową karierę rozpoczynał w zespole F.C. Marco, w którym grał w sezonie 1993/1994. Następnie na rok przeniósł się do AD Ovarense, by kolejne rozgrywki spędził w FC Penafiel. We wszystkich tych trzech drużynach Emanuel występował w podstawowej jedenastce i łącznie rozegrał dla nich 87 ligowych pojedynków. W 1996 roku Portugalczyk przeniósł się do Boavisty FC, dla której grał aż do roku 2002. Dla ekipy „Panter” portugalski zawodnik zaliczył 154 występy i strzelił dwie bramki.
W 2002 roku Emanuel podpisał kontrakt z FC Porto i ligowy debiut zaliczył 25 sierpnia w zremisowanym 2:2 spotkaniu z CF Os Belenenses. Już w debiutanckim sezonie występów w FC Porto Helton razem z zespołem zwyciężył w rozgrywkach Pucharu UEFA. Rok później pokonując w finale AS Monaco 3:0 Pedro Emmanuel triumfował natomiast w Champions League. W sezonie 2005/2006, kiedy ówczesny kapitan „Smoków” – Vítor Baía stracił miejsce między słupkami na rzecz Heltona, opaskę kapitańską zaczął zakładać właśnie Emanuel. Razem z Porto portugalski obrońca pięć razy sięgnął po tytuł mistrza kraju i trzy razy wywalczył Puchar Portugalii.
Po zakończeniu sezonu 2008/2009 zawodnik postanowił zakończyć piłkarską karierę i został trenerem sekcji juniorów Porto do lat siedemnastu.
Kariera reprezentacyjna.
Pedro Emmanuel urodził się w Angoli, jednak nigdy nie grał w reprezentacji tego kraju. Media spekulowały, że wychowanek F.C. Marco chce w przyszłości grać dla reprezentacji Portugalii. Przed rozpoczęciem Mistrzostw Świata 2006 Emmanuel dostał ofertę gry dla drużyny narodowej Angoli, jednak FIFA poinformowała, że w przyszłości będzie on mógł grać tylko dla zespołu Portugalii.

</doc>
<doc id="1221304" url="https://pl.wikipedia.org/wiki?curid=1221304" title="Ildefonso Falcones">
Ildefonso Falcones

Ildefonso Falcones (ur. w 1958 w Barcelonie) − hiszpański pisarz.
Autor jednej z najgłośniejszych powieści hiszpańskich ostatnich lat zatytułowanej "Katedra w Barcelonie", która jest jednocześnie debiutancką książką tego autora. Jej napisanie zajęło autorowi 5 lat i wymagało obszernych studiów nad historią średniowiecza w Katalonii. W ojczyźnie pisarza książka znajdowała się na pierwszym miejscu bestsellerów nieprzerwanie przez 13 miesięcy, osiągając prawie 1,5 mln sprzedanych egzemplarzy. 
Obecnie Falcones wraz z żoną i czwórką dzieci mieszka i pracuje w Barcelonie. Z zawodu jest adwokatem specjalizującym się w prawie cywilnym.

</doc>
<doc id="1221309" url="https://pl.wikipedia.org/wiki?curid=1221309" title="Speed Demon">
Speed Demon

Speed Demon – utwór z albumu Michaela Jacksona zatytułowanego "Bad", wydanego w roku 1987. W filmie "Moonwalker" pojawia się krótka partia z użyciem utworu "Speed Demon", w którym Jackson przebrany jest w kostium królika. Utwór jest solową kompozycją Michaela Jacksona, którego rola jako kompozytora na płycie "Bad" nabrała dużo większego znaczenia niż w przypadku poprzednich albumów.
Na saksofonie gra w utworze znany muzyk rock and rollowy Larry Williams, odpowiedzialny m.in. za kompozycję "Dizzy Miss Lizzy".

</doc>
<doc id="1221327" url="https://pl.wikipedia.org/wiki?curid=1221327" title="Grit Jurack">
Grit Jurack

Grit Jurack (ur. 22 października 1977 w Lipsku) – niemiecka piłkarka ręczna, wielokrotna reprezentantka kraju. W kadrze narodowej zadebiutowała w 1996 roku w meczu przeciwko USA. Gra na pozycji prawej rozgrywającej. Brązowa medalistka mistrzostw Świata 2007.
Grit wybrano pięciokrotnie najlepszą piłkarką ręczną roku w Niemczech - 1999, 2000, 2001, 2007 oraz 2008. W 2012 r. z powodu kontuzji barku zakończyła przedwcześnie sezon, a także karierę sportową.

</doc>
<doc id="1221331" url="https://pl.wikipedia.org/wiki?curid=1221331" title="SM-6 ERAM">
SM-6 ERAM



</doc>
<doc id="1221332" url="https://pl.wikipedia.org/wiki?curid=1221332" title="Nicolas Flamel (Harry Potter)">
Nicolas Flamel (Harry Potter)



</doc>
<doc id="1221333" url="https://pl.wikipedia.org/wiki?curid=1221333" title="3 Brygada Pancerna (III RP)">
3 Brygada Pancerna (III RP)

3 Brygada Pancerna – związek taktyczny wojsk pancernych Sił Zbrojnych Rzeczypospolitej Polskiej.
Formowanie i zmiany organizacyjne.
Brygada powstała w 1994 w wyniku przekształcenia 36 pułku zmechanizowanego Legii Akademickiej w 3 Brygadę Pancerną. Wchodziła w skład 8 Bałtyckiej Dywizji Obrony Wybrzeża. 
W 1995 brygadę przemianowano na 36 Brygadę Pancerną. Po przekazaniu brygady do 12 Dywizji Zmechanizowanej, w 1998 przeformowano ją na zmechanizowany związek taktyczny. Brygada przyjęła nazwę 36 Brygada Zmechanizowana.
Tradycje.
Brygada kultywowała tradycje oddziałów Wileńskiej Brygady Kawalerii:
Sprzęt bojowy.
Podstawowe uzbrojenie brygady stanowiły: czołgi średnie T-55AM Merida, bojowe wozy piechoty BWP-1, opancerzone samochody rozpoznawcze BRDM-2, samobieżne haubice 2S1 Goździk i armaty przeciwlotnicze ZU-23-2.
Dowództwo brygady.
Zastępcy:
Przekształcenia.
39 Pułk Piechoty → 39 Zmotoryzowany Pułk Piechoty → 39 Pułk Zmechanizowany → 36 Łużycki Pułk Zmechanizowany → 36 Pułk Zmechanizowany Legii Akademickiej → 3 Brygada Pancerna → 36 Brygada Pancerna → 36 Brygada Zmechanizowana → 3 batalion zmechanizowany Legii Akademickiej

</doc>
<doc id="1221334" url="https://pl.wikipedia.org/wiki?curid=1221334" title="Nicolas Flamel (ujednoznacznienie)">
Nicolas Flamel (ujednoznacznienie)



</doc>
<doc id="1221335" url="https://pl.wikipedia.org/wiki?curid=1221335" title="Ivan Gotti">
Ivan Gotti

Ivan Gotti (ur. 28 marca 1969) – włoski kolarz szosowy. 
Urodził się w San Pellegrino Terme w prowincji Bergamo. Profesjonalną karierę rozpoczął w 1991 roku startem w Château d’Ax. Pierwszy sukces to piąte miejsce w Tour de France 1995, kiedy przez dwa dni wyścigu nosił nawet białą koszulkę dla najlepszego młodego zawodnika. Na piątej pozycji zakończył również Giro d’Italia 1996, gdzie wygrał etap Mortirolo - Aprica.
Szczupły (176 cm i 57 kg), ale atletycznie zbudowany, charakterystyczny przez swoje perfekcyjne treningi, Gotti wygrał Giro d’Italia 1997, tocząc do końca walkę z Pavlem Tonkovem. Dwa lata później triumfował w tym samym wyścigu dzięki dykwalifikacji Marco Pantaniego.
Po 1999 zaczął się dla niego trudny okres: podejrzenia o doping, które dementował. Presja środowiska spowodowała, że zakończył karierę w 2002 roku.
Obecnie Gotti w rodzinnych stronach trudni się reklamą.

</doc>
<doc id="1221339" url="https://pl.wikipedia.org/wiki?curid=1221339" title="Marko Bajić">
Marko Bajić

Marko Bajić (ur. 28 września 1985 w Belgradzie) – serbski piłkarz występujący na pozycji pomocnika w polskim klubie Bytovia Bytów. W trakcie swojej kariery reprezentował także barwy takich zespołów, jak Modriča Maxima, Górnik Zabrze, Lechia Gdańsk, Al-Madina oraz Górnik Łęczna.

</doc>
<doc id="1221349" url="https://pl.wikipedia.org/wiki?curid=1221349" title="Nadine Krause">
Nadine Krause

Nadine Krause (ur. 25 marca 1982 roku w Waiblingen) - niemiecka piłkarka ręczna, reprezentantka kraju. Gra na pozycji lewej rozgrywającej. W kadrze narodowej zadebiutowała w 1999 roku. Obecnie występuje w Bundeslidze, w drużynie TSV Bayer Leverkusen.
W 2006 roku została wybrana najlepszą piłkarką ręczną na świecie.

</doc>
<doc id="1221354" url="https://pl.wikipedia.org/wiki?curid=1221354" title="SMS Wörth">
SMS Wörth

SMS Wörth – niemiecki pancernik z okresu I wojny światowej typu "Brandenburg". Okręt należący do generacji przeddrednotów w momencie wybuchu I wojny światowej był już jednostką przestarzałą.
Historia.
W 1890 rozpoczęto w Niemczech budowę 4 nowoczesnych pancerników zdolnych do operowania na pełnym morzu i wyposażonych w łączność radiową. Budowę jednego z okrętów tej serii SMS "Wörth" rozpoczęto w stoczni Germaniawerft w Kilonii w maju 1890. Wodowanie miało miejsce 6 sierpnia 1892, wejście do służby 31 października 1893. Na okręcie zastosowano wiele nowoczesnych rozwiązań konstrukcyjnych do których należało m.in. 6 dział artylerii głównej, ustawionych w osi symetrii, z których można było oddać pełną salwę burtową.
W 1900 w składzie 1 Dywizjonu okręt został skierowany do Chin w celu wsparcia zachodniej interwencji mającej na celu stłumienie powstania bokserów. Okręt nie wziął jednak bezpośredniego udziału w walkach i powrócił do Niemiec w sierpniu 1901. W chwili wybuchu I wojny światowej okręt przesunięto do służby jako pancernik obrony wybrzeża, większość wojny spędził w gdańskim porcie w roli okrętu koszarowego. W 1919 okręt został wycofany ze służby i złomowany w Gdańsku.

</doc>
<doc id="1221359" url="https://pl.wikipedia.org/wiki?curid=1221359" title="3 Brygada Pancerna">
3 Brygada Pancerna



</doc>
<doc id="1221377" url="https://pl.wikipedia.org/wiki?curid=1221377" title="Saxifraga decipiens">
Saxifraga decipiens



</doc>
<doc id="1221380" url="https://pl.wikipedia.org/wiki?curid=1221380" title="The Source Presents – Hip Hop Hits Vol. 3">
The Source Presents – Hip Hop Hits Vol. 3

Hip Hop Hits Vol. 3 to trzecia składanka z serii „Hip Hop Hits” prezentowana przez magazyn „The Source”. Została wydana 30 listopada 1999 roku.

</doc>
<doc id="1221381" url="https://pl.wikipedia.org/wiki?curid=1221381" title="Ruch „Tylko Król Jakub”">
Ruch „Tylko Król Jakub”

Ruch „Tylko Król Jakub” (ang. "King-James-Only Movement") – fundamentalistyczny ruch protestancki działający w krajach anglojęzycznych. Jego zwolennicy posługują się jedynie "Biblią króla Jakuba" ("King James Version"; "KJV") i odrzucają inne współczesne przekłady nieoparte o Textus receptus (z łac. "tekst przyjęty").
Ruch przyjmuje kilka stopni akceptacji "Biblii króla Jakuba":
Zwolennicy ruchu sprzeciwiają się tłumaczom współczesnych przekładów Biblii, którzy używają innych tekstów.

</doc>
<doc id="1221382" url="https://pl.wikipedia.org/wiki?curid=1221382" title="Wołodymyr Czechiwski">
Wołodymyr Czechiwski

Wołodymyr Czechiwski ukr. Володимир Мусійович Чехівський (ur. 19 lipca 1876 w Horochowatce w powiecie kijowskim guberni kijowskiej, zm. 3 listopada 1937 na uroczysku Sandarmoch) – ukraiński działacz społeczny i polityczny, premier Ukraińskiej Republiki Ludowej, teolog, jeden z założycieli Ukraińskiej Autokefalicznej Cerkwi Prawosławnej.
Życiorys.
Syn duchownego prawosławnego. W 1900 ukończył Kijowską Akademię Duchowną, w latach 1901–1904 pracował jako pomocnik inspektora seminarium duchownego w Kamieńcu Podolskim, 1904–1905 uczył w seminarium w Kijowie. Magister teologii. W latach 1902–1904 należał do Ukraińskiej Partii Rewolucyjnej, od 1904 do stycznia 1919 – do Ukraińskiej Socjal-Demokratycznej Partii Robotniczej.
Za udział w rewolucji 1905 roku został zesłany na rok do Wołogdy. Po powrocie z zesłania w 1907 zamieszkał w Odessie, gdzie przebywał do 1917. Po rewolucji lutowej i obaleniu caratu powrócił w 1917 do Kijowa i został członkiem Ukraińskiej Centralnej Rady. Od kwietnia 1918 dyrektor departamentu wyznań religijnych w ministerstwie oświaty rządu Ukraińskiej Republiki Ludowej, za Hetmanatu kontynuował pracę jako dyrektor departamentu ogólnego w ministerstwie wyznań. Działał jednocześnie politycznie w USDPR. Od początków 1918 członek Komitetu Centralnego USDPR. Jeden z inicjatorów powstania skierowanego przeciwko Pawło Skoropadskiemu i powołania Dyrektoriatu.
Od 26 grudnia 1918 do 13 lutego 1919 był premierem Ukraińskiej Republiki Ludowej, za jego rządów podpisano Akt Zjednoczenia URL i ZURL. Po odsunięciu od władzy, w związku z próbami porozumienia z bolszewikami, działał w opozycji do Symona Petlury z pozycji lewicowych.
Po zajęciu w 1920 Ukrainy przez Armię Czerwoną pozostał w USRR. Początkowo zwolennik narodowego komunizmu, działał w niezależnej Ukraińskiej Partii Komunistycznej, do jej rozwiązania przez władze sowieckie. Jeden ze współorganizatorów Ukraińskiej Autokefalicznej Cerkwi Prawosławnej, doradca metropolity Wasyla i działacz Cerkwi. Zwolennik socjalizmu chrześcijańskiego. Jednocześnie pracował w wydziale historyczno-filozoficznym Wszechukraińskiej Akademii Nauk i był wykładowcą uczelni kijowskich (politechniki i akademii medycznej).
Został aresztowany przez OGPU 29 lipca 1929 w sprawie tzw. Związku Wyzwolenia Ukrainy (ukr. "Спілка Визволення України" – mistyfikacja OGPU), w procesie pokazowym 19 kwietnia 1930 skazany na 10 lat więzienia. Karę odbywał początkowo w politizolatorach, a od 1935 w łagrze SŁON na Wyspach Sołowieckich. W 1936 wyrok przedłużono do 20 lat. 9 października 1937 "trójka specjalna" NKWD obwodu leningradzkiego RFSRR skazała jednym wyrokiem listę 1116 więźniów Sołowek na śmierć. Na liście znajdowało się nazwisko Czechowskiego. Rozstrzelany 3 listopada 1937 razem z Łesiem Kurbasem, Mykołą Kuliszem, Ołeksą Slisarenką, Mykołą Zerowem, Myrosławem Irczanem, Pawło Fyłypowyczem i in. w masowej egzekucji ukraińskich twórców i działaczy społecznych na uroczysku Sandarmoch w Karelii.

</doc>
<doc id="1221389" url="https://pl.wikipedia.org/wiki?curid=1221389" title="Objętość oddechowa">
Objętość oddechowa

Objętość oddechowa (, TV) – ilość powietrza wchodząca i wychodząca z płuc podczas normalnego, swobodnego oddychania. Dla dorosłego człowieka wynosi około 400–600 ml.

</doc>
<doc id="1221394" url="https://pl.wikipedia.org/wiki?curid=1221394" title="The Source Presents – Hip Hop Hits Vol. 5">
The Source Presents – Hip Hop Hits Vol. 5

Hip Hop Hits Vol. 5 to piąta składanka z serii "Hip Hop Hits" prezentowana przez magazyn "The Source". Została wydana w 18 grudnia 2001 roku.

</doc>
<doc id="1221396" url="https://pl.wikipedia.org/wiki?curid=1221396" title="George Chenier">
George Chenier

George Chenier (ur. 14 stycznia 1907 w Hull, Quebec, zm. 16 listopada 1970 w Toronto), snookerzysta kanadyjski, wielokrotny mistrz Ameryki Północnej.
Zainteresował się snookerem w młodości w Ottawie, ale najbardziej podniósł swoje umiejętności podczas pobytu w USA, kiedy w Detroit pracował w obsłudze hotelowej i miał okazję podpatrywać grających gości. Przebywał też w innych miastach amerykańskich, a także m.in. w Vancouver i Montrealu; na stałe osiadł w Toronto.
Od 1948 nieprzerwanie zdobywał tytuł mistrza Ameryki Północnej w snookerze. W 1949 przybył na zaproszenie słynnego Joe Davisa do Anglii i niebawem ustanowił nowy rekord wysokości breaka - 144 punkty. W 1950 wystąpił w snookerowych mistrzostwach świata; pokonał reprezentanta Afryki Południowej Petera Mansa, ale w półfinale przegrał z młodszym bratem Joe Davisa, Fredem. Tytuł przypadł ostatecznie Walterowi Donaldsonowi.
Chenier był również czołowym bilardzistą, zaliczanym do najlepszej piątki graczy na świecie. W 1963 zdobył tytuł mistrza świata w "pool bilardzie", pokonując w finale obrońcę tytułu Irvinga Crane'a. W meczu finałowym jako pierwszy uzyskał podczas oficjalnego pojedynku 150 punktów w jednej partii.
W 1966 Chenier doznał ataku serca w czasie turnieju bilardowego. Mimo choroby (miał kłopoty z mową i został częściowo sparaliżowany) do końca życia utrzymał mistrzostwo Ameryki Północnej w snookerze. Zmarł w listopadzie 1970, rok później wpisany został do Hall of Fame sportu kanadyjskiego. Wśród swoich wzorów sportowych Cheniera wymienia inny Kanadyjczyk, Cliff Thorburn.

</doc>
<doc id="1221397" url="https://pl.wikipedia.org/wiki?curid=1221397" title="S.R. Ranganathan">
S.R. Ranganathan



</doc>
<doc id="1221399" url="https://pl.wikipedia.org/wiki?curid=1221399" title="King James Only">
King James Only



</doc>
