<doc id="1227692" url="https://pl.wikipedia.org/wiki?curid=1227692" title="Ułudka leśna">
Ułudka leśna

Ułudka leśna ("Memoremea scorpioides" ) – gatunek roślin z monotypowego rodzaju "Memoremea" z rodziny ogórecznikowatych "Boraginaceae". Obszar występowania rozciąga się od Niemiec i Austrii, poprzez Polskę, Czechy, Słowację, Węgry, Rumunię, Białoruś i Ukrainę po centralną i południową część europejskiej Rosji. W Polsce gatunek jest rzadki, spotykany głównie w jej części południowo-zachodniej.
Biologia i ekologia.
Roślina jednoroczna lub dwuletnia, hemikryptofit. Rośnie w lasach i zaroślach. Kwitnie w kwietniu i maju. Roślina cieniolubna i wilgociolubna.
Systematyka.
Gatunek zaliczany był i wciąż bywa tradycyjnie do rodzaju ułudka "Omphalodes" i temu zawdzięcza nazwę zwyczajową. Badania molekularne na początku XXI wieku ujawniły, że w tradycyjnym ujęciu rodzaj "Omphalodes" jest taksonem polifiletycznym i zaliczane go niego gatunki w istocie należą do trzech różnych plemion. "Memoremea scorpioides" tworzy monotypowy rodzaj "Memoremea" stanowiący klad bazalny w obrębie plemienia "Asperugeae" w podrodzinie "Boraginoideae" i rodzinie ogórecznikowatych "Boraginaceae". W obrębie plemienia najbliżej spokrewnionym rodzajem jest lepczyca "Asperugo", a poza tym należy tu para rodzajów siostrzanych "Anoplocaryum" i mertensja "Mertensia". Cała ta grupa jest siostrzana względem plemienia "Omphalodeae", obejmującego gatunki zachowane w rodzaju ułudka "Omphalodes" oraz "Myosotidium". 
Zagrożenia.
Roślina umieszczona na Czerwonej liście roślin i grzybów Polski (2006) w grupie gatunków wymierających, krytycznie zagrożonych (kategoria zagrożenia E). W wydaniu z 2016 roku otrzymała kategorię VU (narażony). 
Znajduje się także w Polskiej czerwonej księdze roślin w kategorii VU (narażony).

</doc>
<doc id="1227695" url="https://pl.wikipedia.org/wiki?curid=1227695" title="Dyskografia Ayumi Hamasaki">
Dyskografia Ayumi Hamasaki

Dyskografia Ayumi Hamasaki – japońskiej piosenkarki, obejmuje trzynaście albumów studyjnych, pięć minialbumów, sześć kompilacji, dwadzieścia cztery albumy remiksowe, pięćdziesiąt dwa single, dziewięćdziesiąt osiem teledysków, dwadzieścia siedem albumów koncertowych.
Płyty winylowe.
japońskie
amerykańskie
niemieckie
Teledyski.
ŁĄCZNIE: 104

</doc>
<doc id="1227698" url="https://pl.wikipedia.org/wiki?curid=1227698" title="Kino Grozy Extra">
Kino Grozy Extra

Kino Grozy Extra – jest to jeden z miesięczników wydawany przez Carisma Entertainment Group. Do każdego numeru dodawany jest film grozy. Gazeta działa od lutego 2007 roku. Na początku na opakowaniu każdej płyty znajdowało się logo magazynu. Logo zniknęło w 8 numerze.
Spis filmów "Kina Grozy Extra" w 2008 roku.
Zobacz też: Kino Konesera, Kino Akcji, Kino Grozy, Kino Komedii, Kino Kryminalne, Mocne Kino, Super Kino, Kino Familijne, Kino Familijne Junior.

</doc>
<doc id="1227700" url="https://pl.wikipedia.org/wiki?curid=1227700" title="Lwowska Brygada Obrony Narodowej">
Lwowska Brygada Obrony Narodowej

Lwowska Brygada Obrony Narodowej – brygada Obrony Narodowej Wojska Polskiego II Rzeczypospolitej.
Historia brygady.
Lwowska Brygada ON sformowana została w 1937 roku w składzie trzech batalionów: I Lwowskiego, II Lwowskiego i Brzeżańskiego oraz Oddziału Zwiadowców. Brygada podporządkowana została dowódcy Okręgu Korpusu Nr VI. Dowódca brygady pełnił równocześnie obowiązki kierownika Okręgowego Urzędu Wychowania Fizycznego i Przysposobienia Wojskowego oraz referenta dowódcy OK VI do spraw Obrony Narodowej. Dowództwo brygady mieściło się w siedzibie Okręgowego Urzędu WFiPW przy ul. Jabłonowskich 5 we Lwowie.
Wiosną 1939 roku sformowane zostały dwa kolejne bataliony ON: Sokalski i Tarnopolski. Wszystkie pododdziały zorganizowane zostały według etatu batalionu ON typ I.
W mobilizacji powszechnej na terenie OK VI utworzono Dowództwo Tarnopolskiej Półbrygady ON, któremu podporządkowane zostały bataliony ON: Sokalski, Tarnopolski i Złoczowski. We wrześniu do Brygady wcielono też Kobiecy Batalion Pomocniczej Służby Wojskowej.
Dowództwo brygady i I Lwowski Batalion ON walczyły w obronie Lwowa, organizując obronę w rejonie ulicy Stryjskiej. II Lwowski Batalion ON podporządkowany został dowódcy Grupy „Stryj”.
O pozostałych pododdziałach brak danych. W kampanii wrześniowej brygada nie wystąpiła całością swoich sił.
Obsada personalna dowództwa.
Obsada personalna Dowództwa Lwowskiej Brygady ON we wrześniu 1939 roku

</doc>
<doc id="1227704" url="https://pl.wikipedia.org/wiki?curid=1227704" title="Ophioglossum">
Ophioglossum



</doc>
<doc id="1227707" url="https://pl.wikipedia.org/wiki?curid=1227707" title="Oddech periodyczny">
Oddech periodyczny



</doc>
<doc id="1227708" url="https://pl.wikipedia.org/wiki?curid=1227708" title="Herbert Spath">
Herbert Spath



</doc>
<doc id="1227709" url="https://pl.wikipedia.org/wiki?curid=1227709" title="Herbert Spaeth">
Herbert Spaeth



</doc>
<doc id="1227712" url="https://pl.wikipedia.org/wiki?curid=1227712" title="Zwyrodnienie soczewkowo-wątrobowe">
Zwyrodnienie soczewkowo-wątrobowe



</doc>
<doc id="1227718" url="https://pl.wikipedia.org/wiki?curid=1227718" title="Miodrag Todorčević">
Miodrag Todorčević

Miodrag Todorčević, cyr. Миодраг Тодорчевић (ur. 10 listopada 1940 w Belgradzie) – serbski szachista i trener szachowy, arcymistrz od 1989 r. W czasie swojej kariery reprezentował Jugosławię (do 1968 oraz 1977-2003), Francję (1968-1977), Monako (1987), Serbię i Czarnogórę (2003) oraz Hiszpanię (od 2003).
Kariera szachowa.
Pięciokrotnie triumfował w mistrzostwach Paryża (1966, 1967, 1973, 1974, 1976). W latach 1972 i 1972 reprezentował Francję na szachowych olimpiadach, zdobywając 18½ pkt w 31 partiach, natomiast w 1975 r. zdobył w Dijon tytuł mistrza tego kraju. W 1979 r. podzielił w Bjelovarze IV m. w indywidualnych mistrzostwach Jugosławii, w 1982 r. podzielił II m. (za Gieorgijem Agzamowem, wspólnie z Radoslavem Simiciem i Radovanem Govedaricą) w kołowym turnieju w Belgradzie, w 1986 r. zwyciężył w Hamburgu, natomiast w 1987 r. podzielił II m. w Maladze (za Markiem Hebdenem, wspólnie z Danem Cramlingiem) i Pancevie (za Amadorem Rodriguezem, wspólnie z Jefimem Gellerem i Dawidem Bronsteinem) oraz osiągnął jeden z największych indywidualnych sukcesów w karierze, zajmując I m. w turnieju strefowym (eliminacji mistrzostw świata) w Budelu i zdobywając awans do turnieju międzystrefowego w Sziráku (1987, X m.). W latach 1988 i 1989 (dwukrotnie, w tym raz wspólnie ze Zdenko Kożulem i Josifem Dorfmanem) zwyciężył w trzech turniejach rozegranych w Marsylii. W 1989 r. reprezentował Jugosławię na drużynowych mistrzostwach Europy w Hajfie, zdobywając srebrny medal. W 1990 r. zwyciężył (wspólnie z Alfonso Romero Holmesem) w Salamance oraz podzielił II m. (za Anthony Milesem, wspólnie z Jewgienijem Bariejewem, Reynaldo Verą, Wasilijem Smysłowem, Elizbarem Ubiławą, Lembitem Ollem i Aleksadrem Czerninem) w silnie obsadzonym otwartym turnieju w Rzymie. Od pierwszych lat 90. występuje przede wszystkim w turniejach organizowanych w Hiszpanii, sukcesy odnosząc m.in. w Telde (1993, I m.), Las Palmas (1993, turniej B, III m. za Wiktorem Bołoganem i Draganem Barlovem), Saragossie (1994, dz. II m. za Rusłanem Pogorełowem, wspólnie z m.in. Mihailem Marinem, Andriejem Charłowem, Pablo San Segundo Carrillo, Felixem Izeta Txabarrim i Atanasem Kolewem), Santa Cruz de La Palma (1995, dz. I m. Diego Adlą i Zenonem Franco Ocamposem) oraz w Mondariz (2004, dz. III m. za Mihai Subą i Salvadorem Del Rio Angelisem, wspólnie z Karenem Movsziszianem).
Posiada znaczące osiągnięcia jako szachowy szkoleniowiec. W latach 1978–1986 pięciokrotnie był trenerem i kapitanem drużyny Francji na olimpiadach, natomiast w 1985 r. – na drużynowych mistrzostwach świata w Lucernie. Poza tym, w 1990 r. pełnił funkcję kapitana reprezentacji Jugosławii podczas olimpiady w Nowym Sadzie. W 2006 r. wydał książkę "Compendio de ajedrez. Lecciones fundamentales de ayuda al monitor" ().
Najwyższy ranking w karierze osiągnął 1 stycznia 1990 r., z wynikiem 2550 punktów dzielił wówczas 75-84. miejsce na światowej liście FIDE, jednocześnie dzieląc 5-6. miejsce wśród jugosłowiańskich szachistów.

</doc>
<doc id="1227720" url="https://pl.wikipedia.org/wiki?curid=1227720" title="Miodrag Todorcević">
Miodrag Todorcević



</doc>
<doc id="1227721" url="https://pl.wikipedia.org/wiki?curid=1227721" title="Morska Brygada Obrony Narodowej">
Morska Brygada Obrony Narodowej

Morska Brygada Obrony Narodowej – brygada Obrony Narodowej Wojska Polskiego II Rzeczypospolitej.
Historia brygady.
Morska Brygada Obrony Narodowej została sformowana na podstawie rozkazu szefa Kierownictwa Marynarki Wojennej z dnia 30 czerwca 1937 roku. Organizatorem i pierwszym dowódcą brygady został podpułkownik Edmund Śmidowicz. Latem tego roku zostało utworzone dowództwo brygady, a jesienią cztery bataliony ON wchodzące w jej skład. Od 8 września 1937 roku dowódca brygady łączył swoje obowiązki z funkcją zastępcy dowódcy Obrony Wybrzeża Morskiego do spraw lądowych. W tym samym miesiącu nastąpiła zmiana na stanowisku dowódcy brygady. Nowym dowódcą Morskiej Brygady ON został pułkownik dyplomowany Józef Sas-Hoszowski. Brygada została bezpośrednio podporządkowana dowódcy Floty, a pod względem wyszkolenia taktycznego, dowódcy 16 Pomorskiej Dywizji Piechoty w Grudziądzu. Z kolei dowódca brygady był, pod względem wyszkolenia taktycznego, przełożonym wszystkich oddziałów wojska wchodzących w skład Marynarki Wojennej włącznie z morskimi batalionami strzelców i załogą Wojskowej Składnicy Tranzytowej na Westerplatte.
Pokojowa organizacja Morskiej Brygady ON w latach 1937-1938
19 marca 1938 roku, w Gdyni, została przeprowadzona koncentracja Morskiej Brygady ON, w której wzięło udział 1200 żołnierzy. W maju 1938 roku brygada została podporządkowana, pod względem inspekcji, generałowi do prac przy GISZ, genenerałowi brygady Władysławowi Bortnowskiemu.
W maju 1939 roku Dowództwo Morskiej Brygady ON zostało przeformowane na etat dowództwa brygady typu I, a bataliony ON: I Gdyński i Kartuski na etat batalionu ON typu IV.
W lipcu 1939 roku dotychczasowe Dowództwo Morskiej Brygady ON zostało przeformowane w Dowództwo Lądowej Obrony Wybrzeża. Dotychczasowy dowódca brygady został przeniesiony na stanowisko dowódcy Warszawskiej Brygady ON. Na stanowisko dowódcy Lądowej Obrony Wybrzeża został wyznaczony pułkownik Stanisław Dąbek.
Równocześnie, w węższym składzie osobowym, zostało utworzone nowe Dowództwo Morskiej Brygady ON. Dowódcą brygady został podpułkownik Stanisław Brodowski, dotychczasowy zastępca pułkownika Sas-Hoszowskiego. Stanowisko szefa sztabu brygady zachował major Jan Szymonowicz.
28 lipca 1939 roku wydano rozkazy w sprawie utworzenia III Gdyńskiego Batalionu ON oraz reorganizacji II Gdyńskiego Batalionu ON i Kaszubskiego Batalionu ON na bataliony typu IV. Do 31 sierpnia 1939 roku organizacja III Gdyńskiego Batalionu ON nie została zakończona.
Organizacja i obsada personalna Morskiej Brygady ON w sierpniu 1939 roku
Zgodnie z planem mobilizacyjnym „W” na bazie Dowództwa Morskiej Brygady ON, 2 Morski batalion strzelców w Gdyni mobilizował Dowództwo Lądowej Obrony Wybrzeża. Ten sam batalion strzelców był jednostką mobilizującą dla dwóch nowych jednostek, a mianowicie: 3 i 4 Morskiego Batalionów Strzelców. Dowództwo Lądowej Obrony Wybrzeża oraz 3 i 4 Morskie bataliony strzelców były formowane w mobilizacji alarmowej, w grupie jednostek oznaczonych kolorem zielonym. Zawiązkami dla 3 i 4 Morskich batalionów strzelców były I Gdyński batalion ON i Kartuski batalion ON. Ponadto 2 Morski batalion strzelców odpowiadał za mobilizację materiałową II Gdyńskiego batalionu ON, który pozostawał na etacie pokojowym. Podobnie było w przypadku Kaszubskiego Batalionu ON, który pozostawał na etacie pokojowym, a za jego mobilizację materiałową odpowiadał 1 Morski batalion strzelców w Wejherowie. Dla III Gdyńskiego batalionu ON nie zdążono wydać tabel mobilizacyjnych.
Obsada personalna Dowództwa.
Dowódcy brygady:
Zastępca dowódcy brygady:

</doc>
<doc id="1227727" url="https://pl.wikipedia.org/wiki?curid=1227727" title="Notorynchus cepedianus">
Notorynchus cepedianus



</doc>
<doc id="1227731" url="https://pl.wikipedia.org/wiki?curid=1227731" title="Chory Bachus">
Chory Bachus

Chory Bachus () – wczesny obraz Caravaggia, powstały pomiędzy 1593–1594, znajdujący się w Galerii Borghese w Rzymie.
Caravaggio namalował obraz kilka miesięcy po przyjeździe do Rzymu, w którym zatrudnił się u Giuseppego Cesariego, malarza papieża Klemensa VIII. Caravaggio malował wówczas przede wszystkim kwiaty i owoce. Poza "Chorym Bachusem" powstały również obrazy "Chłopiec obierający owoc" oraz "Chłopiec z koszem owoców". Obraz "Chory Bachus" jest autoportretem, który malarz wykonał podczas swojej choroby.

</doc>
<doc id="1227732" url="https://pl.wikipedia.org/wiki?curid=1227732" title="Benzyna lakowa">
Benzyna lakowa

Benzyna lakowa "(w Polsce używa się też angielskich kalk językowych: spirytus mineralny, biały spirytus, terpentyna mineralna, spirytus naftowy)" – odpowiednik ciężkiego eteru naftowego, ligroiny. Jest prawie bezwonna.
Stosowana jest jako tani rozpuszczalnik w przemyśle chemicznym oraz farmaceutycznym, a także jako rozcieńczalnik do farb olejnych i alkidowych.
Skład chemiczny: jest to mieszanina nie mniej niż 75% cyklicznych i liniowych węglowodorów nasyconych zawierających od 7 do 12 atomów węgla w cząsteczce oraz nie więcej niż 25% węglowodorów nienasyconych i aromatycznych zawierających od 7 do 12 atomów węgla.
Nie starzeje się podczas przechowywania.

</doc>
<doc id="1227733" url="https://pl.wikipedia.org/wiki?curid=1227733" title="Stefan Plewiński">
Stefan Plewiński

Stefan Plewiński (ur. 11 stycznia 1866 w Ożarowie, zm. 4 lutego 1939) – prezes i członek Zarządu Straży Kresowej, polski działacz społeczny, ziemianin, jeden z założycieli Regionalnego Banku Spółdzielczego w Bychawie, Krzczonowskiej Spółdzielni Spożywców oraz Ochotniczej Straży Pożarnej w Krzczonowie.
Stefan Plewiński ukończył gimnazjum męskie w Lublinie, był absolwentem Uniwersytetu Warszawskiego i Wyższej Szkoły Rolniczej w Dublanach. Posiadał ziemie Borzęcińskie w Krzczonowie. Był również inicjatorem ruchu junackiego. 
Był członkiem Ligi Narodowej przed 1911 rokiem.
W 1918 był członkiem prezydium Głównego Komitetu Ratunkowego w Lublinie.

</doc>
<doc id="1227734" url="https://pl.wikipedia.org/wiki?curid=1227734" title="Południowo-wschodnia obwodnica Zambrowa">
Południowo-wschodnia obwodnica Zambrowa

Południowo-wschodnia obwodnica Zambrowa – projektowany odcinek drogi krajowej nr 63 i drogi krajowej nr 66, który ma służyć jako obwodnica miasta Zambrów. Część tej trasy, na odcinku Poryte-Jabłoń – Zambrów ul. Ostrowska, powstała w 2012 roku wraz z obwodnicą Zambrowa. Dalszy etap inwestycji planowany jest jako część Programu Budowy 100 Obwodnic na lata 2020 - 2030. 
Nazwa obwodnicy.
Nazwa tej obwodnicy, która została nadana przez projektanta sugeruje jej błędny przebieg. Z tej nazwy wynika, że trasa ominie miasto od wschodu i południa, co by oznaczało, że trasa zahaczy z drogą ekspresową S8 w okolicach wsi Wiśniewo oraz pobiegnie m.in. koło wsi Wola Zambrzycka. Twórca tej nazwy miał jednak na uwadze to, że obwodnica będzie omijać miasto od południa, a biec w kierunku wschodnim. Projektowana trasa w rzeczywistości będzie omijać miasto od zachodu i południa, tak więc powinna mieć nazwę „"Południowo-zachodnia obwodnica Zambrowa"”.
Przebieg obwodnicy.
Trasa zaczyna się w okolicy wsi Poryte-Jabłoń (przed Zambrowem jadąc od Łomży) i odbija na zachód. W okolicy młyna oraz wsi Sędziwuje powstał węzeł drogowy typu koniczynka noszący nazwę Zambrów Zachód, na którym DK63 krzyżuje się z drogą ekspresową S8. Następnie droga dociera do ul. Ostrowskiej (dawna droga krajowa nr 8), gdzie powstało rondo. 
Pierwotnie dalszy przebieg był planowany wg przebiegu opisanego w tabeli po prawej stronie artykułu, tzn. przecinając obecną drogę krajową nr 63 w Zambrowie, Wolę Zambrowską i kończąc się rondem z drogą krajową nr 66 między Wolą Zambrowską, a Starym Laskowcem, co wywoływało protesty mieszkańców Woli Zambrowskiej. Ostatecznie dalszy przebieg obwodnicy zostanie określony na etapie prac przygotowawczych - 16. grudnia 2020 r. ogłoszono przetarg na przygotowanie studium korytarzowego. W jego ramach mają powstać pomysły na dodatkowe warianty przebiegu tej trasy. Rozważane będą połączenia zbliżone do dotychczas planowanego szlaku oraz dodatkowe 2 opcje zakładające zakończenie południowo-wschodniej obwodnicy Zambrowa na drodze krajowej nr 63 i zbudowanie wschodniej obwodnicy miasta, mającej doprowadzić ruch z drogi krajowej nr 66 do węzła "Zambrów-Wschód" na drodze ekspresowej S8, między Zambrowem, a Wiśniewem.
Budowa.
Dnia 9 listopada 2009 r. firma Bilfinger Berger podpisała z podlaskim oddziałem GDDKiA w Urzędzie Miasta Zambrów umowę na budowę głównej obwodnicy Zambrowa i wsi Wiśniewo. Prace nad budową tej obwodnicy trwały do lipca 2012 roku. Zrealizowano wówczas odcinek południowo-wschodniej obwodnicy od Porytej-Jabłoni do ronda z ul. Ostrowską.
Budowa pozostałej części trasy ujęta jest w Programie Budowy 100 Obwodnic na lata 2020–2030. Według wstępnych prognoz realizacja południowej obwodnicy Zambrowa nastąpi w latach 2026-2028.
Protesty.
Plany realizacji obwodnicy wywołały protesty w Zambrowie i Woli Zambrowskiej, Mieszkańcy m.in. zbierali podpisy pod petycję z prośbą do Urzędu Miasta w Zambrowie o znalezienie innego wariantu trasy, który nie będzie przecinać wsi. Wojewoda podlaski przesłał protest mieszkańców do Ministra Środowiska i Państwowego Wojewódzkiego Inspektora Sanitarnego w Białymstoku. 

</doc>
<doc id="1227735" url="https://pl.wikipedia.org/wiki?curid=1227735" title="Chełmińska Brygada Obrony Narodowej">
Chełmińska Brygada Obrony Narodowej

Chełmińska Brygada Obrony Narodowej – brygada Obrony Narodowej Wojska Polskiego II RP.
Pomorska Brygada ON w latach 1937–1939.
Latem 1937 roku w Toruniu zostało sformowane dowództwo Pomorskiej Brygady ON. Do końca tego roku sformowano i podporządkowano dowódcy brygady sześć batalionów ON: kościerzyński, czerski, tucholski, gniewski, nakielski i kcyński. W międzyczasie, we wrześniu, przemianowane zostały dwa pododdziały: kościerzyński na kościerski i gniewski na starogardzki.
Na stanowisko dowódcy brygady został wyznaczony pułkownik Tomasz Mazurkiewicz, długoletni dowódca 68 pułku piechoty we Wrześni. Dowódca brygady równolegle pełnił obowiązki kierownika Okręgowego Urzędu Wychowania Fizycznego i Przysposobienia Wojskowego oraz referenta dowódcy Okręgu Korpusu Nr VIII w Toruniu, któremu jednostka była bezpośrednio podporządkowana.
W maju 1938 roku brygada podporządkowana została pod względem inspekcji, generałowi dywizji Władysławowi Bortnowskiemu, inspektorowi armii z siedzibą w Toruniu.
23 marca 1939 roku generalny inspektor sił zbrojnych podporządkował brygadę generałowi Bortnowskiemu również pod względem przygotowania prac operacyjnych.
Organizacja pokojowa Pomorskiej Brygady ON w latach 1937-1939
Chełmińska Brygada ON 1939.
2 kwietnia 1939 roku Pomorska Brygada ON przemianowana została na Chełmińską Brygadę ON. W jej składzie pozostawiono dwa bataliony ON: kcyński i nakielski, i przeformowano je na etat batalionu ON typ II. Ponadto wiosną tego roku sformowano, według etatu batalionu ON typ IV i podporządkowano dowódcy brygady kolejnych pięć batalionów ON: jabłonowski, brodnicki, wągrowiecki, żniński i bydgoski. Trzy ostatnie pododdziały były przeznaczone dla Kujawskiej Brygady ON, której ostatecznie nie utworzono. Bataliony ON: kościerski, starogardzki, czerski i tucholski podporządkowane zostały dowódcy nowo powstałej Pomorskiej Brygady ON w Świeciu.
Organizacja pokojowa Chełmińskiej Brygady ON wiosną 1939 roku
Latem Żniński Batalion ON przeformowany został na etat batalionu ON typ S i razem z batalionami: kcyńskim i wągrowieckim, podporządkowany został generałowi dywizji Tadeuszowi Kutrzebie, inspektorowi armii z siedzibą w Warszawie. Wszystkie trzy bataliony kampanię wrześniową rozpoczęły w składzie 26 Dywizji Piechoty (Armia „Poznań”).
W sierpniu 1939 roku nastąpiła zmiana na stanowisku dowódcy brygady. Dotychczasowy dowódca, pułkownik Tomasz Mazurkiewicz został przeniesiony do Departamentu Uzupełnień Ministerstwa Spraw Wojskowych w Warszawie na stanowisko oficera sztabowego do spraw inspekcji komend rejonu uzupełnień. Zastąpił go pułkownik dyplomowany Antoni Jan Żurakowski, długoletni dowódca 24 pułku piechoty w Łucku, ostatnio na stanowisku komendanta miasta Grodna.
Po 25 sierpnia 1939 roku sformowany został Grudziądzki Batalion ON.
W kampanii wrześniowej poszczególne bataliony ON podporządkowane zostały dowódcom wielkich jednostek i grup taktycznych Armii „Pomorze” i walczyły w ich składzie:
Dowództwo Chełmińskiej Brygady ON pełniło funkcję Dowództwa Oddziału Wydzielonego "Toruń", w składzie którego nie było żadnych pododdziałów ON.

</doc>
<doc id="1227737" url="https://pl.wikipedia.org/wiki?curid=1227737" title="Diabelski Kamień w Trzcianie">
Diabelski Kamień w Trzcianie

Diabelski Kamień w Trzcianie – skalny ostaniec wierzchowinowy na Pogórzu Wiśnickim. Znajduje się na północnych zboczach głębokiego jaru potoku Cichawka będącego prawobrzeżnym dopływem Stradomki. Położony jest na wysokości ok. 320 m n.p.m. na wzgórzu nazywanym przez miejscową ludność Wichraz. Administracyjnie kamień znajduje się na północnych obrzeżach wsi Trzciana w województwie małopolskim, na granicy z miejscowością Cichawka, na terenie prywatnym, w bukowo-jodłowym lesie na bardzo stromym zboczu. Jest to baszta o wysokości ok. 12 m i długości ok. 20 m, zbudowana z bardziej odpornych na wietrzenie piaskowców. Diabelski Kamień jest często odwiedzany przez okolicznych mieszkańców. W otoczeniu wiosną bujnie zakwitają rośliny wiosenne, m.in. żywiec gruczołowaty (gatunek charakterystyczny dla buczyny karpackiej), zawilec gajowy, miodunka plamista, pierwiosnek wyniosły. W pobliżu dość rzadko spotykana w naturze konwalia majowa (roślina chroniona). Występuje tutaj też salamandra plamista.
Można tutaj dojechać, zbaczając w miejscowości Ubrzeż z drogi wojewódzkiej nr 966 na lokalną, asfaltową drogę, która poprzez mostek na Potoku Saneckim pnie się w górę pomiędzy zabudowaniami osiedla Libichowa (ok. 1 km). Przed lasem, przy ostatnich zabudowaniach asfaltowa droga kończy się. Dalej można dojść pieszo wozową drogą prowadzącą wśród pól uprawnych i obrzeżem lasu. Jest to dobry punkt widokowy. Z otwartych terenów wzgórza, przez które prowadzi droga, rozciągają się rozległe widoki na Beskid Wyspowy, szczególnie ładnie prezentuje się stąd pobliska Kostrza i Kamionna z Pasierbiecką Górą. Kamień znajduje się ok. 200 m od obrzeża lasu.
Z głazem związana jest legenda „Biała Pani nad Trzcianą”, opisana w książce "Baśnie i legendy znad Sanki". Według legendy ludność Trzciany wspólnym wysiłkiem i w szybkim tempie odbudowała zniszczony w czasie potopu szwedzkiego kościół. Nie w smak to było mocom piekielnym. Diabeł zapragnął go zniszczyć ogromnym głazem, który w nocy niósł w powietrzu z lasu na Kopalinach pod Bochnią. Tuż nad wzgórzem Wichraż ukazała mu się Biała Pani w powiewnych szatach i promienistej aureoli. Przestraszony nieoczekiwanym spotkaniem diabeł upuścił z dużej wysokości kamień, który, nie czyniąc nikomu szkody, zarył się w ziemi.

</doc>
<doc id="1227745" url="https://pl.wikipedia.org/wiki?curid=1227745" title="Diabelski kamień">
Diabelski kamień



</doc>
<doc id="1227746" url="https://pl.wikipedia.org/wiki?curid=1227746" title="Śląsko-Cieszyńska Półbrygada Obrony Narodowej">
Śląsko-Cieszyńska Półbrygada Obrony Narodowej

Śląsko-Cieszyńska Półbrygada Obrony Narodowej – półbrygada piechoty Wojska Polskiego II RP.
Formowanie i zmiany organizacyjne.
Śląsko-Cieszyńska Półbrygada ON została sformowana w 1937 na terenie Okręgu Korpusu Nr V. Jej nazwa związana była ze Śląskiem Cieszyńskim. Dowództwo jednostki stacjonowało w garnizonie Bielsko. Dowódcy półbrygady podporządkowane zostały trzy bataliony ON: „Bielski”, „Cieszyński” i „Oświęcimski”. We wrześniu 1937 bataliony wydzieliły po jednej kompanii dla Chorzowskiego batalionu ON. W maju 1938 półbrygada, pod względem inspekcji, została podporządkowana gen. bryg. Antoniemu Szyllingowi, generałowi do prac przy GISZ z siedzibą w Krakowie.
30 listopada 1938 Minister Spraw Wojskowych, gen. dyw. Tadeusz Kasprzycki ustalił datę święta półbrygady na dzień 2 października.
W listopadzie 1938, po rewindykacji Zaolzia, utworzona została Powiatowa Komenda Przysposobienia Wojskowego we Frysztacie, a w następnym miesiącu podjęto decyzję o zorganizowaniu czwartego batalionu z dowództwem w Cieszynie i kompaniami rozlokowanymi na Zaolziu. Jednostka otrzymała nazwę II Cieszyński batalion ON, a 27 marca 1939 osiągnęła pełny stan osobowy. Dotychczasowy Cieszyński batalion ON otrzymał numer I.
14 lutego 1939 półbrygada przemianowana została na Śląsko-Cieszyńską Brygadę ON, a wiosną tego roku wszystkie cztery bataliony przeformowane na etat batalionu ON typ III. Latem ze składu brygady wyłączony został Oświęcimski batalion ON i podporządkowany dowódcy Górnośląskiej Brygady ON. 21 sierpnia 1939 Biuro do Spraw Jednostek Obrony Narodowej wydało rozkaz o przemianowaniu brygady na Śląsko-Cieszyńską Półbrygadę ON.
Mobilizacja.
Zgodnie z planem mobilizacyjnym „W” na bazie półbrygady sformowany został 202 Pułk Piechoty (rezerwowy), który wszedł w skład 21 Dywizji Piechoty Górskiej. Dotychczasowe bataliony ON przeformowane zostały w bataliony piechoty oznaczone numerami: 50, 57 i 58.

</doc>
<doc id="1227748" url="https://pl.wikipedia.org/wiki?curid=1227748" title="Nothing from Nothing">
Nothing from Nothing

Nothing from Nothing – pierwszy minialbum nagrany przez Ayumi Hamasaki. Został wydany 1 grudnia 1995 r. przez wytwórnię Nippon Columbia.

</doc>
<doc id="1227749" url="https://pl.wikipedia.org/wiki?curid=1227749" title="Wspólne Centrum Badawcze">
Wspólne Centrum Badawcze

Wspólnotowe Centrum Badawcze (WCB, ang. JRC, "Joint Research Centre") – jedna z Dyrekcji Generalnych Komisji Europejskiej, której celem jest zapewnienie, zgodnie z potrzebami klientów, wsparcia naukowego i technicznego dla koncepcji, rozwoju, wdrażania i monitorowania polityki Unii Europejskiej.
W WCB wchodzi siedem instytutów naukowych zlokalizowanych w pięciu państwach członkowskich Unii Europejskiej (Belgii, Niemczech, Włoszech, Holandii i Hiszpanii) gdzie zatrudnionych jest 2,7 tys. pracowników.
Instytuty członkowskie

</doc>
<doc id="1227751" url="https://pl.wikipedia.org/wiki?curid=1227751" title="Jonas Vileišis">
Jonas Vileišis

Jonas Vileišis (ur. 3 stycznia 1872 w Mediniai koło Pozwołu, zm. 1 czerwca 1942 w Kownie) – litewski dziennikarz, polityk i prawnik, kilkukrotny minister i przedstawiciel dyplomatyczny Litwy w Berlinie i Waszyngtonie, burmistrz Kowna (1921–1931), brat Petrasa.
Życiorys.
W 1892 ukończył gimnazjum w Szawlach, następnie przez dwa lata studiował fizykę i matematykę w Petersburgu, jednak ostatecznie ukończył tam prawo w 1898. Jako student pisywał do litewskich gazet „Varpas” („Dzwon”) i „Ūkininkas” („Rolnik”). Zaangażował się w działalność socjalistyczną, wstępując do Socjaldemokratycznej Partii Litwy.
W 1902 był jednym z członków założycieli Litewskiej Partii Demokratycznej, bronił prawa do używania języka litewskiego na terenie Rosji. Po zniesieniu zakazu w 1904 założył gazetę „Lietuvos Ūkininkas” („Litewski rolnik”). Później pracował w „Vilniaus žinios”, a po jego zamknięciu w „Lietuvos Žinios” (odp. „Wileńskie-” i „Litewskie Wiadomości”). Był jednym z organizatorów Sejmu Wileńskiego w 1905.
W czasie I wojny światowej zaangażował się w pomoc socjalną dla mieszkańców Litwy, współorganizował litewskie szkoły na terenach okupowanych przez Niemcy. Za działalność polityczną wymierzoną w politykę Berlina został aresztowany – był więziony w Łukiszkach, a resztę wojny spędził w Berlinie.
Od 1917 do 1920 brał udział w pracach Litewskiej Taryby. Jako jedyny opowiedział się przeciwko aktowi niepodległości z 11 grudnia 1917, krytykując dokument za zbytnie związanie kraju z Niemcami. 26 stycznia 1918 zrezygnował z zasiadania w Radzie w proteście przeciw uzurpacji przez nią prawa do bycia konstytuantą młodej republiki, jednak trzy tygodnie później wszyscy członkowie Taryby zagłosowali za przygotowaną przez Vileišisa nowym projektem aktu – przyjęto go uroczyście 16 lutego 1918. Następnie Vileišis udał się wraz z Jurgisem Šaulysem do Berlina szukać uznania dyplomatycznego dla nowego państwa.
Od 1917 do 1922 pozostawał członkiem Litewskiej Partii Socjaldemokratycznej, później (do 1929) Litewskiej Partii Chłopskiej.
18 grudnia 1918 otrzymał tekę ministra spraw wewnętrznych w II rządzie Litwy (do marca 1919). W IV gabinecie był ministrem finansów (czerwiec – październik 1919). Pracował nad wprowadzeniem nowej waluty, jednak projektów ostatecznie nie wprowadzono w życie.
W 1919 objął placówkę dyplomatyczną w USA, gdzie ubiegał się o uznanie Litwy "de jure" oraz nawiązał kontakt z litewską emigracją.
Wybrano go posłem I kadencji w 1922 – w czerwcu kandydował na prezydenta Litwy, przegrywając z Aleksandrem Stulgińskim.
Od 30 września 1921 do 2 lipca 1931 sprawował urząd burmistrza Kowna. Za jego rządów dokonał się znaczący rozwój miasta – powierzchnia wzrosła z 18 do 40 km kw., zbudowano ponad 2,5 tys. domów, trzy nowoczesne mosty przez Niemen, wybrukowano i oświetlono większość ulic, wprowadzono komunikację autobusową, rozplanowano nowe ulice i place. Udało się również zbudować solidny system kanalizacyjny i wodociągi. 
Viliešis pracował również na Uniwersytecie Witolda Wielkiego jako prawnik. 1 stycznia 1933 powołano do Rady Państwa przy prezydencie Litwy, gdzie zajmował się przygotowywaniem kodeksu cywilnego.
Został odznaczony m.in. estońskim Orderem Krzyża Orła II klasy (1932).
Zmarł w czerwcu 1942 w kowieńskim szpitalu Czerwonego Krzyża, jednak pochowano go w Wilnie na Rossie w kaplicy rodzinnej.
Był masonem, należał m.in. do lóż „Litwa” (wileńskiej) i „Lietuva” (kowieńskiej).

</doc>
<doc id="1227753" url="https://pl.wikipedia.org/wiki?curid=1227753" title="Maniola jurtina">
Maniola jurtina



</doc>
<doc id="1227755" url="https://pl.wikipedia.org/wiki?curid=1227755" title="Dąbrowska Półbrygada Obrony Narodowej">
Dąbrowska Półbrygada Obrony Narodowej

Dąbrowska Półbrygada Obrony Narodowej – półbrygada piechoty Wojska Polskiego II RP.
Latem 1939 roku ze składu 21 Dywizji Piechoty Górskiej wyłączony został 1 pułk Strzelców Podhalańskich i podporządkowany dowódcy 1 Brygady Górskiej Strzelców. Jego miejsce, w organizacji wojennej 21 DPG, zajął 202 Rezerwowy pułk piechoty ze składu 55 Rezerwowej Dywizja Piechoty.
W celu uzupełnienia wojennego składu 55 DP (rez.) 2 sierpnia 1939 roku Biuro do Spraw Jednostek Obrony Narodowej wydało rozkaz L.183/org. w sprawie sformowania, w terminie do 15 sierpnia 1939 roku, Dąbrowskiej Półbrygady ON. Nowo powstała jednostka podporządkowana została dowódcy Górnośląskiej Brygady Obrony Narodowej. Dowództwo półbrygady z kwatermistrzostwem i oddziałem łączności utworzone zostało w Maczkach, pluton przeciwpancerny w Strzemieszycach, natomiast trzy bataliony ON typu IV w Dąbrowie Górniczej, Chrzanowie i Olkuszu. Według niektórych autorów bataliony ON "Dąbrowa Górnicza" i "Olkusz" miano formować w/g etatu typ II, a batalion ON "Chrzanów" w/g etatu nr III. 7 VIII wyznaczono, dowódcę półbrygady, dwóch oficerów sztabu półbrygady i dowódców batalionów, pozostałych 16 oficerów zawodowych rekrutujących się z instytucji szkolnictwa wojskowego przydzielono 30 VIII 1939 r. z natychmiastowym terminem stawiennictwa. Z chwilą zarządzenia mobilizacji alarmowej półbrygada przeformowana została w 204 pułk piechoty, który wszedł w skład 55 DP.
Organizacja pokojowa i obsada personalna

</doc>
<doc id="1227756" url="https://pl.wikipedia.org/wiki?curid=1227756" title="Melitaea didyma">
Melitaea didyma



</doc>
<doc id="1227758" url="https://pl.wikipedia.org/wiki?curid=1227758" title="Euphydryas aurinia">
Euphydryas aurinia



</doc>
<doc id="1227763" url="https://pl.wikipedia.org/wiki?curid=1227763" title="Derrick Plourde">
Derrick Plourde

Derrick William Plourde (ur. 17 października 1971, zm. 30 marca 2005) - perkusista, członek m.in. takich zespołów jak Lagwagon, Bad Astronaut, Jaws, The Ataris, Rich Kids on LSD. Urodził się w Golecie, w Kalifornii. Miał zdiagnozowaną depresję dwubiegunową - w 2005 roku popełnił samobójstwo. Jego zespół Lagwagon wyprodukował płytę "Resolve" ku jego pamięci.

</doc>
<doc id="1227765" url="https://pl.wikipedia.org/wiki?curid=1227765" title="Neptis sappho">
Neptis sappho



</doc>
<doc id="1227767" url="https://pl.wikipedia.org/wiki?curid=1227767" title="Edmund Wissmann">
Edmund Wissmann

 
Edmund Wissmann (ur. 1918, zm. ?) – kapo w obozie koncentracyjnym Flossenbürg i zbrodniarz wojenny.
Więzień w kompleksie obozowym Flossenbürg od 5 kwietnia 1940 roku. Początkowo, do końca marca 1943, przebywał w obozie głównym. Następnie Wissmanna przeniesiono do podobozu "Würzburg", skąd w październiku 1943 roku powrócił do obozu głównego. Od 27 grudnia 1944 do 16 kwietnia 1945 roku pełnił służbę jako kapo w administracji podobozu "Altenheimer". Katował więźniów, wielu trwale okaleczając, a innych doprowadzając do utraty zmysłów. Wissmann powrócił jeszcze na krótki czas do Flossenbürga i brał udział jako strażnik w ewakuacji z tego obozu. Zastrzelił wówczas przynajmniej kilku więźniów.
W procesie, który odbył się 5–12 listopada 1947 roku przed amerykańskim Trybunałem Wojskowym w Dachau, Wissmann został skazany wraz z dwoma innymi członkami załogi obozu na karę śmierci. Wszystkie wyroki śmierci, w akcie łaski, zamieniono później na dożywocie.

</doc>
<doc id="1227769" url="https://pl.wikipedia.org/wiki?curid=1227769" title="Thomas Hodgkin">
Thomas Hodgkin

Thomas Hodgkin (ur. 17 sierpnia 1798 w Pentonville, zm. 5 kwietnia 1866 w Jaffie) – brytyjski fizyk, lekarz, patolog. W 1832 roku jako pierwszy odkrył i opisał ziarnicę złośliwą.

</doc>
<doc id="1227772" url="https://pl.wikipedia.org/wiki?curid=1227772" title="Open 13 2008">
Open 13 2008

Open 13 2008 – tenisowy turniej ATP rangi ATP International Series z cyklu Open 13 rozgrywany w dniach 9–17 lutego 2008 roku w Marsylii na kortach twardych w hali o puli nagród 534 000 euro.

</doc>
<doc id="1227773" url="https://pl.wikipedia.org/wiki?curid=1227773" title="Pararge aegeria">
Pararge aegeria



</doc>
<doc id="1227776" url="https://pl.wikipedia.org/wiki?curid=1227776" title="Współczynnik wyrazistości">
Współczynnik wyrazistości

Współczynnik wyrazistości – jedna z używanych w statystyce miar jakości modelu. Współczynnik wyrazistości "w" mówi, jaką część średniej wartości zmiennej prognozowanej "Y" stanowi jej odchylenie standardowe reszt dla danego modelu. Model jest tym lepszy, im mniejsza jest wartość "w". Współczynnik wyrazistości wyraża się wzorem:
gdzie:

</doc>
<doc id="1227779" url="https://pl.wikipedia.org/wiki?curid=1227779" title="Javier Chica">
Javier Chica

Javier Chica, właśc. Francisco Javier Chica Torres (ur. 17 maja 1985 w Barcelonie) – hiszpański piłkarz grający w Realu Betis na pozycji obrońcy.

</doc>
<doc id="1227780" url="https://pl.wikipedia.org/wiki?curid=1227780" title="Boloria selene">
Boloria selene



</doc>
<doc id="1227781" url="https://pl.wikipedia.org/wiki?curid=1227781" title="Issoria lathonia">
Issoria lathonia



</doc>
<doc id="1227782" url="https://pl.wikipedia.org/wiki?curid=1227782" title="Kaliska Brygada Obrony Narodowej">
Kaliska Brygada Obrony Narodowej

Kaliska Brygada Obrony Narodowej – brygada Obrony Narodowej Wojska Polskiego II Rzeczypospolitej.
Historia brygady.
Kaliska Brygada ON została sformowana w maju 1939 roku na terenie Okręgu Korpusu Nr VII. Dowództwo brygady zostało lokowane w garnizonie Kalisz. Pod względem mobilizacji materiałowej było przydzielone do 56 pułku piechoty wielkopolskiej. W skład brygady weszło pięć batalionów ON typu IV:
Jarociński batalion ON po dyslokacji do Koźmina został przemianowany na Koźmiński batalion ON.
W lipcu 1939 roku dowódca Armii „Poznań”, generał dywizji Tadeusz Kutrzeba podporządkował, pod względem taktycznym, dowódcom wielkich jednostek piechoty i kawalerii wszystkie brygady i bataliony ON znajdujące się w pasie działania armii, a mianowicie:
Pozostałe dwa bataliony wchodzące w skład Kaliskiej Brygady ON: Kępiński i Ostrzeszowski znalazły się w pasie działania Armii „Łódź” i zostały podporządkowane, pod względem taktycznym, dowódcy 10 Dywizji Piechoty.

</doc>
<doc id="1227786" url="https://pl.wikipedia.org/wiki?curid=1227786" title="Multi-touch">
Multi-touch

Multi-touch (wielokrotny dotyk) – technika umożliwiająca kontrolowanie interfejsów graficznych więcej niż dwoma palcami jednocześnie. Urządzenia multidotykowe w przeciwieństwie do jednodotykowych rejestrują dotknięcie ekranu czy innej powierzchni sterującej (np. tabletu, touchpada) w wielu miejscach jednocześnie. Określenie Multi-Touch jest także używane w stosunku do bardziej ograniczonych rozwiązań takich jak Dual Control, Gest Touch czy Dual-Touch.
Do wykrywania wielokrotnych dotknięć najczęściej wykorzystywana jest technika pojemnościowa, lecz możliwe jest także wykorzystanie podczerwieni, a nawet zastosowanie kamer do analizy położenia palców na ekranie.
Technika pojemnościowa jest używana komercyjnie m.in. w smartfonach i tabletach, takich jak np. iPhone i iPad czy w różnych urządzeniach z Androidem. Obecnie producenci laptopów często dołączają touchpady obsługujące multi-touch do swoich laptopów, a tablety są często lepiej przystosowane do obsługi samym dotykiem niż rysikiem.
Obsługa multi-touch jest obecna w wielu nowoczesnych systemach operacyjnych (np. w Windows 7). W systemach Unixowych, takich jak Linux, serwer X.Org wspiera multi-touch od wersji 7.5, przy pomocy rozszerzenia MPX standardowego protokołu X11.

</doc>
<doc id="1227789" url="https://pl.wikipedia.org/wiki?curid=1227789" title="Brenthis ino">
Brenthis ino



</doc>
<doc id="1227790" url="https://pl.wikipedia.org/wiki?curid=1227790" title="Andrzej Schubert">
Andrzej Schubert

Andrzej Schubert (ur. 5 listopada 1961 w Katowicach) – polski hokeista, reprezentant Polski.
Kariera.
W lidze polskiej rozegrał 148 spotkań i strzelił 26 bramek. Podczas gry w Niemczech funkcjonował jako Andreas Schubert.
Andrzej Schubert w reprezentacji Polski rozegrał 19 spotkań i strzelił 7 bramek. Brał udział w Mistrzostwach Świata w 1994 (Grupa B) i 2001 (Dywizja I).
Zamieszkał w Pszczynie.

</doc>
<doc id="1227795" url="https://pl.wikipedia.org/wiki?curid=1227795" title="Stauropus fagi">
Stauropus fagi



</doc>
<doc id="1227796" url="https://pl.wikipedia.org/wiki?curid=1227796" title="Delray Beach ITC">
Delray Beach ITC



</doc>
<doc id="1227797" url="https://pl.wikipedia.org/wiki?curid=1227797" title="Novita">
Novita

Novita – spółka akcyjna z siedzibą w Zielonej Górze zajmująca się produkcją włóknin produkowanych metodą igłowania wodnego i włóknin technicznych głównie dla przemysłu obuwniczego oraz produkcją geowłóknin.
Historia.
Zakład powstał w 1976 roku jako przedsiębiorstwo państwowe zajmujące się produkcją wykładzin. W 1991 roku przedsiębiorstwo zostało przekształcone w Spółkę Akcyjną Skarbu Państwa. Dwa lata później w roku 1993 dokonano prywatyzacji przedsiębiorstwa, a w 1994 wprowadzono ją na Giełdę Papierów Wartościowych w Warszawie. Była to wtedy 37 spółka notowana na warszawskim parkiecie.

</doc>
<doc id="1227798" url="https://pl.wikipedia.org/wiki?curid=1227798" title="Błąd polityczny">
Błąd polityczny

Błąd polityczny – decyzja o podjęciu lub zaniechaniu działania politycznego, która przynosi niezaplanowane i nieprzewidziane skutki o negatywnym charakterze. Do źródeł błędu politycznego zalicza się: niewiedza, brak doświadczenia oraz cechy osobowości decydentów nieadekwatne do ich pozycji i ról politycznych, uniemożliwiające prawidłowe rozpoznanie warunków i mechanizmów życia publicznego, partykularyzm – ignorowanie potrzeb społecznych ludzi, na których życie wywiera się wpływ poprzez własne decyzje. Wyróżnia się błąd polityczny obiektywny i błąd polityczny subiektywny.
Patrząc odmiennie na ten problem można wskazać na dwa rodzaje błędów:

</doc>
<doc id="1227803" url="https://pl.wikipedia.org/wiki?curid=1227803" title="Hardkon">
Hardkon

Hardkon – ogólnopolski konwent fantastyki, odbywający się corocznie na Pomorzu w latach 2007–2014 (z wyjątkiem roku 2009). Celem konwentu było propagowanie fantastyki oraz terenowych gier fabularnych.
Hardkon to konwent, który na stałe wpisał się w kalendarium imprez związanych z fantastyką. Pośród kilkudziesięciu odbywających się regularnie wyróżniały go dwie cechy charakterystyczne:
Hardkon to konwent, na którym promowana była różnorodność. Rozgrywane na nim terenowe gry fabularne prezentowały szerokie spektrum: od gier zbliżonych do teatru improwizowanego, LARPów, przez pochodzące ze Skandynawii Jeepformy, po gry taktyczne wykorzystujące ASG czy laserowy system symulacji pola walki ZOLTAR. Różne były też światy gry: od tzw. twardych odmian fantastyki naukowej, przez światy alternatywne, fantasy po wszelkiego rodzaju systemy autorskie. Stałym elementem konwentu były również turnieje gier planszowych, warsztaty (wokalne, aktorskie, fechtunku) i koncerty.
Historia.
Organizatorzy pierwszej edycji Hardkonu wywodzili się z dwóch środowisk. Część z nich była odpowiedzialna za organizację pierwszych trzech edycji Puckonu – słynącego z rozbudowanych terenowych gier fabularnych odbywającego się na Pomorzu od 2004 roku. Druga część grupy współpracowała przy organizacji Flambergu – 10 dniowego konwentu fantastyki odbywającego się od 1997 w Mirowie w województwie śląskim (do edycji 2002 znanego pod nazwą Gladion). Po sukcesie konwentu Puckon 2006 (w ankiecie Informatora Konwentowego znalazł się na 5 miejscu w kategorii „Najlepszy Konwent 2006 roku”) oczywistym kierunkiem rozwoju była organizacja na Pomorzu imprezy trwającej dłużej niż 3 dni, z większym rozmachem, podobnej do odbywających się na terenie Jury Krakowsko – Częstochowskiej od początku lat dziewięćdziesiątych konwentów Orkon oraz Gladion / Flamberg. W październiku 2006 roku odbyło się pierwsze spotkanie organizacyjne, a 7 lipca 2007 roku rozpoczęła się pierwsza edycja nowego konwentu – Hardkonu.
Edycje.
Od 2007 roku, z jednym wyjątkiem, Hardkon odbywał się corocznie:
Organizatorzy.
Od 2008 roku organizatorem konwentu Hardkon było Stowarzyszenie Twórców Gier FUNREAL.

</doc>
<doc id="1227804" url="https://pl.wikipedia.org/wiki?curid=1227804" title="David García (piłkarz)">
David García (piłkarz)

David García, właśc. David García de la Cruz (ur. 16 stycznia 1981 r. w Manresa) - hiszpański piłkarz występujący na pozycji obrońcy. Od 2011 roku broni barw Girona FC. Jego warunki fizyczne to: 178 cm i 75 kg.

</doc>
<doc id="1227807" url="https://pl.wikipedia.org/wiki?curid=1227807" title="Karpacka Półbrygada Obrony Narodowej">
Karpacka Półbrygada Obrony Narodowej

Karpacka Półbrygada Obrony Narodowej – półbrygada piechoty Wojska Polskiego II RP.
Formowanie brygady.
Karpacka Półbrygada ON została sformowana w II półroczu 1937 roku na podstawie rozkazu ministra spraw wojskowych L.dz. 1496/Org. tjn. z dnia 12 marca 1937 roku i wytycznych szefa Departamentu Piechoty MSWojsk. w sprawie organizacji jednostek Obrony Narodowej z dnia 12 czerwca 1937 roku.
Dowództwo półbrygady stacjonowało w Stanisławowie przy Dowództwie 11 Karpackiej DP. Tam też, przy 48 pułku piechoty Strzelców Kresowych zorganizowano oddział zwiadowców, dowództwo Stanisławowskiego batalionu ON i jego 1 kompanię. W Stryju przy 53 pułku piechoty Strzelców Kresowych sformowany został Stryjski batalion ON i jego 1 kompania. Pozostałe kompanie tego batalionu utworzono w Żydaczowie (2) i Dolinie (3).
W maju 1939, w ramach II fazy organizacji jednostek ON, sformowane zostały dwa nowe pododdziały: I Huculski batalion ON i II Huculski batalion ON. Dla obu batalionów oddziałem gospodarczym był 49 Huculski pułk strzelców w Kołomyi.
Walki brygady.
Kampanię wrześniową Karpacka Półbrygada ON rozpoczęła w składzie Odcinka „Węgry” dowodzonego przez gen. bryg. Władysława Langnera. Odcinek „Węgry” podporządkowany był dowódcy Armii „Karpaty”. Głównym zadaniem Odcinka „Węgry”, a tym samym Karpackiej Półbrygady ON było dozorowanie przejść karpackich na kierunkach wyprowadzających z Węgier na Małopolskę Wschodnią (Lwów, Stanisławów, Kołomyja), a w szczególności na zagłębie naftowe Borysław.
3 września półbrygada przejęła pododcinek „Stryj” dozorowany przez 1 pułk piechoty KOP „Karpaty”. Wymusiło to zmiany w organizacji dowodzenia półbrygadą. Nowym dowódcą pododcinka „Stryj” wyznaczony został mjr Władysław Welz, dowódca Stanisławowskiego batalionu ON. Podporządkowano mu Stryjski batalion ON z 111 kompanią asystencyjną oraz Stanisławowski vatalion ON z 26 kompanią asystencyjną. Dowódca półbrygady, ppłk Franciszek Klein został dowódcą pododcinka „Delatyn”. W dalszym ciągu podlegały mu oba huculskie bataliony ON.
11 września oba pododcinki („Delatyn” i „Stryj”) podporządkował sobie gen. bryg. Stefan Dembiński, który otrzymał od gen. dyw. Tadeusza Kasprzyckiego zadanie zorganizowania Odcinka „Stanisławów” w celu obrony rejonu Drohobycz–Stryj i osłony połączeń z Rumunią na kierunku Stryj – Stanisławów.
14 września Grupa gen. Dembińskiego, bardziej znana jako Grupa „Stryj” została zreorganizowana. Główne siły grupy podzielono na trzy improwizowane pułki piechoty. W skład trzeciego pułku włączone zostały: Stryjski i Stanisławowski bataliony ON oraz improwizowany batalion piechoty zorganizowany w Bolechowie przez kpt. Irakli Kiknadze głównie z nadwyżek 49 pp. Dowódcą 3 pułku Obrony Narodowej mianowany został mjr Władysław Welz. Poza siłami głównymi grupy, w bezpośrednim podporządkowaniu jej dowódcy pozostał nadal pododcinek „Delatyn”.
20 września 3 pułk ON przekroczył granicę na Przełęczy Wyszkowskiej. Następnego dnia granicę węgierską przekroczyły oba huculskie bataliony ON pod dowództwem ppłk Franciszka Kleina.

</doc>
<doc id="1227809" url="https://pl.wikipedia.org/wiki?curid=1227809" title="Wojna dziesięciodniowa">
Wojna dziesięciodniowa

Wojna dziesięciodniowa (), czasem nazywana słoweńską wojną o niepodległość (słoweń. "Slovenska osamosvojitvena vojna") – konflikt zbrojny pomiędzy Słowenią a Jugosławią trwający od 27 czerwca do 7 lipca 1991, spowodowany ogłoszeniem słoweńskiej deklaracji niepodległości.
Konflikt trwał 10 dni i przeszedł do historii jako jedna z najkrótszych i jednocześnie najmniej krwawych wojen w dziejach kontynentu. Straty poniesione przez obie strony nie przekroczyły w sumie 63 żołnierzy. Z kolei po stronie jugosłowiańskiej setki żołnierzy dostały się do niewoli, w czym niebagatelną rolę odegrał opór ze strony ludności cywilnej, spowalniającej wszelkimi dostępnymi sposobami marsz wojsk federalnych.
Początek konfliktu.
W 1989 roku Słoweńcy w półoficjalnym referendum niepodległościowym opowiedzieli się większością 98% głosów za uniezależnieniem kraju od Jugosławii, popierając koncepcję konfederalną, przez którą rozumiano wspólną politykę obronną i zagraniczną oraz unię celną. Stało się to motorem demokratycznych przemian. 8 kwietnia 1990 roku w Słowenii odbyły się pierwsze w historii kraju wolne wybory parlamentarne, które wygrała koalicja partii prawicowych i centrowych. Nastroje niepodległościowe potęgowała podobna sytuacja polityczna w sąsiedniej Socjalistycznej Republice Chorwacji. Dla władz w Belgradzie i dowództwa Jugosłowiańskiej Armii Ludowej (JNA) było to alarmującym sygnałem, gdyż secesja Słowenii (formalnie wciąż będącej jeszcze częścią federacji) mogłaby popchnąć inne republiki Jugosławii do poczynienia podobnych kroków. Aby temu zapobiec, rozpoczęto przygotowania do interwencji wojskowej, m.in. poprzez konfiskatę wyposażenia jednostek wiernej republice Słoweńskiej Obrony Terytorialnej (STO – rezerwowej formacji paramilitarnej).
Władze Słowenii zarządziły przygotowania do starć z siłami jugosłowiańskimi. 28 września 1990 została przyjęta poprawka do konstytucji słoweńskiej, przekazująca w razie wybuchu wojny dowództwo nad siłami obronnymi w ręce Prezydium Republiki Słowenii, dowodzonego przez prezydenta Milana Kučana. 18 marca 1991 prezydium ustanowiło dodatkowo sztab ds. koordynacji operacji specjalnych, zapewniający skuteczną kooperację między stale wzmacnianymi jednostkami policji a Obroną Terytorialną. Na jego czele stanął minister obrony Janez Janša. 23 maja doszło również do starcia między żołnierzami JNA a ochotnikami z Obrony Terytorialnej na terenie ośrodka szkoleniowego w Mariborze. Tam też zanotowano pierwszą ofiarę śmiertelną – żołnierza Josefa Šimčika, który zginął pod kołami transportera opancerzonego. Incydent ten spowodował wzrost napięć między Słowenią a rządem federalnym w Belgradzie.
25 czerwca Zgromadzenie Narodowe ogłosiło deklarację niepodległości Słowenii od Jugosławii, co oznaczało faktyczną już secesję z federacji. Tego samego dnia niepodległość ogłosiła Chorwacja.
Przebieg działań wojennych.
Jugosławia uznała słoweńskie i chorwackie deklaracje niepodległości za nielegalne. Dzień później siły JNA zainterweniowały. Ich pierwszym celem było zablokowanie słoweńsko-włoskiego przejścia granicznego celem odcięcia kraju od świata zewnętrznego. Wykorzystano wówczas jednostki pancerne, stacjonujące w garnizonach rozsianych po całym kraju. Operacja nie powiodła się jednak, głównie dzięki stawiającej opór ludności cywilnej ustawiającej barykady i blokady na drogach, co uniemożliwiało siłom federalnym przemieszczanie się w głąb Słowenii. Na punkt zorganizowanego oporu żołnierze jugosłowiańscy natrafili w miejscowości Vrhpolje.
Wojna rozpoczęła się w nocy z 26 na 27 czerwca. Zmotoryzowana bateria przeciwlotnicza JNA przekroczyła wówczas granicę słoweńską w miejscowości Metlik, zaś kolumny pancerne ruszyły w stronę znajdującego się w rękach jugosłowiańskich lotniska Brnik i stolicy Lublany. Wojska federalne natrafiały jednak na coraz zacieklejszy opór ze strony ludności cywilnej, hamującej przemarsz barykadami z samochodów. Kilka z pojazdów zostało unieruchomionych, dochodziło również do niewielkich starć. Żołnierze stacjonujący w Trzinie zostali zaatakowani przez Słoweńską Obronę Terytorialną. Straciwszy jednostki łączności, poddali się Słoweńcom po kilkudziesięciu minutach walki.
W szeregach jugosłowiańskich zapanował zamęt – żołnierze nie byli przygotowani na jakikolwiek opór. Jednostki pancerne oddzieliły się od piechoty, uniemożliwiając kooperację mieszanych oddziałów. Bolączką były również problemy z zaopatrzeniem. Wojska federalne, rozsiane w garnizonach po całej Słowenii, były na dodatek podporządkowane dowództwu znajdującemu się w oddalonym Zagrzebiu, co utrudniało bezpośrednią komunikację.
W piątek 28 czerwca jednostki Obrony Terytorialnej ruszyły w stronę zablokowanych przez Jugosławię przejść granicznych, ewakuując ludność cywilną z terenów objętych walkami. Tego samego dnia strona federalna ogłosiła zawieszenie broni, nawołując Słoweńców do negocjacji. W nocy z 28 na 29 czerwca przedstawiciele Słowenii i Jugosławii spotkali się w Zagrzebiu pod egidą reprezentantów EWG (Włoch, Luksemburga i Holandii), by ustalić warunki rozejmu. Ustalenia te nie weszły jednak nigdy w życie, wojna więc nadal trwała. Ponadto władze w Belgradzie postawiły Słowenii ultimatum – żołnierze Obrony Terytorialnej mieli złożyć broń i ogłosić kapitulację do 30 czerwca, czego nie zrobili. W niedzielę 30 czerwca jugosłowiańskie samoloty naruszyły przestrzeń powietrzną Słowenii w celu dokonania bombardowania, zawróciły jednak do baz po nieoczekiwanej zmianie wytycznych. Dzień później JNA po raz kolejny ogłosiła zawieszenie broni.
1 lipca rozegrała się najważniejsza faza wojny – jednostki Słoweńskiej Obrony Terytorialnej oraz policji ruszyły do ofensywy przeciwko kolejnym kolumnom pancernym JNA przy wsparciu miejscowej ludności. Do walk doszło m.in. w lesie Krakovski Gozd, na przejściu granicznym Gornja Radgona oraz w sztabie armii federalnej w Lublanie. Słoweńcy unieruchomili większość z jugosłowiańskich czołgów oraz transporterów opancerzonych. Żołnierze jugosłowiańscy byli zatrzymywani już na przejściach granicznych, a wobec trudnego położenia, w którym się znaleźli, po prostu kapitulowali. Nazajutrz do Słowenii aż z Belgradu wyruszyła elitarna jednostka pancerna. Nawet ona została jednak stosunkowo szybko zaatakowana, unieruchomiona i zmuszona do poddania. Dowództwo JNA w Zagrzebiu zgodziło się na, ostatnie już podczas tej wojny, zawieszenie broni.
Zakończenie walk i rozejm.
4 lipca sytuacja w kraju była już całkowicie opanowana przez Słoweńców. Pozostałości wojsk Jugosłowiańskiej Armii Ludowej na terenie kraju zostały zmuszone do ewakuowania się za wschodnią granicę, do Chorwacji. Trzy dni później, w niedzielę 7 lipca 1991 doszło do spotkania przywódców Słowenii, Chorwacji, Jugosławii oraz reprezentantów EWG na Wyspach Briońskich. W wyniku wynegocjowanego porozumienia podpisano tzw. deklarację Brioni (która weszła w życie o północy z 7 na 8 lipca), która faktycznie zakończyła trwającą od 10 dni wojnę. Zgodnie z jej założeniami władze Słowenii oraz Chorwacji zgodziły się na trzymiesięczne zawieszenie swoich deklaracji niepodległości, podczas gdy wojska federalne wycofywały się w głąb Jugosławii. Wycofywanie wojsk federalnych zakończyło się w nocy z 25 na 26 października 1991 kiedy to ostatnia grupa żołnierzy jugosłowiańskich opuściła terytorium Słowenii poprzez odpłynięcie z portu w Koprze statku, w którym znajdowali się ostatni stacjonujący w Słowenii żołnierze Jugosłowiańskiej Armii Ludowej.
Wojna w Słowenii była najkrótszym i najmniej krwawym konfliktem zbrojnym podczas wojen w Jugosławii. Spowodowane było to tym, iż Słowenia obejmowała obszar jednolity etnicznie, który, w przeciwieństwie do Chorwacji czy Bośni i Hercegowiny, zamieszkiwała głównie ludność rdzenna. Mniejszość serbska (poza żołnierzami armii ludowej stacjonującymi na terenie kraju) stanowiła niewielki odsetek mieszkańców. Podczas walk zginęło 44 żołnierzy jugosłowiańskich oraz 19 słoweńskich policjantów i ochotników Obrony Terytorialnej. Dodatkowo strona słoweńska skonfiskowała wiele federalnych czołgów oraz wozów bojowych kapitulującym żołnierzom, tworząc z nich nawet całą kompanię pancerną. Bezdyskusyjne zwycięstwo Słoweńców dało im uznanie na arenie międzynarodowej. Pierwszym państwem, które uznało słoweńską niepodległość, były Niemcy. Reszta państw EWG poszła wkrótce w ich ślady.

</doc>
<doc id="1227812" url="https://pl.wikipedia.org/wiki?curid=1227812" title="Podhalańska Brygada Obrony Narodowej">
Podhalańska Brygada Obrony Narodowej

Podhalańska Brygada Obrony Narodowej – brygada Obrony Narodowej Wojska Polskiego II Rzeczypospolitej.
Podhalańska Brygada Obrony Narodowej została sformowana w maju 1939 roku w składzie sześciu batalionów ON typu IV. Dowództwo brygady mieściło się w garnizonie Kraków. W przededniu wojny zostało przeniesione do Tarnowa. Na stanowisko dowódcy brygady został wyznaczony pułkownik Stanisław Poręba-Czuryłło.
27 sierpnia 1939 roku wydane zostały rozkazy w sprawie sformowania, w terminie do 15 września, trzech plutonów artylerii ON. Każdy z plutonów miał być uzbrojony w dwie 65 mm armaty górskie wz. 1906.
W kampanii wrześniowej 1939 roku poszczególne bataliony walczyły w składzie 1 Brygady Górskiej (Zakopiański i Żywiecki), 3 Brygady Górskiej (Jasielski) oraz 2 Brygady Górskiej (pozostałe cztery baony).

</doc>
<doc id="1227814" url="https://pl.wikipedia.org/wiki?curid=1227814" title="Delray Beach International Tennis Championships 2008">
Delray Beach International Tennis Championships 2008

Delray Beach International Tennis Championships 2008 – tenisowy turniej ATP rangi ATP International Series z cyklu Delray Beach International Tennis Championships rozgrywany w dniach 9–17 lutego 2008 roku w Delray Beach na kortach twardych o puli nagród 436 000 dolarów amerykańskich.

</doc>
<doc id="1227815" url="https://pl.wikipedia.org/wiki?curid=1227815" title="Marie Logoreci">
Marie Logoreci

Marie Logoreci z d. Curcija, pseud. Tushi (ur. 23 września 1920 w Szkodrze, zm. 19 czerwca 1988 w Tiranie) – albańska aktorka i wokalistka (sopran).
Życiorys.
Pochodziła z rodziny rzemieślniczej, była córką Paloka i Rosy. Szkołę średnią ukończyła w rodzinnej Szkodrze. Tam też związała się z amatorską grupą teatralną, w której debiutowała jako aktorka. W roku 1937 przeniosła się do Tirany, w tym czasie poślubiła Kole Logoreci, młodego ekonomistę, który wrócił ze studiów w Wiedniu do rodzinnego kraju. W 1945 roku była jedną z pierwszych kobiet, które śpiewały w audycjach Radia Tirana. Śpiewała głównie pieśni partyzanckie i piosenki ludowe z okolic Szkodry. Jeden z jej koncertów radiowych trwał ponad 20 minut. Występowała także publicznie, w czasie koncertów rocznicowych i świątecznych. W 1947 po raz pierwszy rozpoczęła tournée po kraju, z serią koncertów w największych miastach. Równolegle kształciła się w stołecznym liceum artystycznym Jordan Misja, pod kierunkiem Jorgiji Truji.
W listopadzie 1947 wystąpiła na scenie Teatru Ludowego (alb. Teatri Popullor), odgrywając rolę Elwiry w "Świętoszku" Moliera. Sukces przedstawienia był tak duży, że Logoreci nie powróciła już do występów radiowych, poświęcając się całkowicie teatrowi. Związała się na stałe z Teatrem Ludowym, w którym występowała ponad 30 lat i zagrała 40 głównych ról w spektaklach. Poza dziełami dramaturgii albańskiej miała w swoim dorobku także rolę Gertrudy w "Hamlecie" (1960) i Tadrachowej w Moralności pani Dulskiej (1962). Występowała także w dramatach Brechta, Czechowa i Schillera.
Na dużym ekranie zadebiutowała w roku 1953 rolą w filmie "Skanderbeg". Zagrała potem w ośmiu filmach fabularnych.
Zmarła na atak serca. Za swoją pracę została uhonorowana tytułem Artist e Popullit (Artysty Ludu). W 2015 została odznaczona pośmiertnie Orderem Honor Narodu (Nderi i Kombit). Imię Marii Logoreci nosi jedna z ulic w tirańskiej dzielnicy Bathore.

</doc>
<doc id="1227821" url="https://pl.wikipedia.org/wiki?curid=1227821" title="Siarka elementarna">
Siarka elementarna

Siarka elementarna – zwyczajowe określenie siarki w postaci pierwiastkowej, stosowane np. w rolnictwie. .

</doc>
<doc id="1227823" url="https://pl.wikipedia.org/wiki?curid=1227823" title="Choroba kręconych włosów">
Choroba kręconych włosów



</doc>
<doc id="1227824" url="https://pl.wikipedia.org/wiki?curid=1227824" title="Siarka palna">
Siarka palna

Siarka palna – różnica między całkowitą zawartością siarki a zawartością siarki popiołowej w badanym paliwie. Pojęcie to jest używane do obliczania ilości tlenu potrzebnego do spalenia badanego paliwa za pomocą uproszczonego wzoru oraz do oceny przydatności paliwa do różnych procesów technologicznych.

</doc>
<doc id="1227825" url="https://pl.wikipedia.org/wiki?curid=1227825" title="A Song for XX">
A Song for XX

A Song for XX – pierwszy oficjalny album japońskiej piosenkarki Ayumi Hamasaki. Album zadebiutował w rankingu Oricon – znalazł się na #1 pozycji. Utrzymywał się przez sześćdziesiąt trzy tygodnie w Oriconie. Sprzedano ponad milion kopii płyty.

</doc>
<doc id="1227828" url="https://pl.wikipedia.org/wiki?curid=1227828" title="Siarka popiołowa">
Siarka popiołowa

Siarka popiołowa – siarka zawarta w popiele otrzymywanym w wyniku spalania węgla lub koksu. Pojęcie to jest używane do oceny własności popiołu, składu żużlu i do obliczania zawartości siarki palnej w paliwach.

</doc>
<doc id="1227829" url="https://pl.wikipedia.org/wiki?curid=1227829" title="All My Life">
All My Life

All My Life – pierwszy singel rockowego zespołu Foo Fighters z ich czwartego albumu studyjnego, "One by One". Został wydany na dwóch płytach 7 września 2002. W 2002 singel zdobył nagrodę Grammy w kategorii Best Hard Rock Performance. W marcu 2005 magazyn "Q" umieścił singel na 94. miejscu listy 100 Greatest Guitar Tracks Ever!.

</doc>
<doc id="1227830" url="https://pl.wikipedia.org/wiki?curid=1227830" title="Choroba Ekboma">
Choroba Ekboma



</doc>
<doc id="1227835" url="https://pl.wikipedia.org/wiki?curid=1227835" title="Kino Konesera">
Kino Konesera

Kino Konesera – jeden z miesięczników wydawanych przez Carisma Entertainment Group. Do każdego numeru była dołączana płyta DVD z filmem. Filmy w "Kinie Konesera" były filmami wielokrotnie nagradzanymi, lub w których występują znani aktorzy. Na początku na pudełkach płyt znajdowało się logo gazety. Zniknęło w 2007. Gazeta nie ukazuje się w wakacje.
Spis filmów w "Kinie Konesera" w 2008 roku.
Zobacz też: Kino Akcji, Kino Grozy, Kino Komedii, Kino Grozy Extra, Kino Kryminalne, Kino Familijne, Kino Familijne Junior, Mocne Kino, Super Kino.

</doc>
<doc id="1227836" url="https://pl.wikipedia.org/wiki?curid=1227836" title="Brasil Open 2008">
Brasil Open 2008

Brasil Open 2008 – tenisowy turniej ATP World Tour rangi ATP International Series z cyklu Brasil Open rozgrywany w dniach 9–17 lutego 2008 roku w Costa do Sauipe na kortach ziemnych o puli nagród 485 000 dolarów amerykańskich.

</doc>
<doc id="1227839" url="https://pl.wikipedia.org/wiki?curid=1227839" title="Pomorska Brygada Obrony Narodowej">
Pomorska Brygada Obrony Narodowej

Pomorska Brygada Obrony Narodowej – brygada Obrony Narodowej Wojska Polskiego II Rzeczypospolitej.
Historia brygady.
Na podstawie rozkazu L.dz. 1601/Tjn.ON.I Departamentu Piechoty Ministerstwa Spraw Wojskowych z dnia 2 maja 1939 roku istniejące od niespełna dwóch lat dowództwo Pomorskiej Brygady ON w Toruniu zostało przemianowane na dowództwo Chełmińskiej Brygady ON. Równocześnie z dniem 31 maja 1939 roku zorganizowano nowe dowództwo Pomorskiej Brygady ON w Świeciu. W maju 1939 roku na stanowisko dowódcy brygady został wyznaczony pułkownik piechoty Kazimierz Tadeusz Majewski, dotychczasowy długoletni dowódca 38 pułku piechoty Strzelców Lwowskich w Przemyślu.
Dowódcy Pomorskiej Brygady ON podporządkowano cztery istniejące od 1937 roku bataliony ON: Czerski, Kościerski, Starogardzki i Tucholski, które przeformowano na etat batalionu ON typ II. W maju 1939 roku został sformowany Świecki batalion ON według etatu batalionu ON typ IV. W pierwszej połowie czerwca 1939 roku został utworzony Koronowski batalion ON według etatu batalionu ON typ S.
W kampanii wrześniowej dowództwo brygady występowało jako dowództwo Oddziału Wydzielonego (Zgrupowania) „Chojnice”, w składzie którego znalazły się dwa bataliony ON: czerski i tucholski.
Kościerski Batalion ON wszedł w skład Oddziału Wydzielonego „Kościerzyna”. 1 września dowódcy oddziału podporządkowany został również II Gdyński batalion ON.
Oba oddziały wydzielone wraz z Pomorską BK tworzyły Grupę Osłonową „Czersk” pod dowództwem generała brygady Stanisława Grzmot-Skotnickiego.
Starogardzki Batalion ON wszedł w skład Oddziału Wydzielonego „Wisła” i bronił odcinka na południe od Tczewa. Po walkach w rejonie Tczewa i Saratowic Górnych udało mu się wydostać z okrążenia i przejść w rejon Chełmna.
Koronowski Batalion walczył w składzie 9 Dywizji Piechoty, a Świecki batalion ON w składzie 16 Dywizji Piechoty.

</doc>
<doc id="1227841" url="https://pl.wikipedia.org/wiki?curid=1227841" title="Lista odcinków serialu fabularnego Szpiegowska rodzinka">
Lista odcinków serialu fabularnego Szpiegowska rodzinka



</doc>
<doc id="1227842" url="https://pl.wikipedia.org/wiki?curid=1227842" title="Poznańska Brygada Obrony Narodowej">
Poznańska Brygada Obrony Narodowej

Poznańska Brygada Obrony Narodowej – brygada Obrony Narodowej Wojska Polskiego II Rzeczypospolitej.
Historia brygady.
Poznańska Brygada Obrony Narodowej została sformowana na podstawie rozkazu L.dz. 1601/Tjn.ON.I Departamentu Piechoty Ministerstwa Spraw Wojskowych z dnia 2 maja 1939 roku na terenie Okręgu Korpusu Nr VII, w terminie do 31 maja 1939 roku.
Dowództwo brygady zostało lokowane w garnizonie Poznań. Pod względem mobilizacji materiałowej było przydzielone do 58 pułku piechoty. Organizatorem i pierwszym dowódcą brygady został kierownik 7 Okręgowego Urzędu Wychowania Fizycznego i Przysposobienia Wojskowego, ppłk piech. Kazimierz II Sokołowski. Pod koniec lipca 1939 roku na stanowisko dowódcy brygady został wyznaczony płk piech. Stanisław Siuda.
W skład brygady weszło osiem batalionów ON typu IV:
W lipcu 1939 roku dowódca Armii „Poznań”, generał dywizji Tadeusz Kutrzeba podporządkował, pod względem taktycznym, dowódcom wielkich jednostek piechoty i kawalerii wszystkie brygady i bataliony ON znajdujące się w pasie działania armii, a mianowicie:
6 września wieczorem Brygada zaczęła odwrót znad Jeziora Powidzkiego na linię Gopło – Skulsk – Ślesin. Nad Kanał Morzysławski skierowano Zgrupowanie ON „Rudzica” ppłka Junkera, a na przedmoście Koło – Zgrupowanie ON „Koło” ppłk. Sabatowskiego. Nakazane rejony osiągnięto w większości dzień później (z wyjątkiem jednego batalionu Zgrupowania „Rudzica” oraz 2 batalionów maszerujących z Konina na Koło). 8 września Brygada weszła w skład Armii „Pomorze” gen. Bortnowskiego.
10 września dowódcy Brygady zostały podporządkowane bataliony ON: Kcyński, Wągrowiecki i Żniński oraz 6 batalion strzelców, 67 dywizjon artylerii lekkiej (bez 3 baterii) i oddział Straży Granicznej podpułkownika Tadeusza Świderskiego. Oddziały te stały się odwodem Brygady, który ulokowano w rejonie Kłodawy. Pozostałe oddziały Brygady stanęły natomiast następująco: pułki ppłk Junkera (2 Pułk ON) i ppłk Śliwińskiego (1 Pułk ON) cofnęły się na linię od Izbicy po Konstantynów (nad Wartą), czterobatalionowy pułk (3 Pułk ON) ppłka Sabatowskiego z rejonu Koła na wschodni brzeg Warty, a batalion Straży Granicznej przesłonił linię Neru w rejonie Dąbia. 11 IX wypad ppłk. Sabatowskiego zniszczył w Turku kolumnę zaopatrzeniową Niemców, ściągając część zdobyczy do Koła. 12 IX Brygada nie miała styczności z wrogiem, a o zmierzchu wyruszyła na nową linię osłony Chodecz – Przedecz – Kłodawa – Dąbie, skierowując batalion ON „Oborniki” do odwodu GO gen. Tokarzewskiego.

</doc>
<doc id="1227843" url="https://pl.wikipedia.org/wiki?curid=1227843" title="Choroba Marchiafavy i Bignamiego">
Choroba Marchiafavy i Bignamiego



</doc>
<doc id="1227846" url="https://pl.wikipedia.org/wiki?curid=1227846" title="Heidi Linde">
Heidi Linde

Heidi Linde (ur. 1973 w Kongsvinger) – norweska pisarka. Większość jej utworów jest książkami dla dzieci. Jej książki dla dzieci zadebiutowały w 1998 i napisała więcej książek dla dzieci, które zostały zaakceptowane. Książki zostały przetłumaczone między innymi na francuski i duński. W roku 2002 wyszła jej pierwsza powieść pt. "Under bordet" (Pod stołem).
Linde posiada też wykształcenie jako ręko pisarz od Den norske filmskolen (Norweska szkoła filmowa) w Lillehammer. Napisała rękopis dla norweskich filmów krótkometrażowych.
Publikacje.
Powieści
Książki dla dzieci

</doc>
<doc id="1227847" url="https://pl.wikipedia.org/wiki?curid=1227847" title="Molosek europejski">
Molosek europejski

Molosek europejski, molos europejski ("Tadarida teniotis") – gatunek ssaka z podrodziny molosów (Molossinae) w obrębie rodziny molosowatych (Molossidae).
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1814 roku francusko-amerykański przyrodnik Constantine Samuel Rafinesque nadając mu nazwę "Cephalotes teniotis". Holotyp pochodził z Sycylii, we Włoszech. 
Opierając się głównie na różnicach w kolorze futra, wielu autorów podzieliło populacje "T. teniotis" na dwa podgatunki: nominatywny "teniotis" z Europy i Maghrebu i "rueppellii" z Azji i północno-wschodniej Afryki. Serie z całego obszaru zasięgu zoogeograficznego wykazują współwystępowanie różnych odmian barwnych, a także pośrednich, co sugeruje, że "T. teniotis" jest taksonem monotypowym w oczekiwaniu na dalsze dowody. Populacje z Japonii, Tajwanu i Korei, które wcześniej były zaliczane do "T. teniotis", są teraz odrębnym gatunkiem, "T. insignis". Autorzy "Illustrated Checklist of the Mammals of the World" nie rozpoznają podgatunków. 
Zasięg występowania.
Molosek europejski jest rozpowszechniony w basenie Morza Śródziemnego od Półwyspu Iberyjskiego i powiązanych wysp na wschód przez południową Europę po Półwysep Bałkański, Kaukaz i Bliski Wschód; w północnej Afryce występuje w Maroku, Algierii, Tunezji, Libii i Egipcie aż po południową część półwyspu Synaj; z Bliskiego Wschodu częściowo na wschód do regionów otaczających Morze Czarne i Kaspijskie, w tym Iran, Turkmenistan, Uzbekistan, południowo-wschodnie Kazachstan, Kirgistan, Tadżykistan i Afganistan; dwie izolowane populacje zamieszkują wschodni Nepal i północną Mjanmie; występuje także na Wyspach Kanaryjskich.
Morfologia.
Długość ciała (bez ogona) około 82–87 mm, długość ogona 37–57 mm, długość ucha 25–33 mm, długość tylnej stopy 10–14 mm, długość przedramienia 56–64 mm; masa ciała 20–40 g. Futerko ciemnoszare do szarobrązowego. Pysk, uszy i błony lotne czarnoszare. Uszy duże, stykające się na środku czoła. Koziołek mały. Skrzydła długie, bardzo wąskie. Ok. 1/3 ogona sterczy z błony lotnej. Wzór zębowy: I formula_1 C formula_2 P formula_3 M formula_4 = 32. Kariotyp wynosi 2n = 48 i FNa = 76.
Ekologia.
Tryb życia i środowisko.
Aktywny o zmierzchu i nocy. Lot prostolijny, szybki, wysoki. Posługuje się sygnałami echolokacyjnymi o bardzo niskiej częstotliwości (9-11 kHz), doskonale słyszalnymi dla człowieka nieuzbrojonym uchem. Jego kryjówkami dziennymi są szczeliny w wysokich ścianach skalnych.
Występuje najczęściej na terenach skalistych, wybrzeżach klifowych, mostach.
Pokarm.
Pokarm stanowią głównie motyle nocne.
Rozmnażanie.
Okres godowy trwa jesienią i wiosną. Po 75-85 dniach ciąży rodzi się jedno nagie, ślepe młode, które po 3-4 tygodniach jest zdolne do lotu, a po 7-8 tygodniach ssania jest samodzielne.

</doc>
<doc id="1227852" url="https://pl.wikipedia.org/wiki?curid=1227852" title="Regina Osowicka">
Regina Osowicka

Regina Maria Osowicka-Gdaniec (ur. 10 października 1932 w Wejherowie, zm. 1 lipca 2014 tamże) – polska publicystka, działaczka regionalna, popularyzatorka wiedzy o zbrodni w Piaśnicy.
Życiorys.
Córka Konrada i Elżbiety. Ukończyła filologię polską na Uniwersytecie Wrocławskim. Jako dziennikarka i publicystka współpracowała z prasą lokalną i regionalną, m.in. z „Dziennikiem Bałtyckim”. Pracowała także jako nauczycielka, prowadziła autorski program w telewizji TTM. Była autorką książek poświęconych historii Wejherowa oraz biografii postaci związanych z miastem. Przez wiele lat pracowała w I Liceum Ogólnokształcącym w Wejherowie, gdzie uczyła przede wszystkim języka polskiego.
Odznaczona Złotym Krzyżem Zasługi (2004) oraz – "za wybitne zasługi w działalności na rzecz kultury polskiej i zachowania dziedzictwa kulturowego, za szczególne osiągnięcia w pracy oświatowej i społecznej" – Krzyżem Kawalerskim Orderu Odrodzenia Polski (2012). Uhonorowana tytułem honorowego obywatela gminy Wejherowo.
W 2015 wejherowska rada miasta podjęła uchwałę o nadaniu imienia Reginy Osowickiej skwerowi położonemu między ulicą Jana III Sobieskiego a ulicą Bukową w pobliżu Wejherowskiego Centrum Kultury. Na skwerze umieszczono ławeczkę pomnikową z postacią Reginy Osowickiej, wykonaną z brązu według projektu Doroty Dziekiewicz-Pilich.

</doc>
<doc id="1227853" url="https://pl.wikipedia.org/wiki?curid=1227853" title="Brienzersee">
Brienzersee

Brienzersee (fr. "Lac de Brienz") – jezioro w południowej Szwajcarii, w Alpach Berneńskich o powierzchni 30 km² oraz maksymalnej głębokości – 261 m. Nazwa jeziora pochodzi od miasteczka Brienz znajdującego się na północnym brzegu jeziora.
Przez jezioro Brienz przepływa rzeka Aare, a uchodzą do niego rzeki Lütschine oraz Giessbach.
Większa miejscowość nad jeziorem to Interlaken.
Jezioro Brienz jest wykorzystywane do żeglugi.

</doc>
<doc id="1227854" url="https://pl.wikipedia.org/wiki?curid=1227854" title="Order Serafinów">
Order Serafinów



</doc>
<doc id="1227855" url="https://pl.wikipedia.org/wiki?curid=1227855" title="Chorąży koronny">
Chorąży koronny



</doc>
<doc id="1227857" url="https://pl.wikipedia.org/wiki?curid=1227857" title="Biłhorod Dnistrowśkyj">
Biłhorod Dnistrowśkyj



</doc>
<doc id="1227862" url="https://pl.wikipedia.org/wiki?curid=1227862" title="Tadarida teniotis">
Tadarida teniotis



</doc>
<doc id="1227865" url="https://pl.wikipedia.org/wiki?curid=1227865" title="Adam Woliński">
Adam Woliński

Adam Woliński (ur. 1856 w Poznaniu, zm. 1901 tamże) – prawnik polski, adwokat, członek rady miejskiej Poznania, działacz narodowy w Wielkopolsce.
Życiorys.
Ukończył gimnazjum w Poznaniu, studia prawnicze odbył we Wrocławiu. Po aplikacji w Gostyniu i Poznaniu złożył w 1883 egzamin asesorski w Berlinie; rok później powrócił na stałe do Poznania, gdzie wykonywał zawód adwokata. Uzyskał tytuł doktora.
Często przychodziło mu bronić polskich działaczy narodowych i redaktorów pism, oskarżanych w ramach Kulturkampfu, a później działalności Hakaty. Występował m.in. w procesie Józefa Kościelskiego. W 1896 w Międzyrzeczu uzyskał wyrok uniewinniający dla większości Polaków oskarżonych o pobicie komisarza von Carnego, udowadniając problemy alkoholowe rzekomo poszkodowanego. W 1901 był jednym z obrońców w procesie dzieci z Wrześni o udział w głośnym strajku szkolnym.
W latach 1891-1896 był członkiem rady miejskiej Poznania. Występował także jako radca prawny Banku Kwilecki-Potocki, a w 1894 był wśród założycieli rolniczej spółki parcelacyjnej, której działalność miała zapobiec wykupywaniu ziemi z rąk polskich przez osadników niemieckich. Kilkakrotnie zwracał na siebie uwagę wystąpieniami na wiecach polskich, m.in. 28 czerwca 1899 w proteście przeciw karaniu osób prywatnych udzielających lekcji języka polskiego.
Był żonaty z Heleną Anną z Wituskich (1869-1909), córką pedagoga Leona Wituskiego.

</doc>
<doc id="1227873" url="https://pl.wikipedia.org/wiki?curid=1227873" title="Generator Colpittsa">
Generator Colpittsa

Generator Colpittsa – elektroniczny generator drgań, w którym obwód rezonansowy złożony jest z dwóch kondensatorów i cewki, a droga sprzężenia zwrotnego utworzona jest przez tę cewkę i jeden z kondensatorów. Nazwa pochodzi od nazwiska wynalazcy – Edwina Colpittsa. Generator Colpittsa był realizowany dawniej w technice lampowej, a obecnie – tranzystorowej.
Opis teoretyczny.
Generator Colpittsa, podobnie jak inne generatory LC, składa się z urządzenia wzmacniającego (np. tranzystor bipolarny, tranzystor polowy, wzmacniacz operacyjny czy lampa próżniowa), którego wyjście podłączone jest do wejścia w pętli sprzężenia zwrotnego zawierającej równoległy obwód LC (obwód strojony), który działa jako filtr pasmowy do ustawiania częstotliwości oscylacji.
Częstotliwość drgań wytwarzanych przez generator Colpittsa wynosi:
Aby nastąpił rezonans, konieczne jest spełnienie warunku amplitudowego:
oraz częstotliwościowego:
gdzie formula_4 oznacza konduktancję obciążenia generatora, natomiast formula_5 transkonduktancję układu.

</doc>
<doc id="1227874" url="https://pl.wikipedia.org/wiki?curid=1227874" title="Autostrada A2 (Szwajcaria)">
Autostrada A2 (Szwajcaria)

Autostrada A2 – autostrada prowadząca przez Szwajcarię. Arteria stanowi najważniejszy szlak drogowy Szwajcarii biegnący z północy na południe kraju. Autostrada zaczyna swoją trasę w rejonie Bazylei. Tutaj, na krótkim odcinku przebieg A2 pokrywa się z autostradą A3. Dalej droga biegnie na południe przez Lucernę, wzdłuż Jeziora Czterech Kantonów dociera do głównego pasma Alp. Tutaj kulminacyjnym punktem trasy jest oddany do użytku w roku 1980 Tunel drogowy Świętego Gotarda. Przez nieco ponad 17 kilometrów autostrada ma tutaj tylko jedną jezdnię (w tunelu oraz przy jego wlocie i wylocie). Dalej A2 biegnie w kierunku Bellinzony, gdzie spotyka się z autostradą A13. W rejonie Chiasso A2 dociera do granicy szwajcarsko-włoskiej. Na całej długości droga jest elementem szlaku E35 oraz na odcinku z Bazylei do Aarburga z trasą E25. Przejazd trasą jest płatny – w Szwajcarii obowiązują winiety.

</doc>
<doc id="1227878" url="https://pl.wikipedia.org/wiki?curid=1227878" title="Eugeniusz Leoszenia">
Eugeniusz Leoszenia

Eugeniusz Warfołomiejewicz Leoszenia, ros. Евгений Варфомеевич Леошеня, (ur. w osadzie Albertyn (obecnie część Słonima), zm. 6 grudnia 1981) – docent, doktor (kandydat nauk technicznych), inżynier, generał porucznik Armii Czerwonej i generał dywizji ludowego Wojska Polskiego.
Życiorys.
Białorusin. Jego matka była Polką z rodziny ziemiańskiej. 
Od 1919 w Armii Czerwonej. Uczestnik wojny domowej w latach 1920-1921. W 1922 roku ukończył Oficerską Szkołę Inżynierii, a następnie w 1934 roku Akademię Wojskową im. Frunzego w Moskwie. Po wybuchu wojny niemiecko-radzieckiej brał udział w obronie Moskwy, w 1941 i 1942 roku. W grudniu 1943 r. mianowany na stopień generała majora. Następnie uczestniczył w walkach w składzie 1 Frontu Białoruskiego, w którym był szefem sztabu wojsk inżynieryjnych frontu. W 1945 roku znacząco przyczynił się do tego, że 2 Armia Wojska Polskiego otrzymała batalion jeniecki do prowadzenia rozminowywania pasa terenu nad Odrą i Nysą Łużycką. 
Po zakończeniu wojny z Niemcami, brał udział w walkach z Japonią w składzie Frontu Zabajkalskiego. Przed skierowaniem do Wojska Polskiego był zastępcą komendanta Wojskowej Akademii Inżynieryjnej im. Kujbyszewa w Moskwie. W sierpniu 1951 roku został przeniesiony do Wojska Polskiego i do roku 1956 pracował w Wojskowej Akademii Technicznej. Najpierw był szefem Katedry Zabezpieczenia Inżynieryjnego na Fakultecie Wojsk Inżynieryjnych, a następnie komendantem tegoż fakultetu. W 1952 roku wyznaczono go na komendanta Wojskowej Akademii Technicznej. 12 sierpnia 1955 r. awansował na stopień generała porucznika. Do ZSRR wyjechał w listopadzie 1956. Przez kilka lat był zastępcą komendanta Wojskowej Akademii Inżynieryjnej im. W. Kujbyszewa w Moskwie

</doc>
<doc id="1227880" url="https://pl.wikipedia.org/wiki?curid=1227880" title="Montego Bay United FC">
Montego Bay United FC

Montego Bay United F.C. – jamajski klub piłkarski grający obecnie w Jamaican League. Klub ma siedzibę w Montego Bay. Swoje mecze rozgrywa na stadionie Jarrett Park, który może pomieścić 4000 widzów. Od 1972 do 2011 klub nosił nazwę Seba United Football Club.
Do największych osiągnięć klubu należy:
Linki zewnętrzne.
Oficjalna strona klubu

</doc>
<doc id="1227881" url="https://pl.wikipedia.org/wiki?curid=1227881" title="Front Ojczyźniany (Bułgaria)">
Front Ojczyźniany (Bułgaria)

Front Ojczyźniany () – koalicja lewicowych partii politycznych utworzona w Bułgarii podczas II wojny światowej. Podstawowym celem Frontu było wycofanie Bułgarii z tzw. paktu trzech i przystąpienie do wojny po stronie koalicji antyhitlerowskiej oraz likwidacja monarchii w kraju. Dominującą rolę w koalicji, która po zakończeniu wojny sprawowała władzę w Ludowej Republice Bułgarii, odgrywali komuniści z Bułgarskiej Partii Komunistycznej (do 1948 pod nazwą Bułgarska Partia Robotnicza).
Historia.
Za genezę Frontu Ojczyźnianego uznaje się odezwę wystosowaną 17 lipca 1942 przez Georgiego Dimitrowa za pośrednictwem nielegalnej rozgłośni radiowej „Christo Botew”. Dimitrow ogłosił w niej program utworzenia koalicji, której celem miało być obalenie „monarchistyczno-faszystowkiego” rządu Bułgarii, wystąpienie kraju z grupy Państw Osi i przystąpienie do wojny po stronie aliantów. Inicjatorem budowy Frontu była Bułgarska Partia Robotnicza, oprócz niej w skład koalicji weszli:
9 września 1944 aktywiści i bojówkarze Frontu Ojczyźnianego, wspierani przez regularne oddziały wojskowe, które przeszły na ich stronę, dokonali przewrotu w kraju i przejęli władzę. Koalicja sformowała rząd, do którego weszło po czterech przedstawicieli Bułgarskiego Ludowego Związku Chłopskiego i Bułgarskiej Partii Robotniczej, po dwóch przedstawicieli Bułgarskiej Robotniczej Partii Socjaldemokratycznej i Koła Politycznego „Zweno” oraz dwóch działaczy niezależnych. Premierem został Kimon Georgiew. Rząd Georgijewa podpisał rozejm ze Związkiem Radzieckim i przystąpił do wojny przeciwko nazistowskim Niemcom.
Jesienią 1945 przeprowadzono pierwsze powojenne wybory do Zgromadzenia Narodowego, które zakończyły się zwycięstwem Frontu Ojczyźnianego. Na czele nowego rządu ponownie stanął Georgijew. 15 września 1946 rząd rozpisał referendum na temat likwidacji monarchii i wprowadzenia ustroju republikańskiego. W głosowaniu naród bułgarski opowiedział się za propozycją zmiany ustrojowej. W celu uchwalenia nowej konstytucji w 1947 przeprowadzono wybory do Wielkiego Zgromadzenia Narodowego, w których kandydaci Frontu Ojczyźnianego zdobyli ponad 70% mandatów i utworzyli swój trzeci rząd, którego premierem został Georgi Dimitrow. Po połączeniu w tym samym roku Bułgarskiej Robotniczej Partii Socjaldemokratycznej i Koła Politycznego „Zweno” z Bułgarską Partią Robotniczą (komuniści), Front Ojczyźniany istniał w ciągu następnych dziesięcioleci jako koalicja między BPK i Bułgarskim Ludowym Związkiem Chłopskim. Ponieważ dominującą rolę odgrywali w niej komuniści, dla określenia rządów sprawowanych przez Front używa się określenia system jednopartyjny.
W 1989 działacze Frontu uczestniczyli w rozmowach z opozycją przy tzw. Okrągłym Stole. Po przemianach ustrojowych w Bułgarii na początku lat 90. Front Ojczyźniany przemianował się na Związek Ojczyźniany (bułg. "Отечествен съюз") i przyjął status organizacji pozarządowej. Ze Związku wywodzi się m.in. Ginio Ganew, sprawujący w latach 2005-2010 funkcję Ombudsmana Republiki Bułgarii. Od 2005 funkcję prezesa sprawuje Simeon Simeonow.

</doc>
<doc id="1227884" url="https://pl.wikipedia.org/wiki?curid=1227884" title="Loveppears">
Loveppears

LOVEppears – drugi album Ayumi Hamasaki. Osiągnął #1 pozycję na liście Oricon, utrzymywał się przez sześćdziesiąt cztery tygodnie w rankingu. Sprzedano kopii. Na drugiej płycie znajdują się remiksy niektórych piosenek z dysku pierwszego. Album "LOVEppears" również zdobył Japan Gold Disc Award w kategorii "Album Popowy Roku" (ang. "Pop Album of the Year").

</doc>
<doc id="1227885" url="https://pl.wikipedia.org/wiki?curid=1227885" title="Cheyenne (rzeka)">
Cheyenne (rzeka)

Cheyenne River – rzeka w środkowo-zachodniej części USA (stany Wyoming i Dakota Południowa) o długości 848 km oraz powierzchni dorzecza 64 700 km².
Rzeka ta wypływa ze wschodnich stoków Gór Skalistych, a uchodzi do Missouri (prawy dopływ). 
Główny dopływ rzeki to Belle Fourche River. 
Woda z Cheyenne River jest pozyskiwana do nawadniania. W środkowym biegu rzeki znajduje się zapora wodna oraz zbiornik retencyjny Angostura.

</doc>
<doc id="1227889" url="https://pl.wikipedia.org/wiki?curid=1227889" title="Chlordan">
Chlordan

Chlordan – organiczny związek chemiczny, insektycyd z grupy związków dienowych o działaniu podobnym do DDT i HCH. Chlordan bywa również stosowany jako herbicyd selektywny.

</doc>
<doc id="1227892" url="https://pl.wikipedia.org/wiki?curid=1227892" title="Olympique Béja">
Olympique Béja

Olympique Béja (arab. لالأولمبي الباجي) - tunezyjski klub piłkarski, grający obecnie w pierwszej lidze, mający siedzibę w mieście Badża, leżącym w północnej części kraju.
Historia.
Klub został założony w 1929 roku. Największym sukcesem jest wywalczenie Pucharu Tunezji w 1993 roku dzięki wygraniu po rzutach karnych z AS Marsa. Potem jeszcze dwukrotnie grywał w finale, ale musiał uznać wyższość CS Sfaxien w 1995 roku (1:2) oraz Club Africain Tunis w 1998 roku (1:1, karne 3:4).

</doc>
<doc id="1227893" url="https://pl.wikipedia.org/wiki?curid=1227893" title="Olympique Beja">
Olympique Beja



</doc>
<doc id="1227894" url="https://pl.wikipedia.org/wiki?curid=1227894" title="Waterhouse FC">
Waterhouse FC

Waterhouse Football Club – jamajski klub piłkarski grający obecnie w National Premier League. Klub ma siedzibę w Kingston. Swoje mecze rozgrywa na stadionie Waterhouse Stadium, który może pomieścić 5.000 widzów.
Do największych osiągnięć klubu należy: dwukrotne mistrzostwo kraju w latach 1998 i 2006, oraz jednokrotne zdobycie Pucharu Jamajki w roku 2004.
15 kwietnia 2005 w wypadku samochodowym zginął ówczesny trener, Peter Cargill, który jechał na jeden z meczów Waterhouse FC.

</doc>
<doc id="1227895" url="https://pl.wikipedia.org/wiki?curid=1227895" title="Koszary wojskowe">
Koszary wojskowe



</doc>
<doc id="1227897" url="https://pl.wikipedia.org/wiki?curid=1227897" title="Oberliga niemiecka w piłce nożnej mężczyzn">
Oberliga niemiecka w piłce nożnej mężczyzn

Oberliga – piąta w hierarchii liga w systemie rozgrywek piłki nożnej w Niemczech, która składa się z 10 grup. Jest to odpowiednik polskiej IV ligi. Pomiędzy 1945 a 1963 (utworzenie Bundesligi) Oberliga była niemiecką ekstraklasą piłkarską. Mistrzów Niemiec wyłaniano do 1951 systemem pucharowym, od 1951 do 1963 w dwóch grupach i finale.
Grupy w Oberlidze od sezonu 2008/2009:
Do 6 ligi niemieckiej (Landesliga/Verbandsliga) spada od 1 do 8 zespołów w zależności ile drużyn gra w grupie. 6 liga to 27 grup i przeważnie dana Landesliga/Verbandsliga pokrywa większość landów.

</doc>
<doc id="1227900" url="https://pl.wikipedia.org/wiki?curid=1227900" title="Puste kalorie">
Puste kalorie

Puste kalorie – to termin odnoszący się do produktów spożywczych zawierających duże ilości kalorii w postaci cukrów prostych i tłuszczu, a także alkoholu. Produkty tego typu powodują krótkotrwały "przyrost energii", jednakże mają niską wartość odżywczą. Produkty tego typu mają niekorzystny skład, a także proporcje poszczególnych składników odżywczych.
Założenie, że pokarmy zawierające jedynie energię, są wystarczające do przeżycia, zostało obalone przez François Magendie i opisane w "Précis élémentaire de Physiologie." Naukowiec w eksperymencie wykazał, że jedzenie jedynie cukru i oleju z oliwek lub masła zawsze prowadziło do śmierci badanych zwierząt w przeciągu od 30 do 40 dni.

</doc>
<doc id="1227903" url="https://pl.wikipedia.org/wiki?curid=1227903" title="Front Ojczyźniany">
Front Ojczyźniany



</doc>
<doc id="1227906" url="https://pl.wikipedia.org/wiki?curid=1227906" title="Strange and Beautiful Music">
Strange and Beautiful Music

Strange and Beautiful Music wydawnictwo muzyczne, które założył John Lurie.
Zajmuje się wydawaniem muzyki stworzonej przez Johna Lurie w różnych projektach.
Płyty wydane przez Strange and Beautiful Music.
Jest to ostatnia płyta grupy The Lounge Lizard. W recenzji tej płyty w New York Times muzyka Johna Lurie została nazwana "wrażliwą i inteligentną". Na płycie oprócz Johna Lurie grają: Micheal Blake, Steven Bernstein, Jane Scarpantoni, David Tronzo, Evan Lurie, Erik Sanko, Ben Perowsky i Calvin Weston.
Album zawiera muzykę do filmu Jima Jarmuscha "Stranger than Paradise" ("Inaczej niż w raju"), w którym John Lurie także występuje.
Jest to pierwsza kompozycja muzyki filmowej Johna Lurie.

</doc>
<doc id="1227908" url="https://pl.wikipedia.org/wiki?curid=1227908" title="Lindan">
Lindan

Lindan, γ-heksachlorocykloheksan – organiczny związek chemiczny, jeden z izomerów heksachlorocykloheksanu. Stosowany jako pestycyd, jest aktywnym składnikiem preparatów do zwalczania szkodników, głównie w leśnictwie i w uprawach roślin przemysłowych.
Substancja krystaliczna o słabym zapachu stęchlizny. Wykazuje własności owadobójcze (działa jako trucizna kontaktowa i żołądkowa). Stosowano go też do ochrony zielników przed owadami.
W medycynie wykorzystywany jako lek drugiego rzutu do stosowania zewnętrznego przeciw wszawicy i świerzbowi.

</doc>
<doc id="1227912" url="https://pl.wikipedia.org/wiki?curid=1227912" title="Petrus Johannes Waardenburg">
Petrus Johannes Waardenburg

Petrus Johannes Waardenburg (ur. 3 czerwca 1886 w Nijeveen, zm. 1979) – holenderski okulista i genetyk.
Studiował medycynę na Uniwersytecie w Utrechcie, po czym specjalizował się w okulistyce i doktoryzował z dziedzicznych uwarunkowań fizjologii i patologii narządu wzroku. Szczególnym zainteresowaniem darzył genetyczne choroby wzroku, zajmował się także genetyką bliźniąt (sam był ojcem dwóch bliźniaczek). W 1932 roku zasugerował, że zespół Downa może być spowodowany nieprawidłowością chromosomów, fakt potwierdzony dopiero 27 lat później przez Lejeune'a i wsp.

</doc>
<doc id="1227915" url="https://pl.wikipedia.org/wiki?curid=1227915" title="Michał Pius Römer">
Michał Pius Römer

Michał Pius Römer, Mykolas Pijus Römeris (ur. 7 maja 1880 w Bohdaniszkach, zm. 22 lutego 1945 w Wilnie) – polsko-litewski prawnik i polityk, dziekan Wydziału Prawa Uniwersytetu Witolda Wielkiego w Kownie i rektor tego uniwersytetu (1927–1928 i 1933–1939), profesor litewskiego Uniwersytetu Wileńskiego (1939–1943 i 1944–1945).
Życiorys.
Urodził się w spolonizowanej rodzinie ziemiańskiej Niemców bałtyckich. Syn Michała Kazimierza Römera i Konstancji z Tukałłów, był ostatnim przedstawicielem bohdaniskiej linii Römerów. Przez dwa lata uczył się w I Gimnazjum w Wilnie, następnie od 1892 przez dziesięć lat studiował prawo w elitarnej Cesarskiej Szkole Prawniczej w Sankt-Petersburgu, będącej połączeniem średniej szkoły ogólnokształcącej o charakterze gimnazjum klasycznego z wyższą uczelnią prawniczą. Jego wykładowcami byli m.in. Leon Petrażycki, Nikołaj Tagancew, Władimir Nabokow i Fiodor Martens, z których najwyżej cenił Petrażyckiego. Opuścił Petersburg w 1901 i przez rok studiował historię na Wydziale Filozoficznym Uniwersytetu Jagiellońskiego. Uczestniczył w wykładach Stanisława Smolki, Wiktora Czermaka i Karola Potkańskiego. W 1902 zrezygnował ze studiów, stwierdzając, że aspekt społeczny w historii nie był, jego zdaniem należycie uwzględniany. Jesienią 1902 wstąpił na wydział ekonomii społecznej Wolnej Szkoły Nauk Politycznych w Paryżu (franc. "Ecole Libre des Sciences Politiques"), jej ówczesnymi wykładowcami byli m.in. Albert Sorel, André Tardieu, , u którego złożył pracę dyplomową "Ustrój agrarny rosyjskiej wsi włościańskiej". Ponieważ nie przystąpił do egzaminu z ekonomii społecznej, dyplomu nie otrzymał.
W czasie pobytu w Paryżu aktywnie uczestniczył w życiu tamtejszej kolonii polsko-litewskiej, sympatyzował z Polską Partią Socjalistyczną. Latem 1905 wrócił na Litwę ogarniętą wrzeniem rewolucji 1905 roku, która ujawniła istnienie i siłę narodowego ruchu litewskiego. W młodości zwolennik "krajowców". Był mistrzem loży wolnomularskiej „Litwa” powstałej w 1911, związał się z ruchem demokratów-postępowców. 
Po wybuchu I wojny światowej i złożeniu w 1915 przysięgi adwokackiej opuścił 27 maja 1915 Wilno i poprzez Odessę udał się do Rumunii, a dalej do Galicji. W delegaturze Naczelnego Komitetu Narodowego został przyjęty do Legionów Polskich i skierowany do Biura Prasowego Departamentu Wojskowego NKN w Piotrkowie. 28 sierpnia 1915 opuścił Piotrków, pragnąć wziąć udział w walce zbrojnej. 14 września 1915 po osobistej rozmowie z Józefem Piłsudskim w Kowlu został przydzielony do 1 Pułku Piechoty Legionów i pod pseudonimem "Mateusz Rzymski" wziął udział w kampanii wołyńskiej jako szeregowiec. Wkrótce zachorował i na dłuższy okres trafił do szpitala – w Rzeszowie, później Krakowie, gdzie przebywał do lutego 1916. Po okresie służby w Departamencie Wojskowym NKN, we wrześniu 1916 powrócił do 1 kompanii 1 batalionu 1 Pułku Piechoty Legionów na front do Grywiatki, następnie wraz z pułkiem do Baranowicz i Łomży. W czasie kryzysu przysięgowego w lipcu 1917 odmówił złożenia przysięgi na wierność cesarzowi niemieckiemu i został 18 lipca 1917 internowany w obozie w Szczypiornie. W sierpniu 1917 dzięki staraniom warszawskich przyjaciół został zwolniony z obozu i otrzymał nominację na sędziego pokoju w Kolnie w Królestwie Polskim, po roku przeniesiono go na stanowisko sędziego okręgowego w Łomży. W kwietniu 1919 po zajęciu Wilna przez Wojsko Polskie na prośbę Naczelnika Państwa udał się z tajną misją dyplomatyczną do Kowna, w celu przekonania Litwinów do związku państwowego z Polską. W koncepcji federacyjnej Piłsudskiego przewidziany był na stanowisko premiera rządu polsko-litewskiego w Wilnie. Po kategorycznej odmowie Litwinów, będąc przeciwnikiem rozwiązań siłowych, zrezygnował z misji i nie wszedł do Zarządu Cywilnego Ziem Wschodnich. Jednocześnie wizyta w Kownie i obserwacja państwowości litewskiej skłoniły go do podjęcia decyzji o wyjeździe na Litwę Kowieńską. W październiku 1919 nawiązał kontakt z władzami litewskimi sondując możliwość uzyskania stanowiska w formującym się sądownictwie litewskim. 20 marca 1920 opuścił Łomżę i po miesięcznym pobycie w Wilnie udał się 20 kwietnia do Kowna, gdzie 12 maja 1920 został mianowany sędzią Sądu Okręgowego. Dalsze swe życie związał z niepodległą Litwą, wycofując się z życia politycznego i poświęcając pracy zawodowej i naukowej.
Po zajęciu Wilna przez wojska generała Lucjana Żeligowskiego w październiku 1920 roku odmówił przyjęcia urzędu premiera Litwy Środkowej, wystosował otwarty list protestacyjny do Józefa Piłsudskiego i wyjechał do Kowna. W latach 1921–28 zasiadał w litewskim Sądzie Najwyższym, po 1922 roku pracował w Uniwersytecie Litewskim Witolda Wielkiego, w katedrze prawa. W latach 1927–1928 i 1933–1939 był rektorem tej uczelni.
W 1932 roku reprezentował Litwę w Trybunale Haskim, gdzie sądził w sprawie wypadków w Kłajpedzie związanych z działalnością Otto Böttchera. 
Jest uważany za jednego z najwybitniejszych specjalistów od prawa (w tym konstytucyjnego) międzywojennej Litwy. W 2004 roku jego imię nadano Litewskiemu Uniwersytetowi Prawa w Wilnie. 
Pozostawił po sobie wiele tysięcy stron pisanych po polsku dzienników, obejmujących lata 1911–1945. Ich sześciotomowy wybór ukazał się w Warszawie w latach 2017–2019, nakładem Wydawnictwa Karta.

</doc>
<doc id="1227923" url="https://pl.wikipedia.org/wiki?curid=1227923" title="Kino Akcji">
Kino Akcji

Kino Akcji – jeden z miesięczników z dodawanymi filmami DVD wydawanych przez Carisma Entertainment Group. Początkowo na opakowaniu każdej płyty narysowane było logo magazynu. Logo zniknęło w 2007 roku.

</doc>
<doc id="1227925" url="https://pl.wikipedia.org/wiki?curid=1227925" title="Antoni Ossendowski">
Antoni Ossendowski



</doc>
<doc id="1227926" url="https://pl.wikipedia.org/wiki?curid=1227926" title="KIno Konesera">
KIno Konesera



</doc>
<doc id="1227930" url="https://pl.wikipedia.org/wiki?curid=1227930" title="The Real Slim Shady">
The Real Slim Shady

The Real Slim Shady – pierwszy singel Eminema, z albumu "The Marshall Mathers LP". Był to jednocześnie pierwszy singel Eminema, który znalazł się na pierwszym miejscu brytyjskiej listy przebojów.
Teledysk.
Redaktorzy witryny pastemagazine.com uznali teledysk do utworu za jeden z najgorszych, jakie otrzymały nagrodę MTV Video Music Awards.

</doc>
<doc id="1227937" url="https://pl.wikipedia.org/wiki?curid=1227937" title="Kvaser">
Kvaser

Kvaser lub Kvasir – bóg z mitologii nordyckiej. Powstał ze śliny Azów i Wanów po ogłoszeniu rozejmu między nimi, gdy każdy z uczestników napluł do kotła. Posiadał on taką wiedzę, iż mógł z łatwością odpowiedzieć na każde pytanie. Został zabity przez dwóch karłów, Fjalara i Galara, którzy, zmieszawszy jego krew z miodem, stworzyli miód pitny. Z tego względu w mitologii Germanów miód pitny uważany jest za napój mądrości i poezji.
Według Gylfaginning, jednej z części Eddy młodszej, to Kvasir wpadł na pomysł użycia sieci do schwytania Lokiego, który przemienił się w łososia, by uniknąć kary za zabójstwo Baldura.
Od niego wzięła swoją nazwę norweska wyszukiwarka internetowa.

</doc>
<doc id="1227940" url="https://pl.wikipedia.org/wiki?curid=1227940" title="Sieradzka Brygada Obrony Narodowej">
Sieradzka Brygada Obrony Narodowej

Sieradzka Brygada Obrony Narodowej – brygada piechoty Wojska Polskiego II Rzeczypospolitej.
Sieradzka Brygada ON sformowana została w maju 1939 na terenie Okręg Korpusu Nr IV. Dowództwo brygady zorganizowano w Łodzi. Dowódca brygady był równocześnie referentem dowódcy OK IV do spraw Obrony Narodowej i kierownikiem Okręgowego Urzędu Wychowania Fizycznego i Przysposobienia Wojskowego. Jednostką gospodarczą dowództwa był 28 pułk Strzelców Kaniowskich. 1 września dowództwo przeniesione zostało do Wielunia.
W skład brygady włączone zostały cztery bataliony typu IV: Wieluński I, Wieluński II, Lubliniecki i Kłobucki oraz oddział łączności zorganizowany w Wieluniu przy pomocy 31 pułku Strzelców Kaniowskich z Sieradza. Nazwa brygady związana była z ziemią sieradzką. 20 lipca gen. dyw. Juliusz Rómmel dokonał przeglądu obu batalionów wieluńskich.
W kampanii wrześniowej dowództwo brygady występowało jako Dowództwo Oddziału Wydzielonego Nr 2 10 Dywizji Piechoty. Pułkownikowi Grobickiemu podporządkowane zostały bataliony ON „Wieluń I” i „Wieluń II” oraz 1 pułk kawalerii KOP. batalion ON „Kłobuck” podporządkowany został dowódcy 7 Dywizji Piechoty natomiast batalion ON „Lubliniec” dowódcy Krakowskiej Brygady Kawalerii.

</doc>
<doc id="1227943" url="https://pl.wikipedia.org/wiki?curid=1227943" title="Alicia Coppola">
Alicia Coppola

Alicia Coppola (ur. 12 kwietnia 1968) – amerykańska aktorka.
Życiorys.
Życie prywatne.
Alicia Coppola urodziła się w Huntington w stanie Nowy Jork. W 1990 roku ukończyła studia na Uniwersytecie Nowojorskim. Nie jest spokrewniona z reżyserem Francisem Fordem Coppolą ani z jego córką Sofią Coppolą, czy jej kuzynem Nicolasem Cage’em. Jest siostrą producenta filmowego Matthew Coppoli i kuzynką Denise Di Novi. Jest żoną Anthony’ego „Tony’ego” Jonesa, z którym ma 3 córki: Mile Rose Jones urodzoną w 2002 roku, Esmę Marlenę Jones urodzoną 7 listopada 2008 oraz Gretę Helenę Jones urodzoną 22 lutego 2010 roku.
Kariera.
Alicia Coppola rozpoczęła karierę telewizyjną jako hostessa w programie MTV "Remote Control". W 1991 zagrała czarny charakter, Lornę Devon, w operze mydlanej "Inny świat". Grała tę rolę do 1994 roku. Inne role telewizyjne to m.in.: rola w serialu "Trinity" (1998-1999), w amerykańskiej wersji brytyjskiego serialu "Cold Feet" (1999) oraz w serialu "Bull" (2000).
Pojawiła się także w roli porucznik Stadi w odcinku pilotażowym serialu ', zagrała morderczynię w ' oraz pojawiła się w serialu "JAG" i "Agenci NCIS" w roli prawnika wojskowego. W 2005 roku zagrała seryjną morderczynię w serialu "Crossing Jordan". Wystąpiła również w serialu "American Dreams".
Alicia Coppola zagrała rolę Azary, muzułmańskiej agentki pracującej w CTU, w serialu "24 godziny". Wszystkie 4 sceny z jej udziałem zostały wycięte z odcinka, jednak znalazły się w dodatkach na płycie DVD z czwartą serią serialu.
Pod koniec 2006 roku zaczęła występować w serialu "Jerycho". W 2007 wystąpiła w filmie "".

</doc>
<doc id="1227946" url="https://pl.wikipedia.org/wiki?curid=1227946" title="Duty">
Duty

Duty – trzeci album gwiazdy j-popu Ayumi Hamasaki. Sprzedano kopii płyty. Piosenki z tego albumu znalazły się na singlach: "vogue", "Far Away", "SEASONS", "SURREAL" i "AUDIENCE" (wszystkie zostały wydane w 2000 roku).

</doc>
<doc id="1227947" url="https://pl.wikipedia.org/wiki?curid=1227947" title="Górna Gwinea">
Górna Gwinea

Górna Gwinea (ang. "Upper Guinea", fr. "Haut Guinea") – region fizycznogeograficzny, równina ciągnąca się od wschodniej części Gwinei, Sierra Leone i Liberii aż do północno-wschodniej części Wybrzeża Kości Słoniowej. Jest rzadko zaludniona. Na jej terenie znajduje się Park Narodowy Górnego Nigru ("Parc National du Haut Niger"), wpisany na listę rezerwatów biosfery.

</doc>
<doc id="1227948" url="https://pl.wikipedia.org/wiki?curid=1227948" title="Satipatthāna">
Satipatthāna

Satipatthāna (sanskryt: "smtyupasthāna", chiński: 念住 "niàn zhù") – w buddyzmie therawady opisuje sposób praktykowania medytacji, na którą składają się kontemplacje: ciała, uczuć, umysłu i przedmiotów umysłu. Termin może być tłumaczony na dwa sposoby: Podstawy ("patthāna") uważności lub też obecność ("upatthāna") uważności ("sati").
W kontekście szkół mahajany "Dictionary of Chinese Buddhist Terms" wyjaśnia jej praktykę: "składa się z kontemplowania: (1) 身 ("shēn"), czyli ciała jako nieczystego i odrzucającego, (2) 受 ("shòu") uczuć lub świadomości jako zawsze wiodących do cierpienia, (3) 心 ("xīn") umysłu jako nietrwałego, ledwie odczucia następującego jeden po drugim, (4) 法 ("fǎ") przedmiotów w ogólności jako zależnych i pozbawionych własnej natury. Te cztery negują ideę trwałości, szczęścia, osobowości i czystości (常, 樂, 我, i 淨)...”
Nyanatiloka Mahathera podaje: Dokładne wyjaśnienie tego tak istotnego przedmiotu dla praktykowania buddyjskiej kultury mentalnej jest zawarte w "Mahasatipatthāna Sutrze", która na początku oraz na końcu głosi: "Jedyną drogą ("ekayana"), która prowadzi do osiągnięcia czystości, pokonania smutku i lamentu, do końca bólu i zgryzoty, do wkroczenia na właściwą drogę i urzeczywistnienia Nibbany są te cztery Podstawy Uważności".
Po tych słowach wstępu i po pytaniu o to, czym są te cztery, jest powiedziane, że mnich pozostający w kontemplacji ciała, uczuć, umysłu i przedmiotów umysłu "po tym jak odsunął od siebie światową chciwość i zgryzotę żarliwy, świadomy w jasny sposób i uważny".
Cztery kontemplacje w rzeczywistości nie powinny być traktowane jedynie jako oddzielne ćwiczenia. Przeciwnie, przynajmniej w wielu przypadkach powinny być traktowanie jako nierozdzielnie i wzajemnie ze sobą związane. Dlatego Mahasatipatthāna Sutra tworzy obraz sposobu, w jaki cztery medytacje odnoszą się do pięciu skupisk istnienia (pali. "khandha", sans. "skandha"), które mają być urzeczywistnione jednocześnie co ostatecznie ma prowadzić do wglądu w bezosobowość wszelkiego istnienia.
Kontemplacja ciała.
Na kontemplację ciała ("kāyanupassanā") składają się następujące ćwiczenia: Uważność w odniesieniu do wdychania i wydychania ("ānāpānasati"), uważność czterech pozycji ciała ("iriyā-patha"), uważność i jasność świadomości ("satisampajañña"), rozmyślanie nad 32 częściami ciała ("kāya-gatā-sati" oraz "asubha"), analiza czterech fizycznych elementów ("dhātuvavatthāna"), medytacja cmentarna ("sīvathikā").
Kontemplacja uczuć.
Wszystkie uczucia ("vedanānupassanā"), które powstają w mnichu powinny być w jasny sposób postrzegane, a dokładnie: przyjemne i nieprzyjemne doznania ciała i umysłu, zmysłowe i ponad-zmysłowe uczucia, obojętne uczucia.
Kontemplacja świadomości.
Dalej jasno postrzega on i rozumie wszelkie stany świadomości i umysłu ("cittānupassanā"): czy jest to chciwy czy też nie, pełen niechęci czy też nie, pełen złudzeń lub też nie, skrępowany czy rozproszony, rozwinięty lub nierozwinięty, do przewyższenia lub nie prześcignięty, skupiony lub nieskupiony, wyzwolony lub niewyzwolony.
Kontemplacja przedmiotów umysłu.
Rozpatrując przedmioty umysłu ("dhammānupassanā") wie on czy obecna jest jedna z pięciu przeszkód ("nīvarana"), wie, w jaki sposób ona powstaje i jak ją pokonać oraz w jaki sposób już więcej w przyszłości nie powstaje. Zna on charakterystykę każdego z pięciu skupisk, w jaki sposób one powstają i w jaki sposób rozpadają się. Zna on 12 podstaw wszelkich aktywności umysłu ("āyatana"): oko i widzalny przedmiot, słuch i dźwięk, … umysł i przedmiot umysłu, zna on siedem kajdan (samyojana) i na tej podstawie wie jak one powstają, są pokonywane i w przyszłości nigdy już więcej nie powstają. Wie on czy jeden z Siedmiu Czynników Oświecenia ("bojjhanga") jest w nim obecny czy nie, wie czy powstaje i gdy osiąga pełny stopień rozwoju. Rozumie zgodnie z prawdą każdą ze Czterech Szlachetnych Prawd ("ariya sacca").
Metoda praktyki.
Te cztery kontemplacje zawierają w sobie kilka ćwiczeń, jednak Satipatthāna nie powinna być uważana jedynie za zbiór przedmiotów medytacyjnych, z których którykolwiek może być wyjęty i praktykowany oddzielnie od innych. Chociaż większość z ćwiczeń pojawia się także w innych pismach buddyjskich, w kontekście tej Sutty są one głównie poświęcone kultywowaniu uważności i wglądu. Jest to podkreślone w powtarzającym się na końcu każdego z rozdziałów Sutty wersie. Ponieważ uważność powinna obejmować całą osobowość, cztery Kontemplacje odnoszą się do wszystkich pięciu skupisk istnienia. Z tego powodu dla pełnego rozwoju uważności praktyka powinna być rozszerzona na wszystkie cztery rodzaje Kontemplacji, choć nie wszystkie wspomniane w tych czterech rozdziałach ćwiczenia muszą być praktykowane. Metodologiczna praktyka Satipatthāny powinna być rozpoczęta jednym z ćwiczeń z grupy Kontemplacji Ciała, które będzie służyło jako główny i podstawowy przedmiot medytacji. Inne ćwiczenia z tej grupy oraz z innych Kontemplacji powinny być kultywowane, gdy tylko nadarzy się do ich praktyki okazja w trakcie medytacji lub codziennego życia.
Po każdej kontemplacji ukazane jest, w jaki sposób ostatecznie prowadzi ona do wiedzy z wglądu: "Tak w odniesieniu do własnego ciała kontempluje on ciało, w odniesieniu do ciał innych kontempluje on ciało, w odniesieniu do obu kontempluje on ciało. Widzi on, w jaki sposób ciało powstaje i przemija, patrzy na powstawanie i przemijanie ciała. "Ciało jest tutaj" ("jednak nie żywa istota, jednostka, nie kobieta i nie mężczyzna, nic co należy do ja, ani osoba, ani nic co należy do osoby"): w ten sposób ustanowił on swoją czujność na tyle na ile służy ona jego wiedzy i uważności. Żyje on niezależny, wolny od przywiązania do czegokolwiek w świecie."

</doc>
<doc id="1227949" url="https://pl.wikipedia.org/wiki?curid=1227949" title="Spodoptera exigua">
Spodoptera exigua



</doc>
<doc id="1227950" url="https://pl.wikipedia.org/wiki?curid=1227950" title="Hypena proboscidalis">
Hypena proboscidalis



</doc>
<doc id="1227951" url="https://pl.wikipedia.org/wiki?curid=1227951" title="Nagroda Grammy w kategorii Najlepszy wokalny występ kobiecy pop">
Nagroda Grammy w kategorii Najlepszy wokalny występ kobiecy pop

Nagroda Grammy w kategorii Najlepszy wokalny występ kobiecy pop była przyznawana autorom zwycięskiego popowego utworu od 1959 roku do 2011 roku. Początkowo w tej kategorii nagradzano zarówno albumy jak i single. 
Obecnie przyznawana jest nagroda w kategorii "Best Pop Solo Performance "uwzględniająca zarówno mężczyzn jak i kobiety. 

</doc>
<doc id="1227954" url="https://pl.wikipedia.org/wiki?curid=1227954" title="Noctua pronuba">
Noctua pronuba



</doc>
<doc id="1227957" url="https://pl.wikipedia.org/wiki?curid=1227957" title="Beltono">
Beltono

Beltono – polski męski kwartet wokalny.
Kwartet ten został założony w 1957 roku w Warszawie. W jego skład weszli absolwenci Konserwatorium Warszawskiego:
Przez jakiś czas z zespołem śpiewała też Wanda Woźniak.
Grupa zadebiutowała w kwietniu 1957 roku jako zespół rewelersowy (nawiązujący do stylu chórów Dana, Eryana, Czejanda, Juranda).
Kwartet Beltono wykonywał bardzo różną muzykę – od lekkich piosenek, poprzez pieśni aż po muzykę klasyczną. Oprócz własnego bogatego repertuaru śpiewał też jako grupa towarzysząca (chórek) wielu polskim artystom polskiej estrady. M.in. towarzyszył w nagraniach Violetty Villas, Andrzeja Rosiewicza, Ludmiły Jakubczak, Reginy Bielskiej, Ireny Santor i Sławy Przybylskiej. Współpracował też z orkiestrą taneczną Polskiego Radia.
Grupa ta dała około 5 tysięcy koncertów w Polsce oraz za granicą (m.in. w Czechosłowacji, ZSRR, Rumunii, na Węgrzech, a także dla Polonii amerykańskiej i kanadyjskiej).
W 1976 roku z grupy odeszli Remigiusz Kossakowski i Stefan Mikołajczak. Zastąpili ich Krzysztof Bajdor i Fryderyk Czyżewski.
Ostatni występ zespołu miał miejsce w styczniu 1989 roku.

</doc>
<doc id="1227958" url="https://pl.wikipedia.org/wiki?curid=1227958" title="Vitus B. Dröscher">
Vitus B. Dröscher

Vitus Bernward Dröscher (ur. 15 października 1925 roku w Lipsku, zm. 9 listopada 2010 w Hamburgu) – niemiecki etolog, autor wielu publikacji popularnonaukowych.
W latach 1947-1953 studiował zoologię i psychologię w Hanowerze. Zajmował się popularyzacją nauki o zachowaniu zwierząt oraz fizjologii zmysłów. Uczestniczył w dziesiątkach wypraw naukowych badając życie zwierząt na wszystkich kontynentach.
W ponad dwudziestu wydanych przez siebie książkach opisywał z pasją i w barwny sposób wyuczone i nabyte strategie przetrwania zwierząt.
Część z nich stała się bestsellerami w wielu krajach (łącznie wydano ponad 8 milionów egzemplarzy jego książek).
Autor seriali przyrodniczych dla telewizji, m.in. "Afrikanische Tierwelt", "Dröschers Tierwelt". Był wieloletnim aktywnym uczestnikiem ruchów ochrony przyrody, m.in. wiceprezydentem organizacji "Rettet die Elefanten Afrikas" chroniącej słonie afrykańskie. W latach 90. polskie czasopismo "Życie na gorąco" regularnie publikowało felietony Dröschera w cyklu pod nazwą „Zwierzęta sześciu kontynentów”.
W języku polskim wydano m.in.:

</doc>
<doc id="1227959" url="https://pl.wikipedia.org/wiki?curid=1227959" title="Ricardas Berankis">
Ricardas Berankis



</doc>
<doc id="1227960" url="https://pl.wikipedia.org/wiki?curid=1227960" title="Górnośląska Brygada Obrony Narodowej">
Górnośląska Brygada Obrony Narodowej

Górnośląska Brygada Obrony Narodowej – brygada Obrony Narodowej Wojska Polskiego II Rzeczypospolitej.
Historia brygady.
1 lutego 1937 roku w Katowicach został utworzony Rejon Wychowania Fizycznego i Przysposobienia Wojskowego 23 Dywizji Piechoty. Pod względem organizacyjnym, wyszkolenia i użycia na wypadek wojny rejon został podporządkowany dowódcy 23 Górnośląskiej Dywizji Piechoty. W lipcu tego roku rozpoczęto formowanie jednostki Górnośląskiej Brygady ON. Dowódcą brygady i równocześnie kierownikiem Rejonu WF i PW 23 DP został płk Antoni Własak. Początkowo w skład brygady weszło pięć batalionów ON. 4 września 1937 roku została podjęta decyzja o organizacji szóstego pododdziału – Chorzowskiego batalionu ON. Pierwotnie organizacja brygady miała być zakończona do 20 września. Następny termin zakończenia prac organizacyjnych został wyznaczony na dzień 15 października. Ostatecznie formowanie jednostki zostało zakończone w listopadzie 1937 roku, a w grudniu tego roku przeprowadzono pierwsze zbiórki oddziałów.
Pod względem inspekcji brygada została podporządkowana inspektorowi armii, gen. dyw. Leonowi Berbeckiemu, a w 1938 roku - generałowi do prac przy GISZ, gen. bryg. Antoniemu Szyllingowi. W czerwcu 1938 roku na stanowisko dowódcy brygady został wyznaczony płk Józef Giza.
W lutym 1939 roku w skład brygady został włączony Oświęcimski batalion ON. W maju 1939 roku Chorzowski batalion ON został przeformowany na etat batalionu ON typ S natomiast pozostałe pododdziały na etat batalionu ON typ III. Ponadto sformowany został oddział zwiadowców. Reorganizacja brygady pozostawała w bezpośrednim związku z organizacją 55 Dywizji Piechoty (Rezerwowej). Zgodnie z planem mobilizacyjnym „W” bataliony wchodzące w skład Górnośląskiej Brygady ON stanowić miały zawiązki dla mobiizowanych w alarmie batalionów piechoty typu specjalnego. Bataliony te stanowić miały trzon 55 DP. Na bazie Dowództwa Górnośląskiej Brygady ON zamierzano sformować dowództwo 201 pułku piechoty. Chorzowski batalion ON w czasie mobilizacji podlegał rozformowaniu. Wchodzące w jego skład kompanie stawały się zawiązkami kompanii strzeleckich batalionów karabinów maszynowych typu specjalnego nr I (IV/11 pp), II (IV/75 pp) i III (IV/75 pp). Natomiast oddział zwiadowców brygady stawał się zawiązkiem dla 11 kompanii strzeleckiej IV/75 pp.
2 sierpnia 1939 roku dowódcy brygady podporządkowano Dąbrowską Półbrygadę ON i uczyniono go odpowiedzialnym za jej sformowanie.
W kampanii wrześniowej baony Górnośląskiej Brygady ON walczyły w składzie 55 DP.

</doc>
<doc id="1227964" url="https://pl.wikipedia.org/wiki?curid=1227964" title="Rolnica gwoździarka">
Rolnica gwoździarka



</doc>
<doc id="1227965" url="https://pl.wikipedia.org/wiki?curid=1227965" title="Agrotis ipsilon">
Agrotis ipsilon



</doc>
<doc id="1227967" url="https://pl.wikipedia.org/wiki?curid=1227967" title="Mamestra brassicae">
Mamestra brassicae



</doc>
<doc id="1227972" url="https://pl.wikipedia.org/wiki?curid=1227972" title="Kośniczka łąkowa">
Kośniczka łąkowa



</doc>
<doc id="1227974" url="https://pl.wikipedia.org/wiki?curid=1227974" title="Żółtakogwiaździak pleomorficzny">
Żółtakogwiaździak pleomorficzny

Żółtakogwiaździak pleomorficzny (gwiaździak żółtakowy ksantomatyczny, ang. pleomorphic xanthoastrocytoma, PXA) – nowotwór złośliwy ośrodkowego układu nerwowego wywodzący się z tkanki glejowej (glejak), występujący głównie w młodym wieku i lokalizujący się przede wszystkim w półkulach mózgu, rzadziej w móżdżku. Według definicji WHO jest guzem o umiarkowanej złośliwości (II° według WHO) zbudowanym z różnokształtnych (pleomorficznych) komórek, wśród których spotyka się też komórki atypowe, w pewnym odsetku posiadające obfitą, ksantomatyczną cytoplazmę. Opisany przez Johna J. Kepesa i wsp. w 1973 jako "ksantomatyczny włókniak opon", traktowany był niegdyś jako nowotwór mezenchymalny (mięsak), ale wprowadzenie immunohistochemii do diagnostyki guzów nowotworowych i wykazanie immunoreaktywności GFAP w komórkach guza w 1979 wskazało na glejowe pochodzenie tego typu guza. 
Epidemiologia.
PXA jest rzadkim nowotworem. Stanowi mniej niż 1% nowotworów glejowych u dzieci. Jest nowotworem przede wszystkim wieku dziecięcego, chociaż PXA rozpoznawano u pacjentów w każdym wieku, nawet w 9. dekadzie życia.
Etiologia.
Opisano przypadki PXA u pacjentów z rozpoznaną nerwiakowłókniakowatością typu 1; być może mutacje "NF1" predysponują do rozwoju tego typu guza.
Objawy i przebieg.
PXA objawia się przede wszystkim długotrwałymi, nie poddającymi się leczeniu farmakologicznemu napadami padaczkowymi albo neurologicznymi objawami ogniskowymi. Opisywano wznowy i progresję w kierunku gwiaździaka anaplastycznego (III° złośliwości histologicznej według WHO) oraz glejaka wielopostaciowego (IV°) oraz rozsiew podpajęczynówkowy.
Charakterystyka guza.
PXA klasycznie lokalizuje się nadnamiotowo i powierzchownie, może naciekać opony miękkie i szerzyć się do przestrzeni podpajęczynówkowej, ale nie nacieka opony twardej. Najczęstsza lokalizacja to płat skroniowy.
Obraz histologiczny.
W obrazie histologicznym charakterystyczny jest znaczny pleomorfizm komórkowy (który może nawet prowadzić do rozpoznania nowotworu anaplastycznego) i obecność dużych, jasnych komórek piankowatych (ksantomatycznych), a także błon podstawnych dookoła komórek nowotworowych. Typowo nie występują figury mitotyczne, brak też ognisk martwicy. 
Trudne diagnostycznie przypadki PXA, w których stwierdza się ogniskową martwicę i figury podziałów mitotycznych (&gt;5/10 pól widzenia pod dużym powiększeniem) określa się jako "żółtakogwiaździak pleomorficzny z cechami anaplazji" (nie: anaplastyczny PXA).
Profil immunohistochemiczny.
W badaniu immunohistochemicznym można stwierdzić immunoreaktywność komórek guza wobec GFAP i białka S-100. O ile występuje komponenta zwojowa, komórki te są NFB-ujemne i synaptofizyno-dodatnie.
Badania neuroobrazowe.
W tomografii komputerowej PXA ma postać powierzchownie leżącego guza, dobrze odgraniczonego, zajmującego opony miękkie, rzadko naciekającego oponę twardą i kości. W badaniu angiograficznym widać małe unaczynienie guza, jednak efekt wzmocnienia występuje. W MRI T1-zależnym guz jest izointensywny, w obrazach T2-zależnych lekko hiperintensywny, w całości ulega wzmocnieniu kontrastowemu.
Leczenie.
Istnieją rozbieżne opinie co do strategii leczenia PXA. W większości przypadków możliwa jest totalna lub subtotalna resekcja guza; radioterapia dawką 30-60 Gy znajduje zastosowanie przy niepełnej resekcji. Opisywano leczenie guza chemioterapią przy użyciu nimustyny (ACNU) z dwuletnią katamnezą.
Rokowanie.
Rokowanie jest dobre. Przeżycie wynosi zazwyczaj 10-20 lat, 5-letnie przeżycie wynosi 81% a 10-letnie 70%. Sugerowano, że PXA u starszych pacjentów ma bardziej złośliwy przebieg i jest obarczony gorszym rokowaniem.

</doc>
<doc id="1227975" url="https://pl.wikipedia.org/wiki?curid=1227975" title="Karol Rudolf Vetter">
Karol Rudolf Vetter

Karol Rudolf Vetter (ur. 1810 w Poznaniu, zm. 1883 w Lublinie) – polski przemysłowiec i piwowar, założyciel browaru i destylarni Vetterów w Lublinie
Syn Ernesta i Katarzyny Vetterów. Pochodził z niezamożnej rodziny ewangelików reformowanych wywodzącej się z Leszna. Był dalekim krewym pastorów Karola Bogumiła i Augusta Karola Diehlów.
W 1829 roku zamieszkał w Warszawie, gdzie praktykował w jednym z browarów. Po zakończeniu powstania listopadowego przeprowadził się na Lubelszczyznę. W 1835 roku założył w Zawieprzycach wytwórnię porteru i likierów. W 1844 roku za okazyjną cenę kupił zabudowania dawnego kościoła św. Kazimierza i klasztoru reformatów w Lublinie i założył w jego miejscu najpierw destylarnię wódek, a potem browar.
Odniósł szybko sukces dzięki produkcji zdobywającego coraz większe uznanie piwa dolnej fermentacji. W ciągu kilku lat rozbudował i zmodernizował swoje zakłady cały czas je unowocześniając. Na początku lat 80. XIX wieku jego przedsiębiorstwo należało do największych wytwórni alkoholi na Lu­belszczyźnie.
Karol Rudolf Vetter aktywnie udzielał się w Lubelskim Towarzystwie Dobroczyn­ności. Był także aktywnym członkiem lubelskiego zboru kościoła ewangelicko-reformowanego. Przez wiele lat przewodniczył kolegium kościoła ewangelicko-reformowanego w Lublinie.
Z małżeństwa z Szarlotą Julią Mende miał czworo dzieci: Augusta, Juliu­sza, Kazimierę i Karolinę.
Jego synowie byli znanymi lubelskimi przemysłowcami i filantropami.
Karol Rudolf Vetter pochowany jest w części ewangelickiej cmentarza przy ul. Lipowej w Lublinie (kwatera 1-1-5).

</doc>
<doc id="1227980" url="https://pl.wikipedia.org/wiki?curid=1227980" title="Trichoplusia ni">
Trichoplusia ni



</doc>
<doc id="1227981" url="https://pl.wikipedia.org/wiki?curid=1227981" title="Autographa gamma">
Autographa gamma



</doc>
<doc id="1227985" url="https://pl.wikipedia.org/wiki?curid=1227985" title="Callophrys rubi">
Callophrys rubi



</doc>
<doc id="1227986" url="https://pl.wikipedia.org/wiki?curid=1227986" title="Hamearis lucina">
Hamearis lucina



</doc>
<doc id="1227989" url="https://pl.wikipedia.org/wiki?curid=1227989" title="Kościół Wniebowzięcia Najświętszej Marii Panny w Przemkowie">
Kościół Wniebowzięcia Najświętszej Marii Panny w Przemkowie

Kościół pw. Wniebowzięcia Najświętszej Marii Panny w Przemkowie – XV-wieczna świątynia , należący do parafii Wniebowzięcia Najświętszej Maryi Panny w Przemkowie, dekanatu Szprotawa, diecezji zielonogórsko-gorzowskiej, metropolii szczecińsko-kamieńskiej, znajdujący się w Przemkowie, w powiecie polkowickim, w województwie dolnośląskim.
Historia.
Pierwsza wzmianka pochodzi z 1359, obecny kościół powstał ok. 1418 roku. Od roku 1561 do 1637 zawiadywali nim protestanci. Pierwsza przebudowa miała miejsce w 1681. W 1719 roku w wyniku pożaru zniszczenia uległa część kościoła, odbudowa trwała od 1720 do 1730 przez Johanna Blasiusa Peintnera. W latach 1804 dobudowano wieżę, wtedy i później w 1996–1997 kościół został odrestaurowany na rzucie prostokąta oraz ośmioboku.
Wyposażenie.
Okna tworzą półkola, zamknięte. Zakrystia wykonana jest w stylu barokowym. Ołtarz główny przedstawia Wniebowzięcie Najświętszej Marii Panny. Ołtarz boczny południowy przedstawia obraz Serca Jezusowego, a boczny północny Św. Rodzinę. Rzeźby pochodzą z XVIII wieku. Wewnątrz barokowy i rokokowy wystrój m.in. ołtarz i ambona z II poł. XVIII wieku.

</doc>
<doc id="1227990" url="https://pl.wikipedia.org/wiki?curid=1227990" title="Anneke van Giersbergen">
Anneke van Giersbergen

Anneke van Giersbergen (ur. 8 marca 1973 w Sint-Michielsgestel) – holenderska wokalistka, muzyk i kompozytorka. Van Giersbergen znana jest przede wszystkim z występów w grupie muzycznej The Gathering, której była członkinią w latach 1994–2007. Następnie, w latach 2007–2010 śpiewała w zespole Agua De Annique, którego była założycielką. W latach późniejszych podjęła solową działalność artystyczną oraz założyła nowy zespół pod nazwą Vuur.
Współpracowała ponadto z takimi grupami jak Lawn, Farmer Boys, Ayreon, Napalm Death, Novembers Doom, Moonspell, Globus, Arjen Lucassen, Giant Squid, Devin Townsend, Anathema i Within Temptation.
Życiorys.
W wieku 12 lat dołączyła do chóru szkolnego, później dołączyła do swojego pierwszego zespołu rockowego. Współpracowała z wieloma grupami zanim stała się częścią duetu Bad Breath, który grał mieszankę bluesa, jazzu, folk i funk. W 1994 wstąpiła do The Gathering, z którego jest najbardziej znana.
W 1998 wystąpiła na płycie "Into the Electric Castle" w Ayreon, album opowiadał historię porwania ośmiu ludzkich dusz z różnych czasów przez obce istoty. Anneke przedstawiła egipską kobietę z czasów faraona.
20 lutego 2005 roku urodziła syna o imieniu Finn, którego ma ze swoim mężem Robem Snijdersem.
W 2006 roku pojawiła się na albumie "Icon II: Rubicon" grupy Asia w utworach "To Catch a Thief" i "Tears of Joy". Ponadto pojawiła się na albumie Napalm Death "Smear Campaign" w utworach "Weltschmerz" i "In Deference". W czerwcu tego samego roku wystąpiła również na płycie grupy Globus, "Epicon", gdzie zaśpiewała w duecie z Christine Navarro w utworze "Diem Ex Dei" i współtworzyła tekst "Mighty Rivers Run".
5 czerwca 2007 roku Anneke ogłosiła, że opuszcza The Gathering, by skupić się na nowym projekcie Agua De Annique i spędzać więcej czasu z rodziną. 24 listopada zagrała w piosence "Somewhere" z Within Temptation w Eindhoven. 7 lutego 2008 ponownie wystąpiła w utworze "Somewhere" z Within Temptation w Ahoy Arena w Rotterdamie, który zamieszczony został na koncertowym albumie oraz DVD "Black Symphony".
Anneke ponownie zaśpiewała wraz z Ayreon na albumie "01011001", wydanym na początku 2008 roku. Przedstawia ona jedną z postaci "Forever". Obcą istotę, która porwała jej postać na albumie "Into the Electric Castle". Zaśpiewała w utworze "Scorpion Flower" z albumu "Night Eternal" formacji Moonspell. 3 grudnia 2008 wystąpiła w tej piosence na żywo z Moonspell w 013 w Tilburgu.
Anneke współpracowała z Devinem Townsendem na "Addicted" z 2009 roku, gdzie zaśpiewała większość piosenek. Pojawiła się jako gość na debiutanckim albumie "The Human Experimente", gdzie udział brali również m.in. Robert Fripp, John Wetton, Maynard James Keenan, Adrian Belew.
w 2011 Anneke współpracowała z Yoav Goren w piosence "The Promise", utworze rozpoczynającym album "Break from This World" grupy Globus. Jest współautorem tekstów i wokalistką wraz z Lisbeth Scott. Wykonuje utwór "What Could Have Been" death/doom metalowej grupy Novembers Doom.
Anneke udziela się również na albumie "Falling Deeper" wydanym 5 września 2011, zespołu Anathema. Koncertowała z nimi w Ameryce Południowej śpiewając piosenkę "Everwake".
W styczniu 2012 roku wydała album pt. "Everything Is Changing" sygnowany jej nazwiskiem.

</doc>
<doc id="1227992" url="https://pl.wikipedia.org/wiki?curid=1227992" title="Otwór Monro">
Otwór Monro



</doc>
<doc id="1228001" url="https://pl.wikipedia.org/wiki?curid=1228001" title="Fruity Frank">
Fruity Frank

Fruity Frank – gra na komputery Amstrad CPC. Została napisana w 1984 przez Steve’a Wallisa.
Celem gry jest ochrona naszego ogródka, unikanie kontaktu z potworami. Gracz musi zbierać owoce porozrzucane po całej planszy oraz niszczyć przeciwników (strzelając w nich pestką, bądź zrzucając na nich jabłka).

</doc>
<doc id="1228002" url="https://pl.wikipedia.org/wiki?curid=1228002" title="204 Pułk Piechoty (1939)">
204 Pułk Piechoty (1939)

204 Pułk Piechoty (204 pp) – rezerwowy oddział piechoty Wojska Polskiego.
Formowanie i zmiany organizacyjne.
Pułk został sformowany we wrześniu 1939 roku na bazie Dąbrowskiej Półbrygady ON dla 55 Dywizji Piechoty rezerwowej z Armii „Kraków”. Organizacji i wyposażenia pułku nie ukończono do momentu opuszczenia Śląska. Na dzień 2 IX 1939 roku na wyposażeniu pułku znajdowało się 1700 kb i kbk, 9 ckm, 3 moździerze (skompletowanie odpowiadające baonom ON typ IV). Według niektórych autorów bataliony ON "Dąbrowa Górnicza" i "Olkusz" miano formować w/g etatu typ II, a batalion ON "Chrzanów" w/g etatu nr III. 2 września i następnych dniach uzupełniano broń i sprzęt, w tym armaty ppanc. do czasu opuszczenia Śląska. Hełmów i części sprzętu optycznego nie dostarczono. W kampanii wrześniowej walczył w składzie macierzystej dywizji.
Organizacja wojenna i obsada personalna pułku.
Organizacja wojenna i obsada personalna pułku we wrześniu 1939 roku
sformowane na bazie sztabu Dąbrowskiej Brygady ON
sformowany na bazie batalionu ON „Dąbrowa Górnicza”
sformowany na bazie batalionu ON „Olkusz”
sformowany na bazie batalionu ON „Chrzanów”

</doc>
<doc id="1228006" url="https://pl.wikipedia.org/wiki?curid=1228006" title="Tommy">
Tommy



</doc>
<doc id="1228010" url="https://pl.wikipedia.org/wiki?curid=1228010" title="Kościół ewangelicko-augsburski w Zduńskiej Woli">
Kościół ewangelicko-augsburski w Zduńskiej Woli

Kościół ewangelicko-augsburski w Zduńskiej Woli – parafia erygowana w 1827 roku. W 1861 roku rozpoczęto zbieranie datków na budowę nowego kościoła. Do budowy przystąpiono wiosną 1866 roku. Kamień węgielny poświęcony został 13 czerwca tegoż roku. Pracom przy wznoszeniu okazałego gmachu nowego kościoła przy ulicy Zamkowej (obecnie Alei Kościuszki), nadano bardzo szybkie tempo. Budowę zakończono po upływie dwóch lat. W 1868 roku nowy kościół został poświęcony i przekazany do użytku parafian. Starą kaplice rozebrano w 1871 roku. W latach następnych zakupiono murowany dom, w sąsiedztwie nowej świątyni, na mieszkanie dla duchownego.
Do miejscowych duszpasterzy należeli ks. Edward Ignacy Boerner, Gustaw Manitius, Michał Warczyński.
Nabożeństwa odbywają się w kościele w każdą niedzielę o godz. 11:00.

</doc>
<doc id="1228012" url="https://pl.wikipedia.org/wiki?curid=1228012" title="Pomnik Sanitariuszki w Kołobrzegu">
Pomnik Sanitariuszki w Kołobrzegu

Pomnik Sanitariuszki – pomnik z brązu autorstwa Adolfa Cogiela z Wrocławia odsłonięty 13 lipca 1980 roku w Kołobrzegu. 
Historia.
Pomnik jest wyrazem hołdu dla kobiet, które walczyły w szeregach Wojska Polskiego o wolność Ojczyzny w czasie II wojny światowej, szczególnie w walkach o Kołobrzeg. Przedstawia on klęczącą dziewczynę ubraną w żołnierski mundur, z przewieszoną przez ramię torbą, na której widnieje krzyż. Jest to sanitariuszka udzielająca pomocy rannemu żołnierzowi. Wzorem dziewczyny na pomniku była sanitariuszka szer. Ewelina Nowak, która poległa podczas walk o Kołobrzeg w marcu 1945 podczas ściągania z pola walki rannego żołnierza. Pomnik jest tak zaprojektowany, aby do twarzy dziewczyny nie docierały promienie słońca.
We wrześniu 2015 roku podjęto prace przy remoncie postumentu pomnika – powodem było kruszenie się betonowych i granitowych elementów.

</doc>
<doc id="1228019" url="https://pl.wikipedia.org/wiki?curid=1228019" title="Kuchnia indukcyjna">
Kuchnia indukcyjna

Kuchnia indukcyjna – urządzenie służące do gotowania potraw, podgrzewające naczynie w wyniku działania szybkozmiennego pola magnetycznego w dnie naczynia kuchennego.
Pod powierzchnią płyty znajdują się cewki wytwarzające pole magnetyczne zmieniające się z częstotliwością około 24 kHz. Przemiana energii elektrycznej na cieplną zachodzi w dnie naczynia głównie w wyniku przepływu prądów wirowych, które są indukowane przez zmienne pole magnetyczne, ciepło powstaje też w wyniku przemagnesowywania ferromagnetyków. Na kuchence mogą być stosowane wyłącznie naczynia, których dno jest wykonane z odpowiednich materiałów. 
Kuchenki indukcyjne są szybsze od tradycyjnych i ceramicznych kuchenek elektrycznych, są bardziej energooszczędne niż kuchenki tradycyjne i ceramiczne, a co w wielu zastosowaniach istotne. Kuchenki zazwyczaj zawierają czujnik temperatury pod płytą kuchenki pozwalający na sterowanie dostarczaniem energii w zależności od temperatury dna naczynia, co nie jest możliwe z użyciem innych metod. Kuchnia indukcyjna wytwarza ciepło w dnie naczynia, w których zachodzi gotowanie. Płyta kuchenki nagrzewa się od stojących na niej naczyń i jest znacznie chłodniejsza niż w innych typach kuchenek, w których nagrzewanie naczynia następuje w wyniku przekazywania ciepła do dna naczynia, dlatego ryzyko oparzenia na skutek dotknięcia płyty kuchenki indukcyjnej jest niewielkie w porównaniu do kuchni innych typów.
Kuchenki indukcyjne posiadają zabezpieczenia wykrywające zbyt małe ilość materiału ferromagnetycznego w zasięgu działania pola grzejnego. W takim wypadku kuchenka wyłącza się automatycznie. Dzięki temu nie ma ryzyka oparzenia w wyniku trzymania w tym miejscu np. łyżeczki lub innych małych stalowych przedmiotów, które mogłyby się błyskawicznie rozgrzać do wysokiej temperatury. Efektem ubocznym działania zabezpieczenia jest wymóg stosowania naczyń o średnicy większej od podanego przez producenta limitu, wynoszącego kilka–kilkanaście centymetrów w zależności od modelu.
Garnki.
Na kuchniach indukcyjnych można używać garnków tylko z dnem wykonanym z odpowiedniego materiału.
Garnki powinny mieć dno, które przyciąga magnes.

</doc>
<doc id="1228020" url="https://pl.wikipedia.org/wiki?curid=1228020" title="201 Pułk Piechoty (1939)">
201 Pułk Piechoty (1939)

201 Pułk Piechoty (201 pp) – rezerwowy oddział piechoty Wojska Polskiego II RP.
Historia pułku.
Pułk nie występował w pokojowej strukturze Wojska Polskiego. Był jednostką sformowaną w sierpniu 1939 roku, w mobilizacji alarmowej, w grupie jednostek oznaczonych kolorem niebieskim. Dowództwo pułku zorganizowane zostało przez 73 pułk piechoty w Katowicach. Jego zawiązkiem było Dowództwo Górnośląskiej Brygady ON, a zawiązkami batalionów były bataliony ON tej brygady.
W kampanii wrześniowej 1939 jednostka walczyła w składzie 55 Dywizji Piechoty rezerwowej (Grupa Operacyjna "Śląsk", Armia „Kraków”). Najdotkliwsze straty w kampanii jednostka odniosła w czasie walk o Osiek 11 września. W dniach 14-17 września pułk wziął udział w bitwie o Biłgoraj, a kresem jego działań były walki w okolicy Tomaszowa Lubelskiego.
Organizacja wojenna i obsada personalna pułku.
Dowództwo (Kadra Zapasowa Piechoty "Oświęcim I")
I batalion (Katowicki Batalion ON - Batalion Piechoty Nr 55)
II batalion (Sosnowiecki Batalion ON - Batalion Piechoty Nr 53)
III batalion (Zawierciański Batalion ON - Batalion Piechoty Nr 51)
Pododdziały specjalne (Kadra Zapasowa Piechoty "Oświęcim I")

</doc>
<doc id="1228021" url="https://pl.wikipedia.org/wiki?curid=1228021" title="Renate Goetschl">
Renate Goetschl



</doc>
<doc id="1228022" url="https://pl.wikipedia.org/wiki?curid=1228022" title="Płyta indukcyjna">
Płyta indukcyjna



</doc>
<doc id="1228028" url="https://pl.wikipedia.org/wiki?curid=1228028" title="Neozephyrus quercus">
Neozephyrus quercus



</doc>
<doc id="1228030" url="https://pl.wikipedia.org/wiki?curid=1228030" title="Grojer">
Grojer



</doc>
<doc id="1228031" url="https://pl.wikipedia.org/wiki?curid=1228031" title="203 Pułk Piechoty (II RP)">
203 Pułk Piechoty (II RP)

203 Pułk Piechoty (203 pp) – rezerwowy oddział piechoty Wojska Polskiego II RP.
Pułk nie występował w pokojowej organizacji Wojska Polskiego. Został sformowany w sierpniu 1939 na bazie batalionów Górnośląskiej Brygady ON dla rezerwowej 55 Dywizji Piechoty (Grupa Operacyjna "Śląsk", Armia "Kraków"). Dowództwo pułku, organa kwatermistrzowskie jednostek pozabatalionowych, kompanię gospodarczą i pododdziały specjalne oraz II rzut baonu piechoty typ spec. nr 57 mobilizowała Kadra Zapasowa Piechoty Szczakowa w Szczakowej. I rzut baonu piechoty typ spec. nr 57 mobilizował 11 pułk piechoty w Tarnowskich Górach. Zawiązkiem był Batalion ON „Tarnowskie Góry” z całą kadrą zawodową oficerów i podoficerów (wysokość I rzutu ustalał dowódca 23 Dywizji Piechoty). Kolejną jednostką mobilizującą był 75 pułk piechoty w Chorzowie i Rybniku. Mobilizował on w Rybniku I rzut baonu piechoty typ spec. nr 55. Zawiązkiem był Batalion ON „Rybnik” z całą kadrą zawodową oficerów i podoficerów (wysokość I rzutu ustalał dowódca 23 DP). II rzut baonu piechoty typ spec. nr 55 mobilizowała Kadra Zapasowa Piechoty Oświęcim II w Oświęcimiu (wysokość ustalał dowódca 23 DP, a zawiązki wojenne zapewniał 11 pp). Z kolei 3 pułk strzelców podhalańskich mobilizował w Oświęcimiu baon piechoty typ spec. nr 52. Jego zawiązkiem był batalion ON „Oświęcim” z całą kadrą zawodową oficerów i podoficerów. Pułk mobilizował się w alarmie, w grupie jednostek oznaczonych kolorem niebieskim z wyjątkiem baonu piechoty typ spec. nr 52, który mobilizował się w grupie „żółtej”. Zmobilizowany pułk pod względem ewidencyjnym należał do Ośrodka Zapasowego 23 Dywizji Piechoty.
Organizacja wojenna i obsada personalna.
Organizacja wojenna i obsada personalna.

</doc>
<doc id="1228032" url="https://pl.wikipedia.org/wiki?curid=1228032" title="Apolonia Załuska-Strömberg">
Apolonia Załuska-Strömberg

Apolonia Gertruda Junosza-Załuska-Strömberg (ur. 9 lutego 1906 w Grudziądzu, zm. 25 lutego 2005) – polska i szwedzka filolog, tłumaczka, lektorka uniwersytecka.
Życiorys.
Dzieciństwo spędziła w Brodnicy, od 13 roku życia uczyła się w szkole dla dziewcząt w Kościerzynie. W 1924 ukończyła gimnazjum w Warszawie, a następnie studiowała na Wydziale Polonistyki Uniwersytetu Poznańskiego. W 1930 obroniła pracę pt. "Przyroda w twórczości Franciszka Karpińskiego" i uzyskała stopień magistra filologii.
Doktoryzowała się w 1934 przedstawiając pracę pt. "Poezja opisowa Dellille'a w Polsce" na Uniwersytecie Jagiellońskim, uzyskała wówczas wyróżnienie za najlepszą pracę roku. W 1936 zamieszkała w Warszawie, gdzie rozpoczęła studia w zakresie filologii szwedzkiej, a po otrzymaniu stypendium wyjechała do Szwecji, gdzie do 1939 pracowała jako lektor języka polskiego na uniwersytecie w Uppsali, równocześnie tłumacząc ze szwedzkiego i pracując naukowo. Pierwsze prace translatorskie spłonęły na początku wojny w magazynach wydawnictwa Książnica Atlas w Warszawie.
W 1939 powróciła do Polski i udzielała lekcji z języka szwedzkiego, wybuch II wojny światowej zastał ją w Brodnicy. Ukrywając swoje wykształcenie pracowała fizycznie aktywnie angażując się w działalność konspiracyjną Armii Krajowej, dosięgnęły ją represje związane z akcją "Łańcuch". Po zakończeniu działań wojennych została dyrektorem liceum w Brodnicy, ale po kilku miesiącach zrezygnowała z tego stanowiska i przeniosła się do Krakowa, gdzie została lektorem szwedzkiego na Uniwersytecie Jagiellońskim. W 1946 otrzymała stypendium Ministerstwa Wychowania Religijnego i Oświecenia Publicznego w Warszawie i wyjechała do Uppsali, gdzie podjęła pracę lektora języka polskiego na uniwersytecie i kontynuując równocześnie studia nad językami nordyckimi, szczególnie językiem staroislandzkim. Od 1957 wykładała tam filologię skandynawską.
Na język polski przełożyła wiele klasycznych dzieł i sławnych sag islandzkich, m.in. wydaną w 1986 przez Ossolineum "Eddę poetycką".
Była członkinią wielu stowarzyszeń naukowych, m.in.: Polskiego Towarzystwa Naukowego na Obczyźnie, Språkvetenskapliga Sällskapet w Uppsali i Samfundet för Nordisk Forskning w Sztokholmie.
Zgodnie z jej ostatnią wolą spuścizna w postaci korespondencji, publikacji, dokumentów oraz rzeczy osobistych została przekazana do muzeum w Brodnicy.
Odznaczenia.
W 1975 roku rząd Islandii za wkład w szerzenie kultury islandzkiej przyznał jej najwyższe odznaczenie – Krzyż Rycerski Orderu Sokoła Islandzkiego.

</doc>
<doc id="1228033" url="https://pl.wikipedia.org/wiki?curid=1228033" title="Thecla betulae">
Thecla betulae



</doc>
<doc id="1228038" url="https://pl.wikipedia.org/wiki?curid=1228038" title="Fatalne zauroczenie">
Fatalne zauroczenie

Fatalne zauroczenie (tytuł oryg. "Fatal Attraction") – amerykański dreszczowiec z 1987 roku w reżyserii Adriana Lyne’a. W rolach głównych wystąpili w nim Michael Douglas, Glenn Close (w najistotniejszej dla swojej kariery kreacji) i Anne Archer. Film opowiada o żonatym mężczyźnie oraz jego weekendowym romansie z kobietą, która odmawia zakończenia związku i następnie popada w chorobliwą obsesję na jego punkcie.
Projekt jest adaptacją krótkometrażowego filmu "Diversion", który scenarzysta James Dearden nakręcił na początku lat 80. dla brytyjskiej telewizji.
Obsada.
i inni. 
Nagrody.
Film był nominowany do Oscara w 6. kategoriach:

</doc>
<doc id="1228039" url="https://pl.wikipedia.org/wiki?curid=1228039" title="Adoracja">
Adoracja

Adoracja
Malarstwo
Sztuka współczesna

</doc>
<doc id="1228040" url="https://pl.wikipedia.org/wiki?curid=1228040" title="Fabulous (Lover, Love Me)">
Fabulous (Lover, Love Me)

Fabulous (Lover, Love Me) – singel francuskiej piosenkarki Amandy Lear, wydany w 1979 roku.
Ogólne informacje.
Był to pierwszy singel promujący album "Diamonds for Breakfast". Muzykę napisał niemiecki kompozytor Reiner Pietsch, natomiast autorką tekstu jest Amanda Lear. Słowa w prowokacyjny sposób nawiązują do rzekomej zmiany płci piosenkarki.
Singel osiągnął sukces komercyjny, szczególnie w Szwecji, gdzie dotarł do 8. pozycji na liście przebojów. W 1998 roku powstała nowa wersja utworu, nagrana na płytę "Back in Your Arms".

</doc>
<doc id="1228044" url="https://pl.wikipedia.org/wiki?curid=1228044" title="Super Smash Bros. Brawl">
Super Smash Bros. Brawl

 – bijatyka wyprodukowana przez Sora Ltd. i wydana przez Nintendo na konsolę do gier Wii. Jest to trzecia część serii "Super Smash Bros.", w której udział biorą różne postacie z gier Nintendo.
Gra miała premierę w Japonii 31 stycznia, a w Stanach Zjednoczonych 9 marca 2008. W Australii gra została wydana 26 czerwca, a w Europie dzień później.
Piosenka tytułowa.
Tytułowa piosenka została skomponowana przez Nobuo Uematsu, słowa są dziełem Masahiro Sakurai, który jest twórcą serii. Piosenka jest śpiewana po łacinie.

</doc>
<doc id="1228045" url="https://pl.wikipedia.org/wiki?curid=1228045" title="Analiza egzystencjalna">
Analiza egzystencjalna

Analiza egzystencjalna - w koncepcji Martina Heideggera opis podstawowych struktur "Dasein" - "bytu przytomnego". Heidegger, wychodząc od pojęcia "różnicy ontologicznej", tj. różnicy pomiędzy Byciem a bytami, stworzył egzystencjalną analitykę.

</doc>
<doc id="1228048" url="https://pl.wikipedia.org/wiki?curid=1228048" title="Rossana De Los Rios">
Rossana De Los Rios



</doc>
<doc id="1228050" url="https://pl.wikipedia.org/wiki?curid=1228050" title="Andal">
Andal

Andal (tamilski: ஆண்டாள்) – X-wieczna święta i poetka tamilska, jedyna kobieta w gronie dwunastu świętych wisznuickich, tzw. alwarów. Jest autorką utworów "Thirupavai", napisanego w wieku 15 lat . oraz "Nachiar Tirumozhi", nadal recytowanych przez wiernych w świątyniach. Podaje się, że była wcieleniem bogini Bhudewi.

</doc>
<doc id="1228052" url="https://pl.wikipedia.org/wiki?curid=1228052" title="Okręty podwodne typu Seehund">
Okręty podwodne typu Seehund

Seehund (niem. foka) – niemiecki miniaturowy okręt podwodny z okresu II wojny światowej. Oznaczany także jako Typ XXVII B 5 lub Typ 127.
Projekt.
Po kilku próbach udoskonalenia miniaturowych okrętów podwodnych, plany okrętów typu "Seehund" zostały opracowane w pierwszych miesiącach 1944 roku. We wrześniu tego samego roku gotowe były już trzy prototypy zbudowane w Kilonii.
Charakterystyka i przeznaczenie.
Okręty typu "Seehund" zaprojektowane zostały do służby na stosunkowo płytkich wodach w niedużej odległości od swojej bazy, tak aby mogły szybko zawrócić po wystrzeleniu dwóch podwieszanych na zewnętrznych szynach torped, załadować nowe i powrócić na pole bitwy. "Seehundy" mogły atakować na powierzchni nawet przy burzliwej pogodzie, jednak aby wykonać atak w zanurzeniu, musiały być niemal nieruchome.
Ze względu na małe rozmiary oraz cichy, elektryczny silnik, okręty te były trudne do wykrycia i zatopienia. Maksymalna głębokość zanurzenia wynosiła 30 metrów.
Produkcja.
W okresie od września 1944 roku do kwietnia 1945 wyprodukowano łącznie 285 "Seehundów", przede wszystkim w Schichau-Werke w Elblągu, z czego przynajmniej 138 służyło w Kriegsmarine. Były to okręty o numerach od U-5001 do U-5118 oraz od U-5251 do U-5269. Kiedy wojna dobiegła końca, w halach fabrycznych na wykończenie czekały kolejne 93 jednostki. Od 1944 roku planowano wybudowanie ponad 1000 "Seehundów". Tabela przedstawia liczbę wyprodukowanych okrętów w poszczególnych miesiącach począwszy od września 1944 roku. 
Trzeba jednak zaznaczyć, że np. "Historic Naval Ships Association" podaje zupełnie różną liczbę wyprodukowanych jednostek: 67 z 1284 zamówionych. 
Służba.
"Seehundy" operowały przede wszystkim u wybrzeży Niemiec oraz w rejonie kanału La Manche. Od stycznia 1945 okręty te operowały u ujścia Skaldy. W ostatnich miesiącach wojny wykorzystywane były do transportu zaopatrzenia i uzupełnień pomiędzy okrążonymi garnizonami na wybrzeżach.
Od stycznia do kwietnia 1945 okręty te opuszczały bazy sto czterdzieści dwa razy, zatapiając prawdopodobnie osiem jednostek o łącznej pojemności 17 301 BRT i uszkadzając trzy z nich przy stratach własnych wynoszących trzydzieści pięć jednostek, których przyczyną była w większości przypadków zła pogoda.

</doc>
<doc id="1228054" url="https://pl.wikipedia.org/wiki?curid=1228054" title="Nymphomania">
Nymphomania

Nymphomania – singel francuskiej piosenkarki Amandy Lear, wydany w 1981 roku.
Ogólne informacje.
Piosenka jest utrzymana w stylu pop-rockowym. Została nagrana także w wersji angielsko-hiszpańskiej pod tytułem „Ninfomanía” i umieszczona na latynoamerykańskiej edycji płyty "Incognito".
Singel ten został wydany tylko w krajach skandynawskich. Okładka przedstawia piosenkarkę pozującą topless z wiankiem czerwonych kwiatów na głowie. Na stronie B singla umieszczono piosenkę „If I Was a Boy”.

</doc>
<doc id="1228055" url="https://pl.wikipedia.org/wiki?curid=1228055" title="Irga zwyczajna">
Irga zwyczajna

Irga zwyczajna, irga pospolita ("Cotoneaster integerrimus" Medik) – gatunek krzewu z rodziny różowatych. Rodzime obszary jego występowania to Azja i Europa. W Polsce występuje w stanie dzikim głównie na południu: Sudety, Karpaty, Wyżyna Małopolska. W wielu krajach, również w Polsce jest uprawiany jako roślina ozdobna.
Biologia i ekologia.
Nanofanerofit. Gatunek ciepłolubny, górski, interglacjalny, odporny na mróz i suszę, niezbyt wymagający. Występuje często w reglach na wapieniu od regla dolnego po kosodrzewinę, zwłaszcza nad potokami. Lubi stanowiska kamieniste, słoneczne o glebach, przepuszczalnych ubogich, lekkich, zasobnych w próchnicę. W klasyfikacji zbiorowisk roślinnych, gatunek charakterystyczny dla związku "Berberidion". Kwitnie od maja do lipca.

</doc>
<doc id="1228060" url="https://pl.wikipedia.org/wiki?curid=1228060" title="Gold (singel Amandy Lear)">
Gold (singel Amandy Lear)

Gold – singel francuskiej piosenkarki Amandy Lear, wydany w 1978 roku.
Ogólne informacje.
„Gold” to nagranie utrzymane w typowym dla lat 70. stylu disco. Tekst napisała Amanda Lear, a muzykę jej wieloletni współpracownik i producent, Anthony Monn. Na stronie B singla wydano piosenkę „Lily Marlène”, która ukazała się później na albumie "Never Trust a Pretty Face".
Utwór odniósł sukces, stając się jednym z największych hitów dla Amandy Lear w epoce disco. Artystka wielokrotnie wykonywała go w popularnych programach telewizyjnych. Piosenka ukazała się również na wielu późniejszych kompilacjach gwiazdy. W 1989 roku DJ i producent Ian Levine zremiksował „Gold” oraz „Follow Me”, wydając je na wspólnym singlu.
Teledysk.
Amanda Lear nagrała teledysk „Gold” dla włoskiego programu "Stryx". Istnieje również inna wersja wideoklipu, w której Lear wykonuje piosenkę tańcząc na różowym tle.

</doc>
<doc id="1228062" url="https://pl.wikipedia.org/wiki?curid=1228062" title="202 Pułk Piechoty (1939)">
202 Pułk Piechoty (1939)

202 Pułk Piechoty (202 pp) – rezerwowy oddział piechoty Wojska Polskiego II RP.
Pułk nie występował w organizacji pokojowej wojska. Sformowany został w sierpniu 1939, w garnizonie Bielsko, przez 3 pułk strzelców podhalańskich na bazie Śląsko-Cieszyńskiej Półbrygady ON. Oddział walczył w kampanii wrześniowej 1939 w składzie 21 Dywizji Piechoty Górskiej (Armia "Kraków").
Organizacja i obsada personalna.
W nawiasach podano nazwy jednostek mobilizujących.
Dowództwo i pododdziały specjalne(3 pspodh)
I Batalion Piechoty Nr 50 (dawniej ON "Bielsko")(3 pspodh)
II Batalion Piechoty Nr 58 (d. ON "Cieszyn I") (4 pspodh
III Batalion Piechoty Nr 54 (d. ON "Cieszyn II")(4 pspodh)

</doc>
<doc id="1228065" url="https://pl.wikipedia.org/wiki?curid=1228065" title="Wydział Ekonomii i Zarządzania Uniwersytetu Zielonogórskiego">
Wydział Ekonomii i Zarządzania Uniwersytetu Zielonogórskiego

Wydział Ekonomii i Zarządzania Uniwersytetu Zielonogórskiego ("WEiZ UZ") – jeden z 13 wydziałów Uniwersytetu Zielonogórskiego, powstały 1 września 2001 roku wraz z powstaniem uniwersytetu. Kształci on studentów na czterech podstawowych kierunkach zaliczanych do nauk ekonomicznych, na studiach stacjonarnych oraz niestacjonarnych.
Wydział Ekonomii i Zarządzania UZ jest jednostką interdyscyplinarną. W jego ramach znajdują się 2 instytuty. Aktualnie zatrudnionych jest 99 pracowników naukowo-dydaktycznych (z czego 14 z tytułem profesora tytularnego, 12 doktorów habilitowanych, 49 doktorów i 24 pozostałych nauczycieli akademickich z tytułem magistra. Według Ministerstwa Nauki i Szkolnictwa Wyższego wydział posiada kategorię „B”.
Historia.
Wydział Ekonomii i Zarządzania Uniwersytetu Zielonogórskiego powstał 1 września 2001 roku jako Wydział Zarządzania w oparciu o działające dotychczas na Politechnice Zielonogórskiej instytuty: Instytut Organizacji i Zarządzania, Instytut Informatyki i Zarządzania oraz Instytut Zarządzania Wyższej Szkoły Pedagogicznej im. Tadeusza Kotarbińskiego. W 2003 roku struktura Wydziału składająca się z instytutów została zmieniona i na ich bazie powołano katedry i zakłady o znacznie węższych specjalnościach. W roku akademickim 2006/2007 zmieniono nazwę jednostki na Wydział Ekonomii i Zarządzania. Od 25 stycznia 2016 roku wydział posiada uprawnienia do nadawania stopnia naukowego doktora nauk ekonomicznych w zakresie nauk o zarządzaniu. W 2019 roku powołano ponownie instytuty.
Władze wydziału.
W kadencji 2020–2024:
Kierunki kształcenia.
Wydział Ekonomii i Zarządzania Uniwersytetu Zielonogórskiego prowadzi następujące kierunki studiów w roku akademickim 2018/2019:
Ponadto wydział proponuje kształcenie na studiach podyplomowych: 

</doc>
<doc id="1228066" url="https://pl.wikipedia.org/wiki?curid=1228066" title="Alwarowie">
Alwarowie

Alwarowie ( "āḻvārkaḷ") – dwunastu tamilskich średniowiecznych poetów i świętych wisznuickich, tworzących w ramach tzw. ruchu bhakti. Zbiór utworzonych przez nich pieśni, Nalajira diwja prabandam (tamil. நாலாயிர திவ்யப் பிரபந்தம் "Nālāyira tivyap pirapantam", Cztery tysiące boskich kompozycji), stanowi święty kanon tamilskiego wisznuizmu. Alwarowie są pojmowani jako inkarnacje towarzyszy lub atrybutów Wisznu.
Lista Alwarów.
według kolejności występowania utworów w kanonie:

</doc>
<doc id="1228071" url="https://pl.wikipedia.org/wiki?curid=1228071" title="Budel (Holandia)">
Budel (Holandia)

Budel – wieś w Holandii, położona w gminie Cranendonck w prowincji Brabancja Północna, ok. 25 km na południe od Eindhoven.
W niedalekiej odległości od wsi znajduje się lotnisko Kempen, w pobliżu przebiega również autostrada A2.
Do 1997 Budel był samodzielną gminą, następnie przyłączony został do gminy Maarheeze, która w kolejnym roku przemianowana została na Cranendonck.
W maju 1987 r. w Budel rozegrano szachowy turniej strefowy (eliminację mistrzostw świata), w którym zwyciężył Miodrag Todorčević przed Olivierem Renetem.
Populacja.
Źródło:

</doc>
<doc id="1228083" url="https://pl.wikipedia.org/wiki?curid=1228083" title="Rhein-Neckar Löwen">
Rhein-Neckar Löwen

Rhein-Neckar Löwen – niemiecki męski klub piłki ręcznej z Mannheim. Występuje w Bundeslidze, mecze w roli gospodarza rozgrywa w hali SAP Arena.
Historia.
Klub powstał w 2002 jako SG Kronau/Östringen. W 2007 zmienił nazwę na Rhein-Neckar Löwen. W sezonie 2008/2009 po raz pierwszy zdobył medal mistrzostw Niemiec, zajmując w Bundeslidze 3. miejsce. Sukces ten powtórzył w sezonie 2012/2013, natomiast w sezonach 2013/2014 i 2014/2015 wywalczył wicemistrzostwo kraju. W sezonie 2015/2016, w którym w 32 meczach odniósł 28 zwycięstw, zdobył mistrzostwo Niemiec. W sezonie 2016/2017, w którym wygrał 30 spotkań, jedno zremisował, a trzy przegrał (61 punktów), sięgnął po drugie mistrzostwo kraju. W sezonie 2017/2018, w którym w 34 meczach odniósł 27 zwycięstw, zanotował jeden remis i poniósł sześć porażek, zdobył srebrny medal mistrzostw Niemiec. W sezonie 2017/2018 klub po raz pierwszy zdobył Puchar Niemiec – w rozegranym 6 maja 2018 finale pokonał TSV Hannover-Burgdorf (30:26). Według stanu z czerwca 2018 Rhein-Neckar Löwen zajmuje w tabeli wszech czasów Bundesligi 10. miejsce z bilansem 336 zwycięstw, 26 remisów i 114 porażek w 14 sezonach.
W europejskich pucharach zespół zadebiutował w sezonie 2006/2007, w którym dotarł do 1/8 finału Pucharu EHF. W sezonie 2007/2008 doszedł do finału Pucharu Zdobywców Pucharów, w którym został pokonany przez węgierski Veszprém (32:37, 28:28). W sezonie 2008/2009 po raz pierwszy wystąpił w Lidze Mistrzów, w której osiągnął półfinał (został w nim pokonany przez THW Kiel). W sezonie 2010/2011, po zmianie formatu rozgrywania Ligi Mistrzów, Rhein-Neckar Löwen dotarło do Final Four LM – w półfinale przegrało z FC Barceloną (28:30), a w rozegranym 29 maja 2011 meczu o 3. miejsce uległo HSV Hamburg (31:33). W sezonie 2012/2013 niemiecki zespół zdobył Puchar EHF – w rozegranym 19 maja 2013 finale wygrał z francuskim HBC Nantes (26:24).
Klub zastrzegł numery, z którymi występowali: Norweg Bjarte Myrhol (nr 18) i Niemiec Uwe Gensheimer (nr 3). W Rhein-Neckar Löwen grali Polacy: Mariusz Jurasik, Sławomir Szmal, Grzegorz Tkaczyk, Karol Bielecki i Krzysztof Lijewski.
Kadra w sezonie 2022/2023.
Opracowano na podstawie materiału źródłowego:

</doc>
<doc id="1228087" url="https://pl.wikipedia.org/wiki?curid=1228087" title="Szkocka Partia Konserwatywna">
Szkocka Partia Konserwatywna

Szkocka Partia Konserwatywna (gael. "Pàrtaidh Tòraidheachd na h-Alba") – szkocki odłam Partii Konserwatywnej. Posiada 31 ze 129 posłów w parlamencie Szkocji. Opowiada się za utrzymaniem unii z Anglią. Nigdy nie miała dużych wpływów. Opozycyjna w stosunku do rządów Szkockiej Partii Narodowej.

</doc>
<doc id="1228089" url="https://pl.wikipedia.org/wiki?curid=1228089" title="HCH">
HCH



</doc>
<doc id="1228100" url="https://pl.wikipedia.org/wiki?curid=1228100" title="Rabacja chłopska">
Rabacja chłopska



</doc>
<doc id="1228104" url="https://pl.wikipedia.org/wiki?curid=1228104" title="Oberliga">
Oberliga

Oberliga – jeden z poziomów rozgrywek ligowych w różnych dyscyplinach sportu w Niemczech i dawnej NRD.
W Niemczech rozgrywki pod nazwą Oberliga odbywają się w następujących dyscyplinach:
W NRD Oberliga była najwyższym poziomem rozgrywek dla:

</doc>
<doc id="1228110" url="https://pl.wikipedia.org/wiki?curid=1228110" title="Herman Konstadt">
Herman Konstadt

Herman Konstadt, także Konsztadt lub Konsztat (ur. 1835 w Sieradzu, zm. 20 października 1895 w Łodzi) – łódzki przedsiębiorca, jeden z założycieli i członek Towarzystwa Kredytowego Miejskiego w Łodzi oraz Banku Handlowego w Łodzi.
Życiorys.
Urodził się w Sieradzu w żydowskiej rodzinie kupieckiej. W latach 50. XIX w. przeniósł się do Łodzi. Tam ożenił się z Miną Dobrzyńską, córką kupca włocławskiego, z którą nie miał dzieci. Wspólnie z kupcem Jakubem Dobranickim założył dom handlowy "J. Dobranicki i H. Konstadt". Przy ulicy Nowomiejskiej zbudował budynek, który mieścił dom handlowy, mieszkania właścicieli, a nawet ręczną tkalnię, w której zatrudniono na krótko kilkudziesięciu pracowników. W 1883 ze spółki wystąpił Dobranicki.
W latach 80. XIX w. Konstadt zaliczał się już do najbogatszych ludzi w Łodzi. Nagromadzony kapitał częściowo lokował w nieruchomościach. Przy ulicy Piotrkowskiej 53 kupił zabudowaną posesję za 40 tysięcy rubli. Stał tam drewniany, parterowy dom, za którym ciągnął się pas zieleni. Ten pas zieleni nowy właściciel przekształcił w ogród, a od strony ulicy Piotrkowskiej wybudował dwupiętrowy dom z mansardą, wykuszem i bogatą dekoracją architektoniczną. Tutaj przeniósł swoją firmę handlową z ulicy Nowomiejskiej, gdzie należącą do niego połowę nieruchomości sprzedał po rozwiązaniu spółki z Dobranickim. Swojej rezydencji przy ulicy Piotrkowskiej nie zajmował sam, część pomieszczeń wydzierżawiał różnym firmom handlowym i spółkom.
W latach 70. XIX w. jako przedstawiciel łódzkiej gminy żydowskiej włączył się w organizację ogólnołódzkiego Komitetu Wsparcia Biednych, który po kilku latach przekształcił się w Łódzkie Chrześcijańskie Towarzystwo Dobroczynności. Konstadt podejmował również własne inicjatywy. W 1890 ofiarował gminie żydowskiej nieruchomość wraz z dwupiętrowym domem przy ulicy Średniej 54 (obecnie ulica Pomorska). Był on usytuowany między szkołą Jarocińskich a szpitalem Poznańskich przy Nowotargowej (obecnie ulica Sterlinga). Tak powstał przytułek dla biednych, starców i kalek. Zawiązała się fundacja "Dom ubogich", która miała pieczę nad domem i finansami. Oprócz Konstadta w zarządzie znaleźli się także Izrael Poznański, Szaja Rosenblatt, Salomon Barciński, Maksymilian Goldfeder, Jakub Hertz i inni.
Działał w komitecie społecznym, który sprawował opiekę nad ambulatorium przy łódzkim oddziale Rosyjskiego Czerwonego Krzyża, które było przeznaczone dla robotników małych i średnich fabryk. Wspierał finansowo Leonię i Izraela Poznańskich, którzy budowali duży szpital przy ulicy Targowej 1/3 (obecnie ulica Sterlinga). Przekazał znaczne sumy na budowę Wielkiej Synagogi i soboru św. Aleksandra Newskiego. W 1911 Konstadtowie rozpoczęli budowę szpitala dziecięcego na Radogoszczu (ob. szpital im. dr Biegańskiego przy ul. Kniaziewicza).
Należał do członków założycieli Towarzystwa Kredytowego miasta Łodzi i Banku Handlowego. Był zastępcą członka Rady Miejskiej i następnie radnym honorowym oraz kuratorem łódzkich szkół żydowskich. Był kuratorem dwuklasowej męskiej szkoły elementarnej dla dzieci wyznania mojżeszowego. Była to szkoła powszechna nr 1, mieszcząca się początkowo w dzierżawionym lokalu przy ulicy św. Jakuba. Dzięki finansowej pomocy Konstadta przeprowadziła się wkrótce do nowej siedziby przy ulicy Solnej. Tutaj z własnych środków Konstadt wybudował salę gimnastyczną i przez kilkanaście lat płacił pensje nauczycielom gimnastyki i śpiewu. Zabiegał o utworzenie żeńskiej szkoły elementarnej, a kiedy powstała, przez dwa lata utrzymywał ją ze swoich środków.
Za "gorliwość okazaną przy dziele budowy" cerkwi św. Aleksandra Newskiego w Łodzi przy ul. Widzewskiej (ob. ul. Kilińskiego 56) został odznaczony w październiku 1884 r. Orderem Świętego Stanisława III klasy. Był także kawalerem Orderu Świętej Anny III klasy, który otrzymał w październiku 1888 roku "za szczególną troskliwość o dobro instytucyj podległych ministeryum oświaty".
Herman Konstadt zmarł w 1895 w wieku 60 lat. Wcześniej u notariusza sporządził testament, w którym rozporządził swoim majątkiem. Unieruchomił go w taki sposób, by stał się on funduszem wieczystym (Fundacja im. Hermana i Miny małżonków Konstadtów), z którego tylko dochody, to jest procenty, mają być obracane na cele przez niego wskazane. Szkoła przy ulicy Solnej dostała nową siedzibę przy ulicy Zawadzkiej 42 (obecnie ulica Próchnika) i należała do wyróżniających się szkół w Łodzi. Konstadt spoczywa na nowym cmentarzu żydowskim w Łodzi, w grobowcu rodzinnym. Pomnik ufundowała jego żona Mina, która również tutaj została pochowana. Grobowiec według projektu Antoniego Urbanowskiego wzniesiony jest z czarnego granitu, okalają go toskańskie kolumny, a na płycie centralnej zachował się czytelny napis – "Grób Hermana i Miny małżonków Konsztatów".

</doc>
<doc id="1228115" url="https://pl.wikipedia.org/wiki?curid=1228115" title="DDT">
DDT



</doc>
<doc id="1228119" url="https://pl.wikipedia.org/wiki?curid=1228119" title="Eduard August Schroeder">
Eduard August Schroeder

Edward August Schroeder (niem. Eduard August Schroeder) (ur. 25 maja 1852 w Cieszynie, zm. 16 lutego 1928 w Cieszynie) - niemiecki prawnik, ekonomista i działacz społeczny, twórca tzw. socjalizmu prawa.
Potomek rodziny, która pod koniec XVIII wieku przeniosła się z Fryzji do monarchii Habsburgów. W Cieszynie osiedlił się jego dziadek, Jan. Eduard August był najstarszym synem kupca Edwarda i Marii z domu Girtler.
Ukończył Szkołę Główną oraz katolickie gimnazjum w Cieszynie, następnie kształcił się w Bawarii i na Węgrzech. W 1874 roku pod pseudonim „Edward August von der Olsa” („Edward August znad Olzy”) wydał tomik wierszy pt. "Tropfen aus Mimer". W 1879 roku powrócił do Cieszyna. W listopadzie tego roku w rodzinnym mieście otworzył księgarnię. Później obok księgarni utworzył czytelnię. Zajął się też działalnością wydawniczą (z okazji setnej rocznicy podpisania pokoju cieszyńskiego wydał książkę K. Raddy na ten temat). Inicjator i współorganizator Śląskiej Krajowej Wystawy Przemysłowej i Rolniczej w Cieszynie (1880). Wystawę otworzyło odśpiewanie pieśni "Mein Schelsien" ("Mój Śląsk") autorstwa Schroedera.
Po śmierci ojca, sprzedał księgarnię Jerzemu Kotuli (1883) i rozpoczął studia prawnicze na Uniwersytecie Wiedeńskim. Po zakończeniu studiów, odrzucił propozycję wykładania w Waszyngtonie, i powrócił do Cieszyna. W rodzinnym mieście w 1886 roku otworzył prywatną szkołę handlową. Stała się ona najbardziej znaną cieszyńską prywatną szkołą handlową w tym czasie.
Założyciel Towarzystwa Łowieckiego i Rybackiego, członek Rady Miejskiej od 1897 do 1903 roku, Rady Szkolnej oraz Komory Handlowej i Przemysłowej w Opawie. Dyrektor cieszyńskiego banku Towarzystwa Gospodarczego (Gewerbe-Verein).
Cały czas prowadził działalność naukową, której owocem było kilkanaście książek. Jedna z nich, "Prawo wolności" ("Das Recht der Freiheit"), została przetłumaczona m.in. na język angielski i japoński. Wywarła wpływ na poglądy Woodrowa Wilsona. Eduard August Schroeder był członkiem Międzynarodowego Zjednoczenia Porównawczej Nauki o Prawie i Gospodarce ludowej.
Z pochodzenia Niemiec, atakowany przez część polskich publicystów (m.in. w „Gwiazdce Cieszyńskiej”), podkreślał swoisty charakter Śląska Cieszyńskiego, związany z niemiecką kulturą, aczkolwiek od niej różny. Po upadku Austro-Węgier głosił hasło „Śląsk dla Ślązaków”. Swoje przekonania zawarł w broszurze "Memoriał na temat samostanowienia cieszyńskiego kraju" wydanej w 1919 roku.

</doc>
<doc id="1228129" url="https://pl.wikipedia.org/wiki?curid=1228129" title="Polimery modyfikowane">
Polimery modyfikowane

Polimery modyfikowane - polimery, które nie są otrzymywane bezpośrednio w wyniku polimeryzacji z monomeru, lecz poprzez reakcję chemiczną wcześniej otrzymanego lub naturalnego biopolimeru ze związkami niskocząsteczkowymi lub innymi polimerami.
Polimery naturalne i sztuczne modyfikuje się zwykle w celu zmiany ich własności użytkowych. Można w ten sposób zmienić ich rozpuszczalność własności powierzchniowe, barwę itp. Modyfikacja polega zwykle na przyłączeniu do wszystkich lub części merów innych związków chemicznych, lub czasami też na eliminacji z tych merów określonych grup funkcyjnych.
Przykłady polimerów modyfikowanych:

</doc>
<doc id="1228132" url="https://pl.wikipedia.org/wiki?curid=1228132" title="Dysmorfia">
Dysmorfia



</doc>
<doc id="1228133" url="https://pl.wikipedia.org/wiki?curid=1228133" title="Herb powiatu międzychodzkiego">
Herb powiatu międzychodzkiego

Herb powiatu międzychodzkiego przedstawia na tarczy dzielonej w pas w polu górnym, czerwonym, pół orła srebrnego z przepaską zakończoną koniczynkami i dziobem złotymi; w polu dolnym, srebrnym, mur obronny czerwony z trzema wieżami pomiędzy czterema gwiazdami złotymi.
Symbolika.
Pół orła nawiązuje do herbu województwa. Orzeł stylizowany jest na wizerunek z pieczęci Jadwigi Andegaweńskiej, która przyczyniła się do rozwoju najstarszych miast powiatu - Międzychodu i Sierakowa. Fragment muru obronnego to element herbu stolicy powiatu - Międzychodu. Cztery gwiazdy oznaczają cztery gminy powiatu.
Historia.
Herb został uchwalony 7 marca 2013 r., po uzyskaniu pozytywnej opinii Komisji Heraldycznej.
Próby przyjęcia herbu były podejmowane już wcześniej. 20 grudnia 2007 r. rada powiatu podjęła uchwałę w sprawie ustanowienia herbu, jednakże została uchylona rozstrzygnięciem nadzorczym wojewody wielkopolskiego.
Według uchwały herb miał przedstawiać na tarczy o kroju późnogotyckim, w czerwonym polu orła srebrnego nieukoronowanego o złotym dziobie, złotym języku i złotych łapach, ze złotymi szponami. Na piersi orła drzewo zielone z korzeniami w konarach, którego ceglany czerwony mur miejski z trzema równej wysokości blankowanymi wieżami.

</doc>
<doc id="1228136" url="https://pl.wikipedia.org/wiki?curid=1228136" title="I am...">
I am...

I am... – czwarty album Ayumi Hamasaki. Był na 55 pozycji najlepiej sprzedających się albumów w Japonii (ranking Oricon). Sprzedano kopii płyty. Piosenki z tego albumu znajdują się na następujących singlach: evolution, NEVER EVER, Endless sorrow, UNITE!, Dearest, M, a song is born, Daybreak i Connected. W albumie dominuje rock oraz muzyka elektroniczna.
Na wszystkich zdjęciach z "I am..." obok Ayumi Hamasaki widnieje gołąb. Ma symbolizować pokój w związku z atakami terrorystycznymi (głównie 11 września).

</doc>
<doc id="1228140" url="https://pl.wikipedia.org/wiki?curid=1228140" title="Franciszek Płonka">
Franciszek Płonka

Franciszek Płonka, ps. "Jeleń", "Kubacki" (ur. 2 stycznia 1908 w Krośnie, zm. 26 czerwca 1943 w Przysietnicy) – dowódca i organizator oddziału krośnieńskiego: OP-11, NOW i AK, brat "Orskiego", porucznik.
Życiorys.
Zainicjował i założył ponadlokalną organizację wojskową – na spotkaniu 21 listopada 1939 w mieszkaniu urzędnika Sądu Okręgowego – Wiktora Łąckiego "Sępa" w Jaśle. Pozyskał do współpracy strażników miejscowego więzienia, nawiązał kontakty z terenem ze środowiska przemysłu naftowego, leśnictwa, kolejnictwa, poczty i sądownictwa. Uruchomił punkt kontaktowy w mieszkaniu Marii Filipińskiej, przy ul. Floriańskiej w Jaśle.
Brał udział w napadzie z 26/27 stycznia 1943 wraz z Zenonem Sobotą, Janem Magurą, Stanisławem Magurą, J.Szczepaniakiem – ps. "Kos"; z Romanem Myśliwcem – ps. "Roman", Leopoldem Czuchrą – ps. "Pokrzywka" i z innymi, na Kasę Zarządu firmy Karpathen Öl Aktiengeselschaft w Krośnie, gdzie zdobyto 789 562 zł. dla potrzeb AK.
Organizował akcje sabotażowe i wywiadowcze na lotnisku w Krośnie. Od Franciszka Płonki Krystyna Samborska w OP-11 AK i otrzymała zadanie, dotyczące pozyskiwania broni i amunicji w Kasynie niemieckim na lotnisku w Krośnie.
20 maja 1943 patrol dywersyjny Franciszka Płonki „Kubackiego” powstrzymał przed nieograniczonym rekwirowaniem bydła, napadając na samochód starosty krośnieńskiego F. Heinischa i kierownika krośnieńskiej rzeźni, jadących na spęd bydła kontyngentowanego. Zabrano im samochód i broń.
Wraz z Zenonem Sobotą ps. „Korczak” był w składzie grupy, która 26 czerwca 1943 o godz. 7:30 dokonała w Sanoku egzekucji przedwojennego oficera WP i konfidenta gestapo, Franciszka Goryni. W drodze powrotnej podczas postoju między Przysietnicą a Izdebkami celem zmiany opony w samochodzie, nadjechała niemiecka żandarmeria, a podczas strzelaniny zabity został m.in. Franciszek Płonka. Został odznaczony Krzyżem Virtuti Militari.
Jego żona Stanisława z Bachurskich – Płonka (ur. 1911) – aresztowana przez jasielskie Gestapo, w Oświęcimiu rzuciła się na niesioną na noszach do komory gazowej siostrę Niusię Tarkową i zginęła razem z nią 11 lutego 1943. Grobowiec Franciszka i Stanisławy Płonków ustanowiono w żołnierskiej kwaterze na Cmentarzu Komunalnym w Krośnie.

</doc>
<doc id="1228149" url="https://pl.wikipedia.org/wiki?curid=1228149" title="Pawieł Muratow">
Pawieł Muratow

Pawieł Pawłowicz Muratow, ros. "Павел Павлович Муратов" (ur. 19 lutego (3 marca starego stylu) 1881, w Bobrowie w Guberni woroneskiej, zm. 5 lutego 1950 w Waterford w Irlandii) – rosyjski pisarz, podróżnik, krytyk i historyk sztuki.
Otrzymał wykształcenie w petersburskim Korpusie Kadetów, w latach 1904-1905 odbył służbę wojskową. Podróżował po Europie, w latach 1906-1914 pracował w muzeum, przyjaźnił się z młodym pokoleniem artystów i intelektualistów rosyjskich.
Brał udział w I wojnie światowej, za co został odznaczony orderami. Po wojnie wrócił do swych zainteresowań artystycznych. Założył Towarzystwo Badań Włoskich (wł. "Studio Italiano"), gdzie były organizowane wykłady z udziałem znanych pisarzy i historyków kultury (m.in. wiosną 1921 miał tu swoje ostatnie wystąpienie Aleksandr Błok). Brał udział także w działalności Komitetu Pomocy Głodującym, za co w 1921 został aresztowany razem z Borysem Zajcewem i innymi członkami Komitetu. Wskutek nasilającego się terroru wyjechał z Rosji, początkowo do Niemiec, w 1923 osielił się w Rzymie, 1927 przeprowadził się do Paryża, gdzie m.in. był członkiem założycielem paryskiego towarzystwa "Ikona". 
Przed wybuchem II wojny światowej wyjechał do Wielkiej Brytanii, gdzie przygotowywał m.in. monografię o działaniach wojennych na froncie radziecko-niemieckim oraz o historii wojen na Kaukazie w XIX wieku. Na krótko przed śmiercią przeniósł się do Irlandii, gdzie zmarł na zawał serca.
Najbardziej znanym dziełem Muratowa jest jego dwutomowa książka będąca owocem podróży autora po Włoszech, zatytułowana pt. "Obrazy Włoch" (wyd. w Berlinie w latach 1911, 1912, 1924). Autor z erudycją polihistora opisuje miejsca, dzieła sztuki, mistyczne nastroje kultury włoskiej i stara się określić jej znaczenie w historii Europy. Oprócz tego pisał powieści historyczne i występował jako krytyk sztuki.
Dzieła Muratowa nie doczekały się większych opracowań i rozgłosu, jednak uważane były przez wielu ludzi sztuki za pierwszorzędne. Berlińskie "Obrazy Włoch" odkryte przez Karola Szymanowskiego, stały się jedną z najważniejszych lektur polskich teoretyków sztuki i pisarzy, jak na przykład jego kuzyna, Jarosława Iwaszkiewicza, czy późniejszego tłumacza Muratowa na polski - Pawła Hertza.

</doc>
<doc id="1228151" url="https://pl.wikipedia.org/wiki?curid=1228151" title="Popyt inwestycyjny">
Popyt inwestycyjny

Popyt inwestycyjny – wielkość zamierzonych (planowanych do poniesienia) przez przedsiębiorstwa powiększeń stanu kapitału trwałego oraz stanu zapasów.
Popyt inwestycyjny zależy przede wszystkim od przewidywań co do kształtowania się popytu na produkty przedsiębiorstw. Przedsiębiorstwa dokonują inwestycji, tzn. kreują popyt inwestycyjny, m.in. ponieważ przewidują możliwości opłacalnego rozszerzenia skali produkcji lub zakładają, że poniesienie inwestycji pozwoli im na obniżenie kosztów produkcji.

</doc>
<doc id="1228152" url="https://pl.wikipedia.org/wiki?curid=1228152" title="Natrętne myśli">
Natrętne myśli



</doc>
<doc id="1228163" url="https://pl.wikipedia.org/wiki?curid=1228163" title="Humbrol">
Humbrol

Humbrol – brytyjskie przedsiębiorstwo produkujące modele, narzędzia modelarskie oraz farby. Jest właścicielem takich marek jak Airfix, Sky Marks, Young Scientist, 1st Gear, High Speed i William Britain. Humbrol został założony jako Humbrol Oil Company w 1911 roku w Kingston upon Hull.

</doc>
<doc id="1228164" url="https://pl.wikipedia.org/wiki?curid=1228164" title="Natko Zrnčić-Dim">
Natko Zrnčić-Dim

Natko Zrnčić-Dim (ur. 7 marca 1986 w Zagrzebiu) – chorwacki narciarz alpejski, brązowy medalista mistrzostw świata, olimpijczyk.
Kariera.
Po raz pierwszy na arenie międzynarodowej Natko Zrnčić-Dim pojawił się 24 listopada 2001 roku w Val Thorens, gdzie w zawodach Citizen Race w slalomie zajął 35. miejsce. W 2003 roku wystartował na mistrzostwach świata juniorów w Briançonnais, gdzie jego najlepszym wynikiem było trzynaste miejsce w slalomie i kombinacji. Jeszcze trzykrotnie startował w imprezach tego cyklu, najlepsze wyniki osiągając podczas mistrzostw świata juniorów w Quebecu w 2006 roku, gdzie był piąty w zjeździe oraz ósmy w supergigancie.
W zawodach Pucharu Świata zadebiutował 13 grudnia 2004 roku w Sestriere, gdzie nie zakwalifikował się do pierwszego przejazdu slalomu. Pierwsze pucharowe punkty wywalczył 11 grudnia 2005 roku w Val d’Isère, zajmując 24. miejsce w superkombinacji. Na podium po raz pierwszy stanął 3 marca 2008 roku w Val d’Isère, gdzie w tej samej konkurencji zajął trzecie miejsce. W zawodach tych lepsi byli tylko Bode Miller z USA oraz kolejny Chorwat, Ivica Kostelić. W kolejnych latach jeszcze kilkukrotnie stawał na podium, jednak nigdy nie zwyciężył. Najlepsze wyniki osiągnął w sezonie 2009/2010, który ukończył na 38. pozycji w klasyfikacji generalnej oraz siódmej w klasyfikacji kombinacji.
Największy sukces osiągnął w 2009 roku, kiedy na mistrzostwach świata w Val d’Isère zdobył brązowy medal w superkombinacji. Wyprzedzili go tam jedynie Aksel Lund Svindal z Norwegii oraz Francuz Julien Lizeroux. W tej samej konkurencji był też między innymi ósmy podczas rozgrywanych dwa lata później mistrzostw świata w Garmisch-Partenkirchen. W 2006 roku wystartował na igrzyskach olimpijskich w Turynie, gdzie jego najlepszym wynikiem było 25. miejsce w gigancie. Na rozgrywanych cztery lata później igrzyskach olimpijskich w Vancouver był między innymi dziewiętnasty w slalomie. Brał także udział w igrzyskach olimpijskich w Soczi w 2014 roku, gdzie najlepiej spisał się w superkombinacji, zajmując dziesiąte miejsce. Na kolejnych igrzyskach olimpijskich w 2018 roku w Pjongczangu, jego najlepszą lokatą było 19. miejsce w superkombinacji.

</doc>
<doc id="1228165" url="https://pl.wikipedia.org/wiki?curid=1228165" title="Ministerstwo Bezpieczeństwa Publicznego Chińskiej Republiki Ludowej">
Ministerstwo Bezpieczeństwa Publicznego Chińskiej Republiki Ludowej

Ministerstwo Bezpieczeństwa Publicznego w Chińskiej Republice Ludowej (), na czele z Ministrem Bezpieczeństwa Publicznego, jest głównym zwierzchnikiem policji w ChRL i agencją odpowiedzialną za większość codziennej pracy policji w Chinach kontynentalnych. 
Ministerstwo Bezpieczeństwa Publicznego jest główną krajową agencją bezpieczeństwa w ChRL, i odpowiada Narodowej Agencji Policyjnej w Japonii oraz krajowym policjom w innych państwach. Kontroluje i zarządza Ludową Policją Zbrojną (chiń. 人民武装警察部队, "Renmin wuzhuang jingcha budui"). Na ogół Ministerstwo Bezpieczeństwa Publicznego nie wykonuje funkcji paramilitarnych, które należą do kompetencji Ludowej Policji Zbrojnej, ani też nie jest odpowiedzialna za wywiad wewnętrzny, który z kolei leży w gestii Ministerstwa Bezpieczeństwa Państwa. Hongkong i Makau posiadają odrębne biura/agencje bezpieczeństwa i siły policyjne. Od 2012 Ministrem Bezpieczeństwa Publicznego jest Guo Shengkun.
Policja podlegająca Ministerstwu Bezpieczeństwa Publicznego jest nie uzbrojona w przeciwieństwie do funkcjonariuszy Ludowej Policji Zbrojnej.
Jednostkami terenowymi ministerstwa są Biura Bezpieczeństwa Publicznego (chiń 公安局, Gōng’ān Jú). Wielokrotnie skarżono się, że Biura Bezpieczeństwa Publicznego, posiadają niedobory kadrowe i nie są w stanie poradzić sobie z rosnącą, według opinii publicznej, przestępczością. Innymi problemami z jakimi borykają się BBP w ostatnich latach są niskie wynagrodzenie, kiepskie szkolenie, niskie morale wśród oficerów oraz skargi na nadużycia władzy.
Organizacja.
Ministerstwo Bezpieczeństwa Publicznego zorganizowane jest w oparciu o departamenty, których funkcja przypisana jest określonym obszarom takim jak: wywiad, operacje policyjne, więziennictwo i bezpieczeństwo polityczne, ekonomiczne oraz komunikacji. Podległymi Ministerstwu są departamenty bezpieczeństwa publicznego na poziomie prowincji. Biura Bezpieczeństwa Publicznego i podbiura na poziomie okręgów (biura znajdują się w prefekturach i dużych miastach, podbiura w okręgach i dystryktach miejskich). Posterunki bezpieczeństwa publicznego na poziomie małych miast. O ile ciężar odpowiedzialności za bezpieczeństwo publiczne spoczywa na barkach administracji wszystkich szczebli, to policja, będąca niżej w strukturach rządowych, jest coraz bardziej wpływowa. 
Sposób zorganizowania lokalnych posterunków bezpieczeństwa publicznego jest implikowany przez zadania jakie policja wykonuje. Najogólniej mówiąc, każdy posterunek posiada działy zajmujące się kontrolą ludności, dochodzeniami przed procesowymi, opieką społeczną, kontrolą ruchu drogowego, i innymi czynnościami. Każde z nich dysponuje aresztem. 
W latach 80. posterunki bezpieczeństwa publicznego – znajdujące się w najbliższym kontakcie z obywatelem – były nadzorowane przez podbiura bezpieczeństwa publicznego, lokalne rady i prokuratorów. Prokurator mógł wziąć na siebie odpowiedzialność za dowolnie wybraną przez siebie sprawę i nadzorować dochodzenie w tych sprawach, w których tego typu dochodzenie posterunki bezpieczeństwa publicznego mogły prowadzić. Duża część działań koordynowanych jest przez organy bezpieczeństwa publicznego, prokuratorów oraz sądy po to, by nie przyniosły one zaskakującego rezultatu.
Zadania.
Posterunki bezpieczeństwa publicznego posiadają ogólnie większe kompetencje niż posterunki policji na Zachodzie, bo angażują się w każdy aspekt życia publicznego. W obszarach wiejskich posterunek posiada zazwyczaj naczelnika, wiceszefa, niewielki personel administracyjny i niewielkie siły policyjne. W obszarach miejskich w posterunku jest większa liczba personelu administracyjnego i od siedmiu do osiemnastu stójkowych. Do ich obowiązków należą dochodzenia, aresztowania, przesłuchania i tymczasowe zatrzymania. Wydział gospodarczy posterunku prowadził rejestr wszystkich osób żyjących w danym obszarze. Narodziny, zgony, małżeństwa i rozwody były odnotowywane i potwierdzane w drodze losowych kontroli. Posterunki kontrolowały również hotele jak i odwiedzających, którzy musieli zostać wpisani do rejestru, gdy ich pobyt nie trwał dłużej niż określoną liczbę dni. Wszystkie teatry, kina, sprzęt radiowy oraz maszyny drukarskie także poddawane były rejestracji w posterunku bezpieczeństwa publicznego, co pozwalało na efektywną kontrolę zebrań i cenzurę informacji. Kontrola dotyczyła również własności, transportu oraz użycie wszelkich materiałów wybuchowych, broni, amunicji i trucizn.
Kolejną istotną funkcją policji jest kontrola zmiany miejsca zamieszkania. Bez tego rodzaju kontroli dochodziłoby do sytuacji, w których wielu mieszkańców obszarów wiejskich przeniosłoby się do przeludnionych miast w poszukiwaniu lepszych standardów życia, pracy i edukacji. W kwietniu 1984 roku Rada Państwa wydała Wstępne Zarządzenie Regulujące Kwestię Identyfikacji Mieszkańców Chińskiej Republiki Ludowej. Zarządzenie wprowadzane latami wymagało by Ministerstwo Bezpieczeństwa Publicznego wydało karty identyfikacyjne wszystkim obywatelom powyżej szesnastego roku życia oprócz członków w czynnej służbie w Armii Ludowo-Wyzwoleńczej i w Ludowej Policji Zbrojnej oraz więźniów. Karty zawierały zdjęcie, nazwisko, płeć, narodowość, datę narodzin i adres posiadacza. Karty dla osób od szesnastego do dwudziestego piątego roku życia były ważne przez dziesięć lat. Te dla osób pomiędzy dwudziestym piątym a czterdziestym piątym rokiem życia traciły ważność po dwudziestu latach; a osoby mające więcej niż czterdzieści pięć lat otrzymywały karty dożywotnie. W 1987 roku kartę wydano zaledwie 70 milionom ludzi, nie zdołano więc zrealizować stawianego sobie narodowego celu. Co więcej również ci, którzy posiadali kartę woleli używać innych dokumentów tożsamości.
Cenzura internetu.
Ministerstwo Bezpieczeństwa Publicznego prowadzi również cenzurę sieci internetowych. Projekt ten nosi nazwę Projekt Złota Tarcza. Portalami internetowymi, które są objęte cenzurą to m.in.: Wikipedia czy You Tube.

</doc>
<doc id="1228166" url="https://pl.wikipedia.org/wiki?curid=1228166" title="Natko Zrncic-Dim">
Natko Zrncic-Dim



</doc>
<doc id="1228168" url="https://pl.wikipedia.org/wiki?curid=1228168" title="Antoni Urbanowski">
Antoni Urbanowski

Antoni Urbanowski (ur. 1853 w Bolesławcu koło Wielunia, zm. 28 sierpnia 1908 w Łodzi) – założyciel największego zakładu kamieniarskiego w Łodzi, wykonawca najbardziej prestiżowych i interesujących nagrobków, przede wszystkim na cmentarzach przy ul. Ogrodowej.
Życiorys.
Syn byłego właściciela ziemskiego. Uczęszczał do gimnazjum w Kaliszu i Warszawie. W 1872 zamieszkał w Łodzi.
Od roku 1874 firma Urbanowskiego mieściła się przy ul. Cmentarnej. Działalność przedsiębiorstwa związana była głównie z wykonywaniem pomników, nagrobków i monumentalnych budowli, mauzoleów, na cmentarzu przy ul. Ogrodowej. Był wykonawcą między innymi grobowca Ludwika Geyera, pomnika doktora Karola Jonschera, mauzoleum Juliusza Kunitzera i mauzoleum Heinzlów. 
Firma Antoniego Urbanowskiego wykonała także kamienne filary i podstawowe elementy kościoła pw. św. Stanisława Kostki oraz elementy kamieniarskie kościoła pw. Podwyższenia Świętego Krzyża na rogu Tuwima i Sienkiewicza. Realizował projekty wybitnych łódzkich artystów-rzeźbiarzy: Wacława Konopki i Anastazego Lepli.
Antoni Urbanowski wspierał finansowo wiele łódzkich stowarzyszeń, między innymi Towarzystwo Śpiewacze „Lutnia”, Polskie Towarzystwo Teatralne i Łódzkie Chrześcijańskie Towarzystwo Dobroczynności.
Był ojcem Józefa, który przejął firmę i prowadził ją do 1938 roku.
Rodzina Urbanowskich jest pochowana w części rzymskokatolickiej Starego Cmentarza w Łodzi.

</doc>
<doc id="1228170" url="https://pl.wikipedia.org/wiki?curid=1228170" title="Curtiss JN-4">
Curtiss JN-4

Curtiss JN-4 (znany również jako Curtiss Jenny) – dwupłatowy samolot treningowy i bojowy produkowany podczas I wojny światowej przez firmę Curtiss z Hammondsport w Nowym Jorku, później Curtiss Aeroplane and Motor Company. Firma połączyła w nim najlepsze cechy modeli J i N, i w 1915 r. zaczęła produkować nowy samolot o oznaczeniu JN czyli „Jenny”. Samolot ten odznaczał się dobrą zwrotnością i posiadał miejsce dla dwóch pilotów. Wyprodukowano ok. 6813 samolotów tego typu w różnych wersjach i po zakończeniu I wojny światowej setki tych maszyn sprzedano dla lotnictwa cywilnego, gdzie używano ich aż do 1930 roku. 
Obecnie w Polsce latają dwie repliki tego samolotu o nr rej. SP-SHUF i SP-SWAR.

</doc>
<doc id="1228173" url="https://pl.wikipedia.org/wiki?curid=1228173" title="Ferrari 225 S">
Ferrari 225 S

Ferrari 225 S – samochód wyścigowy z początku lat pieċdzięsiątych XX wieku. Jest to powiększona wersja Ferrari 195 S produkowana w 1952 roku, jako prekursor do nowej gamy modeli serii 250. Wyprodukowano nie więcej niż 9 egzemplarzy, w tym jedno w zamkniętym nadwoziu zaprojektowanym przez Vignale. Model 225 S to pierwszy samochód marki Ferrari testowany na torze Imola.
Dane techniczne.
Ogólne
Napęd
Udział w wyścigach.
Ferrari 225 S debiutowało w wyścigu Giro di Sicilia w 1952 roku.
Siedem samochodów 225 S wzięło udział w wyścigu Mille Miglia, ale wszystkie były zdominowane przez Ferrari 250 S wyposażone w silnik o większej mocy. 
Ferrari 250 S.
Ferrari 250 S to pierwszy samochód Ferrari z serii 250. Auto wyposażone było w 3 litrowy silnik V12 Colombo o mocy 230 KM współpracujący z 5 stopniową manualną skrzynią biegów. Zasilanie stanowiły 3 gaźniki Weber 36DCF. Prawdopodobnie wyprodukowano przynajmniej jeden model przeznaczony do użytku na drogach publicznych.
Udział w wyścigach.
Ferrari 250 S w roku 1952 podczas wyścigu Mille Miglia, toczyło widowiskowy pojedynek z prototypem o nazwie Mercedes 300 SL prowadzonym przez Rudolf Caracciola, Hermann Lang i Karl Kling. Za sterami Ferrari zasiadali Giovanni Bracco i Alfonso Rolfo, ich 230 hp (171 kW) Ferrari było zbyt wolne i na długich prostych zostawało daleko za autem Mercedesa. Świetnie spisywało się natomiast w ostrych zakrętach i na podjazdach pod wzniesienia, czym niwelowało przewagę do Mercedesa i ostatecznie to kierowcy Ferrari cieszyli się zwycięstwem. To samo auto zostało następnie wystawione do słynnego 24 Hours of Le Mans i Carrera Panamericana.
Wartość obecna.
Cena za model 225 S wahają się w przedziale 1000 000 - 1 500 000 €.

</doc>
<doc id="1228178" url="https://pl.wikipedia.org/wiki?curid=1228178" title="Ferrari 250">
Ferrari 250



</doc>
<doc id="1228182" url="https://pl.wikipedia.org/wiki?curid=1228182" title="Petr Velička">
Petr Velička

Petr Velička (ur. 26 lutego 1967 we Frýdku-Místku) – czeski szachista, arcymistrz od 2007 roku.
Kariera szachowa.
W latach 1991 i 1992 startował w finałach indywidualnych mistrzostw Czechosłowacji, a w następnych latach wielokrotnie w finałach indywidualnych mistrzostw Czech, największy sukces odnosząc w 1999 r. w Láznym Bohdancu, gdzie zdobył tytuł wicemistrza kraju oraz zdobył pierwszą normę arcymistrzowską. Od końca lat 80. występował w turniejach międzynarodowych, znaczące rezultaty osiągając m.in. w Brnie (1994, dz. I m.), Ostrawie (1998, dz. I m.wspólnie z m.in. Robertem Cvekiem i Leonidem Wołoszynem), Hamburgu (2000, dz. I m.wspólnie z m.in. Rainerem Buhmannem i Rolandem Berzinszem), Tatranskich Zrubach (2003, II m. za Jirim Stockiem) oraz w Benasque (2003, dz. I m. wspólnie z m.in. Olegiem Korniejewem, Pawłem Jarazem i Antoanetą Stefanową).
W latach 2005 (w Evorze, drużynowe mistrzostwa Portugalii) i 2006 (w Vandœuvre-lès-Nancy, turniej otwarty, I m.) zdobył brakujące dwie normy na tytuł arcymistrza i w 2007 r. Międzynarodowa Federacja Szachowa przyznała mu ten tytuł.
Najwyższy ranking w dotychczasowej karierze osiągnął 1 października 2007 r., z wynikiem 2519 punktów zajmował wówczas 12. miejsce wśród czeskich szachistów.

</doc>
<doc id="1228183" url="https://pl.wikipedia.org/wiki?curid=1228183" title="Petr Velicka">
Petr Velicka



</doc>
<doc id="1228184" url="https://pl.wikipedia.org/wiki?curid=1228184" title="Grand (rzeka w Ontario)">
Grand (rzeka w Ontario)

Grand (ang. "Grand River") – rzeka w Kanadzie, w południowej części prowincji Ontario. Uchodzi do jeziora Erie. Długość wynosi 266 km. Sieć rzeczna ma układ równoległy dendrytyczny.
Ważne miasta przez które przepływa rzeka Grand: Waterloo, Kitchener, Cambridge oraz Brantford.
Ważne dopływy rzeki Grand: Conestogo, Speed oraz Nith.

</doc>
<doc id="1228189" url="https://pl.wikipedia.org/wiki?curid=1228189" title="Phil Jagielka">
Phil Jagielka

Phil Jagielka, właśc. Filip Nikodem Jagiełka (ur. 17 sierpnia 1982 w Manchesterze) – angielski piłkarz polskiego pochodzenia występujący na pozycji obrońcy w angielskim klubie Stoke City. 
Jagielka profesjonalną karierę zaczął w Sheffield United, skąd latem 2007 roku przeniósł się do Evertonu za 4 miliony funtów.
W kwietniu 2009 roku zerwał więzadła krzyżowe w kolanie, co wykluczyło go z gry na ponad 10 miesięcy. Nie wystąpił na Mistrzostwach Świata w RPA.
Ma za sobą występy w reprezentacji Anglii do lat 21, na swoim koncie zapisał także jedno spotkanie w reprezentacji B.
1 lipca 2008 roku zaliczył debiut w dorosłej reprezentacji w spotkaniu z Trynidadem i Tobago.

</doc>
<doc id="1228193" url="https://pl.wikipedia.org/wiki?curid=1228193" title="LOGIA">
LOGIA

LOGIA – trójetapowy konkurs informatyczny organizowany przez Ośrodek Edukacji Informatycznej i Zastosowań Komputerów (OEIiZK) w Warszawie dla uczniów gimnazjów zainteresowanych programowaniem i uczęszczających do szkół z województwa mazowieckiego. Konkurs odbywa się raz w roku szkolnym. Konkurs jest objęty patronatem Mazowieckiego Kuratora Oświaty. Prowadzony jest przez wąskie grono nauczycielskie, z dużym zapleczem wiedzy.
Formuła konkursu.
Formuła konkursy opiera się na trzech etapach:
Historia konkursu.
W roku szkolnym 1994/1995 doszło do powołania konkursu pod nazwą "I Warszawski Konkurs Informatyczny. P"od tą nazwą przeznaczony był dla uczniów szkół podstawowych (według dawniejszych zasad szkolnictwa, które nie przewidywały gimnazjów) na terenie województw warszawskiego i skierniewickiego. Polegał na rozwiązaniu zadań w języku programowania Logo na szczeblu trzech etapów.
W tymże roku szkolnym po reformie szkolnictwa i administracji konkurs został powołany przez Mazowieckiego Kuratora Oświaty. Doszło do zmiany nazwy na "Mazowiecki Konkurs Informatyczny 2000. "Od tego roku szkolnego konkurs został przeznaczony dla uczniów gimnazjów z województwa mazowieckiego. Formuła konkursu nie uległa zmianie
Po powołaniu konkursu przez Mazowieckiego Kuratora Oświaty po raz pierwszy w 1999 r. rok później doszło do kolejnej zmiany nazwy. Od roku 2000 konkurs zaczął nazywać się LOGIA 01 Logo i algorytmy i analogicznie był nazywany LOGIA 02, LOGIA 03 etc. Formuła konkursu ponownie nie uległa zmianie.
W roku 2013 doszło do znacznych zmian w regulaminie konkursu. Od edycji LOGIA 14 uczniowie mogą korzystać także z języka Python.
Krytyka konkursu.
W 2012 roku skrytykowano konkurs za utrudnianie dostępu użytkownikom innych systemów niż Windows (np. Linuksa czy popularnych dystrybucji Androida). W regulaminie dopuszczono tylko Logomocję, Logo Komeniusza, oraz MSW(Berkeley) Logo. Dwa pierwsze programy mają natywną wersję wyłącznie pod system Windows. Trzeci ma wersję pod Linuksa, ale jest to wersja bardzo uboga graficznie (zasadniczo „konsolowa”). Nie dopuszczono istniejącego wówczas graficznego, wolnego i otwartego oprogramowanie jak np. KTurtle. Krytyka jest spowodowana, również niecodziennym sposobem podejścia - u dzieci sprawdza się umiejętność radzenia sobie ze stresem, a nie faktyczną wiedzę. 

</doc>
<doc id="1228194" url="https://pl.wikipedia.org/wiki?curid=1228194" title="Świąteczna lawina">
Świąteczna lawina

Świąteczna lawina (ang. "Christmas Caper", 2007) – amerykańsko-kanadyjski film telewizyjny przygotowywany przez stację ABC Family. Obraz reżyseruje David Winkler według scenariusza April Blair. W Polsce wyświetlany za pośrednictwem kanału Movies 24.
Opis fabuły.
Kate Dove (Shannen Doherty) to złodziejka, która powraca do rodzinnej miejscowości po tym, jak jej ostatni skok kończy się całkowitą katastrofą. Na miejscu zostaje na nią zrzucony obowiązek opieki nad siostrzenicą i kuzynem, których rodzice próbują powrócić do domu na Gwiazdkę. Kobieta ani przez chwilę nie myśli o świętach, gdyż czas zajmuje jej obmyślanie zemsty na swoim wspólniku. 

</doc>
<doc id="1228196" url="https://pl.wikipedia.org/wiki?curid=1228196" title="Haweli">
Haweli

Haweli, haveli urdu: حویلی, hindi: हवेली) - typ rezydencji arystokracji radżpuckiej i kupców marwarskich, występujących zwłaszcza w Radżastanie w północnych Indiach. Niektóre z najbardziej znanych "haweli", ozdobione często freskami, są obecnie udostępnione do zwiedzania. Haveli w Pakistanie i północnych Indiach zbudowane są najczęściej w stylu muzułmańskim, z wewnętrznym patio, niekiedy również z fontanną. Wiele haweli w stylu mogolskim zachowało się również w starej części Lahore i Delhi. 
Termin "haweli" jest pochodzenia perskiego, znaczy dosłownie "zamknięte miejsce", pierwotnie oznaczał rodzaj świątyni wisznuickiej w Gudżaracie. Niektóre z tego typu budowli kultowych są słynne ze wspaniałych fresków przedstawiających bogów, boginie, zwierzęta lub sceny mitologiczne i historyczne, również z czasów kolonialnych.
W późniejszym okresie bogaci kupcy marwarscy wzorowali na tego typu budowlach swoje siedziby, stanowiące również oznakę ich zamożności i znaczenia.
Terenem szczególnie obfitującym w haveli ozdobione freskami o wysokiej wartości artystycznej jest region Shekhawati w północnym Radżastanie, przyciągający licznych turystów. 
Typowe haveli w regionie Shekhawati posiadały dwa wewnętrzne dziedzińce — zewnętrzny dla mężczyzn, zaś wewnętrzny zarezerwowany dla kobiet. Największe haweli miały trzy, a nawet cztery dziedzińce. W chwili obecnej większość haveli jest opuszczona i zaniedbana. 
Oprócz fresków, innym częstym elementem ozdobnym jest "jharokha", rodzaj bogato rzeźbionego balkonu. Jedną z funkcji tych balkoników było umożliwienie kobietom obserwowanie życia ulicznego nie będąc widzianymi.

</doc>
<doc id="1228198" url="https://pl.wikipedia.org/wiki?curid=1228198" title="Petro Pancz">
Petro Pancz

Petro Pancz, (ukr Петро Панч), właściwie Petro Josyfowycz Panczenko (ur. 4 lipca 1891 w Wałkach, zm. 1 grudnia 1978 w Kijowie) – ukraiński nowelista, powieściopisarz, autor bajek dla dzieci. Pisał pod pseudonimem Maksym Otawa, P. Pan. Petro Pancz.
Urodził się 4 lipca 1891 r. w Wałkach, w Charkowskim powiecie, w rodzinie majstra-kołodzieja. Swoje dzieciństwo opisał w książce "На калуновим мості". Mając 15 lat, po ukończeniu dwurocznej szkoły, zaczął pracować – najpierw przepisując dokumenty w miejscowym Domu Ludowym, stając się z czasem pomocnikiem agenta ziemskiego. W wieku 17 lat przeniósł się do Charkowa i rozpoczął pracę w szkole żeńskiej. W Charkowie Pancz spotykał się ze studentami z kręgu Młodzieży Studenckiej. Rozpoczął naukę w Połtawskiej Szkole Geodezyjnej, tuż po zakończeniu nauki został zmobilizowany do armii w 1915 r. W wojsku, w Odeskiej Szkole Artyleryjskiej, zdobył stopień oficera i trafił na front I wojny światowej.
Wiosną 1921 r. Pancz wrócił do Wałek. W tym okresie pisarz rozpoczął twórczą działalność. W gazetach „Вісті”, „Незаможник”, „Селянська правда” pojawiły się jego pierwsze utwory, opowiadania, felietony, drukowane pod pseudonimem Maksym Otawa. Wysyłając materiał do „Незаможникa”, Panczenko podpisywał się skrótowo P. Pan, ale nadchodzące czasy „wojny z panami” spowodowały, że wystraszony następstw redaktor gazety zmienił ową skróconą formę na P.Pancz. W 1923 r. Pancz znalazł się z powrotem w Charkowie, ówczesnej stolicy Ukrainy. Pracował w magazynie „Червоний шлях”. Jego książki wychodziły wtedy jedna za drugą: "Там, де верби над ставом, Гнізда старі, Поза життям, Солом`яний дим, Мишачі нори". W tym czasie Pancz należał do grup literackich: Плуг, ВАПЛІТЕ, ВУСПП. W 1928 r. został wydany zbiór powieści "Голубі ешелони." Przez 20 lat, do 1947 r., Pancz doświadczał niemiłych przytyków za treść książki, której następnej redakcje wychodziły już ideologicznie zmienione.
Pierwsza powieść "Право на смерть" była już od początku poddana cenzurze i ukazała się pod nazwą "Облога ночі". W latach 30. Pancz przerabiał tematykę rewolucyjno-historyczną o dzieciach i dla dzieci, w książkach "Малий партизан, Будемо літати, Син Таращанського полку". , a podczas II wojny światowej był głównym redaktorem działu literatury w radiostacji „Ukraina Radziecka” w Moskwie. Wtedy został członkiem Komitetu Wszechsłowiańskiego, w którym pracował do zakończenia wojny. W tych latach jego twórczy dorobek to: "Рідна земля, Гнів матері, Зозуля, Кортить курці просо". W 1954 r. ukazał się jeden z najlepszych utworów Pancza: powieść "Гомоніла Україна". W 1965 Pancz napisał o swojej młodości w powieści "На калиновим мості". Utwór ten został odznaczony później Nagrodą im. Tarasa Szewczenki.
Twórczość dla dzieci to osobny dział w twórczości Panczenki: jeszcze w 1922 r. napisał krótki utwór "Свистин", a potem w 1924 r. "Портрет". W latach trzydziestych światło dzienne ujrzały książeczki dla dzieci: "Гиля, гуси, Вовчий хвіст, Будемо літати, Гарні хлопці, Для вас і про вас". Ostatnia książka Panczenki, zbiór przemyśleń i krótkich form literackich "Відлітають журавлі", ukazała się w 1973 r.

</doc>
<doc id="1228199" url="https://pl.wikipedia.org/wiki?curid=1228199" title="Koleta Boylet">
Koleta Boylet

Koleta Boylet, Koleta z Corbie (właściwie Nicolette Boylet) (ur. 13 stycznia 1381 w Corbie, zm. 6 marca 1447 w Gandawie) – mistyczka, zakonnica, zapoczątkowała gałąź klarysek - koletanki, święta katolicka, dziewica.
Życiorys.
Jej rodzicami byli Robert i Małgorzata Boylet. Ojciec był cieślą w opactwie benedyktynów w Corbie. Rodzice przypisywali narodziny córki wstawiennictwu św. Mikołaja, nadali jej jego imię.
Nicolette wstąpiła do zakonu beginek, następnie przeniosła się do benedyktynek, a później została klaryską. Po pewnym czasie postanowiła zostać pustelnicą. Została zamurowana w celi jako rekluza. Po kilku latach opuściła celę. Pod wpływem wizji przystąpiła do reformowania klarysek. W dziele tym uzyskała poparcie antypapieża Benedykta XIII. Reformowała istniejące klasztory i zakładała nowe. W chwili jej śmierci działały 22 klasztory oparte na regule św. Klary i konstytucjach Kolety (koletanki). Koleta kładła nacisk na powrót do pierwotnego ubóstwa klarysek. Praca ręczna miała obowiązywać wszystkie siostry. Konstytucje Koletańskie zostały zatwierdzone w 1458 przez Piusa II.
Koletę Boylet beatyfikowano w 1625, a kanonizowana została 24 maja 1807 przez papieża Piusa VII.
Jej wspomnienie liturgiczne w Kościele katolickim obchodzone jest w dzienną rocznicę śmierci (6 marca), a w Polsce 7 lutego.

</doc>
<doc id="1228200" url="https://pl.wikipedia.org/wiki?curid=1228200" title="Hans Neusiedler">
Hans Neusiedler

Hans Neusiedler (także Neusidler), ur. 1508 (1509?) w Preszburgu (dziś Bratysława), zm. 2 lutego 1563 w Norymberdze – niemiecki kompozytor i wirtuoz gry na lutni pochodzenia węgierskiego.
Był jednym z najwybitniejszych artystów niemieckiej szkoły lutniowej XVI wieku. Wskutek zagrożenia ze strony zbliżającego się do Wiednia wojska tureckiego Neusiedler zdecydował się na zmianę miejsca zamieszkania i osiadł w 1530 w Norymberdze. W tym samym roku ożenił się z norymberską mieszczanką i rok później otrzymał prawa obywatela miasta, w którym niedługo miał opublikować pierwsze swoje utwory muzyczne w tabulaturach lutniowych. W latach 1536–1549 wydał osiem ksiąg muzyki lutniowej, z których najwybitniejsze są dwa tomy "Ein newgeordnet künstlich Lautenbuch". Zawierają one zarówno utwory o charakterze dydaktycznym (zwłaszcza pierwszy tom dla początkujących, wyd w 1536), jak i kompozycje mistrzowskie, wymagające wirtuozowskich umiejętności w grze na lutni. Neusiedler odnosił za życia duże sukcesy jako lutnista i kompozytor. Jego tabulatury przedrukowywano w wielu ośrodkach muzycznych, m.in. Wenecji, Strasburgu czy Frankfurcie nad Menem. W jego kompozycjach pobrzmiewają echa piosenek ludowych i popularnych tańców, tworzył jednak też transkrypcje lutniowe poważnych utworów takich kompozytorów jak Josquin des Prés czy Heinrich Isaac.
Synowie Hansa, Melchior Neusiedler (1531–1590) i Konrad Neusiedler (1541 – zm. po 1604) również byli lutnistami i kompozytorami.

</doc>
<doc id="1228201" url="https://pl.wikipedia.org/wiki?curid=1228201" title="Shooting guard">
Shooting guard



</doc>
<doc id="1228203" url="https://pl.wikipedia.org/wiki?curid=1228203" title="Small forward">
Small forward



</doc>
<doc id="1228204" url="https://pl.wikipedia.org/wiki?curid=1228204" title="Wydział Artystyczny Uniwersytetu Zielonogórskiego">
Wydział Artystyczny Uniwersytetu Zielonogórskiego

Wydział Artystyczny Uniwersytetu Zielonogórskiego (WA UZ) - jeden z 12 wydziałów Uniwersytetu Zielonogórskiego powstały w 1999 roku na ówczesnej Wyższej Szkoły Pedagogicznej w Zielonej Górze. Kształci studentów na sześciu podstawowych kierunkach zaliczanych do nauk o sztukach pięknych, wyłącznie na stacjonarnych.
Wydział Artystyczny jest jednostką interdyscyplinarną. W jego ramach znajdują się 2 instytuty. Aktualnie zatrudnionych jest 63 pracowników naukowo-dydaktycznych (z czego 7 profesorów, 20 doktorów habilitowanych, 13 doktorów oraz 6 magistrów). Wydział współpracuje również z pracownikami innych wydziałów, których autorytet wspiera zarówno proces dydaktyczny, jak i przede wszystkim wymianę międzynarodową. 
Według stanu na 2013 rok na wydziale studiuje łącznie około 330 studentów. Według Ministerstwa Nauki i Szkolnictwa Wyższego wydział posiada kategorię "B".
Władze Wydziału.
W kadencji 2020–2024:
Kierunki kształcenia.
Wydział Artystyczny Uniwersytetu Zielonogórskiego prowadzi następujące kierunki studiów:
Ponadto Wydział oferuje następujące studia podyplomowe:

</doc>
<doc id="1228205" url="https://pl.wikipedia.org/wiki?curid=1228205" title="Point guard">
Point guard



</doc>
<doc id="1228206" url="https://pl.wikipedia.org/wiki?curid=1228206" title="Piedmont blues">
Piedmont blues



</doc>
<doc id="1228208" url="https://pl.wikipedia.org/wiki?curid=1228208" title="Through the Looking Glass">
Through the Looking Glass



</doc>
<doc id="1228210" url="https://pl.wikipedia.org/wiki?curid=1228210" title="Franciszek Caracciolo">
Franciszek Caracciolo

Franciszek Caracciolo, właśc. Francesco Caracciolo (ur. 13 października 1563 r. w Villa Santa Maria, zm. 4 czerwca 1608 r. w Agnone) – prezbiter, święty katolicki.
Pochodził ze znakomitej rodziny. Studiował teologię na uniwersytecie w Neapolu. W roku 1587 przyjął święcenia kapłańskie. Prowadził pracę duszpasterską wśród więźniów i galerników. Razem z genueńczykiem Janem Adorno założył zakon Kanoników Regularnych Mniejszych dla opieki nad biednymi, chorymi i więźniami. W wieku 26 lat złożył śluby i w miejsce dotychczasowego imienia Askaniusz, przyjął imię zakonne Franciszek. W 1591 roku został generałem zakonu. Po kilku latach złożył urząd. Umarł, pielgrzymując do sanktuarium Matki Bożej w Loreto, 4 czerwca 1608 roku w Ankonie.
Pochowano go w kościele Matki Bożej Większej w Neapolu.
Kult.
Został beatyfikowany 10 września 1769 roku przez Klemensa XIV, a kanonizowany 24 maja 1807 przez papieża Piusa VII.
W roku 1840 św. Franciszek Caracciolo został ogłoszony drugim obok św. Januarego patronem Neapolu.
W roku 1844 ciało Świętego przeniesiono do kościoła Monte-verginella w Neapolu.

</doc>
<doc id="1228212" url="https://pl.wikipedia.org/wiki?curid=1228212" title="Etyka informacji">
Etyka informacji

Etyka informacji to dziedzina zajmująca się badaniem kwestii etycznych, wynikających z rozwoju i zastosowania technik informacyjnych. Dostarcza ona podstaw do krytycznego rozważania kwestii moralnych dotyczących tworzenia, przechowywania, zbierania i przetwarzania informacji. Etyka informacji jest ściśle związana z etyką komputerową, filozofią informacji oraz etyką mediów.
Dylematy dotyczące informacji stają się coraz ważniejsze w związku z rolą jaką odgywa ona w społeczeństwie, określanym jako "informacyjne". Etyka informacji bada szeroko rozumiane kwestie własności, prywatności i bezpieczeństwa informacji w społeczeństwie. 
Istnieją zawodowe kodeksy, oferujące podstawy do podejmowania etycznych decyzji i do stosowania etycznych rozwiązań, w sytuacjach wymagających wykorzystania i dostępu do informacji, które odzwierciedlają starania organizacji dążące do zapewnienia odpowiedzialnych usług. Dynamicznie zmieniająca się rola informacji, zapotrzebowanie na nią oraz jej formaty, wymagają również ciągłego analizowania podstaw etycznych oraz sposobu realizaji tych kodeksów. 
Główne, recenzowane, czasopismo zajmujące się etyką informacji to "Ethics and Information Technology".

</doc>
<doc id="1228213" url="https://pl.wikipedia.org/wiki?curid=1228213" title="Wgłobienie mózgu">
Wgłobienie mózgu

Wgłobienie mózgu (wklinowanie mózgu, łac. "herniatio cerebri") – określenie stanu, w którym wzrost ciśnienia śródczaszkowego prowadzi do przemieszczenia części mózgowia z fizjologicznego przedziału anatomicznego do innego.
Śródczaszkowe przedziały anatomiczne wyznaczone są przez kości czaszki i wypustki opon: sierp mózgu oraz sierp móżdżku. Istnieją następujące możliwości wgłobień:
Objawy.
Zazwyczaj jest nieme klinicznie. Udar niedokrwienny kory przyśrodkowej powierzchni półkuli mózgu i niedowład kończyny dolnej w wyniku zamknięcia tętnicy okołospoidłowej jest rzadkim powikłaniem. Rozpoznawane w badaniach neuroobrazowych jako przemieszczenie linii środkowej ("midline shift").
Uciśnięcie nerwu III spowoduje w pierwszej kolejności rozszerzenie źrenicy i brak reakcji na światło po stronie zmiany wywierającej ucisk. Uciśnięcie śródmózgowia powoduje kolejno:
Powikłaniem wklinowania we wcięcie namiotu może być ślepota korowa wywołana zawałem płatów potylicznych, powstałym w wyniku zamknięcia tętnic tylnych mózgu.
W przewlekłym wklinowaniu obserwowane są:
Ostre wklinowanie prowadzi do nagłej śmierci w związku z uszkodzeniem ośrodka oddechowego. Typowo występuje bezdech przy zachowanej świadomości pacjenta. Bradypnoë z częstością oddechów mniejszą niż 10/minutę często towarzyszy zagrażającemu wgłobieniu w otwór wielki.

</doc>
<doc id="1228215" url="https://pl.wikipedia.org/wiki?curid=1228215" title="Wklinowanie mózgu">
Wklinowanie mózgu



</doc>
<doc id="1228216" url="https://pl.wikipedia.org/wiki?curid=1228216" title="Tomas Locatelli">
Tomas Locatelli

Tomas Locatelli (ur. 9 czerwca 1976 w Bergamo) – włoski piłkarz występujący na pozycji ofensywnego pomocnika. Obecnie gra w klubie AC Mantova.
Kariera klubowa.
Tomas Locatelli zawodową karierę rozpoczął w Atalancie BC, w barwach której 2 kwietnia 1994 roku w spotkaniu przeciwko Udinese Calcio zadebiutował w rozgrywkach Serie A. Łącznie dla drużyny z Lombardii zagrał w 33 pojedynkach i strzelił 1 gola. Rok później Włoch trafił do Milanu, gdzie rywalizując o miejsce w składzie przede wszystkim z Dejanem Savićevicem i Zvonimirem Bobanem przez 2 lata zdołał rozegrać tylko 10 meczów. W 1997 roku Locatelli przeszedł do Udinese Calcio, gdzie przez 3 sezony wystąpił w niemal 100 ligowych spotkaniach. W 2000 roku Włoch został zawodnikiem Bologny. W barwach ekipy „Rossoblu” grał przez 5 sezonów, zaliczył 111 ligowych występów i zdobył 17 bramek.
Gdy Bologna spadła do Serie B Locatelli zdecydował się zmienić zespół. Był łączony między innymi z US Palermo oraz Sampdorią, a media donosiły również o transferze do tureckiego Galatasaray SK. Locatelli zdecydował się pozostać w najwyższej klasie rozgrywek we Włoszech i w 2005 roku podpisał kontrakt ze Sieną. 22 lipca 2008 roku włoski zawodnik odszedł do drużyny AC Mantova, z którą w sezonie 2008/2009 zajął trzynaste miejsce w rozgrywkach Serie B.
Kariera reprezentacyjna.
Locatelli ma za sobą występy w młodzieżowych reprezentacjach Włoch do lat 16, 18 i 21, dla których rozegrał łącznie 21 spotkań i strzelił 2 bramki. W seniorskiej kadrze zadebiutował za kadencji Dino Zoffa, 13 listopada 1999 roku w przegranym 1:3 meczu z Belgią. Łącznie dla zespołu narodowego Locatelli zanotował 2 występy.

</doc>
<doc id="1228217" url="https://pl.wikipedia.org/wiki?curid=1228217" title="Szymon Kluger">
Szymon Kluger

Szymon Kluger (ur. 19 stycznia 1925 r. w Oświęcimiu, zm. 26 maja 2000 r. tamże) – ostatni żydowski mieszkaniec Oświęcimia, ocalony z Holocaustu, więzień trzech obozów koncentracyjnych.
Dzieciństwo i młodość.
Szymon Kluger urodził się w Oświęcimiu, jako syn mełameda Symchy Klugera (ur. 1900 r.) oraz Fridy Kluger (z domu Teichman). Mieszkał w domu sąsiadującym z synagogą Chewra Lomdei Misznajot. Ojciec Szymona, Symcha, był jednym z ośmiu nauczycieli religijnych Oświęcimia. Dom przy ulicy Podzamcze podarował mu teść – Bernard Teichman, ojciec Frymet. Na poddaszu domu Symcha Kluger dawał lekcje uczniom. Szymon miał ośmioro rodzeństwa: Mojżesza (ur. 1923), Bronię (1927-2007), Icchaka (ur. 1929), Melecha (ur. 1931), Izraela (ur. 1933), Jehoszuę (ur. 1935), Chaima (ur. 1936) oraz Malkę (ur. 1938).
II wojna światowa.
W chwili wybuchu II wojny światowej Szymon miał 14 lat. Był świadkiem stopniowego likwidowania społeczności żydowskiej w Oświęcimiu. W 1941 roku, prawdopodobnie wraz z częścią rodziny, trafił do getta w Będzinie (Bendsburgu). Podczas likwidacji getta został wysłany najpierw do obozu Blechhammer (podobóz Auschwitz-Birkenau w Kędzierzynie-Koźlu), a następnie do obozów Buchenwald oraz Gross Rosen. Z jego dziewięciorga rodzeństwa przeżyło tylko troje – on, Mojżesz i Bronia.
Powojnie.
Po zakończeniu wojny wyemigrował do Szwecji, do miasteczka Saleboda, gdzie pracował jako mechanik w pralni, podczas gdy Mojżesz oraz Bronia wyemigrowali do Stanów Zjednoczonych. W 1962 roku mimo protestów rodziny oraz nasilającego się w Polsce antysemityzmu Kluger powrócił do Oświęcimia i zamieszkał na parterze rodzinnego domu (ówcześnie ul. Podzamcze 287, obecnie: pl. ks. Jana Skarbka 2). Znalazł zatrudnienie w ówczesnych Zakładach Chemicznych w Oświęcimiu (obecnie Synthos).
Jako, że jego dom rodzinny, do którego powrócił, sąsiadował z ostatnią ocalałą w mieście synagogą, Szymon Kluger postawił sobie za cel podtrzymywanie pamięci o niej. Z biegiem czasu Szymon zdawał się coraz bardziej izolować się od świata zewnętrznego, co doprowadziło do tego, że w końcu przestał przychodzić do pracy, zamknął się w swoim niszczejącym już domu, z którego po pewnym czasie już praktycznie w ogóle nie wychodził (wyjątkiem były piątki, kiedy to wychodził zapalić świece szabasowe pod murem dawnej synagogi, w której wówczas prowadzono hurtownię dywanów). Bardzo rzadko przyjmował gości, warunki w których żył stawały się coraz cięższe, jednak nie przeszkodziło mu to w opiekowaniu się synagogą. Rodzeństwo wielokrotnie chciało zabrać go ze sobą do Stanów Zjednoczonych, lecz Szymon za każdym razem odmawiał wyjazdu.
Synagoga, którą Kluger się opiekował, w końcu doczekała się renowacji, której inicjatorem była fundacja Auschwitz Jewish Center Foundation ze Stanów Zjednoczonych i jej nowo powstająca filia w Oświęcimiu. 
Śmierć i miejsce spoczynku.
Szymon Kluger nie doczekał ponownego otwarcia świątyni – zmarł 26 maja 2000 roku, na trzy miesiące przed otwarciem synagogi. W Oświęcimiu nie było już Żydów, którzy mogliby właściwie przygotować go do pochówku. Wezwano najbliższego rabina z Krakowa. Wymagane było również minyan, kworum 10 mężczyzn w wieku powyżej 13 lat – dzięki interwencji regularnie odwiedzającego Oświęcim edukatora z Jerozolimy, autobus amerykańskich studentów żydowskich zgodził się wziąć udział w pogrzebie, aby uzupełnić tę liczbę. Szymon Kluger został pochowany w ohelu na cmentarzu żydowskim w Oświęcimiu.
W pogrzebie wzięło udział trzydziestu kilku młodych mężczyzn z Izraela. Michael Berl, edukator, który ich zaprosił do udziału w ceremonii, powiedział dziennikarzom: „To, że miał na pogrzebie ponad 30 młodych Żydów, którzy będą go teraz pamiętać — to było coś”.
Cafe Bergson.
Po śmierci Klugera, dom został przekazany Centrum Żydowskiemu w Oświęcimiu przez rodzeństwo Szymona – Bronię i Mojżesza. Stan techniczny budynku był fatalny. Po latach, Centrum postanowiło odnowić dom i otworzyć w nim kawiarnię. Koszt renowacji wyniósł w sumie ponad 1,5 mln zł, a w zebraniu tych środków pomógł portal Kickstarter. 
W 2014 roku otwarto tam Cafe Bergson – kawiarnię oraz miejsce, w którym organizowane są wydarzenia kulturalne, spotkania autorskie oraz warsztaty edukacyjne. W kawiarni znajduje się również sklep muzealny Muzeum Żydowskiego w Oświęcimiu.

</doc>
<doc id="1228218" url="https://pl.wikipedia.org/wiki?curid=1228218" title="Lei Feng">
Lei Feng

Lei Feng (; ur. 18 grudnia 1940 w Wangcheng, zm. 15 sierpnia 1962 w Liaoning) – żołnierz Chińskiej Armii Ludowo-Wyzwoleńczej. Wkrótce po śmierci przedstawiany był przez propagandę jako uosobienie bezinteresowności i skromności, jawił się także jako człowiek zupełnie oddany Mao Zedongowi. W pośmiertnej kampanii zatytułowanej „Ucz się od towarzysza Lei Fenga” rozpoczętej przez Mao w 1963 roku młodzież całego Państwa Środka była indoktrynowana by iść za jego przykładem. Lei Feng jest jednym z nielicznych wzorców osobowych z epoki Mao, które są nadal używane przez chińską propagandę m.in. w czasie corocznego Dnia Lei Fenga, który przypada 5 marca.
Życiorys.
Urodził się w Wangcheng w prowincji Hunan (blisko miasta Leifeng, które otrzymało nazwę po jego śmierci), jako Lei Zhengxing (雷正兴) w rodzinie ubogich chłopów. Został sierotą w wieku 7 lat. Najpierw jego ojca zabili Japończycy, a potem matka popełniła samobójstwo po molestowaniu, jakie spotkało ją ze strony syna miejscowego obszarnika. Chłopiec został wówczas adoptowany przez starszych krewnych i zmienił imię na Feng (鋒). 
Od najmłodszych lat Lei Feng przejawiał nienawiść do obszarników, nie tylko ze względu na samobójstwo matki, ale także dlatego, że sam jako dziecko został napadnięty w lesie, kiedy rąbał drewno, przez żonę obszarnika. Z tego powodu miał się przyłączyć do młodzieżowego korpusu Komunistycznej Partii Chin. W 1960 roku został członkiem jednostki transportowej Armii Ludowo Wyzwoleńczej. Był filigranowej postury – mierzył 154 cm i ważył 55 kg, ale dzięki pracowitości i przynależności do partii piął się w wojskowej hierarchii.
Według oficjalnej biografii Lei Feng zasłynął swoim altruizmem. Żołd przeznaczał na wspomaganie ubogich, np. przeznaczył zaoszczędzone 200 juanów na potrzeby jednej z komun ludowych (0,1 juana wystarczało wówczas na dzienne wyżywienie dla jednej osoby). Chętnie pomagał kolegom m.in. cerując im skarpetki. 
Lei zginął bardzo młodo w wypadku. W wieku 22 lat poniósł śmierć pod telefonicznym słupem, przewróconym przez wojskową ciężarówkę. Po śmierci ukazały się jego dzienniki, które przyczyniły się do rozpowszechniania jego wizerunku jako przykładu radosnej i szlachetnej postawy w życiu osobistym i zawodowym.
Kampania „Ucz się od Towarzysza Lei Fenga”.
Została ona rozpoczęta w 5 marca 1963 przez przewodniczącego Mao Zedonga i była preludium do rewolucji kulturalnej. Z początku obejmowała ona studiowanie dzienników Lei Fenga i pomaganie innym. W okresie rewolucji nabrała bardziej radykalnego charakteru. Dzień Lei Fenga jest obchodzony w ChRL do dziś, choć obecnie związany jest z takimi tematami jak np. bezpieczeństwo w ruchu drogowym.
Lei Feng jako postać wzorcowa.
Lei Feng stał się jedną z postaci wzorcowych w komunistycznej propagandzie. Miał gloryfikować takie cechy, jak nieugięta wiara w komunistyczne ideały, całkowite oddanie się woli partii, samodoskonalenie i pomoc innym. Liderzy KPCh sławili Lei Fenga szczególnie jako personifikację altruizmu, prawdziwie bezinteresowną jednostkę. Chociaż jego historyczna autentyczność stawiana jest pod znakiem zapytania, to wzorzec ten jest mocno zakorzeniony w świadomości obywateli Państwa Środka.
Znaczenie w kulturze.
Nauka o „czynach Lei Fenga” jest nadal obowiązkowa w systemie edukacyjnym ChRL. Jego wizerunek często widnieje przed wejściem do wielu wiejskich szkół podstawowych. Wiele z filmów ukazujących jego życie funkcjonują jako obowiązkowe w szkolnictwie.
5 marca został oficjalnie ustanowionym dniem „Nauki od Lei Fenga”. Owego dnia młodzież szkolna wykonuje porządkowe prace takie jak sprzątanie parków, szkół i miejsc użyteczności publicznej. Lokalne media przy okazji tego święta często relacjonują wydarzenia.
Lei Feng Jinianguan (Memoriał Lei Fenga) i statua tego samego imienia znajdują się w Changsha. Miejscowy szpital nosi jego imię.
W marcu 2006 roku ukazała się gra online zatytułowana „Ucz się od Lei Fenga” w której gracz musi robić dobre uczynki, zwalczać szpiegów, wrogów ludu oraz kolekcjonować pamiątki po przewodniczącym Mao. W przypadku wygranej gracza, dostępuje on zaszczytu spotkania w wirtualnej rzeczywistości samego Mao.
Postać historyczna czy fikcyjna?
Historyczność postaci Lei Fengu do dnia dzisiejszego jest przedmiotem dyskusji. Do zwolenników teorii, że Lei Feng nie był postacią rzeczywistą zaliczał się m.in. Tiziano Terzani.

</doc>
<doc id="1228220" url="https://pl.wikipedia.org/wiki?curid=1228220" title="Herb powiatu kluczborskiego">
Herb powiatu kluczborskiego

 
Herb powiatu kluczborskiego na tarczy późnogotyckiej w polu srebrnym krzyż ankrowy (kotwiczny) czerwony z gwiazdą sześcioramienną czerwoną u jego podstawy. Na przecięciu ramion krzyża tarcza sercowa srebrna, w której czerwony mur z trzema blankowymi basztami na blankowym gzymsie. Ponad niższą środkową basztą krzyż czerwony równoramienny. Dołem w środku muru srebrny otwór bramy ze złoto czarną kratą i złotymi skrzydłami rozwartych wierzei na zawiasach.
Herb został ustanowiony uchwałą Nr XVI/102/2000 Rady Powiatu Kluczborskiego z dnia 21 marca 2000 r.
Autorem projektu herbu był mgr Michał Marciniak-Kożuchowski.

</doc>
<doc id="1228221" url="https://pl.wikipedia.org/wiki?curid=1228221" title="Corpman (krater wenusjański)">
Corpman (krater wenusjański)

Corpman – krater na powierzchni Wenus o średnicy 46 km, położony na 0,3° szerokości północnej i 151,8° długości wschodniej.
Decyzją Międzynarodowej Unii Astronomicznej w 1994 roku został nazwany imieniem polskiej astronom Elżbiety Koopman, żony Jana Heweliusza od angielskiej formy jej nazwiska.

</doc>
<doc id="1228226" url="https://pl.wikipedia.org/wiki?curid=1228226" title="Na dobre i złe">
Na dobre i złe

Na dobre i złe (ang. "For Richer or Poorer") – amerykańska komedia z 1997 w reżyserii Bryana Spicera. Premiera filmu miała miejsce 12 grudnia 1997.
Zdjęcia do filmu kręcono w Baltimore, Glen Burnie, Nowym Jorku i Westminster.

</doc>
<doc id="1228231" url="https://pl.wikipedia.org/wiki?curid=1228231" title="Power forward">
Power forward



</doc>
<doc id="1228234" url="https://pl.wikipedia.org/wiki?curid=1228234" title="Cheese the Chao">
Cheese the Chao



</doc>
<doc id="1228237" url="https://pl.wikipedia.org/wiki?curid=1228237" title="Wydział Fizyki i Astronomii Uniwersytetu Zielonogórskiego">
Wydział Fizyki i Astronomii Uniwersytetu Zielonogórskiego

Wydział Fizyki i Astronomii Uniwersytetu Zielonogórskiego ("WFiA UZ") – jeden z 13 wydziałów Uniwersytetu Zielonogórskiego, powstały 16 lutego 2004 roku w wyniku reorganizacji Wydziału Nauk Ścisłych i podzielenia go na wyżej wymieniony oraz Wydział Matematyki, Informatyki i Ekonometrii Uniwersytetu Zielonogórskiego. Kształci on studentów na trzech podstawowych kierunkach zaliczanych do nauk fizycznych wyłącznie na studiach stacjonarnych.
Wydział Fizyki i Astronomii UZ jest jednostką interdyscyplinarną. W jego ramach znajdują się 2 instytuty. Aktualnie zatrudnionych jest 61 pracowników naukowo-dydaktycznych (z czego z tytułem 7 profesora zwyczajnego, 9 doktorów habilitowanych, 21 doktora oraz 14 magistrów. Według Ministerstwa Nauki i Szkolnictwa Wyższego wydział posiada kategorię naukową A. Według stanu na 2004 rok na wydziale studiuje łącznie 229 studentów.
Historia.
Początki dzisiejszego Wydziału Fizyki i Astronomii związane są z powołaniem do życia 1 listopada 1989 roku Instytutu Fizyki, a następnie w 2000 roku Instytutu Astronomii na Wyższej Szkole Pedagogicznej im. Tadeusza Kotarbińskiego w Zielonej Górze. Obie te jednostki wchodziły w skład Wydziału Matematyki, Fizyki i Techniki. Po połączeniu w 2001 roku zielonogórskiej WSP z Politechniką Zielonogórską oraz utworzeniu uniwersytetu, obydwa Instytuty stały się jednostkami organizacyjnymi Wydziału Nauk Ścisłych Uniwersytetu Zielonogórskiego. 
W 2002 roku władze Instytutu Fizyki złożyły do Centralnej Komisji ds. Tytułu i Stopni Naukowych (CK) wniosek o uzyskanie praw doktoryzowania w zakresie fizyki. Wtedy też na wydziale rozpoczęły się dyskusje o podziale Wydziału Nauk Ścisłych na Wydział Matematyki, Informatyki i Ekonometrii oraz Wydział Fizyki i Astronomii. Finałem tych dyskusji było powołanie przez rektora Uniwersytetu Zielonogórskiego, prof. dra hab. Michała Kisielewicza, pełnomocnika rektora ds. utworzenia Wydziału Fizyki i Astronomii, dra hab. Krzysztofa Urbanowskiego, prof. UZ. Przygotowany przez niego wniosek zaakceptował senat Uniwersytetu Zielonogórskiego i po uzupełnieniu o pozytywną decyzję CK w sprawie uprawnień do doktoryzowania, został skierowany do ministra edukacji. Z dniem 16 lutego 2004 roku minister powołał nowe wydziały Uniwersytetu Zielonogórskiego, w tym Wydział Fizyki i Astronomii. Ważnym wydarzaniem w historii wydziału było uzyskanie w 2012 roku pierwszego uprawnienia habilitacyjnego. Były to wówczas dopiero piąte uprawnienia do nadawania stopnia doktora habilitowanego na Uniwersytecie Zielonogórskim.
Kierunki kształcenia.
Wydział Fizyki i Astronomii Uniwersytetu Zielonogórskiego prowadzi następujące kierunki studiów w roku akademickim 2018/2019:
Wydział Fizyki i Astronomii UZ posiada następujące uprawnienia do nadawania stopni naukowych w dziedzinie nauk fizycznych:

</doc>
<doc id="1228238" url="https://pl.wikipedia.org/wiki?curid=1228238" title="Bądarzewska (krater wenusjański)">
Bądarzewska (krater wenusjański)

Bądarzewska – krater na powierzchni Wenus o średnicy 29,6 km, położony na 22,6° szerokości południowej i 137,2° długości wschodniej.
Decyzją Międzynarodowej Unii Astronomicznej w 1991 roku został nazwany nazwiskiem polskiej pianistki Tekli Bądarzewskiej.

</doc>
<doc id="1228241" url="https://pl.wikipedia.org/wiki?curid=1228241" title="Model westminsterski">
Model westminsterski

Model westminsterski – według kryterium instytucjonalnego jeden z dwóch rodzajów modeli demokracji, charakteryzujący się następującymi cechami:
Model taki występuje m.in. w Wielkiej Brytanii, gdzie parlament zbiera się w Pałacu Westminsterskim - stąd jego nazwa.

</doc>
<doc id="1228243" url="https://pl.wikipedia.org/wiki?curid=1228243" title="Pasquale Foggia">
Pasquale Foggia

Pasquale Foggia (ur. 3 czerwca 1983 w Neapolu) – włoski piłkarz występujący najczęściej pozycji lewego lub ofensywnego pomocnika.
Kariera klubowa.
Pasquale Foggia jako junior występował w juniorskich szkółkach klubów Cral Banco di Napoli, Calcio Padova oraz AC Milan, a z ekipą „Rossonerich” w 2000 roku podpisał profesjonalny kontrakt. Na San Siro nie był jednak w stanie wywalczyć sobie nawet miejsca na ławce rezerwowych, więc był wypożyczany do innych drużyn. Pierwszym z tych zespołów było Treviso, dla którego przez cztery lata gry Foggia zaliczył 69 spotkań i zdobył 13 goli. Następnie przeniósł się do Empoli FC, gdzie przez dwa lata zanotował 28 występów. W późniejszym czasie Pasquale reprezentował jeszcze barwy FC Crotone oraz Ascoli Calcio, dla których rozegrał kolejno 15 oraz 34 spotkania.
Latem 2006 roku Foggia został wykupiony przez S.S. Lazio. W ekipie „Biancocelestich” nie mógł jednak liczyć na regularne występy, dlatego też włodarze rzymskiego klubu w zimowym okienku transferowym zdecydowali się na wypożyczenie Włocha do pierwszoligowej Regginy Calcio. Po zakończeniu rozgrywek Foggia ponownie został wypożyczony, tym razem do Cagliari Calcio, dla którego zanotował 33 ligowe występy. Latem 2008 roku włoski pomocnik powrócił do Lazio, gdzie w sezonie 2008/2009 regularnie dostawał szanse gry. Rozegrał 33 mecze w Serie A, z czego 19 w podstawowym składzie i 14 jako rezerwowy. W 2011 roku został wypożyczony do Sampdorii.
Kariera reprezentacyjna.
Foggia ma za sobą występy w młodzieżowych reprezentacjach Włoch, dla których łącznie rozegrał 23 mecze i strzelił 1 gola. Wziął między innymi udział w Mistrzostwach Europy U-21 2006, gdzie razem ze swoim zespołem został wyeliminowany już w rundzie grupowej.
W seniorskiej kadrze Foggia zadebiutował 13 października 2007 w pojedynku z reprezentacją Gruzji za kadencji Roberto Donadoniego. Pierwszego gola zdobył natomiast 6 czerwca 2009 roku podczas towarzyskiego spotkania przeciwko Irlandii Północnej, kiedy to selekcjonerem Włochów był Marcello Lippi.

</doc>
<doc id="1228244" url="https://pl.wikipedia.org/wiki?curid=1228244" title="Arsenal Sarandi Buenos Aires">
Arsenal Sarandi Buenos Aires



</doc>
<doc id="1228246" url="https://pl.wikipedia.org/wiki?curid=1228246" title="J. J. Rousseau">
J. J. Rousseau



</doc>
<doc id="1228255" url="https://pl.wikipedia.org/wiki?curid=1228255" title="Maria Celeste (krater)">
Maria Celeste (krater)



</doc>
<doc id="1228261" url="https://pl.wikipedia.org/wiki?curid=1228261" title="Bemibek">
Bemibek

Bemibek – polski zespół wokalno-instrumentalny, wykonujący muzykę będącą konglomeratem jazzu, rocka, muzyki latynoskiej i bossa novy. Wzbogacał stronę wokalną scatem.
Historia.
Bemibek powstał w grudniu 1970 roku (kronikarze muzyczni podają datę: 9 grudnia 1970) w klubie Hybrydy w Warszawie. W jej skład weszli dwaj założyciele zespołu: Aleksander Bem (eks- Quorum; śpiew, perkusja) i Andrzej Ibek (eks- Wiślanie 69; śpiew, fortepian, organy) do których dołączyła siostra Aleksandra Ewa Bem (eks- Grupa Bluesowa Stodoła; śpiew, instrumenty perkusyjne). Pod koniec roku zespół w składzie z basistą Tadeuszem Gogoszem dokonał swych pierwszych nagrań w Polskim Radio.
W początkowym okresie działalności grupy, większość repertuaru komponował Andrzej Ibek, z czasem funkcję tę przejął Aleksander Bem, który proponował bardziej piosenkowy repertuar (np. eklektyczne "Nie bójmy się wiosny", oryginalne melodycznie "Kolorowe lato", czy kolejny wielki przebój zespołu "Podaruj mi trochę słońca"). Autorami tekstów niektórych utworów są: Ryszard Marek Groński, Jerzy Kleyny, Marek Skolarski, Marek Dutkiewicz, Wojciech Młynarski, Elżbieta Horbaczewska. 
Muzycy wykonywali także kompozycje Krzysztofa Komedy ("Cul-de-Sac", utwór skomponowany do filmu Romana Polańskiego wyświetlanego w Polsce, pt. "Matnia"), Z. Namysłowskiego ("Sprzedaj mnie wiatrowi" do słów R. M. Grońskiego – pierwszy przebój zespołu), śpiewali gościnnie na płytach Piotra Figla (na jego autorskim longplayu, pt. "Piotr") i Klanu (na płycie "Mrowisko"). Jako chórek Bemibek towarzyszył także Markowi Grechucie.
Opracowania światowych standardów jazzowych ("Call Me", "I'll Never Fall In Love Again", "Oye como va"), jak i przebojów rockowych (Beatlesowskie "Let It Be" i "With A Little Help From My Friends", "Light My Fire" z rep. The Doors) stanowiły jedynie punkt wyjścia do kreatywnych i innowacyjnych poszukiwań w warstwie muzycznej utworów.
Pierwsze nagrania zespołu ukazały się nakładem Polskich Nagrań na płycie czwórce (N 0671), część jego repertuaru zbierał także longplay Bemibem, zatytułowany "Bemowe Frazy". Dopiero w 2016 roku, nakładem Kameleon Records ukazała się płyta kompaktowa zbierająca wszystkie zachowane nagrania grupy Bemibek (dodatkowo trzy nagrania zarejestrowane pod szyldem Bemibem). Podczas sesji nagraniowych zespół wspomagali: Zbigniew Namysłowski (flet), Jerzy Bartz (instrumenty perkusyjne), Józef Gawrych (instr. perkusyjne), Jarosław Bem (instr. perkusyjne).
W marcu 1971 roku zespół w składzie E. Bem, A. Bem, A. Ibek, T. Gogosz z powodzeniem zadebiutował na Studenckim Festiwalu Jazzowym Jazz nad Odrą we Wrocławiu, zdobywając I Nagrodę. Kolejnym sukcesem był jego występ na Lubelskich Spotkaniach Wokalistów Jazzowych'71, gdzie Bemibek również został uhonorowany I nagrodą. Został także zauważony podczas X Krajowego Festiwalu Polskiej Piosenki w Opolu, gdzie otrzymał Nagrodę dziennikarzy. Ponadto zespół wystąpił na Międzynarodowym Festiwalu Jazzowym Jazz Jamboree'71 w Warszawie. Jesienią 1971 roku dołączył Marek Bliziński (gitara; eks- Generacja).
Muzycy zespołu Bemibek, tj.: Aleksander Bem (perkusja), Andrzej Ibek (fortepian) i Marek Bliziński (instrumenty perkusyjne) wzięli udział w sesji nagraniowej drugiego longplaya Maryli Rodowicz, pt. "Wyznanie", który nagrywano od września 1971 do stycznia 1972 roku.
Pomoc ze strony Programu III Polskiego Radia, który Bemibek lansował i sukcesy festiwalowe, stały się zaczynem popularności grupy. Zespół prowadził bogatą działalność koncertową w kraju, a także za granicą – w NRD (była to pierwsza zagraniczna trasa zespołu – zespół dokonał tam kilku nagrań radiowych), ZSRR, Bułgarii, Jugosławii i Czechosłowacji. W 1972 roku nagrał muzykę do filmu Agnieszka oraz do serialu Ucieczka-wycieczka. Wziął także udział w telewizyjnym widowisku rozrywkowym, pt. "Ściany między ludźmi" (scenariusz: Wojciech Młynarski, muzyka: A. Bem, A. Ibek).
Latem 1972 roku z zespołu odeszli Ibek, Gogosz i Bliziński. Już w nowym składzie, który towarzyszył rodzeństwu Bemów znaleźli się: Tomasz Jaśkiewicz (eks- Klan; gitara), Paweł Dąbrowski (eks- Generacja; gitara basowa) i Mariusz Mroczkowski (eks- zespół Stana Borysa; instrumenty klawiszowe), Bemibek dał jesienią 1972 r. cykl koncertów w Czechosłowacji. Po raz ostatni pod tą nazwą wystąpił 17 i 18 grudnia tego samego roku w Gnieźnie w ramach "Poznańskich Muzykalii". W marcu 1973 roku grupa przekształciła się w Bemibem. 
Bemibek (E. Bem, A. Bem, A. Ibek, P. Dąbrowski) w składzie rozszerzonym o kilku nowych muzyków reaktywował się dopiero w 1991 roku. W jego skład wchodzili: E. Bem (śpiew), Kasia Kowalska (śpiew, instrumenty perkusyjne), A. Ibek (pianino, śpiew), P. Dąbrowski (gitara basowa), A. Bem (perkusja, śpiew), Dariusz Kozakiewicz (gitara), Sławomir Piwowar (instrumenty klawiszowe) i Henryk Miśkiewicz (saksofon). 
Grupa występowała okazjonalnie – m.in. podczas jubileuszowego koncertu w Programie III P.R. (09.11.1991) oraz podczas XXIX i XXX KFPP w Opolu (1992, 1993). W marcu 1993 roku w Rozgłośni Polskiego Radia w Łodzi, nagrała materiał, który ukazał się na płycie "Dziennik mej podróży". 
Album wypełniły kompozycje A. Bema i A. Ibeka. Autorami tekstów piosenek na płycie są: Magda Czapińska, W. Młynarski i Jacek Korczakowski. W sesji gościnnie wzięli udział: Leszek Matecki (gitara) i J. Bartz (instrumenty perkusyjne). W 1993 roku zespół zagrał swoje ostatnie koncerty i ponownie przestał istnieć.

</doc>
<doc id="1228265" url="https://pl.wikipedia.org/wiki?curid=1228265" title="Mistyczne zaślubiny św. Katarzyny (obraz Hansa Memlinga)">
Mistyczne zaślubiny św. Katarzyny (obraz Hansa Memlinga)

Mistyczne zaślubiny św. Katarzyny ("Ołtarz św. Janów", "Tryptyk św. Janów") – tryptyk ołtarzowy namalowany przez Hansa Memlinga w latach 1475-79 w technice olejnej na desce. Zamówienie zostało zrealizowane dla kościoła szpitala św. Jana. Treść obrazu miała wysławiać Maryję i patronów szpitala. Dzieło znajduje się obecnie w Muzeum Memlinga w Brugii.
Scena główna została oparta na formule Sacra Conversazione – przedstawia tronującą Madonnę z Dzieciątkiem w otoczeniu aniołów i świętych. Po lewej stronie widać św. Katarzynę z Aleksandrii, której mały Chrystus nakłada na palec pierścień. Spod sukni wysuwają się atrybuty świętej: połamane koło i miecz. Czytająca postać po prawej to św. Barbara, którą rozpoznać można po wieży znajdującej się tuż za nią. Z tyłu stoją święci Janowie: Jan Chrzciciel z lewej i Jan Ewangelista z prawej strony. W tle rozciąga się pejzaż. 
Na rewersach skrzydeł znajdują się portrety donatorów wraz z ich patronami. Są to zakonnicy: Antoine Seghers i Jacob de Kueninc oraz zakonnice: Agnes de Casembrood i Clara Van Hulsen. Lewe skrzydło przedstawia "Ścięcie św. Jana Chrzciciela", natomiast prawe "Św. Jana Ewangelistę na Patmos".

</doc>
<doc id="1228267" url="https://pl.wikipedia.org/wiki?curid=1228267" title="Loro Kovaçi">
Loro Kovaçi

Loro Kovaçi - (ur. 30 sierpnia 1903 w Szkodrze, zm. 16 lipca 1966 w Tiranie) – albański aktor teatralny i filmowy.
Życiorys.
Pochodził z rodziny rzemieślniczej. Uczęszczał do szkoły prowadzonej przez jezuitów w Szkodrze, a następnie uczył się w latach 1921-1923 w szkole krawieckiej w Innsbrucku. Debiut na deskach scenicznych zaliczył w teatrze szkolnym ok. 1919. W okresie międzywojennym występował w teatrach amatorskich, prowadzonych przez towarzystwa kulturalne Bogdani i Vllaznia. W roku 1937 w czasie święta narodowego występował w tirańskim kinie Nacional, odgrywając tytułową rolę w dramacie "Powrót Skanderbega do Kruji". W okresie włoskiej okupacji Albanii porzucił występy, zajmując się głównie krawiectwem. Karierę zawodowego aktora rozpoczął 1 września 1946 r. w Teatrze Armii Albańskiej, razem z Pjetërem Gjoką. Pierwszy występ zanotował w komedii Besima Levonji "Prefekti" (Prefekt). Przez kolejne kilkanaście lat występował w Teatrze Ludowym (alb. "Teatri Popullor"), grając głównie w repertuarze albańskim, ale także w Rewizorze, Królu Learze i w Intrydze i miłości. Ostatnią rolą, jaką zagrał w swoim życiu była rola pułkownika włoskiego w sztuce "'Tri te shtëna pushke". Zmarł przedwcześnie, w czasie operacji, w wyniku perforacji żołądka. 
Zagrał także w kilku filmach fabularnych, debiutując w filmie "Skanderbeg". W 1961 roku został uhonorowany tytułem Artysta Ludu (alb. "Artist i Popullit").

</doc>
<doc id="1228268" url="https://pl.wikipedia.org/wiki?curid=1228268" title="Jack Kelsey">
Jack Kelsey

Jack Kelsey (ur. 19 listopada 1929, zm. 18 marca 1992) – walijski piłkarz grający na pozycji bramkarza, reprezentant kraju, występował w bramce Arsenalu.
Kariera.
Przed przeprowadzką do Londynu pracował w kuźni w walijskim Winch Wen. Do Arsenalu został sprowadzony w 1949 jako rezerwowy bramkarz.
Przez następne trzy lata siedział na ławce rezerwowych. Dopiero w 1952, gdy George Swindin doznał kontuzji, awansował do pierwszej jedenastki. 
Miejsca w bramce nie oddał przez osiem lat. W Arsenalu zagrał 352 mecze (biorąc pod uwagę wszystkie rozgrywki).
Tylko David Seaman rozegrał większą liczbę spotkań w zespole "Kanonierów".
Reprezentacja.
W reprezentacji Walii wystąpił 41 razy. W 1958 pojechał na mundial
do Szwecji. Walia odpadła w ćwierćfinale po porażce) 0:1 z Brazylią.
W 1962 podczas spotkania towarzyskiego nabawił się kontuzji pleców. Rok później, zakończył karierę i został działaczem Arsenalu.

</doc>
<doc id="1228269" url="https://pl.wikipedia.org/wiki?curid=1228269" title="Louisiana blues">
Louisiana blues



</doc>
<doc id="1228274" url="https://pl.wikipedia.org/wiki?curid=1228274" title="Landowska (krater wenusjański)">
Landowska (krater wenusjański)

Landowska – krater na powierzchni Wenus o średnicy 33 km, położony na 84,6° szerokości północnej i 74,3° długości wschodniej.
Decyzją Międzynarodowej Unii Astronomicznej w 1985 roku został nazwany imieniem polskiej pianistki Wandy Landowskiej.

</doc>
<doc id="1228275" url="https://pl.wikipedia.org/wiki?curid=1228275" title="Ilir Seitaj">
Ilir Seitaj

Ilir Seitaj (ur. 1957) – albański szachista, mistrz międzynarodowy od 1991.
Kariera szachowa.
Od pierwszych lat 80. należy do ścisłej czołówki albańskich szachistów. Czterokrotnie zdobył złote medale indywidualnych mistrzostw Albanii (1983, 1991, 1999, 2009). Czterokrotnie brał udział w turniejach strefowych (eliminacji mistrzostw świata): w Kawali (1985), Ankarze (1995), Panormo (1998) i Erywaniu (2000).
Wielokrotnie reprezentował Albanię w turniejach drużynowych, m.in.:
Najwyższy ranking w karierze osiągnął 1 lipca 1992 r., z wynikiem 2425 punktów zajmował wówczas 2. miejsce (za Fatosem Muco) wśród albańskich szachistów.

</doc>
<doc id="1228276" url="https://pl.wikipedia.org/wiki?curid=1228276" title="Model konsensualny">
Model konsensualny

Model konsensualny – jeden z dwóch rodzajów modeli demokracji (podział według kryterium instytucjonalnego). Charakteryzuje się następującymi cechami:
Model taki występuje w społeczeństwach zróżnicowanych wewnętrznie, m.in. w Szwajcarii.

</doc>
<doc id="1228278" url="https://pl.wikipedia.org/wiki?curid=1228278" title="Praca hamowania">
Praca hamowania

Praca hamowania – praca odbierana od maszyny roboczej powodująca zmniejszenie energii potencjalnej lub kinetycznej tej maszyny. W systemach napędowych z hamowaniem odzyskowym, praca hamowania zamieniana jest najczęściej na energię elektryczną lub kinetyczną koła zamachowego. W układach ze zwykłym hamulcem mechanicznym, praca hamowania zamieniana jest na ciepło.
na podstawie:ISEP PW

</doc>
<doc id="1228279" url="https://pl.wikipedia.org/wiki?curid=1228279" title="Herb powiatu nyskiego">
Herb powiatu nyskiego

 
Herb powiatu nyskiego stanowi tarcza typu późnogotyckiego dwudzielna w słup. Od prawej bocznicy tarczy w polu złotym dolnośląski półorzeł czarny ze srebrną półksiężycową sierpową przepaską poprzez skrzydło i pierś z wyprowadzonym z niej srebrnym półkrzyżem na piersi orła. Od lewej bocznicy tarczy w polu czerwonym lilie srebrne w trzech rzędach (herb Nysy), w układzie 1,5:1:0,5
Herb został ustanowiony "Uchwałą Nr XI/76/99 Rady Powiatu w Nysie z dnia 31 sierpnia 1999 r." 

</doc>
<doc id="1228281" url="https://pl.wikipedia.org/wiki?curid=1228281" title="Aba (władczyni)">
Aba (władczyni)

Aba – w drugiej połowie I wieku p.n.e. władczyni cylickiego miasta Olba. Córka tyrana Cylicji Zenofanesa.
Poświadczona przez Strabona [XIV 5.10], według którego rządy nad Olbą powierzyli jej Marek Antoniusz i Kleopatra. Następnie straciła władzę, ale rządy pozostały w rękach jej rodziny.

</doc>
<doc id="1228282" url="https://pl.wikipedia.org/wiki?curid=1228282" title="AMP Kamienna">
AMP Kamienna

Mistrzostwa w Kajakarstwie Górskim "AMP Kamienna" – cykliczna impreza organizowana od 1984 roku w Szklarskiej Porębie na rzece Kamiennej. Jest to impreza organizowana przez turystycznych kajakarzy górskich i polega na przepłynięciu na czas określonego odcinka rzeki Kamienna.
Ze względu na turystyczny charakter organizowanych Mistrzostw, odznaczenia i medale przyznawane zwycięzcom nie mają rangi mistrzostw Polskiego Związku Kajakowego. Do startu nie są również wymagane licencje PZKaj. Rzeka Kamienna jest spływalna wyłącznie na wiosnę, podczas roztopów śniegu w Karkonoszach, dlatego też zawody odbywają się w przedostatni weekend kwietnia.
Opis trasy.
Trasa zawodów zależy od stanu wody w rzece Kamienna. Odcinek, na którym odbywa się I Etap jest spływalny praktycznie zawsze (w latach, w których na tym odcinku było zbyt mało wody, Mistrzostwa były odwoływane) – od ujścia Szklarki do Kamiennej, do naturalnego progu przy Hotelu "Las".
W przypadku niskiego stanu wody na rzece (w okolicach 80 cm na wodowskazie w Piechowicach), finał jest rozgrywany na tym samym odcinku. W przypadku odpowiednio wysokiego stanu wody, jest rozgrywany na odcinku wyższym, dużo trudniejszym (większy spadek na rzece, szachownice z kamieni, wysokie, naturalne progi) – od przystanku PKS w Szklarskiej Porębie do Muzeum Energetyki.
Organizatorzy.
Mistrzostwa AMP Kamienna są obecnie organizowane przez Akademicki Klub Turystyki Kajakowej „Bystrze” z Krakowa oraz (od kilku lat) Urząd Miasta Szklarska Poręba. Do roku 2005 impreza była organizowana pod patronatem Federacji Białej Wody (dawniej Federacja Akademickich Klubów Kajakowych).
Do roku 1989 Mistrzostwa organizował Akademicki Klub Turystyki Kajakowej "Belfegorek" z Zielonej Góry. W latach 1990-1991 imprezę organizował AKK "Panta Rei" z Poznania.

</doc>
<doc id="1228283" url="https://pl.wikipedia.org/wiki?curid=1228283" title="Piezometr">
Piezometr



</doc>
<doc id="1228284" url="https://pl.wikipedia.org/wiki?curid=1228284" title="Nałkowska">
Nałkowska

Nałkowska – krater na powierzchni Wenus o średnicy 22,2 km, położony na 28,1° szerokości północnej i 290° długości wschodniej.
Decyzją Międzynarodowej Unii Astronomicznej w 1994 roku został nazwany imieniem polskiej pisarki i publicystki Zofii Nałkowskiej.

</doc>
<doc id="1228286" url="https://pl.wikipedia.org/wiki?curid=1228286" title="Lou Hoover">
Lou Hoover

Lou Henry Hoover (ur. 29 marca 1875 w Waterloo w Iowa, zm. 7 stycznia 1944 w Nowym Jorku) – pierwsza dama Stanów Zjednoczonych w latach 1929-1933, żona 31. prezydenta USA Herberta Hoovera.
Życiorys.
Lou Henry urodziła się 29 marca 1875 roku, jako córka bankiera Charlesa Delano Henry’ego i jego żony Florence Weed. Przez dziesięć lat rodzina mieszkała w Iowa, lecz z uwagi na fakt, że matka Lou chorowała na astmę, przenieśli się do Monterey w Kalifornii. Ukończyła geologię na Uniwersytecie Stanforda, gdzie poznała swojego przyszłego męża, Herberta Hoovera – także studenta geologii. Początkowo młodzi zwlekali ze ślubem; gdy w 1898 roku Lou ukończyła studia, Herbert pracował w Australii. Po otrzymaniu propozycji pracy w Chinach, Hoover podjął decyzję o małżeństwie. Lou Henry przyjęła oświadczyny i młodzi pobrali się w 1899, a następnie natychmiast wyjechali do Azji. Mieszkali w Tiencinie, gdzie oboje pracowali jako geologowie. Lou interesowała się kulturą Państwa Środka, nauczyła się języka chińskiego i kolekcjonowała porcelanę.
Jesienią 1901 roku Hooverowie przeprowadzili się do Londynu, gdzie spędzili łącznie dziewięć lat. W tym czasie dużo podróżowali do Japonii, Nowej Zelandii, Tasmanii czy Cejlonu. Zimą 1913 powrócili do swojego domu w Palo Alto, jednak wiosną 1914 powrócili do Europy. Większość I wojny światowej, Hooverowie spędzili w Londynie. Po jej zakończeniu, Lou Hoover otrzymała Krzyż Kawalerski Orderu Leopolda od króla Belgii, Alberta, za pomoc w zbiórkach pieniędzy na pomoc dla Belgów. W 1917 przenieśli się do Waszyngtonu, gdzie Hoover otrzymał posadę w administracji publicznej. Jego żona zaangażowała się w akcję oszczędzania żywności, m.in. poprzez nieserwowanie mięsa na oficjalnych przyjęciach. Od tego zwyczaju powstał angielski czasownik hooverize (pl. "oszczędzać żywność").
W 1918 roku Lou zaczęła blisko współpracować z harcerkami. Cztery lata później została przewodniczącą ogólnokrajowego związku harcerek, dzięki czemu ich liczba zwiększyła się kilkunastokrotnie w ciągu trzech lat. Ponadto włączała się w działalność sufrażystek, Ligi Kobiecych Wyborców i przekonywała kobiety do zainteresowania życiem politycznym.
Gdy w 1928 roku, Herbert kandydował na prezydenta, Lou nie chciała brać czynnego udziału w kampanii. Jednak pod naciskiem męża, towarzyszyła mu na wiecach i wygłosiła kilka przemówień. Po wygranych wyborach towarzyszyła mu także w podróży dobrej woli do Ameryki Łacińskiej.
Po wprowadzeniu się do Białego Domu, Lou Hoover przeprowadziła renowację i wymianę mebli. Sprowadziła także rośliny tropikalne i egzotyczne zwierzęta. Kongres nie przeznaczył środków finansowych na te działania, więc Hooverowie musieli pokryć koszty z własnych pieniędzy. Nowa pierwsza dama organizowała dużo przyjęć i zapraszała bardzo dużo gości na najróżniejsze okazje. Jako pierwsza pierwsza dama zapraszała do Białego Domu kobiety w ciąży. Zniosła także zwyczaj, że w Nowy Rok każdy obywatel ma prawo przyjść do siedziby prezydenckiej. Z uwagi na jej wystawne przyjęcia i luksusowy styl życia, społeczeństwo amerykańskie, dotknięte kryzysem gospodarczym, nie popierało pierwszej damy. Wyraz tej niepopularności objawił się w wyborach prezydenckich w 1932 roku, w których Hoover poniósł dotkliwą porażkę z Franklinem Delano Rooseveltem. Pomimo wystawnego stylu życia, Lou angażowała się w akcje charytatywne, zbiórki pieniędzy dla głodnych z inicjatywy Ignacego Paderewskiego, czy organizacji koncertów na rzecz Czerwonego Krzyża. Wiele z tych akcji finansowała z własnej kieszeni, lecz nie były one nagłośnione przez media.
Po opuszczeniu Białego Domu, Hooverowie powrócili do swojego domu w Palo Alto. Lou nadal czynnie włączała się w działalność organizacji harcerskich jako honorowa przewodnicząca, a także wspierała Armię Zbawienia i stowarzyszenia kobiece. Po pewnym czasie była para prezydencka przeniosła się do Nowego Jorku. Oboje angażowali się także w działalność charytatywną, zwłaszcza w okresie II wojny światowej. Lou Hoover zmarła 7 stycznia 1944 roku na atak serca w Nowym Jorku. Została pochowana w Stanford. Po śmierci Herberta, jej ciało zostało przeniesione do West Branch i pochowane obok męża.
Życie prywatne.
Lou Henry wyszła za mąż za Herberta Hoovera 10 lutego 1899 roku. Panna młoda należała do Kościoła episkopalnego, natomiast pan młody był kwakrem. Z powodu braku protestanckich pastorów, ślub odbył się w obrządku katolickim, którego udzielił ks. Robert Mestres. Hooverowie mieli dwóch synów: Herberta Clarka (ur. 4 sierpnia 1903) i Allana Henry’ego (ur. 17 lipca 1907).

</doc>
<doc id="1228287" url="https://pl.wikipedia.org/wiki?curid=1228287" title="Mikroszlif">
Mikroszlif

Mikroszlif to ząbkowane ostrze - służy do podtrzymywania włosów na nożyczkach podczas strzyżenia. Wyższą klasę nożyczek poznaje się po braku ząbków bądź obydwu krawędziach tnących.

</doc>
<doc id="1228291" url="https://pl.wikipedia.org/wiki?curid=1228291" title="Bemibem">
Bemibem

Bemibem – polski zespół wokalno-instrumentalny, który powstał w marcu 1973 roku w Warszawie, po rozpadzie grupy Bemibek. 
Historia.
Formacja kontynuowała styl i brzmienie swojego poprzednika.
W skład zespołu wchodzili:
Pierwsze koncerty grupy miały miejsce w Warszawie, kolejne w województwie koszalińskim i szczecińskim oraz w NRD. Zespół początkowo korzystał z repertuaru grupy Bemibek ("Sprzedaj mnie wiatrowi", "Narwańce polne", "Kolorowe lato", "Nie bójmy się wiosny", "Podaruj mi trochę słońca", "Zawsze mamy siebie") i tak samo jak poprzedni zespół rodzeństwa Bemów chętnie wykonywał ówczesne zagraniczne przeboje (m.in. "Oye como va", "You've Got A Friend", czy "Proud Mary"). 
Już w marcu 1973 r. podczas pobytu w NRD, a później na XI KFPP w Opolu Bemibem zaprezentował swoje nowe piosenki: "Śnieżna samba" i "Po co jechać do Werony?". Na tym festiwalu grupa przedstawiła też fragment "Suity miejskiej", w której znalazły się elementy rock and rolla, ballady, bossa novy i popu.
Po występach na festiwalu opolskim, IV Lubelskich Spotkaniach Wokalistów Jazzowych (początek czerwca 1973 r.) i Studenckiej Wiośnie Estradowej w Kielcach, latem grupa dłużej w Sopocie występując w tamtejszym Non Stopie. W październiku 1973 roku Bemibem krótko gościł w NRD, wystąpił na XVI Musicoramie i wrócił do Hybryd, gdzie przedstawił swoją nową kompozycję pt. "Już ci nigdy nie przyrzeknę". Ponadto nagrał muzykę do filmu "Godzina szczytu" (1973).
W marcu 1974 r. zespół zrealizował swój debiutancki album "Bemowe Frazy". Na zawartość krążka złożyły się nowe kompozycje, głównie autorstwa Aleksandra Bema oraz utwory jeszcze z czasów istnienia grupy Bemibek. Jego brzmienie zostało wzbogacone o dźwięki orkiestry, znać też aranżacyjną perfekcję, przez co Bemibem ma znacznie mniej przestrzeni i swobody, niż jego poprzednik w zarejestrowanych kilka lat wcześniej nagraniach radiowych.
W nagraniu płyty wzięli udział zaproszeni goście, tj.: Marek Bliziński (gitara klasyczna i dwunastostrunowa), Jan Jarczyk (piano Fendera), Wojciech Kowalewski (kongi, instrumenty perkusyjne), Jarosław Bem (instrumenty perkusyjne, śpiew) oraz Zespół instrumentalny pod kier. Tomasza Ochalskiego. Poza tym z zespołem współpracowali, m.in.: Włodzimierz Nahorny, Jan Ptaszyn Wróblewski, Tomasz Stańko, Tomasz Szukalski, Janusz Muniak, Waldemar Kurpiński i inni.
W maju odbyła się sesja nagraniowa dla Radia NRD, po której zespół ponownie przebywał na Wybrzeżu, biorąc udział w II Nadbałtyckich Spotkaniach Jazzowych – Jazz Jantar. Ponadto koncertował w Europie Zachodniej i w Skandynawii. Nastąpiły też zmiany w składzie zespołu – miejsce Dąbrowskiego zajął Tadeusz Gogosz, niegdyś basista grupy Bemibek. 
Wiosną 1975 roku Jaśkiewicza zastąpił Wojciech Waglewski. Ostatnie miesiące działalności zespołu to zmierzch kariery Bemibem, gdyż Ewa Bem skoncentrowała się na karierze solowej. Ostatecznie grupa została rozwiązana latem 1976 roku – Waglewski zasilił kolejny skład Koman Bandu (czerwiec 1976), zaś Dąbrowski rozpoczął współpracę z formacją Krzysztofa Sadowskiego.
Ciekawostki.
Członkowie grupy Bemibem wsparli wokalnie Renatę Lewandowską podczas nagrywania utworu "Olbrzymi twój cień" (1974). W latach 1974-75 Aleksander Bem wziął udział gościnnie w sesjach nagraniowych grupy "Show Band", grając na instrumentach perkusyjnych.

</doc>
<doc id="1228294" url="https://pl.wikipedia.org/wiki?curid=1228294" title="Detroit blues">
Detroit blues



</doc>
<doc id="1228307" url="https://pl.wikipedia.org/wiki?curid=1228307" title="Just Good Friends">
Just Good Friends

"Just Good Friends" to utwór z albumu Michaela Jacksona z 1987 roku zatytułowanego "Bad". Jest to duet Jacksona ze Steviem Wonderem. Jest to jeden z dwóch utworów z albumu, który nie został wydany na singlu (drugim jest "Speed Demon"). Jest również jednym z dwóch utworów z płyty, których Jackson nie napisał samodzielnie (drugim jest "Man in the Mirror"). Utwór został napisany przez spółkę kompozytorską Terry'ego Brittena i Grahama Lyle'a. Solo organowe gra Stevie Wonder.
"Just Good Friends" zostało wykonane na żywo jeden jedyny raz, 20 listopada 1987, podczas trasy Bad World Tour. Na koncercie w australijskim Sydney, przed oczami 45 tys. fanów na Parramatta Stadium, pojawił się Stevie Wonder.
Odbiór i krytyka.
"Sputnikmusic" wychwalało "Just Good Friends" jako "jedna z wielu niedocenionych piosenek, która powinna stać się singlem". Strona doceniła również parę Stevie Wonder - Michael Jackson i współbrzmienie ich głosów.
"Rolling Stone" skrytykował "Just Good Friends" jako jedyny słaby punkt na "Bad". Recenzent podkreśla, że to jedna z dwóch piosenek nie napisanych przez Jacksona.

</doc>
<doc id="1228308" url="https://pl.wikipedia.org/wiki?curid=1228308" title="Copa Sudamericana 2007">
Copa Sudamericana 2007

VI Copa Sudamericana 2007
1/16 finału.
Bez gry do 1/8 finału awansowały: CA Boca Juniors, CA River Plate, Club América, Chivas de Guadalajara, CF Pachuca, D.C. United
Sekcja 1 (Argentyna).
 Arsenal Sarandí – CA San Lorenzo de Almagro 1:1 i 3:0 (mecze 14.08 i 06.09)
 CA Lanús – Estudiantes La Plata 2:0 i 1:2 (mecze 08.08 i 05.09)
Sekcja 2 (Brazylia).
 Figueirense FC – São Paulo FC 2:2 i 1:1 (mecze 15.08 i 23.08)
 Goiás EC – Cruzeiro EC 2:0 i 0:1 (mecze 16.08 i 22.08)
 Athletico Paranaense – CR Vasco da Gama 2:4 i 0:2 (mecze 15.08 i 12.09)
 Botafogo FR – SC Corinthians Paulista 3:1 i 2:1 (mecze 22.08 i 12.09)
Sekcja 3 (Chile, Boliwia).
Pierwsza faza.
 Audax Italiano – Club Jorge Wilstermann 2:0 i 1:1 (mecze 31.07 i 07.08)
 Real Potosí – CSD Colo-Colo 1:1 i 1:3 (mecze 02.08 i 09.08)
Druga faza.
 CSD Colo-Colo – Audax Italiano 0:0 i 1:1 (mecze 28.08 i 04.09)
Sekcja 4 (Ekwador, Wenezuela).
Pierwsza faza.
 CD Olmedo – Zamora FC 1:0 i 2:1 (mecze 01.08 i 21.08)
 Carabobo FC – CD El Nacional 0:1 i 0:4 (mecze 16.08 i 28.08)
Druga faza.
 CD El Nacional – CD Olmedo 2:0 i 1:0 (mecze 04.09 i 11.09)
Sekcja 5 (Kolumbia, Peru).
Pierwsza faza.
 Millonarios FC – Coronel Bolognesi 0:1 i 1:0, karne 5:4 (mecze 02.08 i 23.08)
 Universitario de Deportes – Atlético Nacional 0:1 i 0:1 (mecze 09.08 i 30.08)
Druga faza.
 Atlético Nacional – Millonarios FC 2:3 i 0:0 (mecze 05.09 i 13.09)
Sekcja 6 (Urugwaj, Paragwaj).
Pierwsza faza.
 Defensor Sporting – Club Libertad 2:1 i 2:2 (mecze 07.08 i 21.08)
 Tacuary FC – Danubio FC 1:1 i 1:1, karne 4:1 (mecze 01.08 i 15.08)
Druga faza.
 Tacuary FC – Defensor Sporting 1:1 i 0:3 (mecze 30.08 i 13.09)
1/8 finału.
 CA Lanús – CR Vasco da Gama 2:0 i 0:3 (mecze 19.09 i 26.09)
 CA Boca Juniors – São Paulo FC 2:1 i 0:1 (mecze 19.09 i 26.09)
 Goiás EC – Arsenal Sarandí 2:3 i 1:1 (mecze 19.09 i 26.09)
 Botafogo FR – CA River Plate 1:0 i 2:4 (mecze 19.09 i 27.09)
 Defensor Sporting – CD El Nacional 3:0 i 0:2 (mecze 20.09 i 04.10)
 CF Pachuca – Club América 1:4 i 2:0 (mecze 25.09 i 03.10)
 Millonarios FC – CSD Colo-Colo 1:1 i 1:1, karne 7:6 (mecze 25.09 i 04.10)
 D.C. United – Chivas de Guadalajara 2:1 i 0:1 (mecze 26.09 i 02.10)
1/4 finału.
 Club América – CR Vasco da Gama 2:0 i 0:1 (mecze 10.10 i 24.10)
 São Paulo FC – Millonarios FC 0:1 i 0:2 (mecze 10.10 i 24.10)
 Arsenal Sarandí – Chivas de Guadalajara 0:0 i 3:1 (mecze 10.10 i 25.10)
 Defensor Sporting – CA River Plate 2:2 i 0:0 (mecze 25.10 i 30.10)
Półfinały.
 Millonarios FC – Club América 2:3 i 0:2 (mecze 07.11 i 13.11, drugi mecz w Toluce)
 CA River Plate – Arsenal Sarandí 0:0 i 0:0, karne 2:4 (mecze 08.11 i 14.11)
Finał.
 Club América – Arsenal Sarandí 2:3 i 2:1
30 listopada 2007 Meksyk Estadio Azteca (100 000)
 Club América – Arsenal Sarandí 2:3 (1:1)
Sędzia: Ricardo Grance (Paragwaj)
Bramki: 1:0 Salvador Cabañas 5, 1:1 Anibal Matellán 31, 2:1 Alejandro Arguello 55, 2:2 Alejandro Gómez 57, 2:3 Alejandro Gómez 66
Żółte kartki: José Antonio Castro, Germán Villa / Jossimar Mosquera, Alejandro Gómez, Javier Gandolfi, Mario Cuenca
Czerwone kartki: – / Carlos Casteglione 79
Club de Fútbol América: Guillermo Ochoa – José Antonio Castro, Oscar Rojas, Duilio Davino, Ricardo Rojas, Juan Carlos Silva (71 Juan Carlos Mosqueda), Alejandro Argüello, Germán Villa (85 Enrique Esqueda), Federico Insúa, Rodrigo López, Salvador Cabañas. Trener: Daniel Brailovsky.
Arsenal Fútbol Club: Mario Cuenca – Javier Gandolfi, Jossimar Mosquera, Aníbal Matellán, Cristian Díaz, Diego Villar (74 Pablo Garnier), Andrés San Martín, Carlos Casteglione, Javier Yacuzzi, Alejandro Gómez (82 Alejandro Damonte), José Luis Calderón (86 Leonardo Biagini). Trener: Gustavo Alfaro.
5 grudnia 2007 Buenos Aires Estadio Juan Domingo Perón de Avellaneda (30 000)
 Arsenal Sarandí – Club América 1:2 (0:1)
Sędzia: Oscar Ruiz (Kolumbia)
Bramki: 0:1 Cristian Díaz 18s, 0:2 Juan Carlos Silva 63, 1:2 Martín Andrizzi 83
Żółte kartki: Diego Villar, Javier Yacuzzi, Andrés San Martín / Rodrigo López, Duilio Davino, Germán Villa, Oscar Rojas
Czerwone kartki: – / Duilio Davino 89, Lucas Castromán 90
Arsenal Fútbol Club: Mario Cuenca – Javier Gandolfi, Jossimar Mosquera, Aníbal Matellán, Cristian Díaz, Diego Villar (68 Martín Andrizzi), Andrés San Martín, Alejandro Damonte (77 Santiago Raymonda), Javier Yacuzzi (65 Leonardo Biagini); Alejandro Gómez, José Luis Calderón. Trener: Gustavo Alfaro.
Club de Fútbol América: Guillermo Ochoa – José Antonio Castro, Duilio Davino, Ricardo Rojas (81 Lucas Castromán), Oscar Rojas, Germán Villa, Juan Carlos Silva, Alejandro Argüello, Federico Insúa, Rodrigo López (70 Ismael Rodríguez), Salvador Cabañas. Trener: Daniel Brailovsky.

</doc>
<doc id="1228309" url="https://pl.wikipedia.org/wiki?curid=1228309" title="Ilir Karkanaqe">
Ilir Karkanaqe

Ilir Karkanaqe (ur. 1953, zm. 2012) – albański szachista, mistrz FIDE.
Kariera szachowa.
Od pierwszych lat 80. należał do ścisłej czołówki albańskich szachistów. Dwukrotnie zdobył złote medale indywidualnych mistrzostw Albanii (1986, 2005). W 2000 r. reprezentował swój kraj na rozegranym w Erywaniu turnieju strefowym (eliminacji mistrzostw świata). W 2003 r. zajął II m. (za Arsenem Jegiazarjanem, przed m.in. Stefanem Djuriciem) w otwartym turnieju w Bejrucie.
Wielokrotnie reprezentował Albanię w turniejach drużynowych, m.in.: oraz .
Najwyższy ranking w karierze osiągnął 1 lipca 1995 r., z wynikiem 2400 punktów zajmował wówczas 2. miejsce (za Fatosem Muco) wśród albańskich szachistów.

</doc>
<doc id="1228311" url="https://pl.wikipedia.org/wiki?curid=1228311" title="Oleśnicka (krater wenusjański)">
Oleśnicka (krater wenusjański)

Oleśnicka – krater na powierzchni Wenus o średnicy 33 km, położony na 18,3° szerokości północnej i 210,9° długości wschodniej.
Decyzją Międzynarodowej Unii Astronomicznej w 1994 roku został nazwany imieniem polskiej poetki Zofii Oleśnickiej.

</doc>
<doc id="1228316" url="https://pl.wikipedia.org/wiki?curid=1228316" title="Halina Krzyżańska">
Halina Krzyżańska

Halina Krzyżańska z domu Elertowicz (ur. 4 listopada 1937 w Warszawie) – polska lekkoatletka.
Startowała w wielu konkurencjach lekkoatletycznych, ale największe sukcesy odniosła w biegu na 80 metrów przez płotki, skoku w dal i pięcioboju.
Wzięła udział w Mistrzostwach Europy w 1962 w Belgradzie, gdzie dotarła do półfinału biegu na 80 metrów przez płotki, a w skoku w dal odpadła w eliminacjach. 
Była mistrzynią Polski w pięcioboju w 1964 oraz wicemistrzynią w tej samej konkurencji w 1960 i 1967, a także w skoku w dal w 1964. Zdobyła także brązowe medale mistrzostw Polski w pięcioboju w 1957 i 1961, w skoku w dal w 1962, w biegu na 80 metrów przez płotki w 1962 i 1964 oraz w biegu na 100 metrów przez płotki w 1968.
W 1962 ustanowiła rekord Polski na 80 metrów przez płotki (10,8 s). W latach 1962–1964 dziesięć razy startowała w reprezentacji Polski w meczach międzypaństwowych.
Rekordy życiowe:
Przez większość kariery była zawodniczką LZS Mazowsze. W tym czasie oraz po zakończeniu wyczynowego uprawiania sportu (w 1973) pracowała jako instruktor sportu, nauczyciel wychowania fizycznego, a następnie przez wiele lat była dyrektorem Szkoły Podstawowej nr 12 w Pruszkowie. Odeszła na emeryturę w 1990. W 1991 otrzymała Krzyż Kawalerski Orderu Odrodzenia Polski za pracę pedagogiczną.

</doc>
<doc id="1228317" url="https://pl.wikipedia.org/wiki?curid=1228317" title="Degażowanie">
Degażowanie

Degażowanie - przerzedzanie za pomocą siekaczy tzn. nożyczek zębatych - degażówek (jednostronnych lub dwustronnych). Degażówkami należy operować ostrożnie aby nie spowodować nadmiernego przerzedzania włosów w jednym miejscu.

</doc>
<doc id="1228320" url="https://pl.wikipedia.org/wiki?curid=1228320" title="Riitta Liisa Roponen">
Riitta Liisa Roponen



</doc>
<doc id="1228321" url="https://pl.wikipedia.org/wiki?curid=1228321" title="Rainbow (album Ayumi Hamasaki)">
Rainbow (album Ayumi Hamasaki)

RAINBOW – piąty album japońskiej piosenkarki Ayumi Hamasaki. W Japonii sprzedano kopii, natomiast w całej Azji .

</doc>
<doc id="1228324" url="https://pl.wikipedia.org/wiki?curid=1228324" title="Mąż Boleści">
Mąż Boleści



</doc>
<doc id="1228329" url="https://pl.wikipedia.org/wiki?curid=1228329" title="Jadwiga (krater wenusjański)">
Jadwiga (krater wenusjański)

Jadwiga – krater na powierzchni Wenus o średnicy 12,7 km, położony na 68,4° szerokości północnej i 91° długości wschodniej.
Decyzją Międzynarodowej Unii Astronomicznej w 1985 roku został nazwany od popularnego polskiego imienia Jadwiga.

</doc>
<doc id="1228331" url="https://pl.wikipedia.org/wiki?curid=1228331" title="Żołna szkarłatna">
Żołna szkarłatna

Żołna szkarłatna ("Merops nubicus") – gatunek średniej wielkości ptaka z rodziny żołn (Meropidae), występujący w Afryce Subsaharyjskiej. Nie jest zagrożony.
Systematyka.
Jest to gatunek monotypowy. Za podgatunek żołny szkarłatnej uznawano bardzo do niej podobną żołnę karminową ("M. nubicoides"), klasyfikowaną obecnie jako odrębny gatunek.
Występowanie i środowisko.
Występuje w pasie od południowej Mauretanii, Senegalu i Gambii po Erytreę, Etiopię i Somalię. Zimą (na półkuli południowej) przemieszcza się na niewielkie odległości na południe, na wschodzie aż po wschodnią Tanzanię.
Żołna szkarłatna jest ptakiem, który przez większość dnia przemieszcza się w powietrzu nad Afryką. Jej charakterystyczna sylwetka, złożona z spiczastych skrzydeł i dwóch długich piór pośrodku ogona, jest widoczna nad różnymi obszarami. Kiedy żołna odkryje tereny bogate w owady oraz miejsca na gniazda, inne cechy środowiska już jej nie interesują. Jest zdolna do dostosowania się do różnych typów środowisk, w tym bagien namorzynowych, rzadkich lasów, krzewiastych sawann, rozległych trawiastych obszarów, brzegów rzek oraz obszarów rolnych. Jedynymi miejscami, których unika, są tropikalne lasy deszczowe, wysokie góry oraz pustynie.
Sue McLaren i współpracownicy zasugerowali, że rozmieszczenie żołny jest ściśle związane z obecnością wtórnych złóż lessowych w Afryce.
Pożywienie.
Stada żołn szkarłatnych są skutecznymi drapieżnikami, które potrafią polować na duże ilości owadów. Obok pszczół i os oraz rojących się mrówek, ich ofiary obejmują również stada szarańczy wędrownej. W celu polowania, żołny wznoszą się na ciepłych prądach powietrza, przemieszczając się na wysokości od 50 do 100 metrów, skąd zstępują, by atakować owady latające. Do chwytania ofiar w powietrzu, żołny używają swoich długich, szeroko otwartych dziobów. Po udanych polowaniach wracają do punktu obserwacyjnego. Żołny szkarłatne mają zwyczaj siadania na grzbietach antylop, pasącego się bydła, strusi i dropiów, skąd chwytają przelatujące owady. Czasem też żołny siadają na traktorach i latają przy samochodach, chwytając owady, które spadają na ziemię. Żołny często kierują się w stronę dymu na sawannie, wiedząc, że w pobliżu pożarów znajdą wiele uciekających owadów.
Rozmnażanie.
Żołny szkarłatne to bardzo społeczne ptaki, które żyją w dużych stadach składających się z 50 lub więcej osobników. W porze lęgowej tworzą one kolonie, które liczą nawet do 10 000 ptaków. W celu budowy gniazd, żołny szkarłatne wykopują nory w stromych zboczach nadrzecznych, zbudowanych z gliny. Często zaczynają budowę kilku tuneli, zanim zdecydują się na ukończenie jednego z nich. W niektórych ulubionych gniazdowiskach, ilość gniazd jest tak duża, że zbocze ulega zawaleniu. Przed rozpoczęciem pory godowej, samce stają się bardzo agresywne i atakują swoich rywali w powietrzu. Zwycięzca pojedynku oferuje samicy pożywienie, a jeśli zostanie ono przyjęte, para tworzy się i dochodzi do zapłodnienia. Żołny szkarłatne z północnych obszarów składają jaja przed rozpoczęciem sezonu deszczowego, podczas gdy te z południowych regionów robią to trochę później. Samica składa jaja w odstępie dwóch dni, lecz zaczyna je wysiadywać już po złożeniu pierwszego. Dzięki temu, pisklęta wykluwają się stopniowo. Szybko rosną, jednak różnice między najstarszym a najmłodszym pisklęciem są widoczne. W przypadku braku pożywienia, pisklęta walczą między sobą i najmłodsze mogą zginąć z głodu. Pisklęta są w stanie latać po około miesiącu i wtedy kolonia rozpada się.
Status.
IUCN uznaje żołnę szkarłatną za gatunek najmniejszej troski (LC, "Least Concern") nieprzerwanie od 1988 (stan w 2021). Liczebność populacji nie została oszacowana, ale ptak ten opisywany jest jako lokalnie pospolity wzdłuż dużych rzek w obrębie zasięgu lęgowego. BirdLife International ocenia trend liczebności populacji jako spadkowy. Do zagrożeń dla gatunku należą nadmierne polowania dla mięsa, podnoszenie się poziomu wody w jeziorach Kariba i Cahora Bassa, obsuwanie się brzegów spowodowane falami generowanymi przez szybkie motorówki oraz ciągłe zmiany poziomu wody w wyniku działalności zapór wodnych.

</doc>
<doc id="1228332" url="https://pl.wikipedia.org/wiki?curid=1228332" title="Cięcie poślizgowe">
Cięcie poślizgowe

Cięcie poślizgowe – technika fryzjerska. Przy posługiwaniu się tą metodą fryzjer prowadzi otwarte nożyczki ruchem ślizgowym po powierzchni włosa. Włosy opadają przy tym swobodnie albo są bardzo delikatnie podtrzymywane ręką lub grzebieniem. Nazwa tej techniki w języku angielskim pochodzi od słowa "slice", co oznacza między innymi skrawać.
Cechy:

</doc>
<doc id="1228338" url="https://pl.wikipedia.org/wiki?curid=1228338" title="Janina (krater wenusjański)">
Janina (krater wenusjański)

Janina – krater na powierzchni Wenus o średnicy 9,3 km, położony na 2° szerokości południowej i 135,7° długości wschodniej.
Decyzją Międzynarodowej Unii Astronomicznej w 1997 roku został nazwany od polskiego imienia Janina.

</doc>
<doc id="1228344" url="https://pl.wikipedia.org/wiki?curid=1228344" title="Wanda (krater wenusjański)">
Wanda (krater wenusjański)

Wanda – krater na powierzchni Wenus o średnicy 21,7 km, położony na 71,3° szerokości północnej i 323,1° długości wschodniej. Decyzją Międzynarodowej Unii Astronomicznej w 1985 roku został nazwany od popularnego polskiego imienia Wanda.
Krater ten znajduje się w północnej części górskiego łańcucha Akna Montes. Pierwszy raz został zaobserwowany w 1984 roku w trakcie misji Wenera 15 i 16, był również badany przez sondę Magellan. Charakterystyczną cechą krateru jest dużych rozmiarów wzniesienie centralne. Dno krateru Wandy jest gładkie, gdyż zostało pokryte zastygłą lawą. Na zachodni brzeg krateru osunął się materiał łańcucha górskiego.

</doc>
<doc id="1228346" url="https://pl.wikipedia.org/wiki?curid=1228346" title="Bachmat">
Bachmat

Bachmat (tatar. "bachmat") – koń tatarski niewielkich rozmiarów, ale charakteryzujących się dużą siłą fizyczną, szybkością, zwinnością i wytrzymałością na trudy oraz na zmienne warunki klimatyczne.
W mowie potocznej występowało dawniej jako określenie człowieka niewielkiego i krępego, lecz silnego fizycznie.
O bachmatach wspomina m.in. Adam Mickiewicz:
„A młodzież na dziedzińcu biła się w palcaty&lt;br&gt;Lub ujeżdżała pańskie tureckie bachmaty.” ("Pan Tadeusz", ks. II "Zamek", w. 220-221)

</doc>
<doc id="1228347" url="https://pl.wikipedia.org/wiki?curid=1228347" title="Zosia (krater wenusjański)">
Zosia (krater wenusjański)

Zosia – krater na powierzchni Wenus o średnicy 10,5 km, położony na 18,9° szerokości południowej i 109,2° długości wschodniej.
Decyzją Międzynarodowej Unii Astronomicznej w 1997 roku został nazwany od popularnego polskiego imienia Zosia.

</doc>
<doc id="1228348" url="https://pl.wikipedia.org/wiki?curid=1228348" title="Zegar zagłady">
Zegar zagłady

Zegar zagłady () – symboliczny zegar prowadzony od 1947 roku przez zarząd "" na Uniwersytecie Chicagowskim. Pokazuje zawsze "x" minut do , gdzie „północ” oznacza zagładę ludzkości. Pierwotnie „zagłada” oznaczała zagrożenie wojną nuklearną, lecz koncepcja zegara ewoluowała tak, że w początkach XXI wieku zawierała też rodzaje broni nuklearnej, technologie zmieniające klimat i „nowe osiągnięcia w naukach biologicznych i nanotechnologii, które mogą spowodować nieodwracalne szkody”.
Zegar pojawiał się na okładce każdego wydania "" od czasu, kiedy został stworzony. Pierwsze przedstawienie graficzne zegara powstało w 1947 roku, gdy artystka Martyl Langsdorf (żona fizyka Alexandra Langsdorfa, pracującego nad Projektem Manhattan) została poproszona przez jednego z założycieli magazynu, Hymana Goldsmitha, o stworzenie okładki na wydanie czerwcowe.
Liczba minut przed północą – stopień zagrożenia nuklearnego, środowiskowego lub technologicznego – jest systematycznie uaktualniana.
Zmiany czasu.
Początkowo zegar wskazywał "siedem minut do północy", następnie był przesuwany do przodu lub do tyłu, zależnie od globalnej sytuacji i stopnia zagrożenia wojną nuklearną. Jego ustawienie jest umowne i określane przez zarząd "".
Nie zawsze zmiana ustawień zegara była na tyle szybka, by nadążyć za wydarzeniami światowymi. Przykładem jest Kryzys kubański 1962 roku, tj. okres, gdy zagrożenie wojną nuklearną było bardzo wysokie. Kryzys kubański pojawił się, osiągnął punkt szczytowy i zamknął się w okresie kilku tygodni, kiedy to zegar nie mógł zostać tak szybko przestawiony lub nie podjęto decyzji o jego przestawieniu. Mimo to, przestawienie zegara zwykle wzbudza światowe zainteresowanie.
Wskazówki zegara były przesuwane 25 razy (od wyjściowej pozycji „siedem minut do północy” w roku 1947) w odpowiedzi na wydarzenia międzynarodowe.

</doc>
<doc id="1228349" url="https://pl.wikipedia.org/wiki?curid=1228349" title="Edith Wilson">
Edith Wilson

Edith Bolling Galt Wilson (ur. 15 października 1872 w Wytheville w Wirginii, zm. 28 grudnia 1961 w Waszyngtonie) – pierwsza dama Stanów Zjednoczonych w latach 1915–1921, żona 28. prezydenta USA Thomasa Woodrowa Wilsona.
Gdy prezydent doznał rozległego wylewu krwi do mózgu w październiku 1919 roku, Edith Wilson służyła za łącznika pomiędzy chorym prezydentem a jego gabinetem, decydując które z przedkładanych spraw faktycznie wymagają jego udziału. Z tego względu wiele źródeł uznaje ją za "de facto" pierwszą kobietę w historii nadzorującą władzę wykonawczą w USA i pierwszą pierwszą damę, która przejęła na siebie część obowiązków prezydenta USA. W roli tej trwała do końca drugiej kadencji męża w marcu 1921 roku.
Życiorys.
Pochodziła z rodziny byłych właścicieli niewolniczych plantacji tytoniu, jej dziadek utracił swoją w czasie wojny secesyjnej. Urodziła się 15 października 1872 r. w Wytheville jako córka Williama Holcombe'a i jego żony Sally White. Jej ojciec był sędzią wywodzącym się z wirginijskiej arystokracji. Była siódmym z jedenaściorga dzieci i w dziewiątym pokoleniu potomkiem Pocahontas. Jako że jej rodzina utraciła większość dochodów podczas wojny, młoda Edith wychowywała się w ciasnym mieszkaniu położonym nad sklepem. Początkowo nie uczęszczała do żadnej szkoły, dopiero w latach 1887–1888 uczyła się w Martha Washington College, ale porzuciła naukę po dwóch semestrach. Następnie rok spędziła w domu. W kolejnym roku szkolnym (1889–1890) uczęszczała do The Richmond Female Seminary, jednak nie mogła tam kontynuować edukacji, ponieważ szkoła została zamknięta.
Pierwszym mężem Edith był Norman Galt, którego rodzina prowadziła dobrze prosperujący sklep jubilerski w Waszyngtonie. Poznała go w 1891 roku, podczas wizyty w Waszyngtonie u siostry, której mąż był jego kuzynem. Wyszła za mąż w pięć lat później. Para miała jedno dziecko (syna), które urodziło się w 1903 roku i zmarło po kilku dniach. Norman Galt zmarł w 1908 roku, a Edith odziedziczyła rodzinny biznes. W czasie trwania małżeństwa Edith przeszła zabieg usunięcia wyrostka robaczkowego, jednak z uwagi na niechęć do szpitali, operacji dokonano w domu.
Wdowa wynajęła menedżera do zarządzania sklepem, co przynosiło jej przez kolejne lata znaczny dochód. Dzięki zyskom ze sklepu stała się szybko postacią powszechnie znaną w mieście stołecznym. W tym okresie często podróżowała z siostrą i przyjaciółką Alice Gordon do Europy. O rękę Alice Gordon starał się w tym czasie Gary Grayson, który był lekarzem prezydenta Wilsona. To za jego sprawą Edith zaczęła bywać w Białym Domu i w marcu 1915 r. poznała Wilsona, który od niedawna był wdowcem.
Pierwszy raz Wilson oświadczył się jej na początku maja tego samego roku, jednak Edith nie zgodziła się na ślub, choć chciała kontynuować znajomość. Po zatopieniu parowca "Lusitania" w USA rozpoczęła się intensywna debata na temat tego, czy przystępować do wojny w Europie. Wilson włączył wówczas Edith do nieoficjalnego grona doradców i prowadził z nią długie rozmowy dotyczące kierunków prowadzenia polityki. To zaangażowanie w sprawy państwowe zacieśniło więź między nimi i przez całe lato Wilson używał spraw państwowych jako sposobu na przekonanie Edith do małżeństwa, w tym celu dzielił się z nią dokumentami państwowymi. Ostatecznie 29 czerwca tego roku Edith przyjęła oświadczyny.
Większość doradców odradzała Wilsonowi ponowny ślub, w szczególności zaś zawieranie go tuż przed zbliżającymi się wyborami, jednak ostatecznie 6 października Wilson osobiście spisał oświadczenie dla prasy, w którym informował o zaręczynach i planowanym ślubie oraz jednocześnie ogłosił swoje poparcie dla kwestii przyznania kobietom praw wyborczych. 18 grudnia 1915 r. wyszła za mąż za Wilsona, sama uroczystość odbyła się w kameralnym gronie w jej domu w Waszyngtonie. Ślubu udzielał pastor prezbiteriański (takiego wyznania był pan młody) i pastor episkopalny (takiego wyznania była panna młoda).
Gdy Edith została pierwszą damą, pomagała prezydentowi w codziennych obowiązkach. Przeglądała dokumenty państwowe, segregowała pocztę i brała udział w spotkaniach politycznych. Kiedy w 1917 roku Stany Zjednoczone przystąpiły do I wojny światowej, Edith rozszerzyła swoją działalność jako pierwsza dama. Osobiście szyła mundury dla żołnierzy, dochody z hodowli owiec przy Białym Domu przeznaczała na Czerwony Krzyż, a także uczestniczyła w spotkaniach wojskowych. Ponadto, w grudniu 1918 roku, pojechała wraz z mężem na konferencję pokojową do Paryża. Aby uzyskać poparcie dla ratyfikacji traktatu wersalskiego, Wilson udał się w podróż po kraju.
Gdy 2 października 1919 r. prezydent doznał rozległego wylewu krwi do mózgu, po którym miał sparaliżowaną lewą stronę ciała, Edith zataiła fakt choroby męża, utrzymując iż jest on tylko przemęczony. W czasie jego choroby i związanej z nią siedmiomiesięcznej nieobecności uczestniczyła w posiedzeniach rządu i przejmowała dokumenty adresowane do prezydenta, pozwalając członkom gabinetu na zajmowanie się pozostałymi kwestiami. Z tego powodu pojawiły się podejrzenia, że pierwsza dama podejmuje polityczne decyzje i przejmuje kontrolę nad rządem. Przez przeciwników politycznych Wilsona, była nazywana m.in.: „sekretnym prezydentem”, „panią prezydent”, „Pierwszym Mężem Stanów Zjednoczonych” lub „regentką”, niemniej jej aktywność i zakres władzy w tym okresie czyni ją jedną z najbardziej kontrowersyjnych pierwszych dam w historii USA.
Po powrocie do zdrowia, prezydent rozważał kandydowanie na trzecią kadencję, aby jeszcze raz spróbować przekonać Senat do ratyfikacji traktatu wersalskiego, jednak Edith sprzeciwiła się temu pomysłowi. Pierwsza dama stanowczo sprzeciwiała się także przyznaniu nominacji Williamowi Gibbsowi McAdoo, ostatecznie kandydatem Partii Demokratycznej został James Cox.
Po zakończeniu kadencji Wilsona, para zamieszkała w rezydencji przy S Street w Waszyngtonie, a Edith opiekowała się mężem do jego śmierci w 1924 roku. Resztę życia poświęciła na troskę o spuściznę po mężu, decydowała także o udostępnianiu pozostałych po nim dokumentów, jako że wówczas tego typu zbiory nie były jeszcze uważane za własność publiczną. W 1939 r. wydała wspomnienia z okresu wspólnego życia z mężem pt. "My Memoir" (). Sprawowała także bezpośredni nadzór nad produkcją filmu "Wilson" z 1944 roku i ściśle współpracowała z Rayem Stannardem Bakerem przy ośmiotomowej biografii Wilsona. W późniejszych latach przekazała dom przy S Street na cele fundacji dbającej o dziedzictwo narodowe, zabiegała także o przekształcenie w zabytek domu rodzinnego Wilsona.
W okresie międzywojennym kilkakrotnie podróżowała do Europy, angażując się w wydarzenia związane z Ligą Narodów, m.in. w 1925 r. odwiedziła jej nową siedzibę i została przyjęta owacją. Chociaż odmawiała zaangażowania w bieżącą działalność Partii Demokratycznej, była postrzegana jako potencjalny kandydat na wiceprezydenta w czasie wyborów w 1928 roku. Podczas tych wyborów jej aktywność ograniczyła się jednak do obecności na konwencji partyjnej i wygłoszenia przemówienia. 8 grudnia 1941 roku uczestniczyła jako gość w posiedzeniu Kongresu, na którym prezydent Franklin Roosevelt zwrócił się do parlamentu o wypowiedzenie wojny państwom Osi.
Utrzymywała także bliskie kontakty z kolejnymi pierwszymi damami, przede wszystkim z Grace Coolidge, Eleanor Roosevelt i Mamie Eisenhower.
Po raz ostatni Edith Wilson pojawiła się publicznie 20 stycznia 1961 r. na uroczystości zaprzysiężenia 35. prezydenta USA Johna F. Kennedy’ego, którego kampanię wspierała. W listopadzie 1961 r. przeszła infekcję płuc. Rankiem 28 grudnia tego samego roku zmarła na serce. Później tego samego dnia – w dniu 105. rocznicy urodzin jej męża – miała otworzyć most jego imienia w Waszyngtonie.

</doc>
<doc id="1228354" url="https://pl.wikipedia.org/wiki?curid=1228354" title="Egzarchat apostolski w Koszycach">
Egzarchat apostolski w Koszycach



</doc>
<doc id="1228359" url="https://pl.wikipedia.org/wiki?curid=1228359" title="Obłęd zazdrości">
Obłęd zazdrości



</doc>
<doc id="1228360" url="https://pl.wikipedia.org/wiki?curid=1228360" title="Greckokatolicka eparchia w Preszowie">
Greckokatolicka eparchia w Preszowie



</doc>
<doc id="1228364" url="https://pl.wikipedia.org/wiki?curid=1228364" title="Krynica (krater)">
Krynica (krater)

Krynica – krater na powierzchni planetoidy (951) Gaspra o średnicy 0,4 km, położony na 49° szerokości północnej i 35° długości zachodniej.
Decyzją Międzynarodowej Unii Astronomicznej w 1994 roku został nazwany od popularnego polskiego uzdrowiska Krynica-Zdrój.

</doc>
<doc id="1228368" url="https://pl.wikipedia.org/wiki?curid=1228368" title="Polskie Towarzystwo Turystyczne „Beskid” w Cieszynie">
Polskie Towarzystwo Turystyczne „Beskid” w Cieszynie

Polskie Towarzystwo Turystyczne „Beskid” - polska organizacja turystyczna, założona w 1910 roku w Cieszynie. Jej powstanie było odpowiedzią na działalność niemieckich organizacji tego typu (głównie Beskidenverein, która starała się nie dopuścić do jakiejkolwiek pozaniemieckiej „konkurencji”), gdyż do tego momentu Polacy nie mieli żadnej własnej formacji, która działałaby w górach Śląska Cieszyńskiego.
Rozwój polskiej turystyki w śląskich Beskidach nabrał rozmachu w ostatnim dziesięcioleciu XIX w. Wśród turystów tych dominowali Polacy ze Śląska Cieszyńskiego i Górnego. Byli oni z reguły niemile widzianymi gośćmi w coraz liczniej powstających niemieckich schroniskach turystycznych. Widząc potrzebę stworzenia własnej bazy turystycznej dr Jan Michejda już w 1903 r. nabył na Czantorii parcelę z zamiarem ofiarowania jej przyszłemu polskiemu towarzystwu turystycznemu pod budowę schroniska. Akcję tę natychmiast storpedowali Niemcy, budując w 1904 r. na sąsiedniej działce swój obiekt.
Polscy turyści często spotykali się po zejściu z gór u Józefa Jońca, kierownika szkoły w Rzece. Tam właśnie w 1908 r. dr Jan Kotas, młody notariusz z Cieszyna, zaproponował Górnoślązakom założenie wspólnej polskiej organizacji turystycznej. Propozycja została zaakceptowana. Zebranie organizacyjne towarzystwa odbyło się 7 sierpnia 1909 roku. Wybrany tam komitet przygotował projekt statutu, który przedłożono władzom.
6 marca 1910 odbyło się walne zgromadzenie założycielskie. Do zarządu weszło wówczas 15 osób - połowa pochodziła z pruskiej części Śląska i Warszawy. Najliczniej reprezentowani byli pedagodzy, oprócz nich trzej duchowni (katoliccy i ewangeliccy), trzej prawnicy i czterej lekarze. Pierwszym prezesem został mecenas Cyryl Ratajski.
Za najpilniejsze zadanie uznano budowę własnego schroniska. Początkowo wybrano górę Stożek, ale na skutek nacisków administracyjnych (budowę obiektu za zagrożenie dla własnych interesów uznało Beskidenverein), transakcja kupna gruntu nie doszła do skutku. Zdecydowano się więc na Ropiczkę (918 m n.p.m.) w dzisiejszym Beskidzie Śląsko-Morawskim. W 1913 r. stanęło tam polskie schronisko, wybudowane w stylu zakopiańskim. W 1918 r. strawił je pożar i nie zostało już przez PTT „Beskid” odbudowane.
Po decyzji Rady Ambasadorów z 28 lipca 1920 r. dokonany został podział Śląska Cieszyńskiego wzdłuż linii grzbietu Stożka i Czantorii na części polską i czeską (zwaną Zaolziem). Polskie Towarzystwo Turystyczne „Beskid” uległo przymusowemu podziałowi i jako takie formalnie zakończyło działalność.
Mieszkający na terenie Polski działacze „Beskidu” uchwalili w lutym 1921 r. przystąpienie do Polskiego Towarzystwa Tatrzańskiego, tworząc Oddział Polskiego Towarzystwa Tatrzańskiego „Beskid Śląski” z siedzibą w polskim Cieszynie.
Członkowie PTT „Beskid” pozostali w czechosłowackiej części Śląska Cieszyńskiego wnieśli w lipcu 1921 r. podanie do władz krajowych w Opawie o nostryfikację statutu „Beskidu” i zgodę na rozpoczęcie działalności jako Polskie Towarzystwo Turystyczne „Beskid Śląski” z siedzibą w Orłowej (w 1932 r. zmieniło ono nazwę na Polskie Towarzystwo Turystyczno-Sportowe „Beskid Śląski”).
Tuż po I wojnie światowej PTT „Beskid” zdecydowało się wybudować nowe schronisko turystyczne - powrócono do upatrzonej już lokalizacji na Stożku. Na skutek podziału Śląska Cieszyńskiego (patrz wyżej) parcelę pod schronisko przejął i budowę dokończył w 1922 r. nowo powstały Oddział PTT „Beskid Śląski” z polskiego Cieszyna.

</doc>
<doc id="1228375" url="https://pl.wikipedia.org/wiki?curid=1228375" title="John Henry (toksykolog)">
John Henry (toksykolog)

John Henry (toksykolog) (ur. 11 marca 1939 w Greenwich, zm. 8 maja 2007 w Londynie) – brytyjski uczony, lekarz, profesor toksykologii.
Urodził się w rodzinie irlandzkiego doktora Johna Aloysiusa Henry’ego, internisty i lekarza drużyny Millwall Football Club, co sprawiło, że zainteresowanie futbolem angielskim syn odziedziczył na całe życie. Naukę rozpoczął w St. Joseph's Academy w Blackheath prowadzonej przez salezjanów. Studiował medycynę w King’s College Uniwersytetu Londyńskiego, gdzie w wieku 20 lat przystąpił do Opus Dei i stał się numerariuszem. 
W 1969 r. podczas wakacji we Włoszech infekcja gardła i niewłaściwe leczenie doprowadziły do niewydolności nerek. Ponieważ stan był bardzo poważny, Henry wycofał się na 5 lat z aktywności zawodowej. W latach 1967-1970 był dyrektorem Netherhall House, domu akademickiego w Hampstead. Wiadomym jest, że w tym okresie św. Josemaría Escrivá de Balaguer osobiście modlił się w jego intencji o pomyślną transplantację nerki, co nastąpiło w 1976 r. Udany przebieg zabiegu i wyleczenie John Henry przypisywał modlitwom założyciela Opus Dei.
Po powrocie do zdrowia powrócił do pracy jako lekarz specjalista (ang. "registrar") w Guy's Hospital. W 1982 roku został konsultantem Krajowego Oddziału Zatruć ("National Poisons Unit") w tymże szpitalu, przyczyniając się do uratowania wielu istnień ludzkich, szczególnie dzieci. Jednocześnie prowadził badania toksykologiczne. Od 1997 był profesorem medycyny wypadkowej i ratunkowej (ang. "Accident and Emergency Medicine") na Wydziale Medycyny Imperial College w Londynie w St Mary's Hospital w Paddington. Nie tylko osiągnął wysoki stopień specjalizacji, ale potrafił jasnym i zrozumiałym językiem objaśniać kwestie medyczne. Szczególnie zajmował się skutkami, jakie w młodych organizmach powodują marihuana, kokaina i inne „miękkie narkotyki” oraz podkreślał negatywne skutki społeczne. Wyjaśniał, że ecstasy i amfetamina prowadzą do śmierci wskutek hiperpyreksji i odwodnienia. Należał do pierwszych, którzy zwrócili uwagę na niebezpieczeństwa wypływające z niedoceniania skutków ecstasy i wkrótce otrzymał pseudonim „Mr. E”. Wyniki badań naukowych prof. Henry popularyzował w programach telewizyjnych. Był ekspertem podczas głośnego śledztwa w sprawie – uznanej za cause célèbre – śmierci 18-letniej Leah Betts, zmarłej wskutek zażycia tabletki podczas urodzinowego przyjęcia. 
W czasie wyborów na Ukrainie w 2004 r. zwrócił uwagę, że kandydat opozycji Wiktor Juszczenko mógł zostać zatruty z użyciem dioksyn. On również zajmował się w szpitalu University College London w listopadzie 2006 przypadkiem otrucia rosyjskiego dysydenta, byłego podpułkownika KGB Aleksandra Litwinienki. Początkowo uważał, że śmiertelną substancją był tal, ale później uznał, że był to polon 210. 
W kwietniu 2007 trzeba było usunąć przeszczepioną nerkę. Zabieg wykonano, ale mimo dobrych rokowań prof. Henry zmarł wskutek krwotoku wewnętrznego.

</doc>
<doc id="1228380" url="https://pl.wikipedia.org/wiki?curid=1228380" title="John Henry">
John Henry



</doc>
<doc id="1228385" url="https://pl.wikipedia.org/wiki?curid=1228385" title="Charles Clerke">
Charles Clerke

Charles Clerke (ur. 22 sierpnia 1741 w Brook Farm, Wethersfield, Essex, Anglia, zm. 22 sierpnia 1779 na pokładzie HMS „Resolution” w drodze z Cieśniny Beringa do Pietropawłowska Kamczackiego) – angielski oficer Royal Navy, kapitan, żeglarz i odkrywca. Od 15 lutego 1779 dowódca ekspedycji badawczej poszukującej Przejścia Północno-Zachodniego, którą to funkcję przejął po śmierci na Hawajach kapitana Jamesa Cooka. W swej karierze Clerke odbył cztery podróże badawcze, w tym trzy z nich pod dowództwem Cooka, zaczynając od tej na pokładzie HMB „Endeavour”.
Syn Josepha (sędziego pokoju) i Anne Clerke, trzynastoletni Charles Clerke rozpoczął w 1754 roku naukę w Royal Naval Academy w Portsmouth. Rok później wstąpił do Royal Navy, rozpoczynając służbę od stanowiska chłopca okrętowego, formalnie nadal będąc studentem Akademii aż do 1758 roku. Podczas wojny siedmioletniej służył na HMS „Dorsetshire” i HMS „Bellona”. W 1761 roku podczas służby na HMS „Bellona”, Clerke był na bezanmaszcie, gdy został on odstrzelony. Clerke był jedynym, który ocalał po spadnięciu z tego masztu za burtę.
W czerwcu 1764 roku Charles Clerke rozpoczął służbę na dowodzonym przez kapitana Johna Byrona HMS „Dolphin”. Razem z nim brał udział w ekspedycji uważanej za pierwszą wyprawę badawczą podjętą przez Royal Navy. Jej głównym celem było odkrywanie nowych lądów na południowym Atlantyku. Ostatecznie misja zakończyła się w maju 1766 roku po – rekordowym jak na ówczesne czasy (22 miesiące) – okrążeniu całego świata. Po powrocie z tej podróży Clerke napisał artykuł jej dotyczący, w którym m.in. napisał o „patagońskich olbrzymach” – ludziach mających co najmniej 7,5 stopy (ok. 230 cm) wzrostu. Ze swoimi rewelacjami na ten temat Clerke został wysłuchany przez brytyjskie Towarzystwo Królewskie, które zdecydowało się opublikować jego artykuł. Artykuł był prawdopodobnie głupim kawałem Clerke’a, którego zrobienie „Dictionary of Canadian Biography” przypisywało wybujałemu poczuciu humoru Clerke’a.
W czerwcu 1768 roku Clerke dołączył do załogi HMB „Endeavour”, której dowództwo objął James Cook. Pełnił tam stanowisko pomocnika nawigatora, biorąc udział w pierwszej wyprawie Cooka. Podczas tej misji został mianowany przez Cooka na tymczasowego porucznika i został trzecim oficerem. Stopień ten został oficjalnie zatwierdzony 31 lipca 1771 roku, kilka tygodni po powrocie „Endeavour” do Anglii. 
Podczas drugiej podróży Cooka (w latach 1772–1775), Clerke otrzymał stanowisko drugiego oficera na pokładzie HMS „Resolution”.
Pomiędzy drugą a trzecią podróżą kapitana Cooka, Clerke zgodził się odsiedzieć karę więzienia za długi swojego brata (było to więzienie dla dłużników King’s Bench w Londynie). Niestety podczas pobytu tam nabawił się gruźlicy, która stała się później przyczyną jego śmierci. 
Od 10 lutego 1776 roku Clerke pełnił służbę jako dowódca HMS „Discovery”, jednego z dwóch okrętów biorących udział w trzeciej podróży Cooka. Po śmierci Cooka, 14 lutego 1779 roku, Clerke objął dowództwo wyprawy – przenosząc się na, dotychczas dowodzony bezpośrednio przez Cooka, „Resolution” – i wraz z załogami obu okrętów podjął kolejną próbę odnalezienia Przejścia Północno-Zachodniego. Przejścia nie udało się odnaleźć i Clerke postanowił zawrócić z Cieśniny Beringa, obierając kurs na Pietropawłowsk Kamczacki. Był już wtedy bardzo ciężko chory na gruźlicę. Jeden z jego podwładnych – porucznik James King, późniejszy dowódca HMS „Discovery” – zapisał, że choroba sprawiła, że Clerke wyglądał niemal jak szkielet.
10 sierpnia 1779 roku, w drodze do Pietropawłowska Kamczackiego, Clerke podyktował list do Josepha Banksa, w którym pisał, że nie ma nawet siły na to, by obrócić się na łóżku „a więc mój pobyt na tym świecie musi mieć się ku końcowi”. Miał w nim również nadzieję, że jego przyjaciele „nie będą mieli powodu wstydzić się tej znajomości”. Clerke zmarł na pokładzie HMS „Resolution” w swoje 38 urodziny, 22 sierpnia 1779 roku, na krótko przed wejściem obu okrętów do portu w Pietropawłowsku Kamczackim i w tym mieście, 29 sierpnia, został pochowany. Dowództwo nad wyprawą, która skierowała się do Anglii, objął John Gore.
W 1913 roku brytyjska Admiralicja ufundowała w Pietropawłowsku Kamczackim niewielki obelisk upamiętniający kapitana Clerke’a.

</doc>
<doc id="1228386" url="https://pl.wikipedia.org/wiki?curid=1228386" title="Lublin (krater)">
Lublin (krater)

Lublin – krater na powierzchni planetoidy (253) Mathilde o średnicy 6,5 km, położony na 55,3° szerokości północnej i 156,8° długości zachodniej.
Decyzją Międzynarodowej Unii Astronomicznej w 2000 roku został nazwany od polskiego miasta Lublin. Ponieważ planetoida ma bardzo ciemną powierzchnię (ciemniejszą od węgla), kraterom na Mathilde nadano nazwy pochodzące od różnych słynnych regionów na Ziemi, w których wydobywa się węgiel kamienny. Nazwa krateru Lublin została nadana w nawiązaniu do Lubelskiego Zagłębia Węglowego.

</doc>
<doc id="1228387" url="https://pl.wikipedia.org/wiki?curid=1228387" title="Bazaltowe">
Bazaltowe

Bazaltowe (ukr. Базальтове; do 1945 roku "Janowa Dolina") – wieś na Ukrainie, w obwodzie rówieńskim, w rejonie kostopolskim. W 2001 roku liczyła 494 mieszkańców.
Miejscowość leży wśród lasu na prawym brzegu rzeki Horyń. W pobliżu znajdują się kamieniołomy bazaltu. W głębokich i rozległych wyrobiskach występują ściany skalne ze słupów bazaltu, nad którymi zalega cienka powłoka żółtego piasku porośniętego sosnowym borem.
Historia.
Osada Janowa Dolina powstało w okresie II Rzeczypospolitej w latach 1920-1930 jako wzorcowe osiedle zakładowe przy nowo powstałych Państwowych Kamieniołomach Bazaltu, zatrudniających ok. 1200 pracowników. Należało do gminy Kostopol, w powiecie kostopolskim, w województwie wołyńskim. Osiedle rozrastało się wraz z rozwojem kopalni, osiągając w końcu lat 30. liczbę ponad 3000 mieszkańców, w tym 97% Polaków. Twórcą i dyrektorem Państwowych Zakładów Bazaltu był inżynier Leonard Szutkowski; jego nazwisko widnieje na ukraińskiej liście katyńskiej. Budowniczym osiedla był natomiast inżynier Urbanowicz. Nazwa miejsca wywodzi się z czasów Jana Kazimierza, który polował w okolicznych lasach.
Janowa Dolina była modelowym osiedlem, zbudowanym na podstawie nowoczesnego planu urbanistycznego, analogicznie jak miasto Gdynia, w pełni zelektryfikowanym, wyposażonym w sieć wodno-kanalizacyjną. W miejscowości ponadto urządzono klub sportowy z boiskiem, band jazzowy, szkołę, kino, sklepy i cmentarz. Osiedle było zlokalizowane w lesie sosnowym, na obszarze pomiędzy wyrobiskiem kopalnianym a urwiskiem zalesionego zbocza doliny rzeki Horyń. Siatka ulic została wytyczona w układzie prostokątnym pomiędzy istniejącymi drogami lokalnymi Złaźne-Hołowin, Złaźne-Podłużne. Dla poszczególnych alei wycięto w lesie pasy o szerokości ok. 100 m. Środkiem każdego pasa biegła ulica wybrukowana kostką bazaltową. Po obu stronach ulicy, na działkach o powierzchni ok. 600 m² wybudowano domki-wille czterorodzinne. Do każdego mieszkania należała cześć działki przeznaczona na ogródek. Części piwniczne wszystkich domów były zbudowane z kamienia bazaltowego. Na nich wzniesiono budynki drewniane, dwukondygnacyjne, z dachami dwuspadowymi, krytymi czerwoną dachówką. W centrum osiedla, przy alei głównej wybudowano duży budynek, tzw. blok, na planie litery U, w którym znajdowały się: sala kinowa, widowiskowa, pokoje hotelowe i mieszkalne dla specjalistów, stołówka, kioski. Obok „bloku” znajdowało się boisko piłkarsko-lekkoatletyczne. Przy kamieniołomie bazaltu działał klub sportowy „Strzelec”. Pomiędzy boiskami a kopalnią pozostawiono pas zalesiony, który izolował osiedle od kopalni. W sąsiedztwie „bloku” wydzielono teren pod budowę kościoła stałego, do budowy którego nie doszło, czasowo kościół mieścił się w drewnianym baraku.
Zbrodnia w Janowej Dolinie.
Mieszkańcy Janowej Doliny w Wielki Piątek 23 kwietnia 1943 roku zostali wymordowani w wyniku napadu ukraińskich grup, powstałych z połączenia sił UPA, kolaboracyjnej policji ukraińskiej oraz tzw. czerni – okolicznego ukraińskiego chłopstwa. Masakry ludności polskiej dokonano nożami, siekierami, kulami z broni palnej, ofiary palono żywcem, dzieci nabijano na pale. Zamordowano w ten sposób około 600 osób bez względu na wiek lub płeć.
15 maja UPA znowu zaatakowała Janową Dolinę, paląc elektrownię, trafostację, hydrofornię i wiele budynków poza zasięgiem niemieckiej obrony. Nikt nie zginął. Po tym ataku wywieziono resztę cywilów i sprowadzono polskich policjantów z 202 batalionu.
Sport.
Przed wojną w miejscowości działało kilka klubów piłkarskich, m.in. KS Strzelec Janowa Dolina (mistrz klasy A województwa wołyńskiego w sezonie 1936/1937, przegrane baraże o awans do ekstraklasy).

</doc>
<doc id="1228390" url="https://pl.wikipedia.org/wiki?curid=1228390" title="Stożek wypukły">
Stożek wypukły

Stożek wypukły – niepusty podzbiór przestrzeni liniowej o tej własności, że kombinacja liniowa o współczynnikach nieujemnych elementów tego zbioru również do niego należy. Tzn. podzbiór formula_1 przestrzeni liniowej nazywany jest stożkiem wypukłym wtedy i tylko wtedy, gdy
Stożek wypukły jest w szczególności zbiorem wypukłym.

</doc>
<doc id="1228391" url="https://pl.wikipedia.org/wiki?curid=1228391" title="Stronie Śląskie (stacja kolejowa)">
Stronie Śląskie (stacja kolejowa)

Stronie Śląskie (stacja kolejowa) – nieczynna stacja kolejowa przy ul. Kościuszki 18 w Stroniu Śląskim, w województwie dolnośląskim, w Polsce. Obecnie znajduje się tam CETiK
Budynki i infrastruktura.
Zabudowę stacji kolejowej stanowią usytuowane w szeregu: budynek dworca kolejowego wybudowany w 1897 r. i budynki towarzyszące. Na końcu torów znajduje się ceglano-drewniana kolejowa wieża ciśnień wybudowana w 1909 r. i parterowy, ceglany budynek przynależący dawniej do stacji.
Budynek dworca posiada konstrukcję ryglową z tynkowanym wypełnieniem z cegieł. Składają się na niego:
Przy budynku zachował się stary, metalowy żuraw do podnoszenia ładunków. Budynek dworca z magazynem i wieża ciśnień są wpisane do rejestru zabytków.
Historia.
Linia kolejowa z Kłodzka do dzisiejszego Stronia Śląskiego została otwarta 14 listopada 1897 r. po trzech latach budowy. Zwana była "Bieletalbahn" lub "Landecker Biele Bahn", czyli "Kolej Doliny Białej Lądeckiej". Wówczas stacja przypisana była do wsi Schreckendorf, dzisiejszego Strachocina.Po II wojnie światowej wieś ta została wchłonięta przez intensywnie rozwijające się Stronie Śląskie, stąd dzisiejsza nazwa stacji.
Wybudowanie stacji kolejowej spowodowało znaczny rozwój Stronia Śląskiego, do którego z Bolesławowa przeniesiono siedzibę gminy.
Na początku XX w. opracowano plan przedłużenia linii ze Stronia Śląskiego do Bolesławowa (6 km) ze stacjami w Starej Morawie i Bolesławowie. Pomysł nie został zrealizowany ze względów finansowych i Stronie Śląskie pozostało stacją końcową.
Obecnie stacja jest zamknięta. PKP zlikwidowało połączenia pasażerskie w 2004 r. 17 października 2008 r. budynki stacji zostały przejęte na rzecz skarbu państwa i przekazane przez starostę kłodzkiego gminie Stronie Śląskie z przeznaczeniem na działalność kulturalną.

</doc>
<doc id="1228396" url="https://pl.wikipedia.org/wiki?curid=1228396" title="Masło maślane">
Masło maślane



</doc>
<doc id="1228399" url="https://pl.wikipedia.org/wiki?curid=1228399" title="Jezioro Wąsosze">
Jezioro Wąsosze



</doc>
<doc id="1228404" url="https://pl.wikipedia.org/wiki?curid=1228404" title="Jezioro Dębno">
Jezioro Dębno



</doc>
<doc id="1228405" url="https://pl.wikipedia.org/wiki?curid=1228405" title="Pojezierze Chodzieskie">
Pojezierze Chodzieskie

Pojezierze Chodzieskie (315.53) – mezoregion fizycznogeograficzny w północno-zachodniej Polsce, stanowiący północną część Pojezierza Wielkopolskiego. Region graniczy od północy z Doliną Środkowej Noteci, od zachodu z Kotliną Gorzowską, od południa i południowego wschodu z Pojezierzem Gnieźnieńskim, a od północnego wschodu z Kotliną Toruńską. Pojezierze Chodzieskie leży na pograniczu województw wielkopolskiego i kujawsko-pomorskiego.
Mezoregion jest pojezierzem o licznych niewielkich jeziorach, rozpościerającym się pomiędzy dolinami Noteci i Wełny. Północną część regionu stanowi wysoczyzna morenowa, której glacjotektoniczne spiętrzenie w rejonie Chodzieży dochodzi do 192 m n.p.m. (wzgórze Gontyniec, najwyższy punkt Pojezierza Wielkopolskiego). Na południu regionu występują równiny sandrowe z wytopiskowymi rynnami jezior (m.in. Jezioro Żnińskie Duże). Lasy występują w zachodniej części pojezierza. Mezoregion ma charakter rolniczy, ma także walory turystyczne.
Pojezierze Chodzieskie jest regionem gęsto zaludnionym. Głównymi ośrodkami miejskimi regionu są Wągrowiec, Chodzież, Szamocin, Margonin, Gołańcz, Budzyń oraz wieś Ryczywół.
Bibliografia

</doc>
<doc id="1228406" url="https://pl.wikipedia.org/wiki?curid=1228406" title="Hans Neusidler">
Hans Neusidler



</doc>
<doc id="1228408" url="https://pl.wikipedia.org/wiki?curid=1228408" title="Jezioro Żerdno">
Jezioro Żerdno



</doc>
<doc id="1228409" url="https://pl.wikipedia.org/wiki?curid=1228409" title="Piotr (Biblia)">
Piotr (Biblia)



</doc>
<doc id="1228410" url="https://pl.wikipedia.org/wiki?curid=1228410" title="Jezioro Wierzchowo">
Jezioro Wierzchowo



</doc>
<doc id="1228413" url="https://pl.wikipedia.org/wiki?curid=1228413" title="Jezioro Bucierz">
Jezioro Bucierz



</doc>
<doc id="1228414" url="https://pl.wikipedia.org/wiki?curid=1228414" title="Zikonotyna">
Zikonotyna

Zikonotyna – peptyd będący składnikiem jadu rybożernego stożka "Conus magus", zamieszkującego filipińskie rafy koralowe. Białko to blokuje komórki nerwowe, uniemożliwiając im przesyłanie sygnałów do mózgu, prowadząc do paraliżu. Stanowi główny składnik zarejestrowanego w 2004 roku leku "Prialt", stosowanego w leczeniu bólów przewlekłych (chronicznych), głównie u osób cierpiących na choroby nowotworowe. Działanie Prialtu określa się jako tysiąc razy silniejsze od działania morfiny.
Zikonotyna jest globularnym polipeptydem o długości 25 aminokwasów, którego struktura przestrzenna jest stabilizowana przez trzy mostki dwusiarczkowe.

</doc>
<doc id="1228415" url="https://pl.wikipedia.org/wiki?curid=1228415" title="Jezioro Ińsko">
Jezioro Ińsko



</doc>
<doc id="1228416" url="https://pl.wikipedia.org/wiki?curid=1228416" title="Jezioro Woświn">
Jezioro Woświn



</doc>
<doc id="1228420" url="https://pl.wikipedia.org/wiki?curid=1228420" title="Olga Sławska-Lipczyńska">
Olga Sławska-Lipczyńska

Olga Sławska-Lipczyńska, właściwie Olga Prorubnikow-Lipczyńska (ur. 2 czerwca 1915 we Lwowie, zm. 29 kwietnia 1991 w Poznaniu) – artystka baletu, pedagog tańca, założycielka Państwowej Szkoły Baletowej w Poznaniu.
Życiorys.
Urodziła się we Lwowie jako Olga Prorubnikow. Występowała jednak pod pseudonimem Olga Sławska. Absolwentka szkoły baletowej przy Teatrze Wielkim w Warszawie, gdzie w latach 1932–1937 była tancerką. Błyskotliwą karierę artystyczną rozpoczęła od zdobycia Złotego Medalu na Międzynarodowym Konkursie Tańca w Warszawie w 1933 roku. Od 1935 roku primabalerina Teatru Wielkiego, a w latach 1937–1939 primabalerina Polskiego Baletu Reprezentacyjnego.
Krótko przed II wojną światową została narzeczoną zamożnego przemysłowca i senatora II RP, Tadeusza Karszo-Siedlewskiego, który zapisał jej w testamencie cześć swojego majątku. Po jego nagłej śmierci w 1939 roku odziedziczyła m.in. Zakłady Przemysłowe K.R. Vetter w Lublinie oraz willę Mon Plaisir w Błotach. W 1941 roku wyszła za mąż za Michała Lipczyńskiego. Ze związku tego urodzili się jej trzej synowie: Grzegorz, Paweł i Piotr.
Po wojnie w 1946 roku zawarła ugodę sądową z rodziną Karszo-Siedlewskich dotyczącą podziału majątku po Tadeuszu Karszo-Siedlewskim. Wycofała się z pracy na scenie, a poświęciła się pracy pedagogicznej. Najpierw uczyła w Liceum Choreograficznym w Gdańsku. W latach 1951–1973 była pedagogiem i kierownikiem artystycznym Państwowej Szkoły Baletowej w Poznaniu.
Olga Sławska-Lipczyńska pochowana jest na cmentarzu komunalnym Miłsotowo w Poznaniu (pole 4, kwatera prawosławna).

</doc>
<doc id="1228421" url="https://pl.wikipedia.org/wiki?curid=1228421" title="Jezioro Węgorzyno (województwo pomorskie)">
Jezioro Węgorzyno (województwo pomorskie)



</doc>
<doc id="1228424" url="https://pl.wikipedia.org/wiki?curid=1228424" title="Wydział Inżynierii Procesowej, Materiałowej i Fizyki Stosowanej">
Wydział Inżynierii Procesowej, Materiałowej i Fizyki Stosowanej



</doc>
<doc id="1228425" url="https://pl.wikipedia.org/wiki?curid=1228425" title="Dziczy Grzbiet">
Dziczy Grzbiet

Dziczy Grzbiet (dawniej niem. "Sauberg") – grzbiet górski na wysokości ok. 890-960 m n.p.m. znajdujący się w Masywie Śnieżnika w Sudetach, na terenie Śnieżnickiego Parku Krajobrazowego.
Geografia i przyroda.
Grzbiet ten stanowi część wschodniego rozłogu Śnieżnika na granicy polsko-czeskiej, na europejskim dziale wodnym zlewisk Bałtyku i Morza Czarnego. Ciągnie się od szczytu Sadzonki zataczając łuk od południa ponad obszarem źródliskowym doliny rzeki Kamienicy pod Granicznym Stokiem, nad Lejem Średnim i Głęboką Jamą, aż do oddzielonego płytką przełęczą szczytu Rykowiska. 
Dziczy Grzbiet porasta rzadki las świerkowy piętra regla dolnego.
Turystyka.
Przez Dziczy Grzbiet przechodzi szlak turystyczny z Bielic i Przełęcz Płoszczynę na Śnieżnik. 

</doc>
<doc id="1228426" url="https://pl.wikipedia.org/wiki?curid=1228426" title="Bank specjalny">
Bank specjalny

Bank specjalny – bank, który prowadzi specyficzną działalność ze względu na zakres i formę działania lub na rodzaj klientów.
Bank specjalny jest instytucją posiadającą wyspecjalizowany zakres działania. Specjalizacja może polegać na koncentracji działań banku na określonym terytorium (np. banki krajowe, regionalne) lub branży (np.: przemysłowe, rolne, handlu zagranicznego oraz budowlane). Do banków specjalnych można zaliczyć instytucje kredytu długoterminowego, banki hipoteczne rolne i melioracyjne, banki komunalne, a także banki inwestycyjne. Banki inwestycyjne zajmują się koncentracją środków dla finansowania inwestycji. Kapitały te są mobilizowane nie tylko w drodze wkładów od klientów, ale także w drodze emisji i sprzedaży własnych obligacji lub przyjmowania lokat innych banków czy budżetów.

</doc>
<doc id="1228427" url="https://pl.wikipedia.org/wiki?curid=1228427" title="Sadzonki">
Sadzonki

Sadzonki (dawniej niem. "Seefeld") – szczyt o wysokości 1230 m n.p.m. znajdujący się w Masywie Śnieżnika w Sudetach, na terenie Śnieżnickiego Parku Krajobrazowego.
Geografia.
Sadzonki są dość słabo zaznaczonym wzniesieniem wschodniego grzbietu Śnieżnika, na granicy polsko-czeskiej, na europejskim dziale wodnym zlewisk Bałtyku i Morza Czarnego. Wznosi się powyżej Piernikarskiej Grzędy rozdzielającej Głęboką Jamę i Lej Średni i przechodzi dalej w łukowato wygięty Dziczy Grzbiet.
Przyroda.
Powyżej Sadzonek na zboczu Śnieznika rośnie sztucznie wprowadzona kosodrzewina ("Pinus mugo") w nielicznych grupach. Wśród rzadkich zarośli zniszczonego lasu świerkowego regla górnego na Sadzonkach znajduje się niewielkie torfowisko z charakterystyczną florą. Szczególnie ciekawa jest jednak fauna. Stwierdzono tu siedliska następujących zwierząt: miedziopierś górska ("Somatochlora alpestris"), muchówka "Tipula subnodicornis", pająk "Pirata uliginosus", chrząszcze "Pterostichus diliaens" i "Crepitis punctatostriata", chruściki "Limnophilus sparsus" i "Neuronia ruficrus", mrówka "Formica picea" i motyl "Sterrhopteryx standiussi".
Turystyka.
Przez Sadzonki przechodzi zielony szlak pieszy z Bielic i Przełęcz Płoszczynę na Śnieżnik. Roztacza się stąd efektowna, szeroka panorama na Góry Bialskie i dolinę Morawy w Czechach.

</doc>
<doc id="1228428" url="https://pl.wikipedia.org/wiki?curid=1228428" title="Węgorzyno (ujednoznacznienie)">
Węgorzyno (ujednoznacznienie)



</doc>
<doc id="1228435" url="https://pl.wikipedia.org/wiki?curid=1228435" title="Płaczka (góra)">
Płaczka (góra)

Płaczka (dawniej niem. "Platzen Berg", po 1945 r. również "Płaszczka") – góra ze szczytem na wysokości 958 m n.p.m. znajdująca się w Masywie Śnieżnika w Sudetach, na terenie Śnieżnickiego Parku Krajobrazowego.
Geografia.
Szczyt wyrasta z północno-wschodniego grzbietu Śnieżnika, wznosząc się nad Lejem Małym na południu i Cisowym Rozdołem na północy oraz doliną rzeki Kamienicy, do której opada stromymi zboczami porozcinanymi dolinkami potoków. Grzbiet ten prowadzi dalej ku kolejnemu wzniesieniu Stromej na zachodzie i Porębka na północy.
Geologia.
Zbudowana jest z łupków metamorficznych należących do metamorfiku Lądka i Śnieżnika.
Roślinność i ochrona przyrody.
W całości porośnięta jest świerkowym lasem regla dolnego, którego skrajem u podstawy góry biegnie granica Śnieżnickiego Parku Krajobrazowego.
Infrastruktura.
Przez Płaczkę pod jej szczytem przechodzi tzw. Droga nad Lejami.

</doc>
<doc id="1228438" url="https://pl.wikipedia.org/wiki?curid=1228438" title="Schronisko na Starej Polanie">
Schronisko na Starej Polanie

Schronisko na (Starej) Polanie – nieistniejący obiekt, który znajdował się na Starej Polanie (1067 m n.p.m.) w Karkonoszach, przy szlaku z Karpacza do schroniska „Strzecha Akademicka” (tzw. Śląskim Trakcie).
Historia.
Polana powstała w XVII wieku wskutek wyrębu drewna, z którego wyrabiano węgiel drzewny.
Pierwszy budynek na Polanie powstał już przed 1670 – była to buda pasterska, służąca wędrowcom jako schronienie (mogła się pojawić już przed 1652). Około 1702 istniała także inne buda pasterska, rozebrana dopiero w 1955 (w XX wieku służyła jako budynek gospodarczy).
W 1894 wybudowano normalne schronisko – nosiło ono nazwę Schlingelbaude (nazwa ta pojawia się już w 1670). Uznawane było za jeden z najpiękniejszych obiektów w Karkonoszach. Jego pierwszym właścicielem był Heinrich Einert, a później kupił je hrabia Schaffgotsch i oddał w dzierżawę Heinrichowi Scholzowi, karczmarzowi z Borowic.
Schronisko z 1894 dysponowało 15 pokojami noclegowymi (w 1914) o bardzo wysokim standardzie i znakomitą restauracją. Był to dwupiętrowy budynek o konstrukcji murowano-drewnianej, ze stromym dwuspadowym dachem. Stylowo nawiązywał do wzorców szwajcarskich. Obiekt pełnił funkcję schroniska-pensjonatu, a początkowo chciano nawet wykorzystać pobliskie źródło do celów zdrowotnych. Później zrezygnowano z tych planów.
Schronisko kilkukrotnie przebudowywano, więc zatraciło swój pierwotny, alpejski charakter. Na początku zwiększono liczbę miejsc noclegowych oraz obudowano balkony oraz werandy. W 1924 zwiększono liczbę do 50 miejsc i zamieniono "Schlingelbaude" w hotel górski ("Berghotel") o wysokim standardzie usług.
W latach 30. XX w. istniała tam klimatologiczna stacja meteorologiczna (wys. 1077 m n.p.m., ). Średnie wartości roczne z lat 1931–1940: temperatura powietrza +3,7 °C (najzimniejsze: styczeń –4,2 °C i luty –4,5 °C; najcieplejsze: lipiec +12,6 °C i sierpień +12,0 °C); opady 1349 mm (najwięcej: czerwiec 149 mm i sierpień 185 mm, najmniej: styczeń 70 mm i grudzień 65 mm).
Po II wojnie światowej schronisko zostało przejęte przez PTTK; nazwano imieniem Bronisława Czecha (w 1951). Schronisko cieszyło się dużą popularnością i w latach 60. XX wieku po raz kolejny zwiększono liczbę miejsc noclegowych – tym razem do 60. 11 grudnia 1966 strawił je pożar. Akcję gaśniczą utrudniał głęboki śnieg, który zalegał okoliczne drogi. Plany odbudowy nie doczekały się realizacji i od tego momentu Polana jest niezabudowana (resztki schroniska usunięto w początku lat 80. XX wieku).
Inne schroniska na Starej Polanie.
"Schlingelbaude" nie było jedynym schroniskiem w tej okolicy. W północnej części polany, u podnóża Kotków ("Katzenschloss") znajdowało się stare schronisko Hasenbaude, zdewastowane i opuszczone w 1946. Z kolei przed II wojną światową w pobliżu głównego schroniska stało niewielkie, drewniane schronisko młodzieżowe Berghänlein, należące do Riesengebirgsverein (jedno z 20 w Karkonoszach, będących własnością tej organizacji górskiej). Był to mały, parterowy pawilon ("Berghütte") nakryty dwuspadowym dachem.

</doc>
<doc id="1228439" url="https://pl.wikipedia.org/wiki?curid=1228439" title="Zawada (góra)">
Zawada (góra)

Zawada – dwuwierzchołkowy grzbiet ze szczytami na wysokości 808 i 778 m n.p.m. znajdujący się w Masywie Śnieżnika w Sudetach w pobliżu wsi Kamienica, Bolesławów i Nowa Morawa.
Geografia, geologia i przyroda.
Grzbiet Zawady wciska się w widły rzeki Morawki i jej lewego dopływu Kamienicy, stanowiąc najbardziej na wschód wysunięte ramię Śnieżnika. Od południa poprzez Przełęcz Staromorawską odchodzi od Rykowiska. Wyższy, południowy szczyt nosi nazwę Stromy (808 m), północny to Skalista Kopa (778 m). Wypłaszczenie pod szczytem na północy nosi nazwę Góra Oliwna (647 m).
Zbudowana jest z łupków metamorficznych i gnejsów. Grzbiet i szczyty porasta świerkowy las regla dolnego, skrajem którego przebiega granica Śnieznickiego Parku Krajobrazowego. Poniżej lasów łąki, z których roztacza się widok na Masyw Śnieżnika i Góry Bialskie oraz panorama Bolesławowa.
Turystyka.
Szlaki piesze.
 Przez Zawadę przebiegają dwie nitki żółtego, pieszego szlaku turystycznego pełniącego rolę łącznika z Bolesławowa:
 Od południa, przez Przełęcz Staromorawską przechodzi niebieski szlak turystyczny E3 ze Starego Gierałtowa do schroniska PTTK "Na Śnieżniku".
Wyciągi narciarskie.
Na stokach Zawady wybudowane są dwa wyciągi narciarskie:

</doc>
<doc id="1228440" url="https://pl.wikipedia.org/wiki?curid=1228440" title="Kwas bromowy">
Kwas bromowy

Kwas bromowy, – nieorganiczny związek chemiczny z grupy tlenowych kwasów bromu, w którym atom bromu znajduje się na V stopniu utlenienia.
Można otrzymać go np. w reakcji bromianu baru z kwasem siarkowym:
Kwas bromowy znany jest tylko w roztworach wodnych o maksymalnym stężeniu 50%, powyżej którego rozkłada się do bromu, tlenu i wody. . Ma silne właściwości utleniające, np. utlenia do . 
Z obliczeń teoretycznych wynika, że może występować w postaci kilku izomerów: H–O–O–O–Br, H–O–O–Br=O, H–O–BrO2 oraz tetraedryczny H–BrO3. Najtrwalszy z nich jest konwencjonalny H–O–BrO2.
Jego sole, bromiany, znajdują zastosowanie jako utleniacze.

</doc>
<doc id="1228443" url="https://pl.wikipedia.org/wiki?curid=1228443" title="Model MASTAR tranzystora MOS">
Model MASTAR tranzystora MOS

Model MASTAR tranzystora MOS.
MASTAR (Model for Analog and Digital Simulation of MOS Transistors) jest obliczeniowym modelem tranzystora MOSFET MOS. Został opracowany przy zastosowaniu metody VDT (ang. Voltage Doping Transformation) . Cechą modelu MASTAR jest dobra dokładność oraz ciągłość charakterystyki I-V wraz z pochodnymi we wszystkich zakresach polaryzacji. Model został zaimplementowany w niektórych programach wspomagających projektowanie układów elektronicznych , lecz nie jest tak rozpowszechniony jak modele EKV, HiSIM, PSP, BSIM. Jest stosowany przez komitet ITRS (ang. International Technology Roadmap for Semiconductors) do opracowania prognoz rozwoju konstrukcji tranzystorów MOS.

</doc>
<doc id="1228444" url="https://pl.wikipedia.org/wiki?curid=1228444" title="Rykowisko (góra)">
Rykowisko (góra)

Rykowisko (dawniej niem. "Latzelberg", po 1945 r. również "Krańcowy Dział", "Dzialcowa") – góra ze szczytem na wysokości 948 m n.p.m. znajdująca się w Masywie Śnieżnika w Sudetach, na terenie Śnieżnickiego Parku Krajobrazowego.
Geografia, geologia i przyroda.
Rykowisko stanowi rozległy szczyt we wschodnim grzbiecie Śnieżnika, biegnącym wzdłuż granicy polsko-czeskiej, na europejskim dziale wodnym zlewisk Bałtyku i Morza Czarnego. Ku zachodowi przechodzi w Dziczy Grzbiet, na wschód opada przez Danielową Polanę na Przełęcz Płoszczynę, stanowiącą granicę oddzielającą Masyw Śnieżnika od Gór Bialskich. Ku północy od Rykowiska odchodzi grzbiet prowadzący przez Przełęcz Staromorawską do Zawady, która wciska się między doliny dwóch rzek: Kamienicy i Morawki.
Płaski szczyt Rykowiska zbudowany jest z gnejsów i łupków metamorficznych należących do metamorfiku Lądka i Śnieżnika. Porośnięty jest w całości dolnoreglowym lasem świerkowym.
Turystyka.
Przez Rykowisko przechodzi szlak pieszy z Bielic i Przełęcz Płoszczynę na Śnieżnik. Zbocze trawersuje stary szlak zwany Drogą Staromorawską. Nieco poniżej znajdują tzw. „Szwedzkie Szańce” – pozostałości po ziemnych umocnieniach, które są przypisywane wojskom szwedzkim z czasów wojny trzydziestoletniej.

</doc>
<doc id="1228454" url="https://pl.wikipedia.org/wiki?curid=1228454" title="Building society">
Building society



</doc>
<doc id="1228455" url="https://pl.wikipedia.org/wiki?curid=1228455" title="US Monastir">
US Monastir

Union Sportive Monastirienne (arab. لاتحاد الرياضي المنستيري) – tunezyjski klub piłkarski, grający obecnie w pierwszej lidze, mający siedzibę w mieście Monastyr, leżącym nad Morzem Śródziemnym.
Historia.
Klub został założony w 1923 roku pod nazwą "Ruspina Sports", a w 1942 roku został przemianowany na "Union Sportive Monastirienne". Nowa nazwa wzięła się od fuzji Ruspiny z innymi klubami w mieście, a także zjednoczenia nacjonalistów walczących z reżimem kolonialnym. Zespół nie wywalczył nigdy mistrzostwa kraju, a w pierwszej lidze ponownie gra od 1998 roku.
Swoje domowe mecze zespół rozgrywa na stadionie Stade Mustapha Ben Jannet, mogącym pomieścić 20 tysięcy widzów. Nosi imię Mustaphy Ben Janneta, jednego z nacjonalistów tunezyjskich.

</doc>
<doc id="1228462" url="https://pl.wikipedia.org/wiki?curid=1228462" title="Aszurnadinszumi">
Aszurnadinszumi



</doc>
<doc id="1228465" url="https://pl.wikipedia.org/wiki?curid=1228465" title="Christoph Demantius">
Christoph Demantius

Christoph Demantius (ur. 15 grudnia 1567 w Libercu, zm. 20 kwietnia 1643 we Freibergu) – niemiecki kompozytor, teoretyk muzyki. 
Kształcił się początkowo w swoim rodzinnym mieście, później w Wittenberdze i w Lipsku. W 1597 został kantorem nauczycielem muzyki w Żytawie (jego uczniem był tam m.in. przyszły kompozytor Melchior Franck). W 1604 został kantorem katedry we Freibergu w Saksonii i to stanowisko piastował do końca życia. 
Był autorem pieśni kościelnych, ale też kompozycji świeckich. W swojej twórczości chóralnej wzorował się na kompozycjach Orlanda di Lasso. Spośród zachowanych kompozycji Demantiusa szczególnie warta uwagi jest sześciogłosowa "Pasja św. Jana" na zespół wokalny "a capella", jedno z najlepszych dzieł szczytowego rozkwitu tej formy muzycznej (pasji chorałowej). 
Jako teoretyk muzyki Demantius jest autorem pierwszego niemieckojęzycznego słownika pojęć muzycznych.

</doc>
<doc id="1228467" url="https://pl.wikipedia.org/wiki?curid=1228467" title="Pigment (modelarstwo)">
Pigment (modelarstwo)

Pigmenty stosowane w modelarstwie składem nie różnią się od tych używanych do produkcji farb. Specyficzna jest jednak paleta wykorzystywanych barw oraz zastosowanie. Za ich pomocą wykonuje się różne efekty eksploatacyjne, takie jak kurz, okopcenia, błoto itp. W zależności od sposobu nakładania pigmentu oraz medium jakim się go utrwala, można osiągnąć bardzo różne efekty.
Sposoby nakładania pigmentów.
Nakładanie pigmentów za pomocą aerografu pozwala na uzyskanie efektu dość intensywnego zakurzenia pojazdu. Technika ta nie wymaga dużego nakładu pracy. Do jej zastosowania niezbędnych jest kilka podstawowych materiałów i narzędzi:
Etapy nakładania pigmentu.
Aby nanieść pigment za pomocą aerografu niezbędne jest jego rozcieńczenie. W tym celu stosuje się alkohol lub inne substancje, w których stanowi on główny składnik. Na tym etapie ważne jest dokładne wymieszanie pigmentów z medium. Do zbiorniczka wsypujemy niewielką ilość pigmentu, następnie zalewamy go rozcieńczalnikiem - w proporcjach 1:2 (pigment:rozcieńczalnik), następnie dokładnie mieszamy pędzelkiem.
Rozcieńczony pigment nanosimy na model. Zastosowanie różnych odcieni pigmentów pozwala na uzyskanie bardziej "plastycznego" efektu.
Gdy pigmenty wyschną, delikatnie ścieramy ich nadmiar. Najlepszy do tego celu jest dość twardy pędzel. Na zakończenie wszelkie smugi można zniwelować rozcierając pigmenty delikatnym pędzelkiem (na przykład do makijażu). 
Kiedy zależy nam na uzyskaniu efektu wilgotnego kurzu lub zacieków ze smaru, możemy użyć na przykład rozcieńczonej farby smoke marki Tamiya. Intensywność zacieków zależy od tego, jak bardzo rozcieńczona i jak intensywnie nałożona będzie farba.
Nałożone w ten sposób pigmenty są utrwalane. W przeciwnym razie łatwo jest je zetrzeć lub uszkodzić w inny sposób. Najlepsza do tego celu jest fiksatywa (niejednokrotnie konfekcjonowana przez firmy modelarskie i sprzedawana pod nazwą handlową „pigment fixer” i temu podobne).

</doc>
<doc id="1228470" url="https://pl.wikipedia.org/wiki?curid=1228470" title="Z wtorku na środę">
Z wtorku na środę

Z wtorku na środę – pierwsze muzyczne DVD zespołu Perfect wydane w lipcu 2007 roku przez wytwórnię Metal Mind Productions. DVD zawiera koncert, zarejestrowany 11 kwietnia 2007 roku w warszawskim klubie Stodoła. Na płycie można znaleźć także dodatki, w postaci wywiadu z zespołem, filmu dokumentalnego „Człowiek Perfectu”, video clipy piosenek: „Niepokonani”, „Idźcie do domu”, „Zamykam oczy widzę przestrzeń” oraz „Vampiria de luxe”. W dodatkach znajduje się także biografia zespołu, dyskografia, oraz tapety na pulpit.
Nagrania uzyskały certyfikat złotej płyty DVD.
Płyta została wydana także w wersji limitowanej tzw. kolekcjonerskiej, z dodatkową płytą CD z koncertu.

</doc>
<doc id="1228471" url="https://pl.wikipedia.org/wiki?curid=1228471" title="Yasukuni-jinja">
Yasukuni-jinja

 – chram shintō w dzielnicy Chiyoda (Tokio), poświęcony duchom (kami) żołnierzy, którzy polegli w służbie cesarza Japonii.
Historia.
W latach 1869–1879 znany pod nazwą . Tuż po wybudowaniu podlegał jurysdykcji ówczesnego Urzędu Spraw Wojskowych (Gunmukan), a następnie został przekazany Ministerstwu Spraw Wewnętrznych (Naimushō), co wiązało się z połączeniem ceremonii dla żołnierzy wojsk lądowych i morskich.
W 1946 roku gubernator Tokio uwolnił świątynię od kontroli państwa i przyznał władzom chramu prawa do stanowienia o sobie. W wyniku tych zmian chram nie podlega pod . Jest to jeden z niewielu chramów sintoistycznych, którego główna brama torii nie jest ustawiona od strony południowej.
Chram jest źródłem kontrowersji. 1068 uczczonych w niej osób zostało uznanych za zbrodniarzy wojennych, a wśród nich 14 za zbrodniarzy klasy A m.in. przez Trybunał Tokijski. Ponadto muzeum na terenie świątyni przedstawia rewizjonistyczną wersję historii.
Wizyty japońskich polityków w Yasukuni są źródłem poważnych napięć dyplomatycznych w stosunkach Japonii m.in. z Chinami, Koreą Płd. i Płn. oraz Tajwanem. Największe przypadły na lata 2001–2005, kiedy premierem Japonii był Jun’ichirō Koizumi.
Najważniejsze stałe ceremonie ("reitaisai") odbywają się dwa razy w roku – w kwietniu i październiku. Na terenie chramu znajduje się miejsce słynne z kwitnących drzew sakura.
Dedykacja.
Chram Yasukuni nie został poświęcony żadnemu bóstwu z mitologii japońskiej, ani żadnemu z cesarzy, lecz duchom ("kami") żołnierzy poległych w walce i pracowników cywilnych pracujących dla wojska, zmarłych w czasie pełnienia służby. 17 października 2004 roku "Księga Dusz" wyliczała nazwiska 2 466 532 mężczyzn i kobiet, w tym 27 863 Tajwańczyków i 21 181 Koreańczyków, w większości poległych w okresie II wojny światowej. 
Początkowo chram był pod wezwaniem „poległych w walce, lojalnych cesarzowi”, lecz po wojnie rosyjsko-japońskiej (1904–1905) zmieniono wezwanie na . Nazwę wezwania ("eirei") zaczerpnięto z poezji patriotycznej Tōko Fujity.
Początkowo w głównym pawilonie chramu znajdował się jeden ołtarz poświęcony zmarłym bohaterom, lecz po wojnie przeniesiono tam ołtarze księcia Yoshihisy Kitashirakawy z chramów na Tajwanie oraz księcia Nagahisy Kitashirakawy z chramu w Zhangjiakou.
„Księga Dusz”.
Na dzień 17 października 2004 roku liczba dusz zmarłych przypadających na poszczególne wydarzenia prezentowała się następująco:

</doc>
<doc id="1228474" url="https://pl.wikipedia.org/wiki?curid=1228474" title="Interfejs mózg–komputer">
Interfejs mózg–komputer

Interfejs mózg–komputer (ang. "brain-computer interface", BCI) – interfejs pozwalający na bezpośrednią komunikację między mózgiem a odpowiednim urządzeniem zewnętrznym. Celem badań nad interfejsem mózg-komputer są usprawnienie lub naprawa ludzkich zmysłów albo czynności ruchowych. W komercyjnych celach technologia dostępna jest np. jako zamienniki joysticka lub klawiatury.
Historia.
Historia interfejsów mózg-komputer rozpoczyna się od odkrycia przez Hansa Bergera aktywności elektrycznej w mózgu człowieka oraz rozwoju elektroencefalografii. W 1924 roku Berger był pierwszym, który zarejestrował aktywność ludzkiego mózgu za pomocą elektroencefalografu (EEG). Analizując wyniki EEG, Berger był w stanie zidentyfikować aktywność mózgu taką jak fale alfa (8–12 Hz) znane również jako fale Bergera.
Pierwsze urządzenie stworzone przez naukowca było niezwykle proste. Berger umieszczał srebrne przewody pod czaszkami pacjentów. Przewody te zostały później zastąpione przez srebrne folie umieszczone na czaszce pacjenta pod gumowymi bandażami. Te czujniki Berger łączył z elektrometrem Lippmanna, lecz jego badania nieodmiennie kończyły się niepowodzeniem. Bardziej wyrafinowane urządzenia, takie jak galwanometr Siemensa z podwójną cewką, który pokazywał napięcie elektryczne rzędu jednej tysięcznej volta, doprowadziły do sukcesu.
Berger analizował powiązania wyników z EEG jego mózgu z mózgami osób chorych psychicznie. EEG umożliwiło wytyczenie wielu nowych ścieżek w badaniach nad aktywnością ludzkiego mózgu i ogromnie przyczyniło się do rozwoju diagnostyki medycznej.
Badania na zwierzętach.
Kilku laboratoriom udało się nagrać sygnał kory mózgowej małpy oraz szczura, aby za pomocą BCI pobudzić ruch. Małpy nawigowały kursorem na ekranie komputera oraz posługiwały się robotycznymi ramionami w zakresie prostych ruchów, po prostu myśląc o danej czynności i obserwując reakcje urządzenia. W maju 2008 roku fotografie ilustrujące małpy z Centrum Medycznego Uniwersytetu w Pittsburghu poruszające ramionami robotów przy użyciu wyłącznie myśli zostały opublikowane w wielu znanych naukowych czasopismach i magazynach.
Początkowe badania.
W 1969 roku badania nad warunkowaniem instrumentalnym Fetza oraz jego kolegów z Regionalnego Centrum Badań i Wydziału Fizjologii i Biofizyki na Waszyngtońskim Uniwersytecie Medycznym w Seattle pokazały po raz pierwszy, że małpy są w stanie opanować zginanie ramion robota wyposażonego w biologiczne sprzężenie zwrotne przy pomocy aktywności neuronalnej. Podobna praca opublikowana w latach 70. ustaliła, że małpy potrafią w szybkim tempie nauczyć się rozmyślnie kontrolować aktywnością zarówno pojedynczych, jak i tych znajdujących się w grupach neuronów pierwotnej kory ruchowej, jeżeli były nagradzanie za generowanie odpowiednich wzorców aktywności neuronalnej.
Badania, których celem było opracowanie algorytmów służących do rekonstrukcji ruchów z neuronów kory ruchowej, datowane są na lata 70. W latach 80. Apostolos Georgopoulos, wywodzący się z Uniwersytetu Johnsa Hopkinsa, odkrył matematyczny związek między elektrycznymi sygnałami neuronów kory ruchowej małp makaków rezusów i kierunkiem ruchu ich ramion (bazując na funkcji cosinusa). Odkrył on również, że rozproszone grupy neuronów, w różnych obszarach mózgów małp, wspólnie kontrolowały polecenia ruchu. Niestety, z uwagi na panujące wówczas ograniczenia techniczne, był on w stanie rejestrować aktywność tylko jednego obszaru zapłonów neuronów jednocześnie.
W połowie lat 90. pojawił się, trwający do dziś, gwałtowny wzrost zainteresowania badaniami BCI. Kilku zespołom udało się przechwycić skomplikowane sygnały kory ruchowej mózgu rejestrując stan zespołów neuronów i używając ich do kontroli urządzeń zewnętrznych. Ważniejsze grupy badawcze były prowadzone przez Richarda Andersena, Johna Donoghueego, Philipa Kennedy’ego, Miguela Nicolelisa i Andrew Swartza.
Kennedy i Yang Dan.
Philip Kennedy (który odkrył sygnał neuronowy w 1987 roku) i jego koledzy stworzyli pierwszy dokorowy interfejs mózg-komputer poprzez wszczepienie neurotropowych stożków elektrod do mózgów małp.
W 1999 roku badacze prowadzeni przez Yanga Dana z Uniwersytetu Kalifornii w Berkeley zdekodowali impulsy neuronowe, co umożliwiło im odtworzenie obrazów widzianych przez koty. Zespół użył siatki elektrod usytuowanych na wzgórzu ciała kolankowatego (które integruje wszystkie bodźce zmysłowe mózgu) kotów. Badacze nakierowali elektrody na 177 komórek mózgowych w obszarze wzgórza ciała kolankowatego bocznego, który dekoduje obrazy z siatkówki. Kotom pokazano osiem krótkich filmów, następnie nagrano impulsy neuronowe z ich mózgów. Korzystając z matematycznych filtrów, badacze zdekodowali sygnały, by utworzyć filmy z tego, co widziały koty i udało im się odtworzyć rozpoznawalne sceny i poruszające się obiekty. Podobne sukcesy w badaniach nad ludźmi odnieśli później badacze z Japonii.
Nicolelis.
Miguel Nicolelis, profesor Uniwersytetu Duke’a w Durham w Karolinie Północnej, był orędownikiem korzystania z wielu elektrod rozmieszczonych na większym obszarze mózgu, w celu uzyskania sygnałów neuronowych do kierowania BCI. Takie zespoły neuronowe zwiększają precyzję i ułatwiają kontrolę interfejsu mózg-komputer.
Po przeprowadzeniu wstępnych badań na szczurach w 1990 Nicolelis i jego koledzy opracowali BCI, które dekodowało aktywności mózgu małp sowich i używało zewnętrznego urządzenia do odtworzenia ruchów małp w ramionach robotów. Małpy mają zaawansowane umiejętności chwytania i sięgania i dobre umiejętności manipulacyjne rąk, co czyni je idealnymi obiektami badań do tego rodzaju pracy.
W 2000 roku grupa zbudowała BCI, które odtwarzało ruchy małp sowich w czasie gdy te operowały joystickiem lub sięgały rękoma po jedzenie. Interfejs ten działał w czasie rzeczywistym i mógł także przesyłać dane zdalnie do innego robota, korzystając z protokołu internetowego. Małpy jednak nie widziały robota ani nie otrzymywały żadnej odpowiedzi od interfejsu, nazwano więc go BCI z otwartą pętlą. Późniejsze eksperymenty Nicolelisa na małpach rezus zaowocowały w zamknięciu pętli BCI i pozwoliły odtworzyć ruchy małp na ramionach robotów. Małpy rezus uznawane są za lepsze obiekty do badań ze względu na ich budowę mózgu zbliżoną do ludzkiego. Małpy wstępnie operowały ramieniem używając joysticka i widząc obraz na ekranie komputera. Później pokazano im robota bezpośrednio i nauczono kontrolować ramię poprzez obserwowanie jego ruchów. BCI wykorzystało prognozy prędkości z poprzedniego badania, by kontrolować zasięg uchwytu, a także siłę zacisku „dłoni”.
Donoghue, Schwartz i Andersen.
Inne laboratoria, które zbudowały BCI zdolne odtworzyć sygnały neuronowe, prowadzone były między innymi przez Johna Donoghue z Uniwersytetu Browna, Andrew Swartza z Uniwersytetu Pittsburga oraz Richarda Andresena z Caltech. Badacze ci byli w stanie odtworzyć sygnały neuronowe z dużo mniejszej liczby neuronów niż Nicolelis (15-30 w porównaniu do 50-200 u Nicolelisa). Grupa Donoghue'a nauczyła małpy rezus, by te używały interfejsu mózg-komputer do śledzenia obiektów na ekranie komputera (zamknięta pętla) z oraz bez używania joysticka. Grupa Schwartza stworzyło BCI pozwalające na śledzenie obiektów w przestrzeni trójwymiarowej i odtworzenie ruchów w ramieniu robota. Udało im się dokonać przełomu, pokazując, że ich małpy potrafiły nakarmić się kawałkami owoców, używając ramienia robota sterowanego wyłącznie przez myśli tych małp. Grupa Andersena używała nagrań ruchów wstępnych z tylnej kory ciemieniowej w ich BCI, w tym sygnałów mózgu zwierząt, które oczekiwały na nagrodę.
Neuralink.
Eksperymenty w tym zakresie prowadzi również firma Neuralink, założona m.in. przez Elona Muska. Celem firmy jest stworzenie implantu, który pozwoliłby na obsługę komputerów i innych urządzeń elektronicznych za pomocą myśli. Wszczep łączyłyby z mózgiem elastyczne nici (o średnicy 4–6 mikrometrów) z elektrodami. 16 lipca 2019 Elon Musk poinformował, że Neuralink doprowadził do tego, iż małpa, dzięki specjalnemu wszczepowi, mózgiem obsługiwała komputer.
Inne badania.
Oprócz przewidywania kinematycznych i kinetycznych parametrów ruchów kończyn rozwijane są interfejsy mózg-komputer do przewidywania elektromiograficznej lub elektrycznej aktywności mięśni naczelnych. Takie BCI może być stosowane w celu przywrócenia mobilności w sparaliżowanych kończynach przez elektryczną stymulację mięśni.
Miguel Nicolelis i współpracownicy wykazali, że aktywność dużych zespołów neuronalnych może przewidzieć pozycję ramienia. Praca ta umożliwiła stworzenie interfejsów BCI, które odczytują intencje ruchu ręki i przekładają je na ruchy sztucznych siłowników. Carmena i współpracownicy zaprogramowali kodowanie neuronowe w BCI, które pozwoliło małpom kontrolować sięganie i chwytanie używając ramienia robota. Lebedev i inni stwierdzili, że sieci mózgowe reorganizują się, aby utworzyć nową reprezentację robota, oprócz reprezentacji własnych zwierzęcych kończyn. Wykazali w ten sposób, że za obsługę robota odpowiada inna część mózgu niż ta operująca własnymi kończynami. Największą przeszkodą dla technologii BCI na początku drugiej dekady XXI wieku był brak modalności czujnika, który zapewniał bezpieczny, dokładny i solidny dostęp do sygnałów mózgowych. Można sobie wyobrazić, że takie czujniki zostaną opracowane w ciągu następnych kilkudziesięciu lat. Zastosowanie takiego czujnika powinno znacznie rozszerzyć zakres funkcji komunikacyjnych, które mogą być dostarczane za pomocą BCI. Opracowanie i wdrożenie systemu BCI jest skomplikowane i czasochłonne. W odpowiedzi na ten problem dr Gerwin Schalk rozwija ogólnego przeznaczenia system BCI do badań, zwany BCI2000. BCI2000 był opracowywany od 2000 roku w ramach projektu prowadzonego przez Brain-Computer Interface program R&amp;D w Wadsworth Center w New York State Department of Health w Albany w stanie Nowy Jork, USA. Nowe „bezprzewodowe” podejście wykorzystuje światło-zależnych kanałów jonowych, takie jak Channelrhodopsin do kontrolowania aktywności genetycznej w określonych podgrupach neuronów in vivo. W ramach prostego zadania nauczania, oświetlenie transfekcji komórek kory czuciowej wpływa na proces podejmowania decyzji swobodnie poruszających się myszy. W ramach projektu MINDWALKER podjęto również badania nad wykorzystaniem BCI do sterowania egzoszkieletem.
Nagroda BCI.
Corocznie Nagroda BCI (fundowana przez g.tec), o wartości 3000 USD, przyznawana jest w uznaniu wybitnych i nowatorskich badań w dziedzinie interfejsu mózg-komputer. Każdego roku, znane laboratorium badawcze jest proszone o ocenę złożonych projektów i przyznania nagrody. Jury składa się z przodujących światowych ekspertów BCI rekrutowanych przez to laboratorium. Cuntai Guan, Kai Keng Ang, Karen Sui Geok Chua i Beng Ti Ang, z A * STAR w Singapurze, ze swoim projektem „Oparty na obrazach interfejs mózg-komputer sterujący robotem w pomocy nad rehabilitacją udarów”, zdobyli nagrodę BCI w 2010 roku. Moritz Grosse-Wentrup i Bernhard Schölkopf, z Max Planck Institute for Intelligent Systems w Niemczech, z ich projektem „Jakie są neurofizjologiczne przyczyny zmian wydajności w relacjach mózg-komputer?” zdobyli nagrodę BCI 2011. Nagroda BCI 2012 udała się do Surjo R. Soekadar i Niels Birbaumer (Applied Neurotechnology Lab, University Hospital Tübingen i Instytut Psychologii Medycznej i Behavioral Neurobiologia, Eberhard Karls University, Tübingen, Niemcy), w ramach projektu „Poprawa skuteczności stosowania Ipsilesionalnego interfejsu BCI w neurorehabilitacji przewlekłych udarów”.
Badania BCI na ludziach.
Inwazyjne interfejsy.
Wzrok.
Inwazyjne badania BCI wykorzystywane były między innymi w naprawie uszkodzonego wzroku i zapewnienie nowej funkcjonalności dla osób z porażeniem wzroku. Inwazyjne interfejsy są wszczepiane bezpośrednio do istoty szarej mózgu przy użyciu metod neurochirurgii. Ponieważ leżą one w istocie szarej, inwazyjne urządzenia produkują sygnały najwyższej jakości, ale są podatne na gromadzenie się tkanki bliznowatej, co powoduje, że sygnał staje się słabszy, a nawet może zaniknąć całkowicie, jako że organizm reaguje na ciało obce w mózgu. W nauce o wzroku bezpośrednie implanty mózgowe były stosowane w leczeniu ślepoty nabytej. Jednym z pierwszych naukowców, którzy wyprodukowali działający interfejs BCI umiejący przywrócić wzrok był prywatny badacz William Dobelle. Pierwszy prototyp Dobelle'a został wszczepiony „Jerry'emu”, człowiekowi oślepionemu w wieku dorosłym, w 1978 roku. Jedno-siatkowe urządzenie BCI zawierający 68 elektrod wszczepiono na korę wzrokową Jerry’ego i udało się wygenerować fotyzm, uczucie widzenia światła. System zawierał kamery zamontowane na okulary do wysyłania sygnałów do implantu. Początkowo implant pozwolił Jerry'iemu zobaczyć odcienie szarości w ograniczonym polu widzenia w niskiej ilości klatek na sekundę. To wymagało, żeby Jerry był podłączony do głównego komputera, ale kurcząca się elektronika i szybsze komputery pozwoliły na stworzenie bardziej przenośnej wersji jego sztucznego oka i teraz umożliwiają mu wykonywanie prostych czynności bez pomocy osób trzecich.
W 2002 roku Jens Naumann, również oślepiony w dorosłym życiu, stał się pierwszym w serii 16 pacjentów, którzy otrzymali implanty Dobelle'a drugiej generacji, znakowanych jako jedne z pierwszych zastosowań komercyjnych interfejsów mózg-komputer. Urządzenie drugiej generacji stosowało bardziej wyrafinowany implant umożliwiający lepsze odwzorowanie fotyzmu w spójnej wizji. Fotyzmy były rozłożone w poprzek pola widzenia, co naukowcy nazywają „efektem gwieździstej nocy”. Natychmiast po otrzymaniu implantu, Jens był w stanie wykorzystać jego niedoskonale odtworzoną wizję, by kierować powoli samochodem wokół parkingu instytutu badawczego.
Ruch.
Interfejsy mózg-komputer koncentrując się na neuroprotetyce ruchowej, dążą do przywrócenia ruchu u osób z porażeniem lub dostarczenia urządzenia, aby im pomóc w życiu codziennym, używając np. interfejsów z komputerów lub ramion robota. Naukowcy z Uniwersytetu Emory w Atlancie, na czele z Philipem Kennedym i Royem Bakayem, byli pierwszymi, którzy zainstalowali implant mózgu u człowieka, który to implant produkował sygnały o dobrej jakości, aby symulować ruch. Ich pacjent, Johnny Ray (1944-2002), cierpiał na zespół zamknięcia (Locked-in syndrome) po wystąpieniu udaru mózgu w jego pniu w 1997 roku. Implant Raya został zainstalowany w 1998 roku. Ray żył wystarczająco długo, aby rozpocząć pracę z implantem, w końcu nauczył się sterować kursorem komputera. Zmarł w 2002 roku z powodu tętniaka mózgu.
Sparaliżowany Matt Nagle stał się pierwszą osobą zdolną kontrolować sztuczną rękę za pomocą BCI w 2005 roku jako część pierwszego dziewięciomiesięcznego procesu testów ludzkiego układu implantów Cyberkinetics's BrainGate. Wszczepiony w prawą korę ruchową Nagle'a (obszar odpowiedzialny za ruch rąk), 96-elektrodowy implant BrainGate pozwolił Nagle'owi kontrolować ramię robota myśląc o ruchu ręką, a także kursor komputera, światła i telewizor. Rok później, profesor Jonathan Wolpaw otrzymał nagrodę Fundacji Altran na rzecz innowacji za opracowanie interfejsu BCI z elektrod umieszczonych na powierzchni czaszki, a nie bezpośrednio w mózgu.
Ostatnio zespoły badawcze prowadzone przez grupy Braingate na Uniwersytecie Browna oraz grupa prowadzona przez Centrum Medyczne Uniwersytetu w Pittsburgu, we współpracy z Wydziałem Stanów Zjednoczonych do spraw Weteranów Wojennych, wykazały dalsze sukcesy w bezpośredniej kontroli zrobotyzowanych protez kończyn z wieloma stopniami swobody korzystając z bezpośrednich połączeń z neuronami kory ruchowej pacjentów z tetraplegią.
Częściowo inwazyjne BCI.
Częściowo inwazyjne interfejsy mózg-komputer są wszczepiane w czaszkę, ale reszta zostaje na zewnątrz mózgu, a nie w istocie szarej. Wytwarzają one sygnały o wyższej rozdzielczości niż nieinwazyjne BCI, gdzie tkanki kostne czaszki odbijają i deformują sygnały oraz mają niższe ryzyko powstawania tkanki bliznowatej w mózgu niż interfejsy w pełni inwazyjne.
Elektrokortikografia (wewnątrzczaszkowe EEG – EcoG) mierzy aktywność elektryczną mózgu spod czaszki w podobny sposób do nieinwazyjnej elektroencefalografii, a elektrody są osadzone w cienkich wkładach z tworzywa sztucznego, które są umieszczone powyżej kory, pod oponą twardą. Technologie ECoG najpierw wypróbowali u ludzi w 2004 roku Eric Leuthardt i Daniel Moran z Uniwersytetu Waszyngtońskiego w Saint Louis. W późniejszym badaniu naukowcy pozwolili nastolatkowi grać w Space Invaders używając swojego implantu EcoG. To badanie wskazało, że kontrola jest gwałtowna, wymaga minimalnego przeszkolenia, oraz może być idealnym kompromisem w odniesieniu do wierności sygnału i poziomu inwazyjności (Uwaga: elektrody te nie zostały wszczepione pacjentowi z zamiarem opracowania BCI. Pacjent cierpiał na ciężką padaczkę, a elektrody zostały czasowo wszczepione, by pomóc jego lekarzom zlokalizować ogniska choroby; badacze BCI po prostu skorzystali z okazji do przeprowadzenia własnych badań). Sygnały mogą być podtwardówkowe lub zewnątrzoponowe, ale nie są wykonane w samym miąższu mózgu. Nie było to badane szeroko do niedawna ze względu na ograniczony dostęp do obiektów. Obecnie jedynym sposobem, aby uzyskać sygnał do badania, jest wykorzystanie pacjentów wymagających inwazyjnego monitorowania dla lokalizacji i usunięcia ogniska padaczkowego.
ECoG jest bardzo obiecującym pośrednim interfejsem BCI, ponieważ ma wyższą rozdzielczość przestrzenną, lepszy stosunek sygnału do szumu, szerszy zakres częstotliwości i mniejsze wymagania szkoleniowe niż nagranie EEG ze skóry głowy, a jednocześnie ma mniejsze trudności techniczne, niższe ryzyko kliniczne i prawdopodobnie lepszą długoterminową stabilność niż dokorową implementację do nagrywania jednego neuronu. Profil ten, wyposażony w najnowocześniejszy dowód wysokiego poziomu kontroli przy minimalnych wymogach kształcenia pokazuje potencjał prawdziwego zastosowania dla osób niepełnosprawnych ruchowo.
Urządzenia do obrazowania reakcji na światło są nadal w sferze teorii. To wiązałoby się z wszczepieniem lasera wewnątrz czaszki. Laser byłby szkolony na pojedynczym neuronie i odbiciach neuronu mierzonych oddzielnym czujnikiem. Gdy neuron wyzwoliłby impuls, wzór światła lasera i odbite fale zmieniłyby się nieznacznie. Pozwoliłoby to naukowcom na monitorowanie pojedynczych neuronów, lecz wymagałoby mniejszego kontaktu z tkanką i zmniejszyłoby ryzyko gromadzenia się tkanki bliznowatej.
Nieinwazyjne BCI.
Oprócz inwazyjnych eksperymentów istniały również eksperymenty na ludziach z wykorzystaniem technologii nieinwazyjnego neuroobrazowania jako interfejsy BCI. Sygnały zapisane w ten sposób były wykorzystane do kontroli implantów mięśni i częściowego przywrócenia ruchu u ochotnika. Mimo że są one łatwe do noszenia, nieinwazyjne implanty produkują bardzo słaby sygnał, ponieważ czaszka tłumi, rozprasza i rozmywa fale elektromagnetyczne generowane przez neurony. Pomimo tego, że fale mogą nadal być wykrywane, trudniej jest określić obszar mózgu, który je wywołał lub też wyodrębnić działania pojedynczych neuronów.
EEG.
Elektroencefalografia (EEG) jest najbardziej przebadanym potencjalnie nieinwazyjnym interfejsem, głównie ze względu na jego dobrą rozdzielczość uzyskiwaną w stosunkowo krótkim czasie, łatwość użytkowania, przenoszenia i niskie koszty instalacji. Niestety, jak również wrażliwość technologii na hałas, inną istotną barierą w korzystaniu z EEG jako interfejsu mózg-komputer jest intensywne szkolenie wymagane, by użytkownicy mogli pracować w tej technologii. Na przykład w eksperymentach rozpoczętych w połowie lat 1990, Niels Birbaumer na Uniwersytecie w Tybindze w Niemczech szkolił kilkanaście osób poważnie sparaliżowanych do samoregulacji powolnych korowych potencjałów ich EEG do tego stopnia, że sygnały te mogły być wykorzystane jako sygnał binarny do sterowania wskaźnikiem myszy. (Birbaumer wcześniej szkolił epileptyków zapobiegać nadchodzącym atakom kontrolując tę małą falę napięcia). Eksperyment pokazał dziesięć pacjentów przeszkolonych do poruszania kursorem komputera przez kontrolowanie swoich fal mózgowych. Proces był powolny i wymagał więcej niż godzinę, by pacjenci zapisali 100 znaków za pomocą kursora, a szkolenia często trwały wiele miesięcy.
MEG i MRI.
Magnetoencefalografia (MEG) i funkcjonalne obrazowanie rezonansem magnetycznym (fMRI), były razem z powodzeniem stosowane jako nieinwazyjne interfejsy mózg-komputer. W szeroko omawianym eksperymencie fMRI pozwoliło na skanowanie dwóch użytkowników do gry Pong w czasie rzeczywistym, przez zmianę ich odpowiedzi hemodynamicznej i przepływu krwi przez mózg techniką biofeedbacku.
Pomiary fMRI hemodynamicznych odpowiedzi w czasie rzeczywistym zostały również wykorzystane do sterowania ramionami robota z siedmiosekundowym opóźnieniem między myślą i ruchem.
W 2008 badania opracowywane w Laboratorium Komputerowej Neurologii do Zaawansowanych Badań Telekomunikacyjnych (ATR) w Kyoto, w Japonii, pozwoliło naukowcom zrekonstruować obrazy bezpośrednio z mózgu i wyświetlać je na komputerze. Artykuł ogłaszający to osiągnięcie był tematem głównym w czasopiśmie Neuron z dnia 10 grudnia 2008 roku. Podczas gdy wczesne wyniki są ograniczone do czarno-białych zdjęć na 10 × 10 kwadratów (pikseli), według naukowców dalszy rozwój technologii pozwoli osiągnąć kolorowe obrazy, a nawet nagrywać sny.
Neurogaming.
Obecnie istnieje nowy obszar rozwoju gier nazywany neurogamingiem, który wykorzystuje nieinwazyjne BCI w celu poprawy wrażeń z gry, dzięki czemu użytkownicy mogą współdziałać z konsolą bez użycia tradycyjnego joysticka. Niektóre programy neurogamingowe korzystają z fal mózgowych użytkownika, tętna, gestów, rozszerzeń źrenicy, a nawet emocji do wykonywania zadań lub wpływania na nastrój gry. Na przykład, twórcy gry Emotiv stworzyli nieinwazyjne BCI, które określa nastrój gracza i dostosowuje muzykę lub dekoracje odpowiednio do emocji użytkownika. Obok neurogamingu, udoskonalenia w rękawicach do gier, takich jak rękawica Peregrine tworzą nowe, bardziej efektywne formy gry użytkowników PC. Ta nowa forma interakcji pomiędzy użytkownikiem i oprogramowaniem pozwoli graczom na bardziej realistyczne wrażenia w grach. Ponieważ będzie mniej połączeń między graczem a konsolą, Neurogaming pozwoli osobom wykorzystać swój „stan psychiczny” i będzie mógł przenosić ich reakcje do gry w czasie rzeczywistym. Neurogaming jest jeszcze w początkowej fazie rozwoju - pierwsza konferencja o Neurogaming odbyła się w San Francisco 1-2 maja 2013.
Cicha komunikacja („syntetyczna telepatia”).
Gerwin Schalk, w wynikach z badań z udzielonej na sumę 2,2 mln dolarów dotacji, stwierdził, że możliwe jest korzystanie z sygnałów EcoG do rozróżniania samogłosek i spółgłosek osadzonych w mowie i w wymyślonych słowach. Wyniki rzuciły światło na różne mechanizmy związane z produkcją samogłosek i spółgłosek, i mogły dostarczyć podstaw komunikacji za pomocą mózgu z użyciem wyobrażonego języka. Badania nad syntetyczną telepatią z użyciem fonetyzacji miały miejsce na Uniwersytecie Kalifornijskim w Irvine pod dowództwem Mike’a D'Zmura. Pierwsza taka komunikacja odbyła się w 1960 roku przy użyciu EEG do tworzenia kodu Morse’a za pomocą fal alfa w mózgu. Korzystanie z EEG do komunikacji za pomocą wyobrażonej mowy jest jednak mniej dokładne niż inwazyjne metody wprowadzania elektrody między czaszkę a mózg.
Komercjalizacja.
John Donoghue i wpółbadacze założyli firmę Cyberkinetics. Firma, jako główny cel, postawiła na rozwój praktycznych interfejsów mózg-komputer dla ludzi. Firma sprzedaje swoje siatki elektrod pod nazwą BrainGate, które są oparte na macierzy Utah opracowanej przez Dicka Normanna.
Philip Kennedy założył Neural Signals w 1987 roku, by opracować BCI, które umożliwią sparaliżowanym pacjentom komunikować się ze światem zewnętrznym i sterować urządzeniami zewnętrznymi. Oprócz inwazyjnych BCI firma sprzedaje implant, który pozwala przywrócić mowę. „Brain Communicator” firmy Neural Signals wykorzystuje szklane stożki zawierające mikroelektrody pokryte białkami by te wiązały się z neuronami w mózgu.
Chociaż 16 pacjentów zostało uleczonych za pomocą wzrokowego BCI Williama Dobelle'a, nowe implanty przestały być produkowane w ciągu roku od śmierci Dobelle'a (zmarł w 2004 roku). Spółka kontrolowana przez Dobelle'a, Avery Biomedical Devices oraz Uniwersytet Stony'ego Brooka kontynuują rozwój implantu, lecz nie otrzymali jeszcze zatwierdzenia od Administracji do spraw Żywności i Używek dla ludzkiej implantacji w Stanach Zjednoczonych.
Ambient, na konferencji deweloperów IT na początku 2008 roku, pokazali produkt, który w czasie rozwoju nazwali The Audeo. Audeo celuje w stworzenie interfejsu mózg-komputer do komunikacji bez konieczności fizycznego sterowania silnikiem lub produkcji mowy. Korzystając z przetwarzania sygnału, niewymawiana mowa może być tłumaczona z przechwyconych sygnałów neurologicznych.
Midnball to produkt opracowany i skomercjalizowany przez szwedzką firmę Interactive Productline, w której gracze rywalizują o kontrolę ruchu piłki w całej planszy, poprzez stawanie się bardziej zrelaksowanym i skupionym. Celem Interactive Productline jest rozwój i sprzedaż nieskomplikowanych produktów EEG, które trenują skupienie i relaksację.
Austriackie przedsiębiorstwo Guger Technologies lub g.tec, oferuje interfejs mózg-komputer już od 1999 roku. Firma zapewnia podstawowe modele BCI jako platformy rozwoju dla społeczności badawczej, takich jak P300 Speller, Motor Imagery oraz Steady-State Visual Evoked Potential. g.tec ostatnio opracowało g.SAHARA, które korzysta z suchych elektrod, mogących wytwarzać sygnały porównywalne do układów żelowych.
Hiszpańska firma Starlab, pojawiła się na rynku w 2009 roku razem z bezprzewodowym 4-kanałowym systemem o nazwie Enobio. W 2011 Enobio 8 i 20-kanałowe (CE Medical) zostało wydane i jest obecnie w handlu dzięki wyodrębnionej ze Starlab firmie Neuroelectrics. Zaprojektowany dla celów medycznych i naukowych system zapewnia rozwiązanie uniwersalne oraz platformę dla rozwoju aplikacji.
Istnieją trzy główne komercyjne urządzenia oraz komercyjni konkurenci w tej dziedzinie (data wprowadzenia na rynek w nawiasach), które uruchomiły takie urządzenia głównie do gier PC:
W roku 2009, pierwszy na świecie osobisty system translacji bazowany na EEG wszedł na rynek: IntendiX. System może pracować z pasywnymi, aktywnymi, lub nowymi suchymi elektrodami EEG. Pierwsza wersja używała P300 do pisania na matrycy o wyglądzie klawiatury. Oprócz pisania tekstu pacjent może korzystać z systemu do wyzwolenia alarmu, pozwalać komputerowi czytać tekst, wypisywać lub kopiować tekst do wiadomości e-mail lub wysyłać polecenia do urządzeń zewnętrznych. W marcu 2012 g.tec pokazał nowy moduł intendiX o nazwie Screen Overlay Control Interface (SOCI), który umożliwia użytkownikom grać w World of Warcraft lub Angry Birds.
Interfejs mózg-komputer u Stephena Hawkinga.
Dr Stephen Hawking korzystał z interfejsu BCI, który pozwalał mu rozmawiać i prowadzić wykłady na uczelni. Za pomocą ruchu gałek ocznych Hawking był w stanie przekazać do generatora głosu swoje słowa. W 2011 roku na rynku pojawiła się nowa firma zajmująca się interfejsami BCI. Ich sztandarowy produkt, pałąk iBrain jest przenośnym, jednokanałowym urządzeniem EEG mającym na celu monitoring mózgu podczas snu. Pozwala zdiagnozować choroby takie jak bezsenność, depresja lub autyzm. Urządzenie zyskało sporą uwagę ze względu na to, że stało się częścią eksperymentu, który miał na celu umożliwienie dr Stephenowi Hawkingowi, choremu na stwardnienie zanikowe boczne (nazywane również ALS lub chorobą Lou Gehriga), komunikację za pomocą myśli. W 2012 roku Dr Philip Low, 32-letni prezes firmy NeuroVirgil o projekcie powiedział: „Chodzi o to, aby sprawdzić, czy Stephen może wykorzystać swój umysł do stworzenia spójnego i powtarzalnego wzoru, który komputer może przełożyć na, powiedzmy, słowa lub litery lub polecenie na komputerze."
Interfejs mózg-komputer-mózg.
Doświadczenie prowadzone w 2009 roku przez Christophera Jamesa z Uniwersytetu w Southampton pokazało, że wciąż można wymyślić coś nowego w dziedzinie BCI. Naukowcy postanowili pójść o krok dalej i spróbować porozumieć ze sobą dwa mózgi używając komputerów jako formę przesyłu myśli. Na razie udało się przesłać zaledwie 4 bity, lecz można to uznać za pewną formę komunikacji. Doświadczenie polegało na tym, że jeden ochotnik wyobrażał sobie kolejno jedną z dwóch liczb. Jeśli wybrał zero, miał w myślach „poruszyć” lewą ręką, jeśli jeden, prawą. Następnie interfejs odbierał sygnały z mózgu, dekodował je na formę cyfrową i Internetem przesyłał dane do drugiego ochotnika. Komputer przekazywał dane za pomocą szybkich błysków stroboskopu diodowego, których częstotliwość zależała od przekazanej liczby. Odbiorca patrzył na błyski, podczas gdy EEG rejestrowało fale mózgowe związane z aktywnością wzrokową. Co ważne, odbiorca nie mógł świadomie odróżnić błysków, gdyż dla niego były one takie same. Na podstawie odebranych sygnałów komputer bezbłędnie odkodował przesłaną wiadomość: 1011. Christopher James uważa, że interfejs ten mógłby się przydać ludziom z syndromem zamknięcia lub ze znacznymi ubytkami masy mięśniowej.
W 2013 roku człowiekowi udało się kontrolować ogon szczura poprzez interfejs mózg-komputer-mózg.
W 2014 roku za pomocą interfejsu mózg-komputer-mózg badacz poruszał ręką innego badacza.
W 2015 roku połączono ze sobą i z komputerem trzy mózgi rezusów, dzięki czemu wspólnie kontrolowały one mechaniczne ramię. Połączone mózgi osiągały lepszą sprawność niż pojedyncze małpy.
Również w tym roku połączenie czterech mózgów szczurów okazało się mądrzejsze niż niepołączone mózgi. Szczury wykonywały zadania z klasyfikacji obiektów, rozpoznawania obrazów, przechowywania i przetwarzania informacji ruchowych a także przewidywania pogody (zwiększona lub zmniejszona liczba impulsów dostarczana do mózgu reprezentowała informacje o ciśnieniu i temperaturze, na podstawie czego szczury prognozowały czy będzie padać deszcz).
Względy etyczne.
Ważne etyczne, prawne i społeczne problemy związane z relacjami mózg-komputer:
Clausen stwierdził w 2009 roku, że „BCI stwarza etyczne wyzwania, ale te są koncepcyjnie podobne do tych, które bioetycy napotkali w innych domenach terapii”. Co więcej, sugeruje, że bioetyka jest dobrze przygotowana do radzenia sobie z problemami, które wynikają z technologii interfejsów mózg-komputer. Haselager i współpracownicy wskazali, że oczekiwania skuteczności BCI i wartości odgrywają wielką rolę w etycznej analizie i sposobie, w jaki naukowcy BCI powinni kontaktować się z mediami. Ponadto standardowe protokoły mogą być wdrożone w celu zapewnienia etycznie świadomego wydźwięku procedur z pacjentami z chorobą locked-in.
Badacze są świadomi tego, że etyczny wydźwięk, odpowiednio moderowany entuzjazm w mediach i edukacja na temat systemów BCI będą niezwykle ważne dla społecznej akceptacji tej technologii. Dlatego ostatnio coraz więcej starań jest czynionych wewnątrz wspólnoty BCI, by wykreować konsensus w sprawie etycznych wytycznych dla badań BCI, ich rozwoju i upowszechniania.
W 2012 roku naukowcy przy pomocy BCI opartego na EEG (fala P300) poznali z 10-40% dokładnością PIN-y do kart kredytowych, miejsce zamieszkania i datę urodzenia osób biorących udział w eksperymencie.
Tanie projekty BCI.
Ostatnio wiele firm wykorzystało technologię EEG (oraz w jednym przypadku, NeuroSky, zbudowało technologicznie od podstaw) do tworzenia niedrogich interfejsów BCI. Technologia ta została wprowadzona do zabawek i urządzeń do gier, niektóre z tych zabawek odniosły komercyjny sukces jak NeuroSky i Mattel MindFlex.

</doc>
<doc id="1228475" url="https://pl.wikipedia.org/wiki?curid=1228475" title="Yasukuni">
Yasukuni



</doc>
<doc id="1228476" url="https://pl.wikipedia.org/wiki?curid=1228476" title="Umowa o zachowaniu poufności">
Umowa o zachowaniu poufności

Umowa o zachowaniu poufności, umowa o poufności – umowa, w której strony zobowiązują się do wymiany poufnych materiałów lub wiedzy z zastrzeżeniem ich dalszego nierozpowszechniania. Często bywa ona częścią innej umowy i wówczas zwana jest klauzulą poufności. Może być wzajemna (obie strony są zobowiązane do utrzymania tajemnicy) lub jednostronna (tylko jedna strona umowy jest zobowiązana).
Umowy takie nie są stosowane, gdy:
Umowy o zachowaniu poufności są często zawierane między przedsiębiorstwami lub osobami prywatnymi, które – współpracując z sobą – muszą zrozumieć wykorzystywane u siebie procesy i rozwiązania dla dalszego rozwoju relacji biznesowych. 

</doc>
<doc id="1228477" url="https://pl.wikipedia.org/wiki?curid=1228477" title="Progress Rail Locomotives">
Progress Rail Locomotives

Progress Rail Locomotives (do 2016 "Electro-Motive Diesel") – amerykańskie przedsiębiorstwo produkujące lokomotywy spalinowo-elektryczne oraz silniki do lokomotyw (tych powstało 70 tysięcy) oraz okrętowe.
Historia.
Przedsiębiorstwo zostało założone w 1922 roku w stanie Ohio, USA. Od początku swojej działalności zajmowało się produkcją silników elektrycznych oraz spalinowych do lokomotyw. Do 1941 roku wyprodukowano 600 pojazdów z silnikami V6, V8, V12 oraz V16.
Podczas II wojny światowej produkcja została wstrzymana i wznowiona dopiero pod koniec lat 40. Wówczas to powstał towarowy model lokomotywy EMD F3 oraz EMD F7 oraz EMD GP7, który wyznaczył rozwój lokomotyw do dziś. W 1972 wyprodukowano model EMD SD40-2. Wyprodukowano ich ponad 5,7 tysiąca. Największą popularność przyniósł jednak model EMD SD70 oraz jego następcy EMD SD80 i EMD SD90. Przedsiębiorstwo od 1969 wyprodukowało 47 egzemplarzy najsilniejszej i najdłuższej lokomotywy na świecie – EMD DDA40X.

</doc>
<doc id="1228478" url="https://pl.wikipedia.org/wiki?curid=1228478" title="Gyraza DNA">
Gyraza DNA

Gyraza DNA – enzym występujący u "Procaryota" (szczególnie u bakterii), należący do topoizomeraz typu II. Przy użyciu energii pochodzącej z hydrolizy ATP katalizuje on wprowadzanie ujemnych skrętów w helisie DNA.
Budowa i znaczenie.
Enzym składa się z dwóch podjednostek A, które wiążą się kowalencyjnie z rusztowaniem deoksyrybozofosforanowym DNA oraz z podjednostki B, która dostarcza energię rozkładając ATP. Aktywność tych podjednostek hamuje m.in. nowobiocyna.
Gyraza odgrywa ważną rolę w procesie replikacji, transkrypcji oraz rekombinacji.
Inhibitory.
W lecznictwie stosuje się leki, które hamują podjednostkę A gyrazy bakteryjnej w celu zahamowania rozmnażania drobnoustrojów. Leki te należą do grupy pochodnych 4-chinolonu (kwas nalidyksowy i jego pochodne, a także fluorochinolony) i wykazują działanie bakteriobójcze.

</doc>
<doc id="1228480" url="https://pl.wikipedia.org/wiki?curid=1228480" title="NDA">
NDA



</doc>
<doc id="1228495" url="https://pl.wikipedia.org/wiki?curid=1228495" title="EMD SD70">
EMD SD70

 EMD SD70 – najpopularniejsza amerykańska lokomotywa spalinowo-elektryczna do obsługi głównie pociągów towarowych i niektórych składów osobowych. Produkowana jest w wersji V12 i V16.
EMD SD 70M – kolejny model tej lokomotywy. Literka M oznacza bardziej komfortową kabinę maszynisty oraz drobne zmiany w osprzęcie silnika. Wyprodukowano ponad 1600 egzemplarzy.
EMD SD 70I – model z kabiną wyizolowaną od dźwięków z zewnątrz. Wyprodukowano tylko 26 sztuk.
EMD SD 70MAC – model zawierający zmiany poprzedniczek oraz silnik typu AC. Wcześniejsze zawierały silnik typu DC. Nowe silniki są wydajniejsze, mają mniejszą masę a przede wszystkim, poza wymianą łożysk, są praktycznie bezobsługowe. Wyprodukowano ponad 1,5 tysiąca egzemplarzy.
EMD SD 70ACe – następca, model produkowany do dnia dzisiejszego. Przeszedł gruntowne zmiany polegające na przeprojektowaniu przodu lokomotywy oraz panelu sterującego maszynisty.

</doc>
<doc id="1228497" url="https://pl.wikipedia.org/wiki?curid=1228497" title="Baktryty">
Baktryty

Baktryty (Bactritida) – wymarły rząd łodzikowców (gromada: głowonogi), żyjących od wczesnego dewonu do triasu.
Baktryty charakteryzowały się prostą konoteką (muszlą) o względnie małej zaokrąglonej komorze embrionalnej oraz cienką rurką syfonalną, położoną po stronie brzusznej. Uważa się je za bezpośrednich przodków amonitów oraz płaszczoobrosłych – belemnitów.

</doc>
<doc id="1228498" url="https://pl.wikipedia.org/wiki?curid=1228498" title="Pawieł Łatuszka">
Pawieł Łatuszka

Pawieł Pauławicz Łatuszka (biał. Павел Паўлавіч Латушка; ur. 10 lutego 1973 w Mińsku) – białoruski polityk i dyplomata, ambasador w Polsce, we Francji, Hiszpanii i przy UNESCO (od 2012), były minister kultury (2009–2012).
Życiorys.
Z wykształcenia prawnik, absolwent Wydziału Prawa Białoruskiego Uniwersytetu Państwowego (1995). Od ukończenia studiów pozostawał w służbie dyplomatycznej. W latach 1995–1996 pracował jako attaché w departamencie prawno-traktatowym białoruskiego MSZ, potem do 2000 był wicekonsulem konsulatu generalnego Białorusi w Białymstoku i krótko pełnił obowiązki konsula-kierownika konsulatu.
W latach 2000–2002 sprawował funkcję rzecznika prasowego MSZ. 6 grudnia 2002, ukazem nr 590 prezydenta Republiki Białorusi Alaksandra Łukaszenki, mianowany został ambasadorem Republiki Białorusi w Rzeczypospolitej Polskiej. Z chwilą objęcia placówki ustanowił swoisty rekord – w wieku 29 lat został najmłodszym w historii białoruskim ambasadorem. Został odwołany ze stanowiska 31 października 2008
4 czerwca 2009 został mianowany ministrem kultury. 16 listopada 2012 został mianowany ambasadorem we Francji i przy UNESCO. W dniu 20 maja 2013 mianowany Ambasadorem Nadzwyczajnym i Pełnomocnym Republiki Białorusi w Hiszpanii i jednocześnie w Portugalii. 15 stycznia 2019 został odwołany z tych stanowisk, a wkrótce potem mianowano go dyrektorem Narodowego Teatru Akademickiego im. Janki Kupały w Mińsku. 17 sierpnia 2020 został zwolniony ze stanowiska po tym, gdy publicznie poparł protesty powyborcze na Białorusi. Dołączył następnie do opozycyjnej Rady Koordynacyjnej.
Dnia 20 sierpnia Prokurator Generalny Białorusi, Aleksander Koniuć, wszczął postępowanie karne przeciwko członkom Rady Koordynacyjnej na mocy artykułu 361 białoruskiego kodeksu karnego, zarzucając im próbę przejęcia władzy państwowej i szkodzenie bezpieczeństwu narodowemu .
Pod koniec października 2020 roku Latuszko został szefem Narodowego Zarządzania Antykryzysowego, rządu cienia utworzonego przez Radę Koordynacyjną dla pokojowego przejścia władzy po wyborach prezydenckich w Białorusi w 2020 roku.
Dnia 9 sierpnia 2022 roku Sviatlana Cichanouska ogłosiła na konferencji w Wilnie, Litwie, deklarację o utworzeniu Zjednoczonego Gabinetu Przejściowego. Latuszko jest odpowiedzialny za przeprowadzenie procesu przejścia władzy.
W marcu 2023 roku białoruski sąd skazał Łatuszkę zaocznie na 18 lat więzienia.
Był jednym z nielicznych białoruskich polityków wśród osób sprawujących władzę, posługującym się językiem białoruskim. Mówi też biegle w języku polskim. W wolnych chwilach pisze wiersze.

</doc>
<doc id="1228499" url="https://pl.wikipedia.org/wiki?curid=1228499" title="Paulina Pospieszalska">
Paulina Pospieszalska

Paulina Pospieszalska (znana również jako Pola) (ur. 7 lipca 1981 w Częstochowie) – polska wokalistka.
Działalność artystyczna.
W lutym 2002 nagrała wraz z zespołem Pan Profeska utwór o charakterze patriotycznym, który znalazł się na składance "...jak zwyciężać mamy. Artyści polscy w hołdzie Mazurkowi Dąbrowskiego" wydanej w 2003. 
W 2008 z pomocą producenta Robina Millara, który między innymi odkrył Sade oraz Ive Mendes, rozpoczęła nagrywać debiutancki album. Swoje demo wysłała Robinowi Millarowi poprzez jego stronę internetową. 
Drugim producentem płyty jest Ned Bigham, który stał za sukcesami m.in. Robbie'go Rivera oraz współpracował z Neneh Cherry, pisał dla takich artystów jak Leona Lewis i Amy Winehouse. Na płycie gości również John Altman – legendarny aranżer i kompozytor, zdobywca nagród BAFTA i Emmy. 
W kwietniu 2009 ze swoją piosenką "Strangers in the street" zadebiutowała na pozycji 2 na liście przebojów radia Korfu. Piosenka pozostawała w pierwszej dwudziestce przez 20 tygodni. Od czasu wydania płyty, koncertowała m.in. w Wielkiej Brytanii, Polsce, Szwecji, Norwegii, Szwajcarii. Zaśpiewała także na oficjalnym otwarciu London Fashion Week we wrześniu 2010. 
Album "Wbrew" ukazał się na rynku polskim w czerwcu 2009. Album bez polskich wersji piosenek, zatytułowany "My Favourite Town" ukazał się w sklepach internetowych na świecie w styczniu 2010.

</doc>
<doc id="1228501" url="https://pl.wikipedia.org/wiki?curid=1228501" title="Król Szczurów">
Król Szczurów



</doc>
<doc id="1228502" url="https://pl.wikipedia.org/wiki?curid=1228502" title="II liga angielska w piłce nożnej">
II liga angielska w piłce nożnej



</doc>
<doc id="1228504" url="https://pl.wikipedia.org/wiki?curid=1228504" title="System Kontroli Eksportu">
System Kontroli Eksportu

System Kontroli Eksportu (ECS) – drugi, po systemie NCTS (New Computerised Transit System), ogólnoeuropejski system obsługujący elektronicznie wywozowe zgłoszenia celne. Budowa systemu ECS skupia się przede wszystkim wokół tzw. „domeny wspólnej” – środowiska wymiany komunikatów elektronicznych pomiędzy urzędami celnymi krajów Unii Europejskiej. 
System ECS zapewnia elektroniczną wymianę komunikatów w celu zautomatyzowania procedur administracyjnych, dzięki czemu, w konsekwencji, możliwe jest potwierdzanie wywozu dla eksporterów i organów podatkowych za pomocą elektronicznych komunikatów. 
System ECS obejmie również wymianę określonych elektronicznych komunikatów pomiędzy przedsiębiorcami a urzędami celnymi (pierwsza faza budowy systemu). Tak zwana „druga faza ECS” to wdrożenie funkcjonalności umożliwiającej wyprzedzające wysyłanie informacji związanych z bezpieczeństwem i ochroną, zgodnie z rozporządzeniem Komisji: (WE) nr 1875/2006. 
Zgłoszenia wywozowe w systemie ECS są elektronicznymi plikami XML o zdefiniowanym formacie, zawierającymi niezbędne informacje stosownie do wskazanej procedury wywozu. Eksporterzy i zgłaszający będą mogli przesyłać zgłoszenia wywozowe elektronicznie poprzez Internet (przez strony WWW lub za pomocą poczty elektronicznej). 
W harmonogramie wdrażania systemu ECS przewidziano okres przejściowy, w którym funkcjonować będą zarówno zgłoszenia elektroniczne, jak i papierowe. 
Od 1 lipca 2009 r. złożenie zgłoszenia w formie papierowej lub na nośnikach elektronicznych, tj. dyskietkach, CD-ROM-ach itp. będzie możliwe tylko w ściśle określonych, wyjątkowych sytuacjach (w tzw. procedurze awaryjnej). 
Polska wersja aplikacji obsługującej system ECS, przeznaczonej dla administracji celnej w celu obsługi zgłoszenia wywozowego składanego przez przedsiębiorców polskich lub z innych krajów UE, zapewniać będzie obsługę zgłoszeń wywozowych na granicy lądowej (drogowej i kolejowej), morskiej i lotniczej.

</doc>
<doc id="1228505" url="https://pl.wikipedia.org/wiki?curid=1228505" title="Anton Łuckiewicz">
Anton Łuckiewicz

Antoni Łuckiewicz (biał. Антон Іванавіч Луцкевіч; ur. 29 stycznia 1884 w Szawlach, zm. 23 marca 1942 koło Saratowa) – białoruski działacz narodowy, krytyk literacki i publicysta, premier i minister spraw zagranicznych Białoruskiej Republiki Ludowej 1918–1919.
Życiorys.
Pochodził ze szlacheckiego rodu, był synem Jana Bolesława Łuckiewicza h. Nowina, naczelnika w powstaniu styczniowym, brat Iwan również zaangażowany był w białoruskie odrodzenie narodowe. W 1902 roku ukończył gimnazjum w Mińsku, po czym studiował na Wydziale Matematyczno-Fizycznym Uniwersytetu w Petersburgu, później prawo w Dorpacie.
W 1903 roku przystąpił do Hramady, rok później został aresztowany przez władze carskie za rozpowszechnianie białoruskiej literatury politycznej, wypuszczony bez prawa wyjazdu z Mińska. Po dwóch latach znalazł się w Wilnie, gdzie wszedł w skład redakcji „Naszej Doli” i „Naszej Niwy”.
Po wejściu do Wilna wojsk niemieckich w 1915 roku działał w Białoruskim Towarzystwie Pomocy Ofiarom Wojny, dalej prowadząc działalność narodową i polityczną. W latach 1915–1918 stał na czele Białoruskiego Komitetu Ludowego, który koordynował działania białoruskich ugrupowań politycznych, społecznych i zawodowych. Wydawał gazetę „Homan”. Był inicjatorem powstania w marcu 1918 roku Białoruskiej Republiki Ludowej, w której został premierem i ministrem spraw zagranicznych. Wszedł w konflikt z władzami polskimi, został na krótko aresztowany w Warszawie. W 1921 roku stanął na czele Białoruskiego Komitetu Narodowego w Wilnie, wypowiadał się za federalnym modelem ustroju Rzeczypospolitej – po klęsce idei białoruskiej państwowości był gotów pójść na kompromis z władzami w Warszawie.
Przeszedł z katolicyzmu na kalwinizm, wielkie nadzieje wiązał z utworzeniem białoruskiego narodowego kościoła. Pomagał dla Dziekuć-Maleja w jego pracy nad przekładem Nowego Testamentu, jako redaktor. W rzeczywistości był ateistą.
Po śmierci brata w 1919 roku kierował Muzeum Białoruskim im. Iwana Łuckiewicza w Wilnie. Dalej współpracował z białoruską socjaldemokracją, za co został aresztowany w 1927 roku. Po wyjściu z aresztu pracował w Gimnazjum Białoruskim w Wilnie, z którego zwolniono go w 1931 roku. W latach 1933–1939 jego publicystyki nie można było drukować w gazetach na terenie RP. 30 września 1939 roku aresztowany przez NKWD w Wilnie i przesłany do Mińska, gdzie skazano go na 8 lat więzienia. Rehabilitowany przez władze Białoruskiej SRR dopiero w 1989 roku.
Jego synem był Lawon Łuckiewicz, wileński działacz białoruski.

</doc>
<doc id="1228507" url="https://pl.wikipedia.org/wiki?curid=1228507" title="Ophioglossum vulgatum">
Ophioglossum vulgatum



</doc>
<doc id="1228512" url="https://pl.wikipedia.org/wiki?curid=1228512" title="Ksieżniczka Daisy">
Ksieżniczka Daisy



</doc>
<doc id="1228513" url="https://pl.wikipedia.org/wiki?curid=1228513" title="Urząd Patentowy Japonii">
Urząd Patentowy Japonii



</doc>
<doc id="1228515" url="https://pl.wikipedia.org/wiki?curid=1228515" title="Dolina Śmierci (Beskid Niski)">
Dolina Śmierci (Beskid Niski)

Dolina Śmierci – fragment doliny rzeki Iwielki (lub "Iwełki", "Iwelki") pomiędzy szczytami Dania i Chyrowa, w pobliżu wsi Chyrowa, Iwla oraz Głojsce w województwie podkarpackim.
W dniach 11–14 września 1944, w trakcie operacji dukielsko-preszowskiej, toczyły się w tym rejonie ciężkie walki pomiędzy oddziałami pancernymi Armii Czerwonej i Wehrmachtu. Straty po obu stronach sięgnęły dziesiątek tysięcy zabitych i rannych, a ślady po bitwie widoczne były w terenie jeszcze wiele lat po wojnie. W związku z tym miejscowa ludność nazwała to miejsce "Doliną Śmierci". Nazwa ta przyjęła się w kartografii i historiografii.
"Dolina Śmierci" to głęboka dolina V-kształtna, w którą wciśnięte są pojedyncze wsie, otoczone lasami. Ukształtowanie terenu tylko pogłębiało trudności i straty jednostek pancernych, które musiały walczyć w takich warunkach, próbując przedrzeć się w tym miejscu przez łańcuch Karpat lub bronić przed ostrzałem.
Nazwa "Dolina Śmierci" bywa niekiedy niesłusznie używana jako określenie terenu całej "operacji dukielsko-preszowskiej". W rzeczywistości obszar działań w czasie operacji był o wiele większy i wykraczał poza dolinę Iwelki.
Słowacy pojęciem "Dolina Śmierci" (słow. "údolie smrti") określają jeden z rejonów po przeciwnej stronie Przełęczy Dukielskiej, dolinę wsi Kapišová (słow. "údolie Kapišovky") w pobliżu Svidníka, gdzie również toczyły się ciężkie walki jeszcze pod koniec października 1944 roku.

</doc>
<doc id="1228519" url="https://pl.wikipedia.org/wiki?curid=1228519" title="Fernando Ribeiro">
Fernando Ribeiro

Fernando Miguel Santos Ribeiro (ur. 24 sierpnia 1974 w Lizbonie), znany również jako Langsuyar – portugalski wokalista i poeta. Fernando Ribeiro znany jest przede wszystkim z wieloletnich występów w grupie muzycznej Moonspell. W 1998 roku wraz z zespołem Daemonarch (projekt poboczny kilku członków Moonspell) nagrał album pt. "Hermeticum". Od 2009 roku współtworzy także grupę Orfeu Rebelde. Felietonista portugalskiego czasopisma muzycznego Loud!.

</doc>
<doc id="1228521" url="https://pl.wikipedia.org/wiki?curid=1228521" title="Cubic feet per minute">
Cubic feet per minute



</doc>
<doc id="1228522" url="https://pl.wikipedia.org/wiki?curid=1228522" title="La Luna (album)">
La Luna (album)

La Luna - album muzyczny angielskiej wokalistki Sarah Brightman wydany w roku 2000 przez wytwórnię Angel Records.
Lista ścieżek.
"Wydanie amerykańskie:".
ukryty utwór: Moon River "(muzyka: Henry Mancini, słowa: Johnny Mercer)"
"rozpoczyna się w 5:16 ścieżki 15 - "La Luna"; 20 sekund po zakończeniu tytułowego utworu"
"Wydanie europejskie".
dodatkowa ścieżka (bez numeru): First of May "(koncertowa)" (3:03)"muzyka i słowa: B., R., M. Gibb (Bee Gees)"

</doc>
<doc id="1228523" url="https://pl.wikipedia.org/wiki?curid=1228523" title="Beat Crusaders">
Beat Crusaders

 znani również jako BECR – japońska grupa tworząca muzykę pop-rock oraz pop punk. Na koncertach zawsze noszą na twarzach maski przedstawiające ich twarze. Maski te wydrukowane są za pomocą drukarki dot-matrix, przez co widać odstępy między pikselami.
Historia.
Grupa została utworzona w 1997 przez Tōru Hidakę w Shimokitazawie (okolice Tokio), skład dopełnili: Mitsutaka Umuyashiki, Takayuki Araki, Hiroyuki Tai. W 1998 zaczęli grać koncerty. W czerwcu premierę miał ich pierwszy singel "E.C.D.T.". Promowali go poprzez tournée po swoim kraju. Zbiegło się ono z wydaniem ich płyty "HOWLING SYMPHONY OF...". 2000 roku wydali singel "Firestarter" i płytę "All You Can Eat". Trzy lata później Beat Crusanders przechodzi poważne zmiany w składzie. Trzech z jego czterech członków opuszcza grupę, tworząc nowy zespół "ANITA CHILI PEPPERS". Tōru Hidaka rekrutuje kolejnych trzech współpracowników i nagrywa czołówkę "Hit in the USA" do anime "". To dzięki niemu Beat Crusaders zyskało rozgłos i sławę. Również ich inny utwór cieszył się dużą popularnością: utwór zatytułowany "TONIGHT, TONIGHT, TONIGHT" został użyty jako czwarta czołówka anime "Bleach".

</doc>
<doc id="1228529" url="https://pl.wikipedia.org/wiki?curid=1228529" title="Wacłau Iwanouski">
Wacłau Iwanouski

Wacłau Iwanouski, Wacław Iwanowski herbu Rogala (biał. Вацлаў Іваноўскі; ur. 25 maja (7 czerwca) 1880 r. w folwarku Lebiodka Iwanowska koło Lidy, zm. 7 grudnia 1943 w Mińsku) – białoruski narodowy działacz polityczny, kulturalny i oświatowy, publicysta, wydawca, wykładowca akademicki.
Był synem Leonarda – inżyniera i prezesa Komitetu Technicznego przy Ministerstwie Skarbu w Petersburgu i Jadwigi baronówny von Reichel, córki Alzatczyka – oficera armii pruskiej i polskiej szlachcianki z domu Chrzanowskiej.
Życiorys.
W 1904 otrzymał stopień inżyniera w Petersburskim Instytucie Technologicznym, po czym do 1913 pracował tam jako wykładowca. Jednocześnie zaangażował się w działalność w socjalistycznym ruchu białoruskim, zakładając Białoruską Partię Rewolucyjną, która jednak po paru miesiącach uległa rozłamowi na skrzydło „narodowe” i „internacjonalistyczne”. Założył „Kruh biełaruskaj narodnaj praswiety i kultury”. W latach 1904–1905 zasiadał w Komitecie Centralnym Białoruskiej Rewolucyjnej Hramady, odgrywając znaczną rolę w działalności propagandowej partii. Zakładał partyjną drukarnię w Mińsku i pismo „Hramada” w Petersburgu. Na początku 1906 z jego inicjatywy powstała pierwsza białoruska oficyna wydawnicza „Zahlanie sonca i u nasza akonca” w Petersburgu, która jeszcze w tym samym roku wydrukowała pierwsze białoruskie podręczniki szkolne. Współpracował też z czasopismami „Nasza dola” i „Nasza niwa” pod pseudonimem „Waciuk Trojca”. W tym czasie opracował też pierwszy słownik współczesnej mowy białoruskiej.
W latach 1913–1915 przebywał w Wilnie, gdzie pracował w towarzystwie rolniczym. Jednocześnie kierował Białoruskim Towarzystwem Wydawniczym, pomagał w otwarciu księgarni Wacłaua Łastouskiego. W 1915 stał na czele Białoruskiego Towarzystwa Pomocy Ofiarom Wojny założonego przez Antona Łuckiewicza. Pod koniec 1915 zamieszkał w Rosji, odchodząc od działalności politycznej.
W 1917 powrócił do polityki i wziął udział w Zjeździe Wszechbiałoruskim w Mińsku. Przychylnie odniósł się do rewolucji październikowej, wiążąc zwycięstwo bolszewików z rozwiązaniem problemu państwowości białoruskiej.
W 1918 został ministrem oświaty w rządzie Białoruskiej Republiki Ludowej (BRL). Po wycofaniu się wojsk niemieckich jesienią tego roku, wraz z kilkoma członkami rządu pozostał w Mińsku, chcąc ułożyć się z bolszewikami. W maju 1919 został jednak przez nich aresztowany i wywieziony do Smoleńska. Po zwolnieniu powrócił do Mińska, gdzie pracował w komisariacie oświaty Litewsko-Białoruskiej Socjalistycznej Republiki Radzieckiej. Jednocześnie pracował w Pedagogicznym Instytucie Oświaty Ludowej w Mińsku.
Jesienią 1919 rozpoczął współpracę z polskimi władzami. W lutym-marcu 1920 oficjalnie reprezentował władze BRL w negocjacjach na temat federacji polsko-białoruskiej. Jednocześnie kierował białoruskim instytutem pedagogicznym w Mińsku, zakładał białoruskie szkoły na Mińszczyźnie, wydawał pismo literackie „Рунь”. Po zajęciu Litwy Środkowej przez wojska gen. Żeligowskiego (bunt Żeligowskiego), 9 października 1920 był jednym z sygnatariuszy odezwy „Do ludności Litwy Środkowej”, którzy jako członkowie Tymczasowej Komisji Rządzącej podpisali ją obok generała. W strukturze Tymczasowej Komisji Rządzącej 12 października 1920 Wacłau Iwanouski został mianowany przez Naczelnego dowódcę Wojsk Litwy Środkowej gen. Lucjana Żeligowskiego na stanowisko Dyrektora Departamentu Aprowizacji i tymczasowo na funkcję dyrektora Departamentu Rolnictwa i Lasów.
Po podpisaniu Traktatu Ryskiego w październiku 1921 wycofał się z polityki. Od 1922 przez cały okres międzywojenny wykładał na Politechnice Warszawskiej. Jesienią 1939 przyjechał do Wilna, gdzie wykładał na Uniwersytecie Stefana Batorego.
Po zajęciu Białoruskiej SRR przez Wehrmacht podjął współpracę z Niemcami. Objął kierownictwo Białoruskiego Komitetu Narodowego w Wilnie. 17 listopada 1941 został burmistrzem Mińska. Od końca czerwca 1943 przewodniczył Białoruskiej Radzie Powierniczej przy gauleiterze Wilhelmie Kube. Był inicjatorem powstania Białoruskiej Służby Ojczyźnie. Jednocześnie utrzymywał tajne kontakty z polskim podziemiem niepodległościowym.
6 grudnia 1943 w Mińsku został śmiertelnie zraniony strzałem z pistoletu, gdy wracał dorożką z urzędu miejskiego do domu, zmarł następnego dnia w szpitalu. Nie jest wiadome, kto przeprowadził zamach. Różne wersje mówią o Niemcach, Sowietach lub polskiej Armii Krajowej. Część badaczy podejrzewa o zainicjowanie zabójstwa Radosława Ostrowskiego, który rywalizował z nim o przywództwo.
Braćmi Iwanouskiego byli Jerzy Iwanowski – polski minister w latach 1918–1919, a następnie senator w latach 1930–1935, Tadas Ivanauskas – dyrektor Instytutu Biologii Akademii Nauk Litwy i jednocześnie litewski działacz narodowy, oraz Stanisław – polski działacz społeczny. Żona Sabina z Jaczynowskich i córka Anna pomagały w czasie II wojny światowej ukrywać Żydów, za co w 2001 uzyskały medal Sprawiedliwych wśród Narodów Świata. 
Wacłau Iwanouski był dwukrotnie żonaty. Jego pierwszą żoną była Sabina z Jaczynowskich, córka Jana i Stefanii ze Strawińskich (rozwód w 1920). Z tego małżeństwa miał troje dzieci: Stefan inż. elektryk, porucznik pchor. lotnictwa WP, żołnierz AK ps. „Domek”, zginął 3 października 1944 w Brudzewicach w lasach opoczyńskich, Wacław inż. hydrotechnik, żołnierz AK ps. „Drapacz”, zginął w powstaniu warszawskim, Anna za Jerzym Korneckim, mgr inż. ogrodnik.
Drugą żoną Iwanouskiego (ślub w kościele ewangelickim) była Ligia Fedorowicz. Z tego małżeństwa syn Piotr Leonard, student Szkoły Wawelberga, zginął w powstaniu warszawskim.

</doc>
<doc id="1228537" url="https://pl.wikipedia.org/wiki?curid=1228537" title="Bezpieczeństwo jądrowe">
Bezpieczeństwo jądrowe

Bezpieczeństwo jądrowe obejmuje całokształt zagadnień i działalności naukowo-techniczno-organizacyjnych związanych z zabezpieczaniem i ochroną społeczeństwa przed zagrożeniami wynikającymi, lub mogącymi wynikać, z awarii, uszkodzeń lub obecności systemów, obiektów, urządzeń i materiałów będących źródłem promieniowania jonizującego.
Według definicji Państwowej Agencji Atomistyki bezpieczeństwo jądrowe to:
Podstawową dziedziną zainteresowania "bezpieczeństwa jądrowego" są reaktory jądrowe wytwarzające energię jądrową przekształcaną głównie w energię elektryczną.
Zwiększanie bezpieczeństwa tych obiektów można podzielić na:

</doc>
<doc id="1228540" url="https://pl.wikipedia.org/wiki?curid=1228540" title="Super Bowl XLII">
Super Bowl XLII

Super Bowl XLII był czterdziestym drugim finałem o mistrzostwo zawodowej ligi futbolu amerykańskiego NFL, rozegranym 3 lutego 2008 roku na stadionie University of Phoenix Stadium w Glendale w stanie Arizona.
Spotkały się w nim zespoły mistrza konferencji AFC, New England Patriots oraz mistrza konferencji NFC, New York Giants. Mimo że niepokonani w sezonie zasadniczym Patriots przed spotkaniem typowani byli na faworytów, mecz zakończył się zwycięstwem Giants wynikiem 17–14. Drużyna Giants zdobyła mistrzostwo po raz pierwszy od 1990 roku i po raz trzeci w historii klubu.
Najbardziej wartościowym graczem spotkania został quarterback New York Giants, Eli Manning. Rok wcześniej trofeum to przyznano jego bratu, Peytonowi Manningowi, który wraz z drużyną Indianapolis Colts zdobył mistrzostwo NFL wygrywając w Super Bowl XLI.
Hymn Stanów Zjednoczonych przed meczem zaśpiewała pochodząca z Glendale Jordin Sparks, zaś w przerwie meczu na stadionie miał miejsce minikoncert rockowy zespołu Tom Petty and the Heartbreakers.

</doc>
<doc id="1228543" url="https://pl.wikipedia.org/wiki?curid=1228543" title="USS Virginia (SSN-774)">
USS Virginia (SSN-774)

USS Virginia (SSN-774) – pierwszy z rodziny atomowych okrętów podwodnych typu "Virginia NSSN" ("New Attack Submarine"). Okręt ten powstał w odpowiedzi na zmianę sytuacji międzynarodowej po zakończeniu zimnej wojny i zastąpieniu globalnej konfrontacji ze Związkiem Radzieckim wieloma konfliktami regionalnymi. Zmiana ta wywołała potrzebę powstania okrętów zdolnych zarówno do walki w głębinach wód otwartych oceanów, jak i płytkich wodach przybrzeżnych.
Pierwszy amerykański atomowy okręt podwodny odpowiadający wymaganiom nowego teatru operacji morskich – USS "Virginia" (SSN-774) jest też okrętem pod wieloma względami przełomowym. Posiada bowiem nie tylko możliwość prowadzenia klasycznych działań myśliwskich, do których przeznaczone były tego rodzaju okręty do tej pory, lecz także zapewnia szerokie możliwości współdziałania z innymi rodzajami sił zbrojnych, koordynowania ich działań w ramach najnowszego sieciocentrycznego sposobu walki oraz prowadzenia z jego pokładu operacji na lądzie i taktyczno-operacyjnego zwalczania celów lądowych.
W tym okręcie zastosowano wiele nowatorskich rozwiązań, począwszy od całkowicie opartej na systemie światłowodów sieci połączeń wewnętrznych, przez zaczerpnięty z lotnictwa system fly-by-wire, na braku klasycznego peryskopu kończąc.
Przeznaczenie jednostki.
USS "Virginia" (SSN-774) jest pierwszym amerykańskim okrętem podwodnym przeznaczonym zarówno do walki o prymat w morskim teatrze działań wojennych w szerokim spektrum misji regionalnych i przybrzeżnych ("misje "wód błękitnych'"") jak i na wodach otwartego oceanu. Przed programem budowy tego okrętu postawiono cel produkcji uniwersalnej jednostki zdolnej do wykonywania szerokiego wachlarza misji, zwłaszcza zaś:
Godło okrętu.
Niebieskie tło symbolizuje głębiny, wśród których umieszczona jest USS "Virginia". Skierowanie jej do przodu, symbolizuje jej przewodnictwo sił podwodnych w XXI wiek oraz w nowe kierunek rozwoju US Navy. Złoty kolor liter i otoczki godła w połączeniu z kolorem niebieskim są kolorami Marynarki Stanów Zjednoczonych. Kształt Wspólnoty Wirginii przedstawia stan którego nazwę nosi okręt. Dziewięć gwiazd symbolizuje 9 amerykańskich okrętów noszących nazwę Wirginia. Pojedynczy błysk światła na sterze okrętu symbolizuje zarówno napęd atomowy jak i światłowodowy kręgosłup okrętu. Widoczne u dołu motto okrętu: "Sic Semper Tyrannis" ("Śmierć tyranom") w połączeniu z symbolika stanu Wirginia symbolizuje tryumf cnoty nad tyranią.
Wraz z okrętem, spogląda w przód pochodzący z Wirginii George Washington, ojciec założyciel amerykańskiej republiki.
Powstanie jednostki.
Geneza.
W związku ze zmianą sytuacji politycznej na świecie, geostrategicznych warunków działania amerykańskiej floty, a także w zgodzie z ogólnym kierunkiem polityki obronnej ówczesnej administracji USA, w październiku 1993 roku sekretarz obrony Stanów Zjednoczonych Les Aspin zdecydował, że produkcja okrętów podwodnych typu "Seawolf" zostanie przerwana wraz z zakończeniem budowy trzeciej jednostki tego typu, Marynarka Wojenna Stanów Zjednoczonych powinna natomiast rozwinąć i wybudować nowy myśliwski okręt podwodny, bardziej efektywny w stosunku do swojego kosztu. Programowi nowego okrętu nadano nazwę "New Attack Submarine – NSSN" (Nowy Myśliwski Okręt Podwodny).
Prace badawcze i konstrukcyjne rozpoczęły się w roku budżetowym 1996, koszt prac nad NSSN w tym roku "Defense Authorization Bill" określał na kwotę 678,8 milionów dolarów. Do budowy natomiast pierwszego okrętu – USS "Virginia", przystąpiono roku 1998 w należącej do General Dynamics stoczni Electric Boat w Groton. Całkowity koszt USS "Virginia", podobnie jak każdego innego okrętu tego typu, określono na nieprzekraczalną kwotę 2 mld 163,5 mln dolarów, przy całkowitym budżecie programu budowy 30 okrętów NSSN wynoszącym niemal 65 mld dolarów. Okręt budowany był metoda modułową, co przyspiesza proces budowy, pozwala na zmniejszenie jej kosztów, przede wszystkim zaś upraszcza jego konstrukcje i późniejszą obsługę techniczną. Przykładowo, okrętowe centrum dowodzenia zostało zainstalowane w kadłubie w jednym gotowym module spoczywającym na zaawansowanych technologicznie poduszkach powietrznych. Pierwsze prace nad okrętem, przygotowanie przez Marynarkę tzw. "Early Operational Assessment", czyli szacunków wstępnych, nastąpiło w czasie 10 tygodni. Kamieniem węgielnym tworzenia okrętu był zastosowany proces konstrukcyjno-produkcyjny. Po raz pierwszy w historii, cały proces przygotowania okrętu oparty został w całości na projektowaniu komputerowym. Począwszy od prac projektowych, konstrukcyjno-inżynierskich po ostateczne technologie produkcji. Ten innowacyjny proces, w połączeniu z modułowa konstrukcją, fundamentalnie zmienił dotychczasowy proces budowy okrętów i generalnie uczynił budowę USS "Virginia" możliwą.
Cechy konstrukcyjne okrętu.
Do najważniejszych cech konstrukcyjnych okrętu należą:
Oficjalne dane o dopuszczalnej głębokości zanurzenia USS "Virginia" podawane przez US Navy są niekiedy kwestionowane. Oficjalna maksymalna głębokość to bowiem 800 stóp, czyli 243,84 metrów, jednakże biorąc pod uwagę fakt iż kadłub zbudowany jest ze stali HY100 – o niezwykłej wytrzymałości, okręty "NSSN" – podobnie jak "Seawolf" – powinny być zdolne do bezpiecznego zanurzenia na głębokość 1600 – 2000 stóp (487,68–609,6 m).
Nazwa okrętu.
10 września 1989 roku, sekretarz US Navy – John Dolton ogłosił nazwę wiodącego okrętu typu "New Attack Submarine Ship" – USS "Virginia" (SSN-774) "Sądzę, że żaden inny stan nie ucieleśnia tak bardzo spuścizny morskiej tego wielkiego Narodu jak Wspólnota Wirginii"
Wodowanie i chrzest.
Okręt został zwodowany i ochrzczony 16 sierpnia 2003 roku podczas ceremonii w Electric Boat w obecności 4000 zaproszonych gości, w tym weteranów broni podwodnej US Navy z czasów II wojny światowej.
Matką chrzestną okrętu jest Lynda Johnson Robb, żona byłego gubernatora Wirginii i Senatora Charlesa Robba – córka prezydenta Stanów Zjednoczonych Lindona B. Johnsona.
Na końcowy efekt produkcji pracowały tysiące amerykańskich przedsiębiorstw, w tym wszystkie największe koncerny zbrojeniowe:
Wcielenie do US Navy.
30 lipca 2004 roku "Virginia" ukończyła swój dziewiczy oceaniczny rejs – test zwany "Alpha Sea Trial" (AST). AST obejmuje testy okrętu i jego systemu napędowego, w tym pierwsze zanurzenie oraz marsz z pełną prędkością na powierzchni i w zanurzeniu. Kolejne testy – "Bravo Sea Trial" (BST) odbyły się w sierpniu tego samego roku. W testach BST kładziono nacisk na sprawdzenie podwodnej akustyki okrętu. Po zakończeniu tych testów, 23 października 2004 r. w bazie Marynarki Wojennej Stanów Zjednoczonych Norfolk Naval Base okręt został przyjęty do służby w US Navy, a jego portem macierzystym została baza New London NSB w Groton.
Kontrowersje.
Budowa okrętów typu "Virginia NSSN" nie była programem niebudzącym kontrowersji. Program ten rozpoczęto w drugiej połowie lat 90. XX wieku, kiedy flota podwodna Rosji znajdowała się w stanie w którym nie stanowiła godnego przeciwnika dla floty amerykańskiej. Wśród rosyjskich okrętów tamtego czasu, jedynie okręty ulepszonego typu "Akuła" oraz "Akuła II" i nowy okręt myśliwski "Severodvinsk" posiadały właściwości bojowe porównywalne z amerykańskimi jednostkami typów "Los Angeles" i "Seawolf", pozostałe zaś jednostki były znacząco słabsze od okrętów amerykańskich. Podnoszono również, że wielka część rosyjskiej floty znajduje się u kresu żywotności i będzie musiała być wycofana z użytku na początku następnego – XXI w., a stan rosyjskich finansów nie pozwala na zastępowanie wycofywanych jednostek nowymi okrętami. Twierdzono także, że rozwoju nowego typu nie uzasadnia również zagrożenie ze strony floty podwodnej Chin, dysponującej w tamtym czasie zaledwie 5 atomowymi okrętami myśliwskimi i 55 okrętami o napędzie konwencjonalnym – w komplecie przestarzałymi względem amerykańskich standardów i nawet niezbliżającymi się do stanowienia jakiegokolwiek zagrożenia dla US Navy.
Niejako w uzupełnieniu tych tez podnoszono, ze era post-zimnowojenna wymaga operacji przybrzeżnych, na płytkich wodach – typu Zatoki Perskiej, a na tego typu wody o dużym natężeniu ruchu morskiego, dobrze znane wyposażonym w nabrzeżne baterie artyleryjskie i rakietowe, miny oraz taktyczną bron balistyczną adwersarzom, okręty "NSSN" są równie niezoptymalizowane co okręty "Seawolf". Zdaniem przeciwników okrętów typu "Virginia", NSSN nie są skonstruowane do walki przeciwko małym zaawansowanym okrętom podwodnym o napędzie dieslowskim, US Navy powinna natomiast pracować nad niedrogimi konstrukcjami przeznaczonymi specjalnie dla wód przybrzeżnych, do walki z małymi okrętami o napędzie konwencjonalnym
Wyposażenie.
System napędowy.
Energie niezbędna do napędu okrętu i działania innych systemów pokładowych zapewnia wodny-ciśnieniowy reaktor atomowy "General Electric S9G" napędzający dwie turbiny przenoszące energie na jeden wał napędowy. Okręt wyposażony jest także w pompy napędu strumieniowego. Dzięki przedstawionemu systemowi napędowemu o mocy 29,84 MW (40.000 KM), okręt jest w stanie osiągnąć prędkość ponad 25 węzłów. Jednokrotne zaopatrzenie reaktora S9G w paliwo jądrowe zapewniło jego zapas na cały przewidywany okres pozostawania okrętu w służbie.
Uzbrojenie.
Okręt zdolny jest do wystrzelenia 16 pocisków Tomahawk w jednej salwie – 12 z wyrzutni VLS i 4 z wyrzutni torpedowych.

</doc>
<doc id="1228546" url="https://pl.wikipedia.org/wiki?curid=1228546" title="Pancerniki typu Courbet">
Pancerniki typu Courbet

Pancerniki typu Courbet – zwodowane w latach 1911-1912, były pierwszymi drednotami francuskiej marynarki wojennej. Cztery okręty należące do tego typu służyły podczas I wojny światowej, dwa były jeszcze w służbie podczas II wojny światowej, jednak były już zbyt przestarzałe i nie odegrały czynnej roli.

</doc>
<doc id="1228548" url="https://pl.wikipedia.org/wiki?curid=1228548" title="W.S. Gilbert">
W.S. Gilbert

William Schwenck Gilbert (ur. 18 listopada 1836, zm. 29 maja 1911) – angielski dramatopisarz, librecista oraz poeta. Współtwórca 14 operetek (wraz z Arturem Sullivanem), spośród których najbardziej znane są H.M.S. Pinafore, Piraci z Penzance i Mikado.
Operetki (wspólnie z kompozytorem Arthurem Sullivanem):

</doc>
<doc id="1228550" url="https://pl.wikipedia.org/wiki?curid=1228550" title="Arthur Sullivan">
Arthur Sullivan

Arthur Seymour Sullivan (ur. 13 maja 1842 w Londynie, zm. 22 listopada 1900 tamże) – angielski kompozytor, współtwórca (wraz z W.S. Gilbertem) operetek, spośród których najpopularniejsze są "H.M.S. Pinafore", "Piraci z Penzance" i "Mikado". Ponadto twórca oper, dzieł symfonicznych oraz chorałów, baletów, ballad itp.
Twórczość.
Wybrane kompozycje:
Operetki (wspólnie z librecistą W.S. Gilbertem):

</doc>
<doc id="1228551" url="https://pl.wikipedia.org/wiki?curid=1228551" title="Ośrodek międzygalaktyczny">
Ośrodek międzygalaktyczny

Ośrodek międzygalaktyczny – niezwykle rozrzedzona materia składająca się przede wszystkim z wodoru i helu, wypełniająca przestrzeń pomiędzy galaktykami. Średnie gęstości ośrodka międzygalaktycznego są wielokrotnie mniejsze od gęstości plazmy osiągalnej w laboratoryjnej próżni. Materia ośrodka międzygalaktycznego, aż do odległości kosmologicznych odpowiadających przesunięciu ku czerwieni około 6, jest bardzo niejednorodna i silnie zjonizowana.
Ze względu na to, że ośrodek międzygalaktyczny praktycznie nie wysyła promieniowania, jego własności można badać przede wszystkim w oparciu o wpływ (pochłanianie), jaki wywiera na promieniowanie przechodzące przez ośrodek i docierające do nas z odległych obiektów, takich jak kwazary czy rozbłyski gamma. Udaje się także obserwować emisję tego ośrodka pochodzącą z obszarów o większej niż typowo gęstości.
Największe zgęszczenia ośrodka międzygalaktycznego obserwuje się w bogatych gromadach galaktyk. Ośrodek międzygalaktyczny wypełniający przestrzeń między galaktykami, otaczając też całą gromadę, osiąga tam gęstości nawet kilkaset razy większe od średniej gęstości materii we Wszechświecie. Temperatura tej plazmy jest bardzo wysoka, około 108 K, plazma jest praktycznie całkowicie zjonizowana i świeci w zakresie promieniowania rentgenowskiego.
Poza gromadami galaktyk ośrodek jest rzadszy i ma niższą temperaturę, typowo 105 – 107 K, jest nazywany ośrodkiem „ciepłym” (ang. "Warm-Hot Intergalactic Medium", w skrócie WHIM), istnieją też jeszcze chłodniejsze obłoki czy filamenty gazu. Obecność tych chłodniejszych obłoków zaznacza się wyraźnie w widmach promieniowania odległych kwazarów. Ponieważ wodór w tych obłokach nie jest całkowicie zjonizowany, w promieniowaniu kwazarów pojawiają się wąskie linie absorpcyjne, związane głównie z linią Lyman-alfa wodoru. Im bardziej odległy kwazar, tym więcej obłoków jest na linii widzenia pomiędzy Ziemią a kwazarem, a w widmie kwazara pojawia się wtedy cały "las linii", stąd zjawisko nazywane jest „lasem Lymana”. Ze względu na kosmologiczną ekspansję Wszechświata, linie odpowiadające poszczególnym obłokom są przesunięte względem linii obserwowanej w laboratorium (im bliżej Ziemi jest obłok, tym linia jest mniej przesunięta ku czerwieni). Dla kwazarów o przesunięciu ku czerwieni ponad 6 zjawisko praktycznie uniemożliwia badanie części widma promieniowania kwazara (jest to tzw. efekt Gunna-Petersona).
Wysoka temperatura ośrodka międzygalaktycznego, znacznie wyższa niż temperatura promieniowania tła wypełniającego Wszechświat, jest wynikiem procesu formowania się niejednorodności w rozkładzie materii, w tym galaktyk i gwiazd. Materia opadająca na centrum grawitacyjne gromady galaktyk rozgrzewa się w wyniku procesu dyssypacji energii potencjalnej. Do podgrzania ośrodka międzygalaktycznego przyczyniły się też kwazary i młode galaktyki o silnej aktywności gwiazdotwórczej, które są silnymi źródłami promieniowania nadfioletowego, a także energetycznych cząstek. Niewykluczony jest udział hipotetycznych masywnych gwiazd III populacji.
Ośrodek międzygalaktyczny to rozrzedzona barionowa składowa materii międzygalaktycznej; pozostałe jej składniki to gwiazdy występujące poza galaktykami (w tym czarne dziury) oraz ciemna materia. Gwiazdy mogą być wyrzucane poza obręb galaktyk w wyniku oddziaływań grawitacyjnych: obserwowane są tzw. gwiazdy hiperprędkościowe, których ruch prowadzi poza obszar galaktyki. Obecność ciemnej materii, nieobserwowanej bezpośrednio, ma wielkie znaczenie w wielu rozważaniach kosmologicznych, wpływając na formowanie się struktur we Wszechświecie i tempo ekspansji Wszechświata.

</doc>
<doc id="1228552" url="https://pl.wikipedia.org/wiki?curid=1228552" title="Bitwa pod Castillon">
Bitwa pod Castillon

Bitwa pod Castillon – ostatnia z bitew stoczonych pomiędzy Francuzami i Bretończykami a Anglikami podczas wojny stuletniej. Była to pierwsza bitwa w europejskiej historii, podczas której decydujące znaczenie miała artyleria.
Przygotowania.
Po zajęciu przez Francuzów Bordeaux w roku 1451, wszystko wskazywało na to, że wojna stuletnia zbliża się do końca, tymczasem mieszkańcy miasta - po trzech stuleciach panowania angielskiego uważający się za Anglików – wezwali króla Henryka VI na pomoc.
17 października 1452 John Talbot, 1. earl Shrewsbury wylądował w okolicach Bordeaux na czele 3000 konnicy i łuczników. Mieszczanie z Bordeaux, którzy właśnie wypędzili garnizon "francuskich okupantów", z radością otwarli bramy przed Anglikami. Większość Gaskonii poszła za przykładem Bordeaux, uznając Anglię za swoją ojczyznę.
Tymczasem we Francji, w czasie zimowych miesięcy, Karol VII zbierał i szkolił swą armię, gotując się do ostatecznej rozprawy. Wiosną w stronę Bordeaux trzema różnymi drogami ruszyły trzy kolumny wojsk.
Shrewsbury otrzymał 3000 posiłków, ale wciąż miał za mało wojska, by zatrzymać Francuzów na granicy Gaskonii. Gdy pierwsza z francuskich kolumn dotarła do miejscowości Castillon i rozpoczęła oblężenie, Shrewsbury porzucił swój dotychczasowy plan i (odpowiadając na prośbę komendanta miasta) ruszył na pomoc. Francuski wódz, Jean Bureau, w obawie przed cieszącym się sławą niezwyciężonego Talbotem, kazał swym ludziom otoczyć obóz rowem i palisadą, a na parapetach ustawić 300 posiadanych dział. Było to o tyle dziwne, że Francuzi mieli ogromną przewagę w ludziach.
Bitwa.
Shrewsbury podszedł pod obóz francuski 17 lipca 1453 na czele 1 300 konnych i – bez czekania na wsparcie podążającej za nim piechoty – uderzył. Najpierw wyparł z lasku przed obozem bliską liczebnie jego własnym siłom milicję, tzw. "francs-archers", co bardzo wzmocniło morale w angielskich szeregach.
Na kilka godzin przed tym wstępnym starciem goniec z miasta poinformował dowódców idącej w ślad za Talbotem piechoty (maszerowała całą noc starając się dogonić konnicę), że armia francuska jest w odwrocie i że setki jeźdźców uciekają z obozu. Z wież miejskich widziano wielką chmurę kurzu oddalającą się na południe. Na nieszczęście dla Talbota byli to jedynie maruderzy, którym kazano opuścić obóz przed spodziewanym atakiem Anglików.
Shrewsbury uformował szyk bojowy i zaatakował obóz, przekonując się poniewczasie, że na wałach stoją tysiące zbrojnych i setki dział. Anglicy uderzyli, przechodząc rów, ale tuż za nim natknęli się na strumień, który dodatkowo wzmocnił obóz, a na dodatek stojący na wałach Francuzi rozpoczęli zmasowany ostrzał z armat, kusz i łuków. W chwilę później na placu boju zjawiła się kawaleria bretońska, uderzając na zmieszane szyki Anglików, do których właśnie dołączyła spóźniona piechota. Ci rzucili się do ucieczki ścigani przez całą armię francuską.
W trakcie ucieczki koń Talbota został trafiony kulą armatnią i padł przygniatając jeźdźca. Po jakimś czasie jeden z francuskich milicjantów rozpoznał go i zabił uderzeniem topora. 
W związku z chorobą umysłową Henryka VI i rozpoczynającą się właśnie w Anglii wojną Dwóch Róż Anglicy nie mogli dalej walczyć o tron Francji i wycofali się z kontynentu na zawsze (z wyjątkiem Calais do roku 1558).

</doc>
<doc id="1228554" url="https://pl.wikipedia.org/wiki?curid=1228554" title="Maruder">
Maruder

Maruder (fr. "marauder", włóczęga, rabuś) w średniowieczu i w czasach nowożytnych, aż po XIX wiek, cywil idący za wojskiem z zamiarem zdobycia dóbr, jakie niosła ze sobą wojna. Maruderzy zajmowali się obdzieraniem zwłok na polu bitwy, a także obnośnym lub obwoźnym handlem w obozach walczących armii (patrz markietan).
W XVIII i XIX wieku maruderami nazywano także żołnierzy pozostających na tyłach kolumny wojsk, zarówno nienadążających za maszerującymi oddziałami, jak i pozostającymi celowo z tyłu dla dokonania rabunków, gwałtów, bądź szabrownictwa.
Od maruderstwa odróżnić należy dezercję, porzucenie oddziału w celu uchylania się od służby wojskowej, choć granica mogła być płynna.

</doc>
<doc id="1228555" url="https://pl.wikipedia.org/wiki?curid=1228555" title="Miles Davis Volume 1">
Miles Davis Volume 1

Miles Davis Volume 1 – album nagrany przez Milesa Davisa na dwóch sesjach: w 1952 i 1954 r. i wydany na początku 1955 roku.
Historia i charakter albumu.
Album ten zawiera nagrania z dwu z trzech całkowicie różnych sesji nagraniowych dla firmy Blue Note. W pierwszej sesji wziął udział sekstet z trzema (łącznie z trąbką Davisa) instrumentami dętymi. Sesja trzecia ograniczyła się do kwartetu.
Charakter sesji pierwszej to muzyka bardziej zespołowa, większa liczba instrumentów melodycznych nie pozwalała Davisowi na zbytnie wyróżnianie się. Podczas sesji trzeciej – trąbka Davisa jest już zdecydowanie na planie pierwszym i dzieli melodykę tylko z całkowicie różnym instrumentem jakim jest fortepian.
Pomiędzy sesją pierwszą a trzecią upłynęły prawie dwa lata. To bardzo dużo jak na ciągle jeszcze rozwijającego się muzyka, jakim był Miles Davis. Trzeba także pamiętać o tym, że nałóg heroinowy Davisa zaczynał w tym okresie osiągać swoje maksimum. Na początku 1955 r. udał się sam z własnej woli na odtrucie w swoim własnym mieszkaniu.
Sesja druga z 1953 r. znalazła się na albumie Miles Davis Volume 2.
Rok 1955 r. zakończył się dla muzyka niezwykle pomyślnie; czytelnicy pisma Down Beat wybrali go po raz pierwszy trębaczem nr 1.

</doc>
<doc id="1228556" url="https://pl.wikipedia.org/wiki?curid=1228556" title="Steve Locher">
Steve Locher

Steve Locher (ur. 19 września 1967 w Salins) – szwajcarski narciarz alpejski, brązowy medalista igrzysk olimpijskich i mistrzostw świata.
Kariera.
Po raz pierwszy na arenie międzynarodowej Steve Locher pojawił się w 1985 roku, kiedy wystąpił na mistrzostwach świata juniorów w Jasnej. Zajął tam 39. miejsce w zjeździe i 31. miejsce w gigancie. W zawodach Pucharu Świata zadebiutował w 1989 roku. Pierwsze pucharowe punkty wywalczył 23 stycznia 1990 roku w Veysonnaz, zajmując trzynaste miejsce w gigancie. Na podium zawodów tego cyklu po raz pierwszy stanął 29 stycznia 1990 roku w Val d’Isère, zwyciężając w supergigancie. W zawodach tych wyprzedził bezpośrednio Francuza Armanda Schiele i Austriaka Günthera Madera. W najlepszej trójce plasował się jeszcze ośmiokrotnie, odnosząc przy tym kolejne dwa zwycięstwa: 19 grudnia 1993 roku w Alta Badia i 27 października 1996 roku w Sölden był najlepszy w gigancie. Ostatni raz na podium stanął 14 marca 1999 roku w Sierra Nevada, zajmując drugie miejsce w tej samej konkurencji. Najlepsze wyniki osiągnął w sezonie 1996/1997, kiedy zajął 15. miejsce w klasyfikacji generalnej, a w klasyfikacji giganta był czwarty. Zajął też między innymi czwarte miejsce w kombinacji w sezonie 1992/1993.
W 1992 roku wystartował na igrzyskach olimpijskich w Albertville, zdobywając brązowy medal w kombinacji. Po zjeździe do kombinacji zajmował dwunaste miejsce, tracąc do prowadzącego Jana Einara Thorsena z Norwegii 1,56 sekundy. W slalomie uzyskał drugi czas, co dało mu trzeci łączny wynik i brązowy medal. Na podium wyprzedzili go jedynie dwaj reprezentanci Włoch: Josef Polig oraz Gianfranco Martin. Był też między innymi dwunasty w tej konkurencji na rozgrywanych dwa lata później igrzyskach w Lillehammer oraz szósty w gigancie podczas igrzysk olimpijskich w Nagano w 1998 roku. W międzyczasie wystąpił na mistrzostwach świata w Vail w 1999 roku, gdzie zajął trzecie miejsce w gigancie. Wyprzedzili go tylko Norweg Lasse Kjus i Marco Büchel z Liechtensteinu. Był też między innymi czwarty w tej konkurencji na rozgrywanych dwa lata wcześniej mistrzostwach świata w Sestriere, gdzie walkę o podium przegrał z Austriakiem Andreasem Schiffererem o 0,03 sekundy. Kilkukrotnie zdobywał medale mistrzostw Szwajcarii, w tym złoty w gigancie w 1998 roku. W 2002 roku zakończył karierę.

</doc>
<doc id="1228558" url="https://pl.wikipedia.org/wiki?curid=1228558" title="Nitomierz">
Nitomierz

Nitomierz – przyrząd pomiarowy służący do pomiaru luminancji powierzchni świecących bądź oświetlonych.

</doc>
<doc id="1228564" url="https://pl.wikipedia.org/wiki?curid=1228564" title="Jesús María Lacruz">
Jesús María Lacruz

Jesús María Lacruz (ur. 25 kwietnia 1978 w Pampelunie) – hiszpański
piłkarz występujący na pozycji obrońcy. Obecnie gra w Realu Unión.
Wraz z reprezentacją Hiszpanii zdobył srebrny medal na Igrzyskach Olimpijskich 2000.

</doc>
<doc id="1228565" url="https://pl.wikipedia.org/wiki?curid=1228565" title="MZK Bielsko-Biała">
MZK Bielsko-Biała



</doc>
<doc id="1228567" url="https://pl.wikipedia.org/wiki?curid=1228567" title="Bjas (rzeka)">
Bjas (rzeka)

Bjas (hindi: ब्यास, pendż.: ਬਿਆਸ, urdu: بیاس, sanskryt: विपाशा, starogr. "Hypanis/Hyphasis", ) – rzeka w Indiach o długości 460 km, jedna z pięciu rzek Pendżabu, od których region wziął swoją nazwę. Jej źródła znajdują się w Himalajach, w pobliżu przełęczy Rohtang La na wysokości 4062 m n.p.m. Uchodzi do rzeki Satledź w Pendżabie, na południe od miasta Amritsar.
W latach 1961–1974 zbudowano zaporę. Funkcjonująca w jej ramach elektrownia wodna o mocy 360 MW została ukończona w latach 1978–1983a.
W wedach Bjas występuje jako "Arjikuja". Znana była również w starożytnych Indiach pod nazwą "Vipasa", od której prawdopodobnie pochodzi dzisiejsza forma nazwy. Grecy nazywali Bjas "Hyphasis".
Rzeka Bjas jest wykorzystywana do irygacji pól uprawnych.

</doc>
<doc id="1228569" url="https://pl.wikipedia.org/wiki?curid=1228569" title="Satledż">
Satledż



</doc>
<doc id="1228570" url="https://pl.wikipedia.org/wiki?curid=1228570" title="Clemente Rodríguez">
Clemente Rodríguez

Clemente Juan Rodríguez (ur. 31 lipca 1981 w Buenos Aires) – argentyński piłkarz występujący na pozycji obrońcy. Od 2015 gra w CA Colón.

</doc>
<doc id="1228583" url="https://pl.wikipedia.org/wiki?curid=1228583" title="Okroszka">
Okroszka

Okroszka (ros. "окрошка") – zupa popularna w kuchni rosyjskiej, przyrządzana z żółtek, musztardy, kwasu chlebowego, ogórków, zieleniny oraz z pieczonej cielęciny i szynki, podawana na zimno z dodatkiem śmietany.

</doc>
<doc id="1228584" url="https://pl.wikipedia.org/wiki?curid=1228584" title="Jesus Maria Lacruz">
Jesus Maria Lacruz



</doc>
<doc id="1228586" url="https://pl.wikipedia.org/wiki?curid=1228586" title="Komunikacja społeczna">
Komunikacja społeczna

Komunikacja społeczna – proces wytwarzania, przekształcania i przekazywania informacji pomiędzy jednostkami, grupami i organizacjami społecznymi, mający na celu dynamiczne kształtowanie, modyfikację bądź zmianę wiedzy, postaw i zachowań w kierunku zgodnym z wartościami i interesami oddziałujących na nie podmiotów. W komunikacji społecznej nadawca często w przekazie medialnym wykorzystuje znane mu środki perswazji lub manipulacji medialnej w celu wywołania określonego zachowania u odbiorcy.

</doc>
<doc id="1228592" url="https://pl.wikipedia.org/wiki?curid=1228592" title="Farma wiatrowa Tauernwindpark">
Farma wiatrowa Tauernwindpark

Farma wiatrowa Tauernparkwind – austriacka elektrownia wiatrowa w zachodniej Styrii w okolicach miasta Oberzeiring. Wybudowana w masywie Taurów niższych na wysokości 1900 m n.p.m. jest najwyżej położoną elektrownią wiatrową Europy. Średnia prędkość wiatru w tamtym rejonie wynosi 7 m/s, co odpowiada warunkom nadmorskim. Farma złożona jest z 11 rotorów każdy o mocy 1,75 MW co daje razem 19,25 MW, w skali rocznej jest to 40 GWh energii wystarczającej do zaopatrzenia około 10000 gospodarstw domowych.

</doc>
<doc id="1228594" url="https://pl.wikipedia.org/wiki?curid=1228594" title="Gyaring Co">
Gyaring Co

Gyaring Co (chiń. 加仁错 "Jiārén Cuò"; tybet. "Gyaring Co"; w oficjalnej chińskiej latynizacji jako "Gyaring Hu") – jezioro w Chinach, w górach Kunlun o powierzchni 550 km² oraz głębokości dochodzących do 13 m. Jezioro to jest położone na wysokości ok. 4300 m n.p.m. 
Przez jezioro Gyaring Co przepływa rzeka Huang He.

</doc>
<doc id="1228600" url="https://pl.wikipedia.org/wiki?curid=1228600" title="PZL-Wola">
PZL-Wola

Zakłady Mechaniczne „PZL-Wola” (obecnie ZM „WOLA” sp. z o.o.) – przedsiębiorstwo z siedzibą przy ul. Fort Wola 22 w Warszawie utworzone w 1951 roku pod nazwą "Zakłady Mechaniczne im. Marcelego Nowotki".
Opis.
Zakłady zajmowały się produkcją silników wysokoprężnych, zespołów prądotwórczych i agregatów napędowych. W zakładach produkowano w latach 1959–1967 silniki do samochodów Żubr A80. W końcu pierwszej dekady XXI w. zakład produkował 1000 KM silniki S-1000 do PT-91M.
Wolska fabryka wykonała także wiele pomników, m.in. pomnik Czynu Polaków, pomnik Chwała Saperom, pomnik Kościuszkowców, pomnik Polegli Niepokonani i pomnik Małego Powstańca. W 1973 przed siedzibą zakładu odsłonięto pomnik Marcelego Nowotki.
W 1990 roku nazwa zakładu została zmieniona na obecną. Usunięto także pomnik patrona ustawiony w 1973 r. 30 września 2009 roku wyodrębniono zorganizowaną część przedsiębiorstwa o nazwie „Zakład Wola” w Warszawie, będący w dalszym ciągu głównym trzonem produkcyjnym przedsiębiorstwa. Formalny nadzór właścicielski został przeniesiony na rzecz dotychczasowej spółki podległej Zakład Mechaniczny „PZL-Wola” w Siedlcach Sp. z o.o. (spółki-córki). Kolejna zmiana nadzoru właścicielskiego nastąpiła 1 listopada 2011 roku, wraz ze zmianą „Zakładu Wola” na Oddział w Warszawie podległy Z.M. „Bumar Łabędy” S.A. w Gliwicach. Ten podmiot został zlikwidowany 31 grudnia 2012 roku, natomiast Z.M. „PZL-Wola” w Siedlcach Sp. z o.o. znajduje się w likwidacji.
W 2012 roku rozpoczęła działalność ZM „Wola” sp. z o.o., która kontynuuje działalność PZL-Wola w zakresie wyrobów cywilnych. Spółka nabyła prawa do produkcji rodziny silników Wola „C” (w tym typu „H – Henschel”, „135”, D, DV, VA), zespołów prądotwórczych i agregatów napędowych napędzanych tymi silnikami, wraz z dokumentacją i prawami do produkcji części zamiennych do tych wyrobów. Prowadzi ona serwis wyrobów d. PZL-Wola S.A. oraz produkuje wyroby w pełni zamienne do wytwarzanych przez nią w ubiegłych latach.
Inne informacje.
Do organizacji partyjnej Zakładów Mechanicznych im. Marcelego Nowotki należał długoletni premier Józef Cyrankiewicz.

</doc>
<doc id="1228609" url="https://pl.wikipedia.org/wiki?curid=1228609" title="Jekatierinburg">
Jekatierinburg



</doc>
<doc id="1228610" url="https://pl.wikipedia.org/wiki?curid=1228610" title="Memorial address">
Memorial address

Memorial address – drugi minialbum japońskiej piosenkarki Ayumi Hamasaki. Wyszedł w dwóch wydaniach – CD i CD+DVD. Wszystkie utwory z tego albumu mają swoje teledyski w wydaniu CD+DVD. W Japonii sprzedano kopii, w całej Azji .

</doc>
<doc id="1228611" url="https://pl.wikipedia.org/wiki?curid=1228611" title="Rondo Grunwaldzkie w Krakowie">
Rondo Grunwaldzkie w Krakowie

Rondo Grunwaldzkie – górny poziom węzła drogowego w centralnej części Krakowa, po południowej stronie Wisły, na południowy zachód od Starego Miasta, u zbiegu ulic: Monte Cassino, Marii Konopnickiej i zjazdu z Mostu Grunwaldzkiego (ul. Józefa Dietla).
Rondo Grunwaldzkie jest zwykłym skrzyżowaniem dróg z centralną wyspą, zwanym skrzyżowaniem o rozszerzonych wlotach i jedynie przypomina swoim ukształtowaniem rondo; nie obowiązuje na nim natomiast ruch okrężny.
Ulica M. Konopnickiej, biegnąca wzdłuż Wisły i wchodząca w skład II obwodnicy Krakowa, przechodzi pod skrzyżowaniem przez tunel.
W trakcie budowy Ronda Grunwaldzkiego i ul. M. Konopnickiej przerwano bieg ul. Barskiej, która obecnie składa się z dwóch fragmentów.
Z rondem Grunwaldzkim związana jest historia Psa Dżoka.

</doc>
<doc id="1228613" url="https://pl.wikipedia.org/wiki?curid=1228613" title="Tomasz Marczynski">
Tomasz Marczynski



</doc>
<doc id="1228619" url="https://pl.wikipedia.org/wiki?curid=1228619" title="Marek Syrnyk">
Marek Syrnyk

Marek Syrnyk (ur. 1962) – historyk, pedagog. Były członek Zarządu Głównego Związku Ukraińców w Polsce oraz Ukraińskiego Towarzystwa Nauczycielskiego. 
Ukończył IV Liceum Ogólnokształcące w Legnicy w 1981, oraz studia magisterskie na Uniwersytecie Marii Curie-Skłodowskiej w Lublinie.
Twórca i były redaktor ukraińskiego czasopisma oświatowego "Ridna Mowa" 2001-2016. Założyciel i przewodniczący Rady Fundacji Prosvita. 

</doc>
<doc id="1228623" url="https://pl.wikipedia.org/wiki?curid=1228623" title="Mistrzostwa Polski w Curlingu 2008">
Mistrzostwa Polski w Curlingu 2008

5. Mistrzostwa Polski w Curlingu odbyły się w 3 częściach i wyłoniły mistrzów Polski.
Wszystkie etapy mistrzostw rozgrywano w Gliwicach na lodowisku "Tafla".
Decyzja Polskiego Związku Curlingu.
Podczas posiedzenia zarządu Polskiego Związku Curlingu w dniu 14 lutego 2008 (podczas trwania mistrzostw) jednomyślnie postanowiono, że impreza mistrzostw Polski nie wyłania reprezentacji na mistrzostwa Europy. Do wyboru reprezentantów kraju posłuży jesienny turniej kwalifikacyjny, w którym występować będą 4 najlepsze drużyny mistrzostw Polski. Decyzja ta wywołała w polskim społeczeństwie curlingowym wiele dyskusji i sprzeciwów ze strony klubów. 
Kobiety.
Eliminacje.
Turniej eliminacyjny zostrał rozegrany w dniach 29 lutego-2 marca. 10 drużyn podzielono na dwie grupy, w których grano systemem każdy z każdym. Po rozegraniu tej fazy dwie najlepsze drużyny z poszczególnych grup rywalizowały w rundzie play-off. Spotkały się tam odpowiednio drużyny z miejsc 1. i 2. AZS PŚ Gliwice Dzwoneczki pokonały sopocianki 9:4 i zapewniły sobie występ w finałach MP. Sopot Curling Club Wa ku'ta „Kornwalijki” spotkał się z AZS Chili Łódź I (wcześniej wygrał mecz z ŚKC MOC Team Katowice 9:7), gdzie ponownie mógł wywalczyć awans do finałów. Mecz ten zakończył się wygraną AZS Chili Łódź I 5:3.
Finał.
W finałach wystąpią 4 najlepsze drużyny Mistrzostw Polski 2007 oraz 2 drużyny, które wywalczyły awans w eliminacjach. 
Wyniki.
Finał.
30 marca, 15:00
2-3.
30 marca, 8:15
4-5.
30 marca, 11:15
Sesja 1..
27 marca, 20:00
Sesja 2..
28 marca, 11:30
Sesja 3..
28 marca, 18:30
Sesja 4..
29 marca, 10:45
Sesja 5..
29 marca, 17:45
Mężczyźni.
Eliminacje.
W turnieju eliminacyjnym rozgrywanym w dniach 2-3 lutego udział wzięło 24 drużyny. Zostały one podzielone na 3 grupy gdzie grano uproszczonym systemem szwajcarskim. 7 najlepszych drużyn awansowało do turnieju finałowego.
Turniej finałowy.
Turniej finałowy rozegrany będzie między 29 lutego a 2 marca. Udział w nim weźmie 7 najlepszych drużyn z eliminacji oraz 5 najlepszych drużyn z Mistrzostw Polski 2007. 
Uczestnicy.
W każdej grupie grano systemem każdy z każdym, po rozegraniu wszystkich meczów na podstawie bilansu wygranych/przegranych ustalono tabelkę i do następnej fazy mistrzostw przechodziły 4 najlepsze zespoły z grupy.
Finał.
W ostatnim etapie mistrzostw zagra 8 najlepszych drużyn z fazy turnieju finałowego. Rywaliować będzie każdy z każdym, przy czym jeśli w poprzedniej części zawodów obie drużyny spotkały się, to teraz nie rozgrywają spotkania. Wobec tego już przed rozpoczęciem finałów drużyny są klasyfikowane na odpowiednich miejscach.
Wyniki.
Finał.
30 marca, 15:00
Mały finał.
30 marca, 15:00
2-3.
30 marca, 08:15
 
4-5.
30 marca, 11:15
6-7/8.
30 marca, 11:15
7-8.
30 marca, 08:15
Sesja 1..
28 marca, 08:30
Sesja 2..
28 marca, 15:30
Sesja 3..
29 marca, 08:00
Sesja 4..
29 marca, 14:30

</doc>
<doc id="1228625" url="https://pl.wikipedia.org/wiki?curid=1228625" title="Wysoczka (góra)">
Wysoczka (góra)

Wysoczka (dawniej niem. "Am Hohen" lub "Der Hohe") – szczyt na wysokości 1185 m n.p.m., znajdujący się w Masywie Śnieżnika w Sudetach, na terenie Śnieżnickiego Parku Krajobrazowego.
Geografia i geologia.
Wysoczka wyrasta jako kulminacja na północno-zachodnim zboczu Goworka w bocznym rozłogu Śnieżnika. Zbudowana jest z gnejsów śnieżnickich, należących do metamorfiku Lądka i Śnieżnika, porośnięta świerkowym lasem regla dolnego. Z jej zachodniego zbocza wypływa rzeka Nowinka.
Turystyka.
Przez Wysoczkę przechodzą dwa piesze szlaki turystyczne:
Oba te szlaki krzyżują się na zachodnim stoku w punkcie, w którym przygotowane jest miejsce odpoczynku dla turystów.

</doc>
<doc id="1228627" url="https://pl.wikipedia.org/wiki?curid=1228627" title="CA Bizertin">
CA Bizertin

Club Athlétique Bizertin (CAB) (arab. النادي الرياضي البنزرتي) – tunezyjski klub piłkarski, grający obecnie w pierwszej lidze, mający siedzibę w mieście Bizerta, leżącym nad Morzem Śródziemnym.
Historia.
Klub został założony 20 czerwca 1928 roku. W latach 40., kiedy Tunezja była jeszcze francuską kolonią trzykrotnie wywalczył mistrzostwo Tunezji, a swój ostatni tytuł mistrzowski zdobył w 1984 roku. W 1988 osiągnął swój jedyny międzynarodowy sukces – zdobył Puchar Zdobywców Pucharów Afryki dzięki wygraniu dwumeczu z nigeryjskim Ranchers Bees (0:0, 1:0).
Sukcesy.
¹

</doc>
<doc id="1228628" url="https://pl.wikipedia.org/wiki?curid=1228628" title="Club Athlétique Bizertin">
Club Athlétique Bizertin



</doc>
<doc id="1228639" url="https://pl.wikipedia.org/wiki?curid=1228639" title="Władysław Natanson">
Władysław Natanson

Władysław Natanson (ur. 18 czerwca 1864 w Warszawie, zm. 26 lutego 1937 w Krakowie) – polski fizyk.
Życiorys.
Pochodził z żydowskiej rodziny bankierów, będąc wnukiem Samuela Natansona (1795–1879), synem Ludwika Natansona (1821–1896), lekarza, i Natalii z Epsteinów. Jego bratem był przemysłowiec Edward Natanson (1861–1940), ojciec fizyka Ludwika Karola Natansona (1905–1992).
Ukończył studia na uniwersytetach w Warszawie, Petersburgu, Dorpacie i w Cambridge, w 1891 habilitował się w Krakowie, od 1894 profesor nadzwyczajny, a od 1902 profesor zwyczajny Uniwersytetu Jagiellońskiego (w latach 1922–1923 rektor). Profesor fizyki matematycznej na Uniwersytecie Jagiellońskim, 1893 członek korespondent, 1900 członek zwyczajny Polskiej Akademii Umiejętności, członek wielu zagranicznych Towarzystw Naukowych.
Dnia 21 kwietnia 1923 pod domem prof. Natansona przy ul. Studenckiej eksplodowała bomba. Wybuch znacznie zniszczył elewację budynku, bramę wjazdową i sień, ale ofiar w ludziach nie było. Sprawców zamachu nie udało się ująć. Opinia publiczna łączyła ten zamach z poglądami głoszonymi przez profesora. W tym czasie w Krakowie doszło też do wybuchu bomb w hotelu Kellera na Kazimierzu oraz w budynku redakcji „Nowego Dziennika” przy ul. Orzeszkowej.
Przedmiotem jego badań były: teoria kinetyczna gazów, termodynamika procesów nieodwracalnych i jej zastosowania do hydrodynamiki płynów lepkich, teoria elektronów, teoria promieniowania i optyka.
W fachowych pismach zagranicznych oraz w sprawozdaniach Polskiej Akademii Umiejętności ogłosił szereg prac z optyki i innych działów fizyki teoretycznej. Wydał: „Wstęp do fizyki teoretycznej” (1890), „Promieniowanie” (1913), „Pierwsze zasady mechaniki undulacyjnej” (1930). Głębokie myśli fizyki współczesnej udostępnił szerszym kołom czytelników w „Odczytach i Szkicach” (1908), w „Życiorysie Newtona” (1927) oraz w dziełach pt. „Oblicze natury” i „Porządek Natury”.
Od 11 kwietnia 1911 żonaty z Elżbietą Teklą z Baranowskich. Jego synem był Wojciech Natanson (1904–1996), a zięciami Zygmunt Grodziński i Bogdan Kamieński.
Zmarł 26 lutego 1937 w Krakowie. Został pochowany na Cmentarzu Rakowickim w Krakowie (kwatera 26-płd-grobowiec Natansonów).

</doc>
<doc id="1228644" url="https://pl.wikipedia.org/wiki?curid=1228644" title="Sun Jihai">
Sun Jihai

Sun Jihai (chin. upr. 孙继海, chin. trad. 孫繼海, pinyin "Sūn Jìhǎi"; ur. 30 września 1977 w Dalian) – chiński piłkarz występujący najczęściej na pozycji prawego obrońcy. Obecnie zakończył karierę, ostatnim jego klubem był chiński zespół Beijing Renhe. Wcześniej występował w Manchesterze City, Dalian Shide oraz Crystal Palace F.C., Sheffield United F.C., Chengdu Blades i Chongqing Lifan.
W reprezentacji swojego kraju zadebiutował w 1996 roku. W 2002 roku Velibor Milutinović powołał go na mistrzostwa świata, na których Chiny zajęły ostatnie miejsce w swojej grupie i odpadli z turnieju.

</doc>
<doc id="1228646" url="https://pl.wikipedia.org/wiki?curid=1228646" title="Kamieniec (województwo łódzkie)">
Kamieniec (województwo łódzkie)

Kamieniec – wieś w Polsce położona w województwie łódzkim, w powiecie opoczyńskim, w gminie Żarnów.
Wieś wchodzi w skład sołectwa Marcinków.
W latach 1975–1998 miejscowość należała administracyjnie do województwa piotrkowskiego.
Wierni Kościoła rzymskokatolickiego należą do parafii Miłosierdzia Bożego w Chełstach.

</doc>
<doc id="1228648" url="https://pl.wikipedia.org/wiki?curid=1228648" title="Mięsień grzebieniowy">
Mięsień grzebieniowy

Mięsień grzebieniowy (łac. "musculus pectineus") – mięsień rozpięty jest pomiędzy kością łonową a górną częścią kości udowej. Rozpoczyna się wzdłuż grzebienia kości łonowej, na guzku łonowym i na więzadle łonowym górnym, kończąc się na kresie grzebieniowej kości udowej, poniżej krętarza mniejszego.
Czynność.
Mięsień ten przywodzi, zgina, obraca na zewnątrz udo.
Unerwienie.
Unerwienie: Gałąź przednia nerwu zasłonowego i nerwu udowego (L2-3).

</doc>
<doc id="1228650" url="https://pl.wikipedia.org/wiki?curid=1228650" title="Radolfzell am Bodensee-Brandbühl">
Radolfzell am Bodensee-Brandbühl

Radolfzell am Bodensee-Brandbühl – mała towarowa stacja kolejowa w Radolfzell am Bodensee, w kraju związkowym Badenia-Wirtembergia, w Niemczech.

</doc>
<doc id="1228653" url="https://pl.wikipedia.org/wiki?curid=1228653" title="Ōme">
Ōme

 – miasto w Japonii, na wyspie Honsiu, nad rzeką Tama, w prefekturze Tokio. Ma powierzchnię 103,31 km2 . W 2020 r. mieszkało w nim 133 587 osób, w 56 570 gospodarstwach domowych (w 2010 r. 139 232 osoby, w 53 202 gospodarstwach domowych).
W Ōme rozwinął się przemysł włókienniczy, elektrotechniczny oraz spożywczy. W mieście znajduje się ośrodek turystyczny.

</doc>
<doc id="1228656" url="https://pl.wikipedia.org/wiki?curid=1228656" title="Radolfzell am Bodensee-Rehbösch">
Radolfzell am Bodensee-Rehbösch

Radolfzell am Bodensee-Rehbösch – mała towarowa stacja kolejowa w Radolfzell am Bodensee, w kraju związkowym Badenia-Wirtembergia, w Niemczech.

</doc>
<doc id="1228662" url="https://pl.wikipedia.org/wiki?curid=1228662" title="Ryan Crocker">
Ryan Crocker

Ryan Clark Crocker (ur. 19 czerwca 1949 w Spokane, Waszyngton) – amerykański dyplomata, ambasador Stanów Zjednoczonych w Kabulu w latach 2011 - 2012. 
Absolwent Whitman College w Walla Walla, wcześniej pracował w amerykańskim konsulacie w Chorramszahrze, a następnie służył jako ambasador w wielu państwach Bliskiego Wschodu.

</doc>
<doc id="1228663" url="https://pl.wikipedia.org/wiki?curid=1228663" title="Scarlatina">
Scarlatina



</doc>
<doc id="1228665" url="https://pl.wikipedia.org/wiki?curid=1228665" title="Radolfzell-Haselbrunn">
Radolfzell-Haselbrunn

Radolfzell Haselbrunn – przystanek kolejowy w Radolfzell am Bodensee, w kraju związkowym Badenia-Wirtembergia, w Niemczech.
Zatrzymują się tutaj tylko pociągi linii Seehäsle.

</doc>
<doc id="1228668" url="https://pl.wikipedia.org/wiki?curid=1228668" title="Odchylenie standardowe składnika resztowego">
Odchylenie standardowe składnika resztowego

Odchylenie standardowe składnika resztowego – jedna ze statystycznych miar jakości prognozy. Wartość odchylenia standardowego reszt formula_1 informuje, jakie są przeciętne odchylenia wartości rzeczywistych zmiennej prognozowanej od teoretycznych. Im mniejsza jest wartość tego miernika, tym lepsza jakość modelu. Odchylenie standardowe składnika resztowego wyraża się wzorem:
gdzie:

</doc>
<doc id="1228669" url="https://pl.wikipedia.org/wiki?curid=1228669" title="Wacłau Łastouski">
Wacłau Łastouski

Wacłau Łastouski (biał. Вацлаў Юстынавіч Ластоўскі; Vacłaŭ Justynavič Łastoŭski; pseud. Власт, Юры Верашчака, Ласт, В.Ласт., Уласт; Арцём Музыка, Пагашчанін, Сваяк, Ю.Сулімірскі, Veritatis, Miles, Peregrinus, В.В…, В-…, В.Л., В.Л-скі; В-т; Л.; Ю.В.; ur. w Koleśnikach koło Dzisny, zm. 23 stycznia 1938 w Saratowie) – białoruski publicysta i polityk, filolog, literaturoznawca, historyk, premier rządu Białoruskiej Republiki Ludowej w latach 1919–1923.
Życiorys.
W 1902 wstąpił do PPS na Litwie, w międzyczasie studiował na Uniwersytecie Petersburskim (1904–1905), następnie znalazł się w Rydze, gdzie współpracował z lokalnymi działaczami białoruskimi. Od 1906 do 1908 członek Białoruskiej Socjalistycznej Hramady. Po przeprowadzce do Wilna objął funkcję sekretarza redakcji „Naszej Niwy”, później redagował czasopismo „Homan„ (1916–1917).
W czasie I wojny światowej przebywał w Wilnie, gdzie stanął na czele Białoruskiego Towarzystwa Wydawniczego oraz kierował Księgarnią Białoruską.
W marcu 1918 wszedł w skład Rady Białoruskiej Republiki Ludowej, w listopadzie tego roku został członkiem Taryby. Od grudnia 1919 kierował pracami rządu BRL w Mińsku. 17 grudnia 1919 aresztowany przez Polaków, wypuszczony po dwóch miesiącach – wyjechał do Rygi, później do Kowna, gdzie stał na czele emigracyjnego rządu do marca 1923.
Organizował antypolską partyzantkę na Białorusi. Od 1923 do 1927 wydawał w Kownie, a później Pradze czasopismo „Krywicz”. Po przewrocie Smetony w grudniu 1926 wyjechał na terytorium BSRR, gdzie pracował jako dyrektor Państwowego Muzeum Białoruskiego w Mińsku oraz dziekan katedry etnografii przy Inbelkulcie. W 1928 przyjęty na członka Akademii Nauk Białoruskiej SRR.
21 lipca 1930 aresztowany przez OGPU, oskarżony o stworzenie nacjonalistycznej organizacji Związek Wyzwolenia Białorusi (mistyfikacja OGPU), wyrokiem Kolegium OGPU z 10 kwietnia 1931 pozbawiony funkcji członka Akademii oraz zesłany na pięć lat do Saratowa z art. 58 sowieckiego kodeksu karnego. W czasie "wielkiego terroru" 20 sierpnia 1937 aresztowany przez NKWD. 23 stycznia 1938 skazany przez Kolegium Wojskowe Sądu Najwyższego ZSRR na karę śmierci, rozstrzelany tego samego dnia. Pochowany w Saratowie w nieznanym miejscu. Zrehabilitowany 10 czerwca 1988 przez Sąd Najwyższy BSRR, częściowo już 16 września 1958 (z wyroku z 1938).
Żoną Łastowskiego była Maria z Iwanowskich Łastowska (1872–1957), litewska pisarka, pisząca razem z Zofią Przybylewską pod pseudonimem „Lazdynų Pelėda„ (pol. „Sowa z leszczyniaka”).

</doc>
<doc id="1228674" url="https://pl.wikipedia.org/wiki?curid=1228674" title="Adam Kowalik">
Adam Kowalik



</doc>
<doc id="1228676" url="https://pl.wikipedia.org/wiki?curid=1228676" title="Stefan Maria Kuczyński">
Stefan Maria Kuczyński

Stefan Maria Kuczyński, ps. "Włodzimierz Bart" herbu Ślepowron (ur. 21 września 1904 w Bogusławiu, Wołyń, zm. 30 marca 1985 w Katowicach) – polski historyk, mediewista, badacz epoki Władysława Jagiełły, autor powieści historycznych.
Życiorys.
Był synem lekarza wojskowego Tadeusza Kuczyńskiego. Studiował na Uniwersytecie Warszawskim filologię polską, prawo i historię, w 1932 uzyskał doktorat ("Rządy litewskie na Siewierszczyźnie w II połowie XIV wieku", niepublikowane) pod kierunkiem Oskara Haleckiego. Pracował jako nauczyciel gimnazjów warszawskich, po habilitacji ("Ziemie Czernihowsko-Siewierskie pod rządami Litwy"). Otrzymał stopień doktora habilitowanego za pracę „Ziemie Północno-Krajowe pod administracją Litwy” (1937), po czym został profesorem nadzwyczajnym w Katedrze Historii Średniowiecza Europy Uniwersytecie Warszawskim jako docent. Nauczyciel gimnazjalny 1932–1944. W okresie okupacji brał udział w tajnym nauczaniu (ps. „Włodzimierz Bart”). Po wojnie był kolejno docentem na Uniwersytecie Jagiellońskim (1945), profesorem nadzwyczajnym Uniwersytetu Wrocławskiego (1946 – Kierownik Katedry Słowiańszczyzny Wschodniej), profesorem Uniwersytetu Łódzkiego (1954–1969; w latach 1957–1968 kierownik Katedry Średniowiecznej Europy Wschodniej), profesorem Uniwersytetu Śląskiego (1969–1982). W latach 1946–1948 Kuczyński był redaktorem naczelnym miesięcznika Śląsk, wydawanego w Jeleniej Górze. Obok pracy naukowej zajmował się działalnością wydawniczą. Wydawał jedno z pierwszych po wojnie czasopism naukowych miesięcznik „Nauka i Sztuka” oraz pismo „Śląsk”. Został pochowany na cmentarzu przy ul. Sienkiewicza w Katowicach.
Zainteresowania badawcze.
Interesował się głównie historią polityczną oraz historią wojskowości średniowiecznej. Pierwszym nurtem badawczym Kuczyńskiego były dzieje Wielkiego Księstwa Litewskiego. Drugi nurt zapoczątkowany po wojnie to stosunki polsko-krzyżackie.
W swoich pracach poddał krytycznej analizie niepochlebne opinie Jana Długosza odnoszące się do króla Władysława Jagiełły. Wykazał, wbrew opiniom niektórych historyków, że to król Władysław dowodził wojskami polsko-litewskimi w bitwie pod Grunwaldem. Był konsultantem naukowym filmu "Krzyżacy".
Członkostwo w towarzystwach naukowych.
Kuczyński był członkiem: Komisji Historycznej PAU, Komisji Słowianoznawczej PAN, PTH, Łódzkiego Towarzystwa Naukowego, Wrocławskiego Towarzystwa Naukowego oraz ZLP.
Wybrane publikacje.
Bibliografia prac – Tadeusz Dubicki, Krzysztof Antoni Kuczyński, "Profesor Stefan Maria Kuczyński (1904-1985)", „Studia i Materiały do Historii Wojskowości” 30 (1988), s. 3-18.

</doc>
<doc id="1228677" url="https://pl.wikipedia.org/wiki?curid=1228677" title="ISO 23360">
ISO 23360



</doc>
<doc id="1228679" url="https://pl.wikipedia.org/wiki?curid=1228679" title="Gaborone United">
Gaborone United

Gaborone United Sporting Club - botswański klub piłkarski z siedzibą w Gaborone, występujący w Premier League.

</doc>
<doc id="1228680" url="https://pl.wikipedia.org/wiki?curid=1228680" title="Woschod 11A57">
Woschod 11A57

Woschod 11A57 (ros. "Восход", pol. "wschód") – radziecka dwuczłonowa rakieta nośna. Zbudowana na bazie rakiety balistycznej R-7. Ostatni stopień pierwotnie zaplanowany był do międzyplanetarnych lotów rakiet Mołnia 8K78.
Rakieta wynosiła głównie satelity wywiadowcze Zenit oraz załogowe statki Woschod.

</doc>
<doc id="1228681" url="https://pl.wikipedia.org/wiki?curid=1228681" title="Bodzio – mały helikopter">
Bodzio – mały helikopter

Bodzio – mały helikopter (oryg. "Budgie – The Little Helicopter", 1994-1996) – brytyjski serial animowany emitowany w latach 1994–1996, który powstał na podstawie cyklu książek autorstwa Sary, księżnej Yorku o tym samym tytule.
Fabuła.
Bodzio to odważny mały helikopter. Wraz z samolotami mieszka na lotnisku w Zajączkowie. Jego przyjaciele to jednopłatowiec Punia, dwusilnikowy helikopter Chuck i szef hangaru Ludwik.
Wersja polska.
Pierwsza wersja dubbingu (TV).
Opracowanie wersji polskiej: Eurocom / Studio Eurocom 
Reżyseria:
Dialogi: Halina Wodiczko
Dźwięk i montaż:
Kierownik produkcji: Marzena Wiśniewska
Udział wzięli:
i inni
Tekst piosenki: Marek Robaczewski
Piosenkę śpiewał: Jacek Bończyk
Kierownictwo muzyczne: Marek Klimczuk
Druga wersja dubbingu (DVD).
Opracowanie i udźwiękowienie: GMC Studio
Udział wzięli:
i inni

</doc>
<doc id="1228683" url="https://pl.wikipedia.org/wiki?curid=1228683" title="Kawkab Marrakesz">
Kawkab Marrakesz

Kawkab Marrakesz (arab. الكوكب المراكشي) - marokański klub piłkarski, grający obecnie w pierwszej lidze, mający siedzibę w mieście Marrakesz, leżącym u podnóża Atlasu Wysokiego.
Historia.
Klub został założony w 1947 roku. W 1958 roku osiągnął pierwszy sukces - wywalczył mistrzostwo Maroka. W 1963 roku zdobył pierwszy Puchar Maroka. W 1996 roku został zdobywcą Pucharu CAF (2:0, 1:3 z tunezyjskim Étoile Sportive du Sahel).

</doc>
<doc id="1228684" url="https://pl.wikipedia.org/wiki?curid=1228684" title="Radolfzell (stacja kolejowa)">
Radolfzell (stacja kolejowa)

Radolfzell – główna stacja kolejowa w Radolfzell am Bodensee, w kraju związkowym Badenia-Wirtembergia, w Niemczech. Posiada status 3. kategorii.
Stacja zlokalizowana jest w centrum miasta, przy Friedrich-Werber-Straße, nad Jeziorem Bodeńskim.

</doc>
<doc id="1228687" url="https://pl.wikipedia.org/wiki?curid=1228687" title="Bohdan Rubczak">
Bohdan Rubczak

Bohdan Rubczak (ukr. Богдан Рубчак, ur. 1935 w Kałuszu, zm. 23 września 2018) – ukraiński poeta i literaturoznawca, od 1948 r. w USA, wykładowca uniwersytecki. Jeden z przedstawicieli modernizmu w ukraińskiej poezji lat 60., członek Grupy Nowojorskiej.
Życiorys.
Jego ojciec był działaczem ukraińskiej kooperatywy, a wujek to znany ukraiński aktor – Iwan Rubczak. Szkołę podstawową skończył w Kałuszu, ale w 1943 r. z powodu wojny wraz z rodzicami wyjechał do Niemiec. Tam też umarł ojciec Bohdana, a on sam został wraz z matką w obozie dipisów w Dillingen an der Donau, gdzie kontynuował naukę w obozowej szkole. W 1948 r. wyemigrował z matką do USA. W l. 1948-1952 mieszkał w Nowym Jorku, potem przeniósł się do Chicago. Tutaj z wyróżnieniem zakończył szkołę i kontynuował naukę na Uniwersytecie Roosevelta. Studiował porównawczą historię literatury światowej, uczył się języków.
W tym czasie, gdy miał 21 lat, ukazał się jego pierwszy tomik poezji "Kaminnyj sad", dedykowany jego matce, która przez cały czas ciężko pracowała, aby umożliwić Bohdanowi studiowanie. On sam, aby jej pomóc, nie przerywając studiów, dorabiał sobie na różnych stanowiskach. W 1958 r. Rubczaka powołano do amerykańskiego wojska i dwa lata służył w Korei. Gdy wrócił w 1960, wydał drugi tomik wierszy "Promenysta zrada". Ponowił swoje studia najpierw na Uniwersytecie Roosevelta, a później na Uniwersytecie w Chicago. W tym czasie wyszedł jego trzeci tomik wierszy "Diwczyna bez krajiny". W 1964 r. Uniwersytet Manitoba zaprosił go wykładania slawistyki. Później Rubczak przeniósł się do Nowego Jorku, gdzie pracował w prestiżowym wydawnictwie Harper &amp; Row, a z czasem został dyrektorem Ukraińskiej redakcji radia Swoboda. W 1967 r. ukazał się jego czwarty tomik wierszy "Osobysta Klio", dedykowany jego żonie Marianie. Po kilku latach został wykładowcą na Uniwersytecie Rutgers, gdzie zaczyna pracę nad doktoratem z literatury porównawczej.
Pracę doktorską na temat Teoria Metafory ukończył i obronił w 1977 r. Natomiast już trzy lata wcześniej został wykładowcą slawistyki i ukrainistyki na Uniwersytecie Illinois w Chicago. Długi czas współpracował z czasopismem „Suczasnist” („Сучасність”). Oprócz zbiorów poezji napisał ponad sto artykułów i esejów. Razem z Bohdanem Bojczukiem uporządkował antologię współczesnej poezji ukraińskiej na Zachodzie, która ukazała się w 1969 r. w dwóch tomach pod nazwą "Koordynaty". Wcześniej w 1967 r. zredagował razem z Światosławem Hordyńskim wybrane wiersze Bohdana Ihora Antonycza. Na Ukrainie w 1991 r. ukazał się drukiem zbiór wierszy Rubczaka "Kryło Ikarowe". Sam Rubczak również jest tłumaczem z języka angielskiego, niemieckiego, francuskiego. Jest uważany za jednego z najwybitniejszych poetów ukraińskiej diaspory. 

</doc>
<doc id="1228688" url="https://pl.wikipedia.org/wiki?curid=1228688" title="Problem sumy podzbioru">
Problem sumy podzbioru

Problem sumy podzbioru - jeden z ważniejszych problemów w teorii złożoności oraz kryptografii.
Treść problemu:
Np. dla zbioru {−7, −3, −2, 5, 8} odpowiedź jest pozytywna, ponieważ podzbiór {−3, −2, 5} sumuje się do zera.
Problem należy do klasy problemów NP zupełnych i jest prawdopodobnie jednym z najprostszych do opisania.
Można również spotkać następującą definicje problemu: 
Problem sumy podzbioru może być rozpatrywany jako szczególny przypadek problemu plecakowego. Jednym ze szczególnych przypadków problemu sumy podzbioru jest problem podziału, w którym "s" jest równe połowie sumy wszystkich liczb ze zbioru.

</doc>
<doc id="1228690" url="https://pl.wikipedia.org/wiki?curid=1228690" title="International Taekwon-do Federation">
International Taekwon-do Federation



</doc>
<doc id="1228691" url="https://pl.wikipedia.org/wiki?curid=1228691" title="George Casey">
George Casey

George William Casey Jr (ur. 21 lipca 1948 w Sendai) – amerykański wojskowy w randze generała, od 10 kwietnia 2007 36. Szef Sztabu US Army, wcześniej zastępca Szefa Sztabu (2003–2004) i dowódca MNF-I – Międzynarodowych Sił w Iraku (2004–2007).

</doc>
<doc id="1228693" url="https://pl.wikipedia.org/wiki?curid=1228693" title="Porębek (góra)">
Porębek (góra)

Porębek (dawniej niem. "Kohlhaue") – szczyt na wysokości 898 m n.p.m. znajdujący się w Masywie Śnieżnika w Sudetach, na terenie Śnieżnickiego Parku Krajobrazowego.
Geografia, geologia i przyroda.
Porębek jest słabo zaznaczoną kulminacją w północno-wschodnim ramieniu Śnieżnika, wyrastającą z północno-wschodniego zbocza Stromej, a wznoszącą się na południe od płytkiej przełęczy oddzielającej ją od Młyńska i na północ od Płaczki w postaci wąskiego grzbietu podciętego dolinami potoków. Na wspomnianej przełęczy znajduje się spory węzeł dróg leśnych: Duktu nad Cisowym Rozdołem i Drogi nad Lejami. Ze wschodniego stoku spływa Cisowy Rozdół, będący lewym dopływem Kamienicy, zaś z zachodniego bezimienny prawy dopływ Kleśnicy.
Zbudowany jest gnejsów i łupków metamorficznych, należących do metamorfiku Lądka i Śnieżnika. W całości porasta go świerkowy las regla dolnego.
Turystyka.
Porębek trawersuje międzynarodowy szlak pieszy E3 z Kamienicy do schroniska PTTK "Na Śnieżniku".

</doc>
<doc id="1228694" url="https://pl.wikipedia.org/wiki?curid=1228694" title="Rumuński Oddział Narciarski płk. Rotty">
Rumuński Oddział Narciarski płk. Rotty

Rumuński Oddział Narciarski płk. Rotty (rum. Detaşamentul de Schiori Colonel Rotta, niem. Rumänische Ski-Verband) – rumuński narciarski oddział wojskowy w służbie armii niemieckiej na froncie wschodnim podczas II wojny światowej
Zarys historyczny.
Oddział został sformowany w grudniu 1941 r. w miejscowości Abrud w Rumunii na bazie 25 i 26 batalionów narciarskich rumuńskiej 3 brygady górskiej, która dotychczas nie uczestniczyła w działaniach wojennych przeciwko ZSRR. Liczył 19 oficerów, 23 podoficerów i 481 szeregowych. Na jego czele stanął płk Ioan Rotta. Zadaniem oddziału miało być działanie w nadzwyczajnych warunkach, nawet za linią frontu. Ponadto miał chronić linie zaopatrzeniowe przed partyzantami i spadochroniarzami. W styczniu 1942 r. został wysłany na front wschodni z przydziałem do rumuńskiej 1 brygady górskiej działającej na Krymie. Jednakże z powodu sowieckiej wiosennej kontrofensywy podporządkowano go niemieckiej 17 armii w rejonie miejscowości Izjum. 26 stycznia Rumuni przybyli do Krasnodaru, rozpoczynając swój szlak bojowy. W ciągu lutego, marca, kwietnia i większości maja walczyli z Armią Czerwoną na południe od Charkowa. 25 maja zostali przeniesieni do Pawłohradu do rezerwy niemieckiej 11 armii. Eskortowali i strzegli sowoeckich jeńców wojennych oraz walczyli z partyzantami. Na pocz. września powrócili do Rumunii. Pułkownik I. Rotta i 50 żołnierzy byli odznaczeni Żelaznym Krzyżem.

</doc>
<doc id="1228695" url="https://pl.wikipedia.org/wiki?curid=1228695" title="Wojna Charliego Wilsona">
Wojna Charliego Wilsona

Wojna Charliego Wilsona (ang. "Charlie Wilson’s War") – amerykańska tragikomedia z 2007 roku, nakręcona na podstawie książki George’a Crile'a. Ostatni film wyreżyserowany przez Mike'a Nicholsa.
Opis fabuły.
Akcja filmu rozgrywa się w latach 80. XX wieku. Charlie Wilson to pogodny kongresmen z Teksasu. Ma romans z Joanne Herring, bardzo bogatą i wpływową antykomunistką. Podczas gdy w Stanach między politykami toczy się zacięta walka o głosy wyborców, w Afganistanie dokonuje się straszna inwazja Sowietów. Joanne namawia Wilsona do podjęcia działania w tej sprawie. Razem z kochanką i agentem CIA, kongresmen przeprowadza akcję mającą na celu dostarczenie broni afgańskim wojownikom.
Nagrody i nominacje.
Oscary za rok 2007
Złote Globy 2007
Nagrody BAFTA 2007

</doc>
<doc id="1228696" url="https://pl.wikipedia.org/wiki?curid=1228696" title="Wilhelm de Tracy">
Wilhelm de Tracy

Wilhelm de Tracy (ur. ok. 1130, zm. ok. 1190) – pan posiadłości Toddington, feudalny baron Bradninch, lord Moretonhampstead, jeden z zabójców arcybiskupa Canterbury Thomasa Becketa. Najprawdopodobniej był nieślubnym synem króla Anglii Henryka I i Gievy de Tracy.
Po raz pierwszy występuje jako świadek przy darowiźnie swojego krewnego, Ralpha de Sudeley, który przekazał opactwu w Gloucester posiadłość Yanworth. Wilhelm dokonał darowizn na rzecz opactwa św. Stefana w Plessis-Grimoult, ufundował przytułek dla trędowatych w Coismas oraz był jednym z fundatorów kościoła w Alkborough. Przebudował również kościół św. Piotra, Pawła i Tomasza w Bovey Tracey oraz ufundował wieżę dla kościoła w Lapford. Te dwa ostatnie działania de Tracyego były pokutą za zabójstwo arcybiskupa Thomasa Becketa.
Becket, który znajdował się w sporze z królem Henrykiem II, został zamordowany przez czterech rycerzy królewskich (de Tracyego, Hugona de Moreville, Reginalda Fitzurse'a i Richarda le Brey) w grudniu 1170 r. Po zabójstwie rycerze uciekli do Szkocji, ale po krótkim czasie powrócili do Anglii i osiedli w zamku Knaresborough w Yorkshire należącym do de Moreville'a. 25 marca 1171 r. zabójcy Becketa zostali ekskomunikowani przez papieża Aleksandra III.
We wrześniu 1171 r. de Tracy wyruszył do Rzymu na spotkanie z papieżem. Papież nakazał zabójcom arcybiskupa walczyć przez 14 lat w Jerozolimie, a następnie powrócić do Rzymu. Nie jest jasne co nastąpiło później. Kronikarz Herbert z Bosham zapisał, że de Tracy zmarł w 1174 r. na trąd w Cosenzy na południu Italii. Lord Sudeley w opracowaniu "Becket's Murderer William de Tracy", opierając się na świadectwach arcybiskupa Romualda z Salerno i Rogera z Hovenden, twierdzi, że de Tracy i inni rycerze wypełnili zadaną przez papieża pokutę, a resztę życia spędzili wiodąć żywot pustelniczy niedaleko Antiochii.
De Tracy zmarł najprawdopodobniej pod koniec lat 80. XII w. Nie wiadomo, gdzie jest pochowany.

</doc>
<doc id="1228697" url="https://pl.wikipedia.org/wiki?curid=1228697" title="Józef Sażycz">
Józef Sażycz

Józef Sażycz (biał. "Язэп Сажыч"," Jazep Sažyč"; ur. 5 września 1917 w Horodecznej, zm. 19 listopada 2007 w Detroit) – białoruski działacz narodowy i kulturalny, w latach 1982–1997 przewodniczący Rady Białoruskiej Republiki Ludowej, formalnie głowa „państwa” na uchodźstwie.
Ukończył gimnazjum w Nowogródku, a następnie szkołę podchorążych pod Toruniem. Służył w Wojsku Polskim w stopniu sierżanta. Brał udział w polskiej wojnie obronnej 1939 roku, po czym znalazł się na obszarach zajętych przez Armię Czerwoną i rozpoczął studia na uniwersytecie we Lwowie.
Po ataku wojsk niemieckich na Związek Socjalistycznych Republik Radzieckich w 1941 roku, współpracował z Organizacją Ukraińskich Nacjonalistów (OUN). Następnie przybył na okupowaną Białoruś, podejmując współpracę z Niemcami. Przeszedł kurs dla młodszych oficerów w Mińsku, po czym służył w białoruskiej policji pomocniczej w okręgu nowogródzkim; jednocześnie został jednym z głównych działaczy konspiracyjnej Białoruskiej Partii Niepodległościowej. Latem 1942 roku został w Nowogródku komendantem szkoły podoficerskiej Białoruskiej Samopomocy Ludowej, a od lutego 1943 roku dowodził lidzką kompanią białoruskiego batalionu ochrony linii kolejowych. Od lipca tego roku jednocześnie wykładał w szkole oficerskiej w Mińsku. Pod koniec 1943 roku po usunięciu przez Niemców wszystkich oficerów białoruskich objął funkcję oficera propagandowego batalionu. Na początku 1944 roku wstąpił do Białoruskiej Obrony Krajowej (BKO), obejmując dowództwo kompanii. W lipcu tego roku współuczestniczył w utworzeniu w Prusach Wschodnich batalionu desantowego „Dalwitz” złożonego z Białorusinów. Jednakże nie wstąpił w jego szeregi, lecz został wysłany do Berlina, gdzie przydzielono go do 1 batalionu kadrowego BKO. Wraz z Dźmitrym Kasmowiczem otrzymał od Usiewałada Rodźki polecenie udania się w Alpy w celu przejścia linii frontu do aliantów zachodnich i nawiązania z nimi rozmów jako przedstawiciel konspiracyjnych władz białoruskich. Gdy o tych planach dowiedziało się SD, powrócił do Berlina, po czym w Bawarii objął funkcję komendanta szkoły oficerskiej przy 30 Dywizji Grenadierów SS. Pod sam koniec wojny zdążył jeszcze przejść kurs w niemieckiej szkole oficerskiej w Rostocku.
Po zakończeniu wojny zamieszkał w zachodnich Niemczech i ukończył studia medyczne na uniwersytecie w Marburgu. Następnie wyjechał do USA, gdzie działał w środowisku białoruskiej emigracji w Detroit. W latach 1982–1997 pełnił funkcję przewodniczącego Rady Białoruskiej Republiki Ludowej na uchodźstwie, formalnie głowy „państwa”. W 1993 roku odwiedził niepodległą Białoruś z okazji 75-lecia BRL.

</doc>
<doc id="1228701" url="https://pl.wikipedia.org/wiki?curid=1228701" title="Alberto Lozano Platonoff">
Alberto Lozano Platonoff

Alberto Lozano Platonoff (ur. 16 kwietnia 1968 w Meksyku) – profesor Uniwersytetu Szczecińskiego.
Życiorys.
W 2000 roku uzyskał stopień doktora nauk technicznych w zakresie górnictwa i geologii inżynierskiej, specjalność: organizacja i ekonomika górnicza AGH w Krakowie. Od 2004 roku posiada stopień naukowy doktora habilitowanego i zajmuje stanowisko profesora Uniwersytetu Szczecińskiego.
Jest założycielem i liderem Zespołu Badawczego „Integracja” przy Katedrze Organizacji i Zarządzania Wydziału Nauk Ekonomicznych i Zarządzania US, prezesem zarządu Centrum Transferu Wiedzy i Technologii US „Integracja” Sp. z o.o.
Posiada obywatelstwo meksykańskie i polskie. W Meksyku uprawiał wspinaczkę, zdobył między innymi Parangaricutirimicuaro, Popocatepetl i Iztatzihuatl. W okresie 2005–2006 pełnił funkcję etatowego doradcy ministra finansów, a w 2007 doradcy sekretarza stanu w KPRM Teresy Lubińskiej. Zajmował się m.in. przygotowaniem do wdrożenia ogólnopolskiego programu rządowego Call for leaders – Wędka Technologiczna (późniejsza Inicjatywa Technologiczna), mającego na celu wspieranie przedsięwzięć innowacyjnych i zacieśnianie współpracy środowisk badaczy i biznesu przy realizacji konkretnych projektów.
Publikacje.
Jako autor i współautor opublikował ponad 70 prac polsko- i anglojęzycznych z zakresu zarządzania.

</doc>
<doc id="1228703" url="https://pl.wikipedia.org/wiki?curid=1228703" title="Między słowami">
Między słowami

Między słowami (ang. "Lost in Translation") – amerykańsko-japoński film fabularny (komediodramat) z 2003 roku, nakręcony według scenariusza i w reżyserii Sofii Coppoli.
Fabuła.
Młoda mężatka Charlotte (Scarlett Johansson) pojechała z mężem, fotografikiem show-businessu (Giovanni Ribisi) na zdjęcia do Japonii, jednak nudzi się tam, a jej układy z mężem nie są najlepsze. Przypadkiem poznaje Boba (Bill Murray) – znacznie starszego od niej gwiazdora filmowego, który przyjechał do Japonii na sesję reklamującą whiskey "Suntory". Stopniowo zaczynają rozumieć siebie i angażować emocjonalnie. Bob i Charlotte zdają sobie sprawę, jak wiele ich łączy. Rozstają się wiedząc, że jeszcze więcej ich dzieli.
Opinie.
Sklasyfikowany jako jeden z dziesięciu najlepszych filmów o miłości przez serwis "AZN Entertainment".

</doc>
<doc id="1228705" url="https://pl.wikipedia.org/wiki?curid=1228705" title="Prosta historia">
Prosta historia

Prosta historia – amerykańsko-brytyjsko-francuski dramat obyczajowy w reżyserii Davida Lyncha oparty na faktach. Tytuł można tłumaczyć zarówno jako „Prosta historia”, jak i „Historia Straighta” (w odniesieniu do nazwiska głównego bohatera; "straight" z ang. "prosty").
Fabuła.
Film opowiada o sześciotygodniowej odysei Straighta, który postanawia pojednać się z chorym bratem. Nie rozmawiał z nim od ponad dziesięciu lat. Ponieważ już dawno odebrano mu prawo jazdy i w dodatku niedowidzi, postanawia wyruszyć w drogę jedynym dostępnym mu wehikułem – małym traktorem z przyczepą. Przemierza 300 mil lokalnymi drogami, pośród pól i łąk Iowy i Wisconsin. Jedzie niespiesznie, delektując się drogą, nie tyle jednak ucząc się życia, ile je sobie przypominając i porządkując najważniejsze wydarzenia. Jadąc wolno może podziwiać zmieniający się krajobraz i kontemplować zachody słońca, ma czas na rozmowy z napotkanymi ludźmi, a na noc zatrzymuje się tam, gdzie akurat zastał go zmrok – na skraju lasu lub pola.
Nagroda i nominacje.
Oscary za rok 1999
Złote Globy 1999
Nagroda Satelita 1999

</doc>
<doc id="1228706" url="https://pl.wikipedia.org/wiki?curid=1228706" title="Palcowanie">
Palcowanie

Palcowanie – w fryzjerstwie technika polegająca na wyborze pasma włosów zwanego "pasmem pamięci", według którego są odmierzane długości pozostałych pasm włosów. Palcowanie wykorzystywane jest przy każdym strzyżeniu niezależnie od długości włosów. Zasadą palcowania jest przytrzymywanie palcem wskazującym i środkowym wydzielonego pasma włosów, a następnie strzyżonego równolegle do wydzielonej separacji.

</doc>
<doc id="1228707" url="https://pl.wikipedia.org/wiki?curid=1228707" title="Zygmunt Jarociński">
Zygmunt Jarociński

Zygmunt Jarociński (vel Szmul Jarociński) (ur. 1 maja 1824 w Łasku, zm. 16 kwietnia 1909 w Łodzi) – przemysłowiec i filantrop.
Karierę zaczynał w roku 1850 od otworzenia ręcznej tkalni wyrobów wełnianych. W 1889 roku wybudował przy ul. Targowej 44/46 (28/30) fabrykę wyrobów bawełnianych i wełnianych.
Był inicjatorem wybudowania szkoły zawodowej "Talmud Tora" przy ul. Pomorskiej 46/48. Był członkiem i udziałowcem Towarzystwa Kredytowego m. Łodzi, prezesem rady Łódzkiego Towarzystwa Wzajemnego Kredytu, prezesem zarządu Łódzkiego Towarzystwa Gazowego.
Miał synów Stanisława (1852–1893) i Alberta (1856–1923) oraz dwie córki: Fanny Goldfeder (ur. 1853, rok śmierci nieznany), która wyszła za mąż za Maksymiliana Goldfedera oraz Minę (1863–1938) po mężu Osser.
Grobowiec rodziny Jarocińskich na Cmentarzu Żydowskim w Łodzi jest po pracach konserwatorskich.

</doc>
<doc id="1228708" url="https://pl.wikipedia.org/wiki?curid=1228708" title="Sybilla z Normandii">
Sybilla z Normandii

Sybilla z Normandii (ur. ok. 1092 w Domfront w Normandii, zm. 13 lipca 1122 na wyspie Eilean nam Ban w Loch Tay) – królowa Szkocji w latach 1107-1122, nieślubna córka króla Anglii i księcia Normandii Henryka I Beauclerca i lady Sybil Corbet.
Ok. 1107 r. poślubiła króla Szkocji Aleksandra I (ok. 1078 - 23 kwietnia 1124), syna króla Malcolma III i św. Małgorzaty, córki Edwarda Wygnańca. Małżeństwo to nie doczekało się potomstwa.
Zmarła w 1122 r. na niewielkiej wysepce Eilean nam Ban (lub Eilean nan Bannoamh, en. "Isle of the female saints", pl. "Wyspa świętych kobiet") położonej na jeziorze Loch Tay. Aleksander I ufundował tam później opactwo. Sybilla została pochowana w opactwie Dumfermline.

</doc>
<doc id="1228713" url="https://pl.wikipedia.org/wiki?curid=1228713" title="Dzikość serca">
Dzikość serca

Dzikość serca – amerykański film kryminalny w reżyserii Davida Lyncha z 1990, powstały na podstawie powieści Barry'ego Gifforda.
Film określany przez krytyków jako eklektyczny pastisz jest połączeniem melodramatu, thrillera i "filmu drogi".
Fabuła.
Sailor (Nicolas Cage) i Lula (Laura Dern) kochają się szaleńczo. Po jego warunkowym wyjściu z więzienia muszą uciekać z Karoliny Północnej do Kalifornii przed gangsterem Santosem (J.E. Freeman), wynajętym przez jej matkę-psychopatkę, Mariettę (Diane Ladd), przeciwną ich związkowi. Chodzi głównie o to, że Sailor był świadkiem zabicia przez Mariettę i prywatnego detektywa Farraguta jej męża. Spotykają po drodze wiele dziwacznych postaci, np. szalonego gangstera Bobby’ego Peru (Willem Dafoe) i jego kochankę Perditę Durango (Isabella Rossellini). Lula zachodzi w ciążę. Sailor trafia do więzenia po nieudanym napadzie na sklep dokonanym wspólnie z Bobbym. Po sześciu latach jest znów wolnym człowiekiem, mają syna, pozostają parą.
Nagrody i nominacje.
Oscary za rok 1990
Złote Globy 1990
Nagroda BAFTA 1990
MFF w Cannes 1990

</doc>
<doc id="1228714" url="https://pl.wikipedia.org/wiki?curid=1228714" title="Steve Golin">
Steve Golin

Steve Golin, właśc. Steven Aaron Golin (ur. 6 marca 1955 w Genevie, zm. 21 kwietnia 2019 w Los Angeles) – amerykański producent filmowy.
Absolwent New York University Film School. Karierę zaczynał jako autor zdjęć do filmów reklamowych. W 1986 został współzałożycielem Propaganda Film, firmy zajmującej się produkcją filmów reklamowych i teledysków. Był producentem teledysków m.in. Michaela Jacksona i Madonny. Pracował także jako producent filmowy przy takich filmach jak "Dzikość serca" (1990), "Red Rock West" (1993) czy "Portret damy" (1996). W 2006 otrzymał jako producent nominację do Oscara w kategorii najlepszy film za "Babel", wspólnie z Alejandro Gonzálezem Iñárritu i Jonem Kilikiem. Oscara w tej kategorii zdobył za film "Spotlight" (2015) Toma McCarthy’ego.

</doc>
<doc id="1228716" url="https://pl.wikipedia.org/wiki?curid=1228716" title="Pancor Jackhammer">
Pancor Jackhammer



</doc>
<doc id="1228723" url="https://pl.wikipedia.org/wiki?curid=1228723" title="Ulica Targowa">
Ulica Targowa

Ulica Targowa – popularna nazwa ulic w Polsce.

</doc>
<doc id="1228724" url="https://pl.wikipedia.org/wiki?curid=1228724" title="Kontur zewnętrzny">
Kontur zewnętrzny

Kontur zewnętrzny - w fryzjerstwie pojęcie określające zewnętrzny kształt (czasami zewnętrzną sylwetkę) fryzury. Jeżeli zmieni się kontur zewnętrzny (np. skracając włosy), ale jednocześnie pozostawi niezmienioną formę i typ uczesania, kształt twarzy wyda się inny.

</doc>
<doc id="1228738" url="https://pl.wikipedia.org/wiki?curid=1228738" title="Winoroślowce">
Winoroślowce

Winoroślowce ("Vitales" Reveal) – rząd roślin okrytonasiennych wyróżniony m.in. w systemach Reveala i APG. We współczesnych ujęciach obejmuje zwykle jedną rodzinę winoroślowatych "Vitaceae", czasem z wyodrębnianą z niej rodziną nałużynowatych "Leeaceae". Rośliny tu zaliczane dawniej włączane były zwykle do rzędu szakłakowców (np. w systemie Cronquista z 1981). 
Systematyka.
W nowoczesnych systemach klasyfikacyjnych nie budzi kontrowersji przynależność różnych rodzajów roślin do rzędu. Brak jednak zgodności co do ich rangi systematycznej. Problematyczna jest ranga rodzaju "Leea", występującego w południowo-wschodniej Azji i tropikalnej Afryce. Niektórzy autorzy (np. Reveal i Takhtajan) wyróżniają ten rodzaj w randze odrębnej rodziny. Inni (np. Peter F. Stevens i jego "Angiosperm Phylogeny Website") wyróżniają ten rodzaj w randze podrodziny, a w rzędzie umieszczają jedną rodzinę winoroślowatych.
W systemie APG I (1998) zaliczane tu rośliny umieszczone były w jednej rodzinie "Vitaceae" umieszczonej w obrębie "core eudicots" bez przypisania do rzędu. W systemie APG II z 2003 rodzina nadal nieprzypisana do rzędu włączona została do grupy "rosids" (≡ różowych). W wersji tego systemu z 2009 wyodrębniona została już jako rząd "Vitales" zajmujący pozycję siostrzaną (aczkolwiek bez mocnego wsparcia) względem grup "fabids" i "malvids" w obrębie różowych. W systemie APG IV (2016) pozycja ta nie uległa zmianie.
W systemie Ruggiero i in. (2015) rząd należy do jednego z 18 nadrzędów okrytonasiennych – różopodobnych "Rosanae", w którego obrębie zajmuje pozycję bazalną.
W systemie z lat 2007-2008 Reveal, podobnie jak APweb wszystkie taksony z rzędu połączył w jednej rodzinie winoroślowatych ("Vitaceae").

</doc>
<doc id="1228742" url="https://pl.wikipedia.org/wiki?curid=1228742" title="Vitales">
Vitales



</doc>
<doc id="1228755" url="https://pl.wikipedia.org/wiki?curid=1228755" title="Domowe karaoke">
Domowe karaoke

Domowe karaoke – seria muzycznych gier komputerowych autorstwa polskiego studia 3e, wydawana na komputery osobiste oraz w wersji na odtwarzacze na DVD. Gracz w każdej z gier ma możliwość śpiewania popularnych polskich utworów muzycznych. Założenia "Domowego Karaoke" są oparte na serii "SingStar". Do tej pory wydano części takie jak "Zostań gwiazdą" (2004), "Domowe Kolędowanie" (2005), "Wśród Gwiazd" (2007), "Aleja Gwiazd" (2008) i "Wirtualne Jury" (2009); ta ostatnia gra umożliwia ocenę poczynań gracza.
Wysoka popularność gier 3e w salonach Empik spowodowała przyznanie "Domowemu Karaoke 2" na DVD (2008) nagrody Bestseller Empiku 2009.

</doc>
<doc id="1228757" url="https://pl.wikipedia.org/wiki?curid=1228757" title="Przesłuchanie (film)">
Przesłuchanie (film)

Przesłuchanie – polski dramat polityczny z 1982 w reżyserii i według scenariusza Ryszarda Bugajskiego. Akcja filmu toczy się w okresie stalinizmu w Polsce. Bohaterka filmu, grana przez Krystynę Jandę piosenkarka Antonina Dziwisz, bez konkretnego powodu zostaje aresztowana przez funkcjonariuszy Urzędu Bezpieczeństwa (UB) i osadzona w więzieniu tylko po to, by jej zeznaniami można było obciążyć jej znajomego. Tortury, jakimi ją poddaje major „Kąpielowy” (Janusz Gajos), tylko wzmagają w niej przekorę i opór wobec śledczych.
"Przesłuchanie", wyprodukowane przez Zespół Filmowy „X” pod kierownictwem Andrzeja Wajdy, przyczyniło się do rozwiązania tego zespołu. Film otrzymał zakaz rozpowszechniania, który uchylony został dopiero w 1989, po transformacji systemowej. Wcześniej film krążył w obiegu podziemnym dzięki zabiegom Bugajskiego, który nagrał swoje dzieło w formacie VHS do odtwarzania na kasetach wideo, za co został zmuszony do wyemigrowania do Kanady.
Film był nagradzany w latach 1989–1990 na Festiwalu Polskich Filmów Fabularnych w Gdyni: podczas 14. edycji w 1989 otrzymał nagrodę dziennikarzy i publiczności, a rok później – nagrodę specjalną jury oraz nagrody aktorskie dla Krystyny Jandy, Janusza Gajosa i Anny Romantowskiej. W 1990 Krystyna Janda otrzymała nagrodę dla najlepszej aktorki na 43. MFF w Cannes.
Fabuła.
Akcja filmu toczy się w pierwszej połowie lat 50. XX wieku. Antonina Dziwisz, młoda piosenkarka i szczęśliwa żona, jeździ po kraju wraz z zespołem, aby występować przed robotniczo-chłopską publicznością. Podczas jednego z koncertów, pokłóciwszy się z mężem Konstantym, w towarzystwie dwóch tajemniczych osobników upija się aż do utraty przytomności. Budzi się w więzieniu. Przesłuchuje ją major „Kąpielowy”, który szczegółowo bada jej życie erotyczne i oskarża ją o nielegalny handel walutą. Tonia z przekory odmawia podpisania protokołu, w wyniku czego śledztwo zostaje oddane porucznikowi Tadeuszowi Morawskiemu.
Antonina dzieli jedną celę z Mirą Szajnert, chłopką Honoratą oraz fanatyczną komunistką Witkowską. Wraz z kolejnymi przesłuchaniami oprawcy próbują na Antoninie wymusić, by dziewczyna złożyła zeznania obciążające majora Olchę, którego oskarża się o zdradę ojczyzny. Witkowska, wciąż wierząc w nieomylność władzy ludowej, usiłuje namówić Tonię, by ta dobrowolnie się przyznała. Mimo że Antonina zostaje poddana torturom fizycznym i psychicznym (na przykład umieszczona w karcerze zalanym po sufit wodą, poddana symulowanemu rozstrzelaniu), wciąż wykazuje wolę walki. Jednak Mira Szajnert zeznaje pod groźbą śmierci, że Tonia współpracowała z obcym wywiadem. Oficerowie bezpieki pokazują Konstantemu protokół, w którym jego żona rzekomo przyznała się do zdrady.
Gdy po rozmowie z mężem Antonina dowiaduje się, że Konstanty chce rozwodu, w desperacji podgryza sobie żyły. Po nieudanej próbie samobójczej zostaje umieszczona w szpitalu więziennym. Tam odwiedza ją Morawski, który składa życzenia z okazji Świąt Bożego Narodzenia. Dochodzi wówczas między nimi do zbliżenia. Tonia po pewnym czasie wyznaje Morawskiemu, że jest z nim w ciąży, i obiecuje, że nie wyjawi nikomu, kto jest ojcem dziecka. Morawski przynosi później wiadomość o rozstrzelaniu Olchy. Tonia rodzi córeczkę, którą jednak władze więzienne zabierają matce. Gdy umiera Józef Stalin, Morawski zawiadamia Tonię, że ta wyjdzie na wolność. Gdy Tonia wychodzi z pokoju, śledczy popełnia samobójstwo. Zmarniała Antonina wychodzi z więzienia, odbiera córkę z sierocińca i wraca do domu.
Obsada.
"Źródło: Filmpolski.pl"
Produkcja.
Scenariusz, dobór obsady, zdjęcia.
"Przesłuchanie" zostało wyprodukowane przez Zespół Filmowy „X”, którego dyrektorem artystycznym był Andrzej Wajda. Tym filmem Ryszard Bugajski debiutował jako reżyser filmu pełnometrażowego; napisany przezeń scenariusz (oparty na losach Toni Lechtman i Wandy Podgórskiej) zespół ocenił jako „szalenie ostry”, jak twierdziła Agnieszka Holland. Zdjęcia do filmu wykonał Jacek Petrycki, za scenografię zaś odpowiadał Janusz Sosnowski. Kostiumy dla bohaterów zaprojektowała Jolanta Jackowska, a film zmontowała Katarzyna Maciejko-Kowalczyk.
Krystyna Janda otrzymała rolę w "Przesłuchaniu" w zastępstwie Joanny Szczepkowskiej, która nie mogła wystąpić w scenie rozbieranej, gdyż kilka miesięcy wcześniej urodziła dziecko. Janda musiała całkowicie poświęcić się roli, co opisywała w następujący sposób: „Nic w "Przesłuchaniu" nie jest udawane. Kiedy rzucają mnie na podłogę celi – nikt mnie nie oszczędza, kiedy dostaję w twarz – biją naprawdę”. Aktorka odgrywająca główną rolę, wiedząc, iż film jest przeznaczony dla ludzi młodych, starała się nadać cechy im bliskie. Jakkolwiek byłe więźniarki Rakowieckiej, które konsultowały z Bugajskim aranżację poszczególnych scen, oceniały zachowanie bohaterki Jandy za zbyt odważne jak na faktyczne realia, aktorka komentowała to następująco: „[...] czułam, że tego pragnęliby ludzie na widowni. Pragnęli, aby tak zachowywała się ich bohaterka”. Śpiewana przez Tonię piosenka „Zgadnij, kotku, co mam w środku” została napisana przez Jacka Janczarskiego, a melodię do niej opracował Jerzy Satanowski.
Janusz Gajos, odtwórca roli „Kąpielowego”, nie był początkowo pozytywnie nastawiony do swej roli ze względu na bezwzględność jego bohatera. Dlatego starał się stworzyć portret psychologiczny swej postaci, aby uwiarygodnić własną kreację:
Zdjęcia do filmu, realizowane przede wszystkim w zakładzie karnym na ulicy Rakowieckiej w Warszawie, trwały dwa miesiące. Jak relacjonował Bugajski, po pierwszych dziesięciu dniach pracy udostępnił Wajdzie pierwszą projekcję zawierającą dwie sceny. Wajda uznał owe sceny za „dno totalne: oświetlenie, gra aktorska – wszystko”. Wajda postawił Bugajskiemu ultimatum, w którym nakazał reżyserowi poprawienie materiału w dwa tygodnie, zanim produkcja zostanie zerwana. Nadzór nad produkcją artystyczną przejęła Holland, która jednak nie ingerowała w metodę reżyserii przyjętą przez Bugajskiego. Ostatnie dokrętki zrobiono już po wprowadzeniu stanu wojennego w Polsce, 17 grudnia 1981.
Kolaudacja i zatrzymanie filmu.
W kwietniu 1982 odbyła się kolaudacja zmontowanego filmu, której przebieg był niezwykle burzliwy. Jakkolwiek historyczka Maria Turlejska starała się bronić "Przesłuchania", traktując je jako świadectwo historyczne, dyskusja od początku była ukierunkowana na niedopuszczenie filmu do wyświetlania. I sekretarz organizacji partyjnej filmowców Mieczysław Waśkowski zadawał pytanie: „jak to się stało, że po wprowadzeniu stanu wojennego w naszym państwie ten film został skończony?”, po czym groził Bugajskiemu, że konieczne jest omówienie odpowiedzialności za powstanie "Przesłuchania" w „innym gronie”. Inny członek komisji kolaudacyjnej, Czesław Petelski, dezawuował wartość "Przesłuchania" jako dzieła artystycznego, sarkastycznie stwierdzając, że Bugajski jedynie „umie kleić taśmę”. Na kolaudację nie zaproszono opiekuna artystycznego filmu, przebywającego wówczas we Francji Andrzeja Wajdy, który w liście do ministra kultury i sztuki ds. kinematografii Stanisława Stefańskiego bronił "Przesłuchania":
"Przesłuchania" nie dopuszczono do rozpowszechniania, jednak decydenci pozwolili Bugajskiemu wykonać kopię wzorcową filmu, co umożliwiło reżyserowi skopiowanie "Przesłuchania" na kasety wideo (system U-matic, potem VHS) i rozprowadzenie go w nielegalnym obiegu. Na wieść o tym zwolniono Bugajskiego dyscyplinarnie z pracy, w związku z czym musiał on wyemigrować do Kanady.
Odbiór.
"Przesłuchanie" zostało dopuszczone do wyświetlania na ekranach kin dopiero 13 grudnia 1989, zdobyło jednak w Polsce szereg nagród. Na Festiwalu Polskich Filmów Fabularnych film otrzymał Nagrodę Publiczności oraz Nagrodę Dziennikarzy, a w 1990 – w kolejnej edycji – został nagrodzony czterema statuetkami: Nagrodą Specjalną Jury, nagrodą za pierwszoplanową rolę męską (Janusz Gajos), pierwszoplanową rolę kobiecą (Krystyna Janda) i drugoplanową rolę kobiecą (Anna Romantowska). Czasopismo „Film” nagrodziło go Złotą Kaczką. Również w 1990 film został zaprezentowany w konkursie głównym na 43. MFF w Cannes, gdzie Krystyna Janda za swą kreację otrzymała nagrodę dla najlepszej aktorki. Film nie miał jednak powodzenia wśród zagranicznych krytyków. Janet Maslin w „The New York Timesie” twierdziła, że „możliwości metafory politycznej tego filmu z 1982 roku są bardzo ograniczone, a dodatkowo umniejsza je ukryty sadyzm i przesadna szpetota”. Maslin nie była też zadowolona z wątku miłosnego, stwierdzając, że "Przesłuchanie" zawiera „przynajmniej o trzy melodramatyczne zakończenia więcej niż tego potrzebuje”. Sheila Benson z gazety „Los Angeles Times” nazwała występ Jandy „wyczerpującym, gwiazdorskim zwrotem akcji”. Bardziej konstruktywna była wypowiedź Dessona Howe’a z „Washington Post”, w której krytyk chwalił kreacje aktorskie:
Z perspektywy czasu Sheila Skaff, nazywając "Przesłuchanie" arcydziełem, zastanawiała się, dlaczego film przepadł poza Polską. Skaff argumentowała, że melodramatyczna tonacja filmu Bugajskiego była przecież charakterystyczna dla hollywoodzkich filmów o II wojnie światowej, „gdzie tak wielu bohaterów przetrwało samotnie, dzięki czystej sile woli i dobrym intencjom”. Skaff pytała, „czy tu właśnie, jak mówi polskie przysłowie, leżał pies pogrzebany? Czy może w 1990 roku, w pierwszych dniach demokratycznej Polski, kiedy film był wyświetlany w Stanach Zjednoczonych, nie było jeszcze miejsca na polski melodramat?” Magazyn „Time Out” również bronił filmu, którego „oddziaływanie jest tak samo aktualne jak zawsze, a jego alegoryczne implikacje okazały się prorocze”, gdyż tematem dzieła Bugajskiego jest „wolność osiągnięta dzięki hartowi ducha i wytrwałości”. Krytycy pisma „Cinéaste” określili film Bugajskiego mianem „jednej z najbardziej przerażających, kiedykolwiek przełożonych na film wizji ery stalinowskiej”.
Krystyna Duniec i Joanna Krakowska w retrospektywnym artykule podkreślały rangę "Przesłuchania", twierdząc iż dzieło Bugajskiego „dostarczyło zakazanej wcześniej wiedzy na temat działania stalinowskiego aparatu terroru, ujawniło metody śledcze, w naturalistyczny sposób pokazało przesłuchania i tortury, stając się w ten sposób świadectwem bez mała historycznym”. Zarazem, jak zauważały Duniec i Krakowska, „przypadkowość i niewinność ofiary zderzona z usankcjonowanym przez system sadyzmem oprawców zdeterminowały charakter i konstrukcję świata przedstawionego, w którym wszelkie zdarzenia i działania sprowadzają się do kolejnych aktów przemocy i oporu”.

</doc>
<doc id="1228759" url="https://pl.wikipedia.org/wiki?curid=1228759" title="Gorączka trzydniowa">
Gorączka trzydniowa



</doc>
<doc id="1228764" url="https://pl.wikipedia.org/wiki?curid=1228764" title="Varicella">
Varicella



</doc>
<doc id="1228765" url="https://pl.wikipedia.org/wiki?curid=1228765" title="Densygnat">
Densygnat

Densignathus (z gr. „gruba szczęka”) – nazwa wczesnego czworonoga, którego szczątki odkryto w Red Hill w Pensylwanii. Najprawdopodobniej żył w późnym dewonie (famen), około 360 milionów lat temu. Jest to drugi po hynerpetonie wczesny kręgowiec lądowy znaleziony na tym stanowisku. Szczątki densygnata reprezentowane są jedynie przez pojedynczą żuchwę. Przez pewien czas nie było pewności czy omawiany fragment żuchwy, odnaleziony zaledwie 50 metrów od szczątków hynerpetona, nie należy właśnie do tego, czy do innego zwierzęcia. Wątpliwości zostały rozwiane, gdy natrafiono na właściwą żuchwę hynerpetona. Fakt ten pozwolił na wyodrębnienie rodzaju "Densignathus"
Najprawdopodobniej, oba rodzaje żyły na tym samym terenie w tym samym czasie. Niestety, nie mamy pewności, jak wyglądał densygnat, ale porównanie jego żuchwy z żuchwą hynerpetona pozwala nam na stwierdzenie, że już wśród wczesnych czworonogów istniały różne rodzaje specjalizacji. Szczęki densygnata były podobnej długości co hynerpetona, ale były mocniej zbudowane (stąd nazwa) i uzębione. Być może densygnat żywił się opancerzonymi rybami, podczas gdy np. hynerpeton bezkręgowcami.

</doc>
<doc id="1228766" url="https://pl.wikipedia.org/wiki?curid=1228766" title="Dalian Wanda">
Dalian Wanda



</doc>
<doc id="1228767" url="https://pl.wikipedia.org/wiki?curid=1228767" title="Densignathus">
Densignathus



</doc>
<doc id="1228769" url="https://pl.wikipedia.org/wiki?curid=1228769" title="Kompleks miedziowy chlorofilu">
Kompleks miedziowy chlorofilu

Kompleks miedziowy chlorofilu ("E141") – organiczny związek chemiczny, pochodna chlorofilu, stosowana jako barwnik spożywczy oraz środek medycyny niekonwencjonalnej. Może być wytwarzany syntetycznie.
Dopuszczalne dzienne spożycie wynosi 15 mg/kg ciała.
Wyróżniamy dwa kompleksy chlorofilu:
Zastosowanie.
Przemysł spożywczy.
Zupy, sosy, naturalne owoce w zalewie oraz niesfermentowane napoje mleczne.
Medycyna.
Substancja czynna licznych środków stosowanych wewnętrznie w celu zmniejszenia zapachu ciała, w tym związanego z inkontynencją, kolostomią itp. Zewnętrznie stosowany również w leczeniu ran i kontuzji skóry.

</doc>
<doc id="1228770" url="https://pl.wikipedia.org/wiki?curid=1228770" title="Komora gorąca">
Komora gorąca

Komora gorąca – miejsce przeznaczone do wykonywania operacji na materiałach silnie radioaktywnych. W komory gorące wyposażane są m.in. ośrodki badań jądrowych, laboratoria radiochemiczne oraz laboratoria medycyny nuklearnej, w tym pracownie związane z medycznym wykorzystaniem radioizotopów i obrazowaniem medycznym.

</doc>
<doc id="1228771" url="https://pl.wikipedia.org/wiki?curid=1228771" title="E141">
E141



</doc>
<doc id="1228772" url="https://pl.wikipedia.org/wiki?curid=1228772" title="Jezioro Morzycko">
Jezioro Morzycko



</doc>
<doc id="1228774" url="https://pl.wikipedia.org/wiki?curid=1228774" title="Jezioro Okunie">
Jezioro Okunie

2 jeziora w Polsce:

</doc>
<doc id="1228778" url="https://pl.wikipedia.org/wiki?curid=1228778" title="Kontur wewnętrzny">
Kontur wewnętrzny

Kontur wewnętrzny – we fryzjerstwie jest to linia graniczna między uczesaniem a linią czoła, policzków, czasami uszu i karku. Tworzy on wewnętrzny kształt (wewnętrzną sylwetkę) fryzury. Kontur wewnętrzny jest szczególnie istotny przy tworzeniu uczesania, ponieważ od wewnętrznej sylwetki zależy w dużym stopniu charakter fryzury.

</doc>
<doc id="1228779" url="https://pl.wikipedia.org/wiki?curid=1228779" title="Jezioro Duże Sitno">
Jezioro Duże Sitno



</doc>
<doc id="1228781" url="https://pl.wikipedia.org/wiki?curid=1228781" title="Jezioro Małe Sitno">
Jezioro Małe Sitno



</doc>
<doc id="1228782" url="https://pl.wikipedia.org/wiki?curid=1228782" title="Jezioro Mikorowo">
Jezioro Mikorowo



</doc>
<doc id="1228783" url="https://pl.wikipedia.org/wiki?curid=1228783" title="Zakażenie wirusem opryszczki zwykłej">
Zakażenie wirusem opryszczki zwykłej



</doc>
<doc id="1228786" url="https://pl.wikipedia.org/wiki?curid=1228786" title="Jezioro Rybiec">
Jezioro Rybiec



</doc>
<doc id="1228788" url="https://pl.wikipedia.org/wiki?curid=1228788" title="Dolores Jane Umbridge">
Dolores Jane Umbridge



</doc>
<doc id="1228789" url="https://pl.wikipedia.org/wiki?curid=1228789" title="Jezioro Tursko">
Jezioro Tursko



</doc>
<doc id="1228791" url="https://pl.wikipedia.org/wiki?curid=1228791" title="Jezioro Skotawsko Duże">
Jezioro Skotawsko Duże



</doc>
<doc id="1228792" url="https://pl.wikipedia.org/wiki?curid=1228792" title="Szochet">
Szochet



</doc>
<doc id="1228793" url="https://pl.wikipedia.org/wiki?curid=1228793" title="Simpsonowie (seria 3)">
Simpsonowie (seria 3)

Poniższa lista przedstawia 24 odcinki trzeciego sezonu serialu animowanego "Simpsonowie", oryginalnie wyemitowanego w amerykańskiej telewizji FOX. Odcinki w Polsce zostały zaprezentowane przez TVP1, Fox Kids, Canal+ oraz TV Puls (do 3x17).
W wersji TVP1 napój stworzony przez Homera nazywa się Ognisty Moe, natomiast w wersji TV Puls nazywa się Płonący Moe.

</doc>
<doc id="1228794" url="https://pl.wikipedia.org/wiki?curid=1228794" title="Jezioro Skotawsko Małe">
Jezioro Skotawsko Małe



</doc>
<doc id="1228796" url="https://pl.wikipedia.org/wiki?curid=1228796" title="Adela z Normandii">
Adela z Normandii

Adela z Normandii, Adela z Blois, Adela Angielska (ur. ok. 1062–1067, zm. 8 marca 1137 w Marcigny) – hrabina Blois, córka króla Anglii i księcia Normandii Wilhelma Zdobywcy i Matyldy, córki Baldwina V, hrabiego Flandrii. Siostra królów Wilhelma II i Henryka I. Matka króla Stefana.
Jej dokładna data urodzenia nie jest znana. Przyjmuje się, że urodziła się między 1060 a 1067 r. Otrzymała staranne wykształcenie, biegle znała łacinę. Początkowo była zaręczona z Szymonem Crispinem, hrabią Amiens, który jednak ostatecznie odmówił jej poślubienia i został zakonnikiem. Ostatecznie Adela poślubiła między 1080 a 1084 r. Stefana Henryka (ok. 1045 – 19 maja 1102), syna i dziedzica Tybalda III, hrabiego Blois, i Gersendy, córki Herberta I, hrabiego Maine.
Stefan i Adela mieli razem dwanaścioro dzieci. Kolejność ich narodzin jest nieznana:
Adela wywierała wielki wpływ na rządy Stefana w hrabstwie Blois. Jej imię pojawia się obok imienia męża na większości dokumentów. Była szczególnie aktywna w zakresie spraw kościelnych. W 1095 r. nakłoniła męża do udziału w wyprawie krzyżowej. Podczas jego nieobecności występowała jako regentka hrabstwa w imieniu Stefana, a po jego śmierci w 1102 r. w imieniu syna Tybalda. W 1105 r. była mediatorką w sporze między jej bratem, królem Henrykiem I, a arcybiskupem Canterbury Anzelmem. W 1109 r. przekazała rządy w hrabstwie Tybaldowi.
W 1120 r. Adela wycofała się do Marcigny, gdzie spędziła ostatnie lata swojego życia. Dożyła jeszcze wstąpienia swojego młodszego syna Stefana na tron Anglii w 1135 r. Zmarła dwa lata później. Została pochowana w opactwie Świętej Trójcy w Caen.

</doc>
<doc id="1228800" url="https://pl.wikipedia.org/wiki?curid=1228800" title="Miary zmienności">
Miary zmienności



</doc>
<doc id="1228801" url="https://pl.wikipedia.org/wiki?curid=1228801" title="Jezioro Martwe (rezerwat przyrody w województwie warmińsko-mazurskim)">
Jezioro Martwe (rezerwat przyrody w województwie warmińsko-mazurskim)

Rezerwat przyrody Jezioro Martwe – florystyczny rezerwat przyrody w województwie warmińsko-mazurskim położony na terenie gminy Górowo Iławeckie, około 2 km na wschód od wsi Galiny, w pobliżu granicy z obwodem kaliningradzkim. Został utworzony na mocy Zarządzenia Ministra Leśnictwa i Przemysłu Drzewnego z dnia 10 grudnia 1970 r. w celu ochrony stanowiska maliny moroszki, rośliny reliktowej. Powierzchnia 17,91 ha (akt powołujący podawał 17,30 ha).
Rezerwat obejmuje śródleśną, zalądowioną nieckę dawnego jeziora dystroficznego, na środku której znajduje się Jezioro Martwe o powierzchni 2,61 ha i głębokości 4 m. Jezioro otoczone jest torfowiskiem. Część torfowiska porastają zespoły leśne z dominującym świerkiem pospolitym, miejscami ustępującym sośnie zwyczajnej lub brzozie omszonej. Do występujących tu roślin objętych ochroną ścisłą należą: widłak jałowcowaty, malina moroszka, rosiczka okrągłolistna; ochroną częściową objęty jest grążel żółty.

</doc>
<doc id="1228805" url="https://pl.wikipedia.org/wiki?curid=1228805" title="Oberzeiring">
Oberzeiring

Oberzeiring – dawna gmina targowa położona w Austrii, w kraju związkowym Styria, w powiecie Murtal o powierzchni 38 km2 i zamieszkiwana przez 849 osób (31 października 2011). 1 stycznia 2015 została rozwiązana, a jej teren połączono z gminami Bretstein, Sankt Johann am Tauern oraz Sankt Oswald-Möderbrugg tworząc gminę Pölstal. Gmina jest znana z kopalni srebra z XIII wieku a także z wydobycia aragonitu błękitnego. Eksploatacja złóż dotyczy jedynie przeszłości, aktualnie miejscowość znana jest jako cel turystyczny. Znajdują się tutaj również sztolnie lecznicze oraz kościół pw. św. Mikołaja "( Hl. Nikolaus)" - wczesnogotycki, wzniesiony w średniowieczu.

</doc>
<doc id="1228809" url="https://pl.wikipedia.org/wiki?curid=1228809" title="Maurice de Broglie">
Maurice de Broglie

Louis César Victor Maurice de Broglie, 6. książę Broglie, Duc de Broglie (ur. 27 kwietnia 1875 w Paryżu, zm. 14 lipca 1960 w Neuilly-sur-Seine) – francuski oficer marynarki i fizyk (głównie rentgenografia strukturalna) pochodzący z książęcej rodziny marszałków Francji, brat Louisa Victora, wnuk Alberta Victora, profesor Collège de France w Paryżu; od roku 1924 – przewodniczący , od roku 1934 – członek Akademii Francuskiej.
Życiorys.
Był synem dyplomaty, Louisa Alphonsa Victora, 5. księcia de Broglie (1846–1906), i Pauline d’Armaillé (1851–1928). Miał dwie siostry (Albertine, 1876–1934; Laure Marie Pauline, 1888–1972) i dwóch braci (Phillippe, 1881–1890; Louis, 1892–1987, laureat Nagrody Nobla w dziedzinie fizyki w roku 1929).
Kształcił się początkowo w Kolegium św. Stanisława – założonej w roku 1821 elitarnej paryskiej szkole, której nazwa nawiązuje do pradziadka Ludwika XVIII, króla Stanisława Leszczyńskiego. Po jej ukończeniu wstąpił do École navale (Akademia Marynarki Wojennej), w której studiował od roku 1893. W roku 1898 otrzymał pierwszy stopień oficerski ("enseigne de vaisseau").
W latach 1900–1904 służył we flocie śródziemnomorskiej, m.in. spędził dwa lata na kanonierce „Achéron” w Bizercie. Prowadził również badania fizyczne – w roku 1901 uzyskał "licencié ès sciences" fizyki, a w roku 1902 przedłożył Akademii Nauk pracę na temat zastosowania galwanometrii termicznej do badania „fal elektrycznych” ("ondes électriques"). W roku 1904 odszedł z marynarki i podjął pracę w Obserwatorium Paryskim w Meudon i Collège de France (jego nauczycielem był Paul Langevin). W roku 1908 obronił pracę doktorską na temat "Recherches sur les centres électrisés de faible mobilité dans les gaz".
W latach I wojny światowej, pracował w stacji radiotelegraficznej w Saintes-Maries-de-la-Mer. Odegrał decydującą rolę w wynalezieniu urządzeń umożliwiających odbieranie sygnałów okrętów podwodnych (fr. "Télégraphie sans fil", T.S.F.).
Zakres badań.
Prowadził badania z zakresu promieniowania rentgenowskiego, promieniowania gamma i fizyki molekularnej. W badaniach widma promieni rentgenowskich posługiwał się metodą obracanego kryształu. Uczestniczył w tworzeniu einsteinowskiego opisu światła jako strumienia fotonów (zob. m.in. dualizm korpuskularno-falowy, zjawisko Comptona, fale materii – fale de Broglie’a, równanie Schrödingera). Odegrał ważną rolę w pierwszych etapach rozwoju fizyki jądrowej i badań promieniowania kosmicznego.
Uczestniczył m.in. w debatach organizowanych w czasie przełomowych dla fizyki i chemii pierwszych Kongresów Solvaya, w tym w czasie pierwszego z tych Kongresów, na temat „Promieniowanie i kwanty” (m.in. spektroskopia w zakresie promieniowania X). Został on zorganizowany jesienią 1911 roku w Brukseli, wyłącznie dla wybitnych gości Ernesta Solvaya, indywidualnie zaproszonych do dyskusji; najmłodszym z zaproszonych był Albert Einstein. Maurice de Broglie jest autorem książki "Les premiers congres̀ de physique Solvay et l’orientation de la physique depuis 1911".
Publikacje (wybór).
W "Notable Names Database" (NNDB) wyróżniono:
W bazie WorldCat zamieszczono ok. 427 pozycji dorobku; pierwsze z nich to:
Odznaczenia i wyróżnienia.
Maurice de Broglie został Wielkim Oficerem Legii Honorowej. W roku 1928 otrzymał Medal Hughesa.
Był członkiem wielu towarzystw naukowych, m.in.:
Otrzymał doktorat honoris causa Uniwersytetu Oksfordzkiego.
Życie prywatne.
Ożenił się 12 stycznia 1904 roku z Camille Bernou de Rochetaillée (1883–1966). Mieli jedną córkę, Laure de Broglie, zmarłą w dzieciństwie (1904–1911).

</doc>
<doc id="1228811" url="https://pl.wikipedia.org/wiki?curid=1228811" title="Loczkowanie">
Loczkowanie

Loczkowanie – to technika czesania włosów polegająca na nawijaniu pasm wokół palca i mocowaniu specjalnymi klipsami. Na przedniej części porostu loki nawija się rzędami od linii przedziałka w przeciwnych kierunkach - jeden rząd w prawo, drugi w lewo. Na szczycie i tylnej części głowy należy nawijać ukośnie łącząc pierwszy rząd z prawej strony głowy z trzecim rzędem po lewej stronie głowy, następnie kolejno 2z4, 3z5. Po wysuszeniu i wyszczotkowaniu włosów uzyskamy fale.
Loczki płaskie – stosowane są przy modelowaniu fryzury o dużej objętości, w której loki są odbite od skóry głowy. Aby wykonać lok płaski, oddziela się pasmo włosów, wyczesuje je, owija wokół palca od końcówek po nasadę, delikatnie zsuwa i układa płasko na skórze mocując klipsem.
Loczki spiralne – stosowane są przy modelowaniu fryzury, w której loki przylegają do skóry głowy. Fryzura nabiera objętości na 2/3 długości włosów. Ta technika umożliwia uzyskanie loków o ładnym, naturalnym skręcie. Aby wykonać lok spiralny oddziela się pasmo włosów, wyczesuje je, owija wokół palca od nasady po koniec, delikatnie zsuwa i układamy płasko na skórze mocując klipsem.
Zasadniczo loki mocuje się specjalnymi klipsami, klips nie powinien przyciskać wszystkich włosów w loczku, aby nie pozostawić wyraźnych odcisków na włosach. Można również nawinąć włosy na wałki, podobnie jak przy loczkowaniu. Często postępuje się w ten sposób w przypadku włosów długich lub naturalnie kręconych. Nawijanie loków należy do klasycznych technik fryzjerskich i umożliwia tworzenie wielu różnych, oryginalnych i bardzo kobiecych fryzur. Jeżeli do nawijania papilotów użyjemy wałków, musimy pamiętać, że średnica wałka determinuje późniejszą puszystość fryzury i wielkość loków. Rodzaj lokówek musimy dobrać odpowiednio do projektowanego uczesania.

</doc>
<doc id="1228812" url="https://pl.wikipedia.org/wiki?curid=1228812" title="Tarcza Nipkowa">
Tarcza Nipkowa

Tarcza Nipkowa – to wynalazek Paula Nipkowa z 1884 r., który w ogromnej mierze przyczynił się do rozwoju telewizji. Jest to urządzenie służące do mechanicznej i syntetycznej analizy obrazu.
Tarcza Nipkowa, pomimo znalezienia innych metod elektronicznych do składania obrazu była wykorzystywana w niektórych urządzeniach aż do końca II wojny światowej. W uznaniu zasług w roku 1935 została uruchomiona w Berlinie pierwsza na świecie elektroniczna stacja telewizyjna, a jej nadajnik nazwano "Paul Nipkow".
Amerykanin Charles Francis Jenkins zastosował wynalazek Paula Nipkowa w początkowych latach dwudziestych, kiedy to przesłał obraz prezydenta Stanów Zjednoczonych Warrena Gamaliela Hardinga z Waszyngtonu do Filadelfii na odległość ok. 200 km. W roku 1925 udało mu się nadać i odebrać obraz ruchomy.
Opis i działanie.
Urządzenie to miało postać metalowej tarczy obrotowej z otworami rozłożonymi równomiernie wzdłuż linii spiralnej. Przez te otwory kolejno przechodził promień świetlny składający obraz. Taka tarcza była umieszczana pomiędzy przedmiotem oświetlanym, (przedmiotem, którego obraz chciano otrzymać) a komórką fotoelektryczną. W ten sposób promienie światła odbitego od poszczególnych części przechodziły przez kolejne otwory tej tarczy na fotokomórkę, która z kolei modulowała prąd neonówki w odbiorniku. Światło tej neonówki (jaśniejące bądź ciemniejące) było rzutowane na ekran poprzez otwory obracającej się synchronicznie podobnej tarczy. Na tymże ekranie pojawiał się wówczas obraz tego przedmiotu.
Dnia 6 stycznia 1884 roku młody wynalazca Paul Nipkow otrzymał patent o numerze 30105 na urządzenie, które sam nazwał "elektrycznym teleskopem".

</doc>
<doc id="1228813" url="https://pl.wikipedia.org/wiki?curid=1228813" title="Miejskie Wodociągi i Oczyszczalnia w Grudziądzu">
Miejskie Wodociągi i Oczyszczalnia w Grudziądzu

Miejskie Wodociągi i Oczyszczalnia sp. z o.o. w Grudziądzu – spółka miejska działająca na terenie Grudziądza oraz gminy.
Oczyszczalnia ścieków.
Oczyszczalnia podlegająca MWiO, która przyjmuje ścieki kolektorem dosyłowym oraz ścieki dowożone samochodami asenizacyjnymi, znajduje się w Nowej Wsi k. Grudziądza. Jej uruchomienie nastąpiło w październiku 2002 r. Głównym wykonawcą projektu była firma Hydrobudowa-9 z Poznania, podwykonawcami zaś firmy grudziądzkie. Może przyjąć 26 000 m³/dobę. Jest to oczyszczalnia mechaniczno – biologiczna ze stabilizacją osadu w procesie fermentacji beztlenowej. W zakresie oczyszczania ścieków spełnia warunki pozwolenia wodnoprawnego oraz dyrektyw Unii Europejskiej. Kontrola oraz sterowanie pracą oczyszczalni realizowane jest przez komputer w sterowni oczyszczalni.
Stopień oczyszczania ścieków został osiągnięty w pierwszych miesiącach po przekazaniu do eksploatacji. Analizy prób ścieków potwierdzają uzyskanie jeszcze wyższego stopnia redukcji zanieczyszczeń i spełnienie warunków pozwolenia oraz norm unijnych w pełnym zakresie.
W oczyszczalni zachodzi proces fermentacji mezofilowej podczas stabilizacji osadu. W procesie tym powstaje biogaz o zawartości metanu około 65%. Osad poddawany jest systematycznym badaniom w laboratorium Oczyszczalni Ścieków oraz przez Uniwersytet Mikołaja Kopernika w Toruniu.
Wyprodukowany podczas stabilizacji osadu biogaz w komorach fermentacyjnych jest wykorzystywany do otrzymania energii elektrycznej i cieplnej. Łączne zużycie energii elektrycznej wynosi około 250 000 kWh/miesiąc z czego obecnie ponad 60% uzyskuje się dzięki gazogeneratorom napędzanych za pomocą silników zasilanych biogazem. Energia cieplna produkowana jest podczas pracy gazogeneratorów i pozyskiwana z pomp ciepła. Jej ilość wystarcza całkowicie do zaspokojenia potrzeb technologicznych, grzewczych oraz do ogrzania wody w oczyszczalni. Wzrost produkcji energii elektrycznej i cieplnej wynikał głównie z optymalizacji procesu technologicznego oraz optymalizacji pracy gazogeneratorów.
W trosce o ochronę środowiska, w oczyszczalni stosuje się:

</doc>
<doc id="1228815" url="https://pl.wikipedia.org/wiki?curid=1228815" title="Altannik lśniący">
Altannik lśniący

Altannik lśniący, altannik fioletowy ("Ptilonorhynchus violaceus") – gatunek ptaka z rodziny altanników (Ptilonorhynchidae) występujący w dżunglach deszczowych i innych lasach w dwóch regionach wschodniej Australii, od północnego Queenslandu na północy po południową Wiktorię na południu. Jest jedynym przedstawicielem rodzaju "Ptilonorhynchus".
Podgatunki i zasięg występowania.
Wyróżnia się dwa podgatunki "P. violaceus":
Budowa altanki.
Od kwietnia do maja samczyk altannika zaczyna budować tzw. altankę. Najpierw wybiera miejsce, na którym później wykonuje fundament z gałęzi. Następnie po bokach wznosi dwie przeciwległe ściany, tworzące przejście. Są one wygięte w łuk i dotykają się na górze. Na koniec samiec ozdabia wejście muszlami, piórami, kamyczkami, kolorowymi owocami i innymi barwnymi i różnokształtnymi przedmiotami. Wyszukuje też połyskliwe kawałki szkła i metali, np. kluczyki samochodowe. Na zakończenie samiec kawałkiem kory, który trzyma w dziobie, maluje ściany altanki mieszaniną soków z owoców i własnej śliny. Najczęstszym, atrakcyjnym dla samiczek kolorem jest niebieski. Po skończonej pracy samiec rozpoczyna toki przed altanką. Podskakuje wokół swej budowli, przelatuje przez nią i wydaje głośne dźwięki.
Umiejętność budowania altanki samce przyswajają sobie z wiekiem. Młode ptaki budują na początku proste altanki, a kolejne ich konstrukcje są bardziej zaawansowane. Altannik ma słabość do koloru niebieskiego, ptaki hodowane w niewoli wraz z innymi gatunkami, zabijają czasem małe niebieskie ptaszki, by ozdobić nimi altankę. Koło altanek altannika znajdowano już srebrne monety, okulary, zegarek na łańcuszku, kule z broni i puste naboje.
Pożywienie.
Swoją owocową dietę altannik lśniący uzupełnia bezkręgowcami. Pokarmu szuka na ziemi oraz w gałęziach drzew. W zimie altanniki lśniące łączą się w stada, gdzie razem przebywa w nich do 50 ptaków, które wspólnie poszukują pożywienia. W stadach opuszczają bezpieczny las i wyruszają na otwarte tereny – na pola, do sadów i ogrodów. Szukają głównie owoców. Większe stado altanników potrafi „zebrać” wszystkie owoce ze średniej wielkości sadu w ciągu tygodnia. Z tego powodu altanniki nie są lubiane przez ogrodników i rolników, którzy do nich strzelają. W niektórych regionach w okolicy Melbourne ptaki te zostały już całkowicie wytępione.
Rozmnażanie.
Samiczka, zwabiona śpiewem samczyka pozostaje w okolicy nawet kilka tygodni. Samiczka decyduje, czy przyjmuje zaloty, zanim po raz pierwszy wejdzie do altanki. Kiedy jest gotowa do parzenia, pochyla się do przodu. Po parzeniu samiczka opuszcza ozdobioną altankę, zaczyna budować gniazdo i tam znosi jajka. Samczyk w tym czasie rozbudowuje swą budowlę, nadal ozdabia teren przed altanką, kontynuuje taniec godowy w nadziei zwabienia następnych partnerek. Na drzewie lub na pnącej roślinie, kilkaset metrów od altanki, samiczka splata z gałązek miskowate gniazdo. Samiczka znosi 2–3 białe, nakrapiane brązowe jaja, które wysiaduje sama przez trzy tygodnie. Kiedy wyklują się pisklęta, karmi je na początku owadami i kawałkami owoców, co wykonuje samodzielnie. Sama też broni gniazda przed intruzami. Po trzech tygodniach pisklęta usamodzielniają się i opuszczają gniazdo.
Tryb życia.
Altannik lśniący występuje w dżunglach deszczowych, wilgotnych lasach eukaliptusowych i innych lesistych obszarach wschodniej Australii. Tereny te podzielone są na dwie części. Ptaki żyjące na północy są mniejsze niż ptaki z południa. Altannik lśniący często opuszcza kryjówki leśne i szuka pożywienia, latając na terenach otwartych. Żyje samotnie, a samce mają swoje terytoria. Rewiry tokowe poszczególnych samców, bronione przez nie, rozmieszczone są w lasach w regularnych odstępach. W miesiącach zimowych, kiedy minie pora lęgowa, altanniki łączą się w większe stada, które wspólnie poszukują pożywienia. W zimie ptaki opuszczają lasy i wyruszają na żer na otwarte tereny. W tym też okresie zapuszczają się do sadów i ogrodów.
Altannik potrafi naśladować głosy niektórych ptaków. Osobniki żyjące w miastach naśladują np. miauczenie kota czy dźwięk gwizdka.
Status.
Międzynarodowa Unia Ochrony Przyrody (IUCN) uznaje altannika lśniącego za gatunek najmniejszej troski (LC – "least concern") nieprzerwanie od 1988 roku. Trend liczebności populacji uznaje się za spadkowy. Choć altannik lśniący na razie na wszystkich terenach występuje licznie, jego populacje zmniejszyły się w ciągu ostatnich stu lat w następstwie niszczenia jego naturalnego środowiska i polowań.

</doc>
<doc id="1228817" url="https://pl.wikipedia.org/wiki?curid=1228817" title="Miary wrażliwości">
Miary wrażliwości

Miary wrażliwości – odzwierciedlają wpływ pewnych zmiennych (zwanych czynnikami ryzyka) na ceny lub stopy zwrotu.
W grupie miar wrażliwości najważniejszym narzędziem jest regresja liniowa, w której stopa zwrotu z akcji jest objaśniana stopą zwrotu z indeksu giełdowego opisującego ryzyko. Model ten jest znany w literaturze jako model Sharpe’a.
Model Sharpe’a.
Podstawą modelu Sharpe’a jest fakt, że stopy zwrotu z akcji zależą od stopy zwrotu z całego rynku giełdowego. Zachowanie rynku może być wyrażone indeksem giełdowym, którego wzrostowi towarzyszy wzrost cen większości akcji, a spadkowi – spadek większości cen akcji na giełdzie. Wynika z tego, że stopy zwrotu z akcji pozostają w ścisłym związku z indeksem giełdy. W modelu tym zależność między stopą zwrotu z akcji a stopą zwrotu z rynku wyraża następujące równanie:
gdzie:
Współczynnik beta.
Zakładając, że stopa zwrotu z akcji jest zależna od stopy zwrotu z indeksu giełdowego, można przeprowadzić badanie zachowania się stopy zwrotu z danej akcji na tle rynku. Parametr formula_7 w równaniu jest dla inwestora najważniejszym elementem równania i jako miara ryzyka jest tak zwanym współczynnikiem agresywności akcji. Współczynnik ten równy 1 wskazuje na idealną pozytywną korelację z rynkiem. Jednoprocentowemu wzrostowi (spadkowi) stopy zwrotu na rynku będzie towarzyszył w przybliżeniu jednoprocentowy wzrost (spadek) wartości stopy zwrotu z akcji danej spółki. Współczynnik większy od 1 oznacza, że wartość stopy zwrotu z akcji wzrośnie (spadnie) w przybliżeniu o więcej niż 1%, gdy stopa zwrotu z akcji wzrośnie (spadnie) o 1%. Stopa zwrotu z akcji jest w takim przypadku w dużym stopniu podatna na zmiany zachodzące na rynku. Akcje takiej spółki nazywa się agresywnymi.
Współczynnik formula_7 większy od 0, ale mniejszy od 1 oznacza, że stopa zwrotu z akcji jest w małym stopniu podatna na zmiany zachodzące na rynku. Akcje takiej spółki nazywa się defensywnymi. Współczynnik formula_7 równy 0 oznacza brak jakiegokolwiek ryzyka finansowego na rynku inwestycyjnym. Papier wartościowy nie reaguje na zmiany na rynku. Przykładem takiego papieru jest obligacja emitowana przez rząd. Ujemne wartości współczynnika formula_7 oznacza korelację negatywną (wzrostowi jednej wielkości towarzyszy spadek drugiej) i stopa zwrotu z akcji ma odwrotną tendencję niż stopy zwrotu z akcji reszty spółek. Wartość współczynnika formula_7 można wyznaczyć, korzystając ze wzoru:
gdzie:
Ocenę parametru α wyznacza się na podstawie następującego wzoru:
Z punktu widzenia pomiaru ryzyka model Sharpe’a jeste bardzo użyteczny, ponieważ pozwala na oszacowanie ryzyka dla danego waloru. Ryzyko akcji składa się z ryzyka dywersyfikowalnego oraz niedywersyfikowalnego. Całkowite ryzyko można zapisać za pomocą następującego wzoru:
gdzie:
Pierwsza część wzoru zawierająca wariancję rynku, obrazuje ryzyko niedywersyfikowalne (ryzyko rynku) wynikające głównie z faktu gry na giełdzie. Druga, to ryzyko dywersyfikowalne (ryzyko specyficzne) powiązane z konkretną akcją, które można teoretycznie sprowadzić do zera. Należy zwrócić uwagę, że ryzyko akcji mierzone za pomocą tego wzoru nie jest tożsame z ryzykiem akcji mierzonym odchyleniem standardowym stopy zwrotu. W tym przypadku ryzyko akcji jest większe niż ryzyko mierzone ryzykiem standardowym.

</doc>
<doc id="1228818" url="https://pl.wikipedia.org/wiki?curid=1228818" title="Rezerwat przyrody Jezioro Pogubie Wielkie">
Rezerwat przyrody Jezioro Pogubie Wielkie

Rezerwat przyrody Jezioro Pogubie Wielkie – faunistyczny rezerwat przyrody w gminie Pisz, w powiecie piskim (województwo warmińsko-mazurskie), na terenie Puszczy Piskiej. Położony ok. 4,6 km na południowy zachód od Pisza.
Utworzony został zarządzeniem Ministra Leśnictwa i Przemysłu Drzewnego z dnia 10 grudnia 1971 r. Celem ochrony rezerwatu jest zachowanie siedlisk ptaków wodno-błotnych, naturalnych tarlisk oraz ochrona procesów ekologicznych.
Rezerwat zajmuje powierzchnię 715,82 ha (akt powołujący podawał 691,73 ha). Z ogólnej powierzchni 20,94 ha stanowi porośnięta lasem wyspa w zarządzie Nadleśnictwa Pisz, a reszta to grunty nieleśne – jezioro Pogubie Wielkie w zarządzie PZW.
Pogubie Wielkie jest jeziorem o średniej głębokości 1 m, porośniętym skupiskami ramienic, a na obrzeżach szuwarami trzcinowymi. Wyspa (o nazwie Ostrów Wielki) znajduje się północnej części jeziora, a jej drzewostan liczy ok. 106 lat.
Występuje tu około 60 gatunków ptaków, między innymi żuraw zwyczajny ("Grus grus") i łabędź niemy ("Cygnus olor").

</doc>
<doc id="1228820" url="https://pl.wikipedia.org/wiki?curid=1228820" title="Raison d'être">
Raison d'être

Raison d'être – solowy projekt szwedzkiego multiinstrumentalisty Petera Anderssona, występującego również pod aliasami: Atomine Elektrine, , Grismannen, Necrophorus, Panzar, Svasti-ayanam. Raison d'être wydaje nakładem labeli Cold Meat Industry oraz yantra atmospheres.
Muzyka komponowana przez Raison d'être należy do kręgów ambient, industrial oraz eksperymentów muzycznych.

</doc>
<doc id="1228823" url="https://pl.wikipedia.org/wiki?curid=1228823" title="Wiewiórczak trójbarwny">
Wiewiórczak trójbarwny

Wiewiórczak trójbarwny, dawniej: wiewiórka trójbarwna ("Callosciurus prevostii") — gatunek wiewiórki z podrodziny wiewiórczaki (Callosciurinae) zamieszkujący Azję Południowo-Wschodnią. Swoim zasięgiem obejmuje tereny południowej Tajlandii, Indonezję i Malezję.
Biotop.
Na obszarze swojego występowania wiewiórczak trójbarwny zamieszkuje dość zróżnicowane środowiska – od niskich lasów na północy Borneo, do wysokich, starych lasów na zachodzie Malezji.
Wygląd.
Sierść na grzbiecie wiewiórczaka trójbarwnego jest czarna, a na brzuchu kasztanowa. Pomiędzy tymi kolorami przebiega biała pręga. Ponadto poszczególne podgatunki tej wiewiórki posiadają plamę na grzbiecie, która może być czarna, szara, biała, czerwona lub stanowić mieszaninę tych barw.
Długość ciała wynosi do 28 cm, ogona – 23 cm. Może ważyć do około 1 kg. Jest dobrze przystosowana do nadrzewnego trybu życia.
Tryb życia.
Zamieszkuje głównie dziuple lub samodzielnie zbudowane gniazda z gałązek i liści. Żywi się głównie owocami, orzechami i nasionami, nie gardzi jednak jajami ptaków, pąkami, kwiatami oraz różnorodnymi stawonogami (mrówki, termity, larwy chrząszczy). Zwierzęta te są aktywne w ciągu dnia, głównie po świcie i przed zmierzchem.
Rozród.
Nie został jeszcze dobrze zbadany. Ciąża trwa około 40 dni. Udało się znaleźć pozytywną korelację między liczbą nowo narodzonych wiewiórczaków trójbarwnych a sumą opadów na terenie ich występowania w Malezji.

</doc>
<doc id="1228825" url="https://pl.wikipedia.org/wiki?curid=1228825" title="Przesłuchanie">
Przesłuchanie



</doc>
<doc id="1228827" url="https://pl.wikipedia.org/wiki?curid=1228827" title="Hipologia">
Hipologia

Hipologia (z gr. ἵππος = "híppos" – koń, i λόγος = "lógos" – słowo, nauka, myśl, rozumowanie) – nauka traktująca o koniu domowym, jego budowie, fizjologii, filogenezie, hodowli i chowie, obejmująca także historię hodowli.

</doc>
<doc id="1228830" url="https://pl.wikipedia.org/wiki?curid=1228830" title="Niskie Taury">
Niskie Taury

Niskie Taury (niem. "Niedere Tauern") – pasmo górskie, część Alp Centralnych. Leży w centralnej Austrii w krajach związkowych Styria i Salzburg. Dzieli się na następujące części (w nawiasie najwyższy szczyt):
Najwyższym szczytem całego pasma jest Hochgolling znajdujący się w części Schladminger. Topograficznie Niskie Taury wydzielone są poprzez następujące doliny:
Obszar atrakcyjny turystycznie, także w zimie. Najważniejsze ośrodki turystyczne to między innymi: Obertauern, Schladming, Flachau i Wagrain.
Najważniejsze szczyty:
Zobacz też.
Farma wiatrowa Tauernwindpark

</doc>
<doc id="1228832" url="https://pl.wikipedia.org/wiki?curid=1228832" title="Metoda sieciowa">
Metoda sieciowa

Metoda sieciowa – jedna z metod służących do planowania, harmonogramowania złożonych przedsięwzięć (gospodarczych, organizacyjnych, technicznych) w czasie.
Zastosowanie jej polega na identyfikacji w całej zbiorowości zadań składających się na przedsięwzięcie tzw. "zadań krytycznych", czyli takich, w których terminowa realizacja warunkuje terminowość realizacji całego przedsięwzięcia. W każdym przedsięwzięciu występuje tylko wąska grupa takich zadań, a pozostałe zadania mogą zostać opóźnione i nie wpłyną na końcowy termin zadania. Najkrótszy planowany czas przedsięwzięcia pozwala wyznaczyć czynności krytyczne, czyli te, w których nie może być opóźnień.

</doc>
<doc id="1228836" url="https://pl.wikipedia.org/wiki?curid=1228836" title="Cynthia Nixon">
Cynthia Nixon

Cynthia Ellen Nixon (ur. 9 kwietnia 1966 w Nowym Jorku) – amerykańska aktorka, laureatka Nagrody Tony i Nagrody Emmy; zdobyła wielką popularność rolą Mirandy Hobbes w serialu "Seks w wielkim mieście" (1998–2004).
Życiorys.
Wczesne życie i kariera.
Cynthia Nixon jest aktorką pochodzącą z Nowego Jorku. Zaczęła grać w wieku dwunastu lat. Debiutowała w "Little Darlings" u boku Tatum O’Neal, Kirsty McNichol. Na Broadwayu zadebiutowała w 1980 roku w sztuce "The Philadelphia Story" jako Dinah Lord. Brała także udział w kilku projektach telewizyjnych, kinowych i teatralnych, np. "My Body, My Child", "Książę wielkiego miasta", "I Am the Cheese" i kilku off-broadwayowskich produkcjach.
Aktorka ukończyła Hunter College High School, a następnie historię teatru na Bernard College. W tym samym czasie zagrała w dwóch broadwayowskich hitach reżyserowanych przez Mike’a Nicholsa oraz w " The Real Thing" Toma Stopparda. Wystąpiła także w "The Manhattan Project". W "The Murder of Mary Phagan" zagrała u boku Jacka Lemmona i Kevina Spaceya
Podczas Nowojorskiego Festiwalu Szekspirowskiego wcieliła się w rolę Julii w produkcji "Romeo i Julia", wystąpiła w nagrodzonej Nagrodą Pulitzera sztuce Wendy Wasserstein, pt. "The Heidi Chronicles". Zagrała w nagrodzonej wieloma nagrodami sztuce "Anioły w Ameryce". Za występ w "Indiscretions" dostała nominacje do nagrody Tony. Zagrała rolę Lali Levy w nagrodzonej nagrodą Tony sztuce "The Last Night of Ballyhoo". Była jednym z członków-założycieli grupy teatralnej "The Drama Dept." W skład grupy wchodzili: Sarah Jessica Parker, Dylan Baker, John Cameron Mitchell oraz Billy Crudup. Stała się znacznie bardziej popularna po udziale w serialu komediowym stacji HBO – "Seks w wielkim mieście". Wcieliła się w rolę prawniczki Mirandy Hobbes, twardo stąpającej po ziemi przyjaciółki głównej bohaterki. W 2002 i 2003 roku była za tę rolę nominowana do nagrody Emmy. Dostała ją w 2004 roku.
Dzięki ogromnej popularności w końcu zagrała główną rolę – w filmie "Trzej mężczyźni i ona". Zaangażowała się w kino niezależne, wystąpiła w komedii "Igby Goes Down". Zagrała także w kilku odcinkach "Ostrego dyżuru". Następnie wcieliła się w postać Eleanor Roosevelt w "Warm Springs". Za swoje role otrzymała nominację do kolejnej nagrody Emmy (2005). Wystąpiła w amerykańskim serialu medycznym telewizji FOX – "Dr House". W 2005 roku zagrała drugoplanową rolę w komedii "Mały Manhattan". W 2006 roku za rolę w "Rabbit Hole" zdobyła nagrodę Tony.
W 2018 r. wystartowała w wyborach gubernatora stanu Nowy Jork.
Życie prywatne.
W latach 1988-2003 była w związku z profesorem angielskiego Dannym Mozesem. Ma z nim dwójkę dzieci – Samuela i Charlesa Ezekiela.
We wrześniu 2004 roku podano do informacji, że prawie od roku była w związku z Christine Marinoni. W 2006 roku przyznała się do tego związku. W maju 2012 roku wzięła ślub z Christine Marinoni w urzędzie miasta Nowy Jork. W 2011 roku Marinoni urodziła syna - Maxa Ellingtona. Aktorka deklaruje się jako osoba biseksualna.
Zwalczyła raka piersi, ale przez to przez dwa lata nie mogła występować. Obecnie promuje działania przeciw rakowi piersi, pełniąc rolę ambasadora organizacji "Susan G. Komen for the Cure".

</doc>
<doc id="1228837" url="https://pl.wikipedia.org/wiki?curid=1228837" title="Harmonogram Gantta">
Harmonogram Gantta



</doc>
<doc id="1228840" url="https://pl.wikipedia.org/wiki?curid=1228840" title="Ghazl El-Mehalla">
Ghazl El-Mehalla

Ghazl El-Mehalla (arab. نادي غزل المحلة) - egipski klub piłkarski, grający obecnie w pierwszej lidze, mający siedzibę w mieście Al-Mahalla al-Kubra, leżącym w delcie Nilu.
Historia.
Klub został założony w 1932 roku. W 1973 roku został pierwszy i jedyny, jak do tej pory, mistrzem kraju. W swojej historii sześciokrotnie dochodził do finału Pucharu Egiptu, ale za każdym razem schodził z boiska pokonany. Rok po zdobyciu tytułu mistrzowskiego awansował do finału Pucharu Mistrzów, jednak w nim okazał się gorszy od kongijskiego CARA Brazzaville (2:4, 1:2).

</doc>
<doc id="1228844" url="https://pl.wikipedia.org/wiki?curid=1228844" title="Fortunat Jajko">
Fortunat Jajko

Andrzej Jajko, imię zakonne Fortunat (ur. 1826 w Janowie Lubelskim, zm. 11 stycznia 1911 w Przasnyszu) – polski karmelita trzewiczkowy, uczestnik powstania styczniowego.
Syn Kazimierza i Elżbiety zd. Kuśnierz. Do zakonu karmelitów wstąpił w 1844. Święcenia kapłańskie przyjął w 1850. W początkach lat 60. XIX wieku był przeorem klasztoru karmelitów w Woli Gułowskiej. Kontynuował rozpoczęty w 1856 remont kościoła klasztornego (w tym okresie zastąpiono gontowe daszki na wieżach kościelnych nowymi hełmami z blachy). 
W lutym 1864 został wraz z o. Anastazym Jadochowskim (powstańczym naczelnikiem miasta Baranowa) aresztowany przez władze carskie. O. Fortunatowi udowodniono kontakty z dowódcami powstańczymi i gromadzenie broni w klasztorze. Skazany na więzienie, od 20 lutego do 26 września 1864 przebywał w więzieniu w Radzyniu Podlaskim. Po uwolnieniu aresztowany ponownie i zamknięty w twierdzy w Dęblinie. Został objęty amnestią w maju 1866. 
Opuściwszy więzienie, został skierowany przez władze carskie do klasztoru w Oborach. Od 1877, przez 33 lata był kapelanem sióstr kapucynek w Przasnyszu. Zmarł po krótkiej chorobie. Pochowany został na cmentarzu parafialnym w Przasnyszu. Przed jego grobem ustawiane są uroczyste warty honorowe z okazji wydarzeń patriotycznych i uroczystości niepodległościowych.

</doc>
<doc id="1228845" url="https://pl.wikipedia.org/wiki?curid=1228845" title="Dom jakości">
Dom jakości

Dom jakości (ang. "House of Quality") – metoda gromadzenia, analizy i specyfikacji wymagań użytkownika, stanowiąca element procesu zarządzania projektem. Nazwana tak w związku z charakterystycznym wyglądem macierzy analitycznej.
Po raz pierwszy został zastosowany w roku 1972 w Japonii, w stoczni Mitsubishi w Kobe. Celem QFD jest przełożenie potrzeb i oczekiwań odbiorców na charakterystyki wyrobu lub usługi. Coraz silniejsze naciski na zmniejszenie kosztów projektowania i skrócenie czasu jego trwania sprawiły, że pojawiła się potrzeba stworzenia metody, która umożliwiłaby przełożenie uświadomionych i nieuświadomionych wymagań klientów na parametry techniczne z jednoczesnym uwzględnieniem możliwości technologicznych, stopnia istotności poszczególnych cech oraz powiązań pomiędzy nimi. Odpowiedzią na tę potrzebę stała się metoda QFD.
Zalety:

</doc>
<doc id="1228850" url="https://pl.wikipedia.org/wiki?curid=1228850" title="Dwa Mosty">
Dwa Mosty



</doc>
<doc id="1228851" url="https://pl.wikipedia.org/wiki?curid=1228851" title="Gwiazdosz czteropromienny">
Gwiazdosz czteropromienny

Gwiazdosz czteropromienny ("Geastrum quadrifidum" DC. ex Pers.) – gatunek grzybów należący do rodziny gwiazdoszowatych ("Geastraceae").
Systematyka i nazewnictwo.
Pozycja w klasyfikacji według Index Fungorum: "Geastrum, Geastraceae, Geastrales, Phallomycetidae, Agaricomycetes, Agaricomycotina, Basidiomycota, Fungi".
Nazwę polską podali Barbara Gumińska i Władysław Wojewoda w 1968 r. W polskim piśmiennictwie mykologicznym gatunek ten opisywany był też pod nazwami: promieniak uwieńczony i gwiazdosz koroniasty.
Morfologia.
Młode zamknięte, kuliste, średnicy 2–4 cm, jasnobrązowe, pokryte cienką warstwą grzybni. Okrywa zewnętrzna pęka dość głęboko, przeważnie na cztery ramiona, rzadziej na pięć, które rozchylają się gwiaździście, a następnie odginają w dół, wskutek czego owocnik unosi się charakterystycznie na czterech nóżkach. Ramiona białawe do kremowych. Okrywa wewnętrzna ołowianoszara, kulistawa lub jajowato wydłużona, osadzona na krótkiej i grubej szyjce. Apofiza uformowana. Otwór szczytowy niski, włóknisty. Wokół otworu wyraźny talerzyk ograniczony wałeczkiem.
kuliste, o średnicy 4,5–6 μm, o powierzchni pokrytej drobnymi brodawkami. Wysyp zarodników ciemnobrązowy.
Występowanie i siedlisko.
W Polsce gatunek rzadki. Od 2014 r. jest objęty ochroną częściową grzybów, dawniej podlegał ochronie ścisłej. Znajduje się na "Czerwonej liście roślin i grzybów Polski". Ma status R – potencjalnie zagrożony z powodu ograniczonego zasięgu geograficznego i małych obszarów siedliskowych. Znajduje się na listach gatunków zagrożonych także w Belgii, Danii, Wielkiej Brytanii, Norwegii, Holandii, Szwecji, Litwie.
Rozwija się w lasach i zaroślach, często pod świerkami, chętnie na podłożu wapiennym. Owocniki wytwarza od sierpnia do października, pojedynczo lub w małych grupach. Suche owocniki są znajdowane także w bezśnieżne zimy, a nawet wiosną. Jest to jeden z najmniejszych gwiazdoszy. Ze względu na charakterystyczny pokrój owocników nie myli się z innymi gwiazdoszami.

</doc>
<doc id="1228856" url="https://pl.wikipedia.org/wiki?curid=1228856" title="Karolina Burbon-Parmeńska">
Karolina Burbon-Parmeńska

Karolina Burbon-Parmeńska, wł. "Carolina Maria Teresa Giuseppa di Borbone" (ur. 22 listopada 1770 w Parmie, zm. 1 marca 1804 w Dreźnie) - księżniczka Parmy, księżna Saksonii.
Życiorys.
Urodziła się jako najstarsze dziecko Ferdynanda I, księcia Parmy, i jego żony Marii Amalii Habsburg, arcyksiężniczki Austrii. Jej młodszym bratem był Ludwik I, książę Parmy, a potem król Etrurii, a młodszą siostrą - Maria Antonina, zakonnica w zakonie urszulanek.
22 kwietnia 1792 w Parmie Karolina poślubiła "per procura" Maksymiliana Wettyna, księcia Saksonii, piątego i najmłodszego syna elektora Fryderyka Krystiana i jego żony Marii Antoniny Wittelsbach. 9 maja 1792 w Dreźnie Karolina i Maksymilian pobrali się już osobiście. Para miała 7 dzieci:
Po śmierci Karoliny jej mąż ożenił się w 1825 po raz drugi, z jej własną bratanicą - księżniczką Ludwiką Parmeńską ("Marią Luisą Carlottą di Borbone"), córką Ludwika I. Ludwika była młodsza od swojego męża o 43 lata. Para nie miała dzieci.

</doc>
<doc id="1228860" url="https://pl.wikipedia.org/wiki?curid=1228860" title="Hladno pivo">
Hladno pivo

Hladno pivo – chorwacki zespół punkrockowy z Zagrzebia. Założony w 1988 roku.

</doc>
<doc id="1228862" url="https://pl.wikipedia.org/wiki?curid=1228862" title="Szczenięce lata Clifforda">
Szczenięce lata Clifforda

Szczenięce lata Clifforda (oryg. "Clifford’s Puppy Days") – amerykański serial animowany emitowany w latach 2003–2006. Podzielony na 2 serie – w sumie 39 odcinków. Pierwszą częścią tej bajki był "Clifford" / "Clifford – wielki czerwony pies".
Wersja polska.
W Polsce serial był emitowany na kanale MiniMini+.
Wersja polska: na zlecenie MiniMini – Master Film
Reżyseria:
Dialogi:
Dźwięk: Elżbieta Mikuś
Montaż:
Kierownictwo produkcji:
Tekst piosenki: Andrzej Brzeski
Opracowanie muzyczne: Piotr Gogol
Wystąpili:
i inni
Śpiewali: Michał Rudaś, Katarzyna Łaska i inni
Lektor: Adam Bauman

</doc>
<doc id="1228866" url="https://pl.wikipedia.org/wiki?curid=1228866" title="Paso Peruano">
Paso Peruano

Paso Peruano, paso peruwiański – rasa koni pochodząca z Peru, a wywodząca się m.in. od koni przywiezionych z Europy w 1532 r. przez Francisca Pizarro. Konie te poruszały się inochodem, który nazywano "paso". Chód ten zachował się w Ameryce Łacińskiej.
Budowa, eksterier.
Paso peruwiański ma w sobie 3/4 krwi konia berberyjskiego i 1/4 konia andaluzyjskiego. Konie mają 142-155 cm w kłębie, krótkie, poprawne kończyny, perfekcyjne pęciny, głęboką klatkę piersiową, mocne łopatki, okrągły, umięśniony zad, twarde kopyta i elastyczne stawy. Grzywa i ogon dosyć bujne, często faliste. Dopuszczalne są wszystkie maści, a najchętniej gniada i kasztanowata.
Użytkowość.
Pomimo niewygodnego galopu koń ten jest świetnym koniem wierzchowym, który inochodem, bez męczenia siebie i jeźdźca, jest w stanie pokonywać znaczne odległości.

</doc>
<doc id="1228872" url="https://pl.wikipedia.org/wiki?curid=1228872" title="Koń bretoński">
Koń bretoński

Koń bretoński – koń zimnokrwisty hodowany w Bretanii.
Budowa.
Jest krępy, ma ciężką, kwadratową głowę o prostym profilu, małych uszach i dużych chrapach. Wysokość w kłębie: 152-162 cm. Szyja krótka i umięśniona, grzywa obfita, falista. Kończyny mocne i krótkie, a kopyta kształtne i mocne. Ogon zazwyczaj bardzo krótko obcięty. Na kończynach zazwyczaj rosną szczotki.
Umaszczenie.
Zwykle maść winno- lub ciemnodereszowata oraz kasztanowa lub gniada. Konie kare zdarzają się bardzo rzadko. Białe odmiany nie są pożądane.

</doc>
<doc id="1228876" url="https://pl.wikipedia.org/wiki?curid=1228876" title="Opcja walutowa">
Opcja walutowa

Opcja walutowa (ang. "fx option, currency option") – umowa zawarta pomiędzy nabywcą (kupującym) a wystawcą (sprzedającym), według której nabywca ma prawo, a nie obowiązek do kupna albo sprzedaży określonej ilości waluty CUR1 za walutę CUR2 według określonego kursu bazowego w uzgodnionym dniu lub jakimś odcinku czasu. Za zakupione prawo nabywca płaci wystawcy premię (ang. "premium"), ponieważ wystawca w ten sposób zostaje zobowiązany do realizacji prawa nabywcy.
Opcja walutowa jest instrumentem pochodnym, którego instrumentem pierwotnym (niekiedy zwanym instrumentem bazowym) jest kurs wymiany walutowej. Wysokość tego kursu (tj. kurs rozliczenia) jest ustalany w dniu zawierania transakcji.
Opcja walutowa w odróżnieniu od zwykłej transakcji spot na walucie, czy kontraktu fx forward, jest transakcją o nieliniowym (niesymetrycznym) profilu wyniku finansowego. Jest to rezultatem udzielenia nabywcy prawa mówiącego o tym, czy w dniu wygaśnięcia instrumentu zdecyduje się on na zgłoszenie wystawcy chęci do realizacji nabytych praw.
Opcja przyznająca nabywcy opcji prawo do "kupna" waluty bazowej kursu walutowego nazywana jest opcją kupna (ang. "call"). Z kolei opcja przyznająca nabywcy opcji prawo do "sprzedaży" waluty bazowej kursu walutowego nazywana jest opcją sprzedaży (ang. "put").
Nabywca opcji kupna zrealizuje swoje prawo, gdy w dniu wygaśnięcia poziom kursu referencyjnego – formula_1 jest wyższy niż ustalony kurs strike – formula_2 Natomiast nabywca opcji sprzedaży zrealizuje swoje prawo, gdy w dniu wygaśnięcia poziom kursu referencyjnego formula_3
W rodzinie opcji wyróżnia się trzy grupy opcji:
Wycena opcji.
Obliczenie w momencie formula_4 wartości waniliowej europejskiej fx opcji kupna o terminie wygaśnięcia formula_5 według modelu Garmana-Kohlhagena (1983) – (model stałej zmienności formula_6) przebiega według formuły:
gdzie argumenty funkcji dystrybuanty obliczane są ze wzoru:
oraz
A dla fx opcji sprzedaży:
Porównaj ze wzorem Blacka-Scholesa dla europejskiej opcji wystawionej na akcję niewypłacającą dywidendy.
Model GK ustala poziom zmienności instrumentu bazowego na jednym z góry przyjętym poziomie. Testy statystyczne serii danych historycznych dowiodły, że założenie to nie jest rzeczywistością. W odpowiedzi na te zarzuty Heston w 1993 przedstawił alternatywne podejście, które do modelowania dynamiki zmian kursu walutowego dodatkowo uwzględnia stochastyczny charakter jego wariancji.
Opcje walutowe w Polsce.
Opcje walutowe a kryzys 2008–2010.
Podczas kryzysu finansowego w roku 2008 liczne polskie przedsiębiorstwa popadły w trudności finansowe na skutek nieudanej inwestycji w opcje walutowe. W większości inwestycje te polegały na zawarciu z bankiem umowy na złożone instrumenty pochodne nazwane „zerokosztowymi”. Przedsiębiorstwo stawało się nabywcą opcji typu Put i jednocześnie wystawcą opcji typu Call. Obie opcje były zawierane na innym kursie EUR/PLN i nie były symetryczne. Opcja Call, w większości wypadków, opiewała na 2 razy większą pozycję niż opcja Put. Silne osłabienie złotego spowodowało, że inwestorzy ponieśli straty, co w niektórych przypadkach doprowadziło ich do upadłości (m.in. Odlewnie Polskie, Elwo z Pszczyny i Huta Szkła Krosno).
Dotkliwe, nieraz wielomilionowe straty na opcjach najprawdopodobniej poniosą Jastrzębska Spółka Węglowa, Ciech, Cersanit, Sanwil, Forte, Zakłady Magnezytowe Ropczyce. Na inwestycji w opcje straty poniosły również Węglokoks i Katowicki Holding Węglowy S.A.
Największymi sprzedawcami opcji w Polsce były JP Morgan, UniCredit oraz Citigroup.
Komisja Nadzoru Finansowego oszacowała, że negatywna wycena z tytułu zaangażowania przedsiębiorstw w opcje walutowe osiągnęła w kwietniu 2009 około 4,5 mld zł i była o połowę niższa niż w lutym. Komisja zastrzegła jednak, że kwoty tej nie można utożsamiać ze stratami firm.
W lutym 2009 r. wicepremier Waldemar Pawlak zaproponował, aby unieważnić niekorzystne dla firm umowy z bankami.
W wyniku zmiany Regulaminu Sądu Polubownego przy KNF dokonanej w dniu 11 lutego 2009 r. możliwa będzie organizacja centrum mediacyjnego w sporach przedsiębiorstw z bankami związanych z opcjami walutowymi.
Wiele firm rozważało wejście na drogę sądową w celu unieważnienia umów na opcje. Na drogę sądową przeciwko ING wystąpiła m.in. Huta Batory. Kroki prawne przeciwko bankom podjęło również Stowarzyszenie na rzecz Obrony Polskich Przedsiębiorstw (SOPP), skupiające inwestorów. Niektóre firmy zerwały umowy opcyjne, decydując się na zapłatę kar umownych, które wliczyły w koszty podatkowe.
W Sejmie zostały złożone cztery konkurencyjne projekty uregulowania problemu opcji walutowych drogą ustawową: projekt rządowy oraz trzy projekty poselskie, złożone przez posłów PiS, PSL i SLD.
Prokuratura Apelacyjna w Warszawie wszczęła śledztwo wobec Banku Millennium w sprawie o popełnienie przestępstwa oszustwa (art. 286 § 1 Kodeksu karnego).

</doc>
<doc id="1228881" url="https://pl.wikipedia.org/wiki?curid=1228881" title="WCzeKa">
WCzeKa



</doc>
<doc id="1228889" url="https://pl.wikipedia.org/wiki?curid=1228889" title="Wołomin (stacja kolejowa)">
Wołomin (stacja kolejowa)

Wołomin – stacja kolejowa obsługiwana przez Koleje Mazowieckie, PKP Intercity i PKP Cargo. Położona jest przy ulicy Warszawskiej w mieście Wołomin, w województwie mazowieckim. Jest stacją pasażerską oraz towarową.
Rail Baltica.
Od 2014 r., w ramach projektu Rail Baltica, trwa całkowita przebudowa peronów i torowisk. Dawny budynek dworcowy wraz z peronem został rozebrany w 2016 r. Wybudowano dwa nowe perony, jeden peron wyspowy i jeden peron boczny, oraz łączące je przejście podziemne z windami. Obecnie stacja nie jest już końcową i początkową dla pociągów pasażerskich. Funkcję tę przejęła sąsiednia stacja Wołomin Słoneczna.
Pasażerowie.
W roku 2017 wymiana pasażerska wyniosła 3-4 tys. dziennie.
W roku 2018 stacja obsługiwała 3–4 tys. pasażerów na dobę.
W roku 2019 wymiana pasażerska wyniosła 3-4 tys. dziennie.
W roku 2020 wymiana pasażerska wyniosła 1,5-2,0 tys. dziennie.
W roku 2021 wymiana pasażerska wyniosła 803 tys. osób (2,2 tys. dziennie), co dało jej 87. miejsce w Polsce.
Powstanie stacji.
Stację wybudowano w 1862 roku, kiedy to uruchomiono linię kolejową Warszawsko-Petersburską. Stacja Wołomin była wtedy pierwszą stacją za Dworcem Petersburskim.
Do elektryfikacji stacja posiadała jedynie cztery tory a ich długość była znacząco krótsza niż obecnie. Dawny dworzec kolejowy został wysadzony w powietrze przez Niemców podczas II Wojny Światowej. Przebudowy stacji dokonano w roku 1951 wraz z elektryfikacją linii. 
Opis stacji.
Stacja pasażerska.
Peron (rozebrany w 2016).
Stacja pasażerska składała się z jednego peronu wyspowego z dwoma krawędziami peronowymi. Peron został rozebrany w 2016, w ramach generalnego remontu.
Budynek stacyjny (rozebrany w 2016).
Pośrodku peronu znajdował się budynek stacyjny. Budynek murowany, parterowy. W jednej jego części znajdowała się poczekalnia, a w drugiej stanowiska kasowe i zaplecze. Przedłużony dach budynku stanowił częściowe zadaszenie peronu. Budynek został rozebrany w 2016, w ramach generalnego remontu.
Wyposażenie:
Stacja towarowa.
Część towarowa stacji znajduje się na wschód od części pasażerskiej. Przy ulicy Żelaznej (tor 3) znajduje się rampa wyładowcza. Jest wykorzystywana do wyładunku kruszyw.
Torowisko.
Stacja posiada teoretycznie 6 torów z możliwością przejazdu bez zatrzymania.

</doc>
<doc id="1228896" url="https://pl.wikipedia.org/wiki?curid=1228896" title="Missile Defense Agency">
Missile Defense Agency

Missile Defense Agency (MDA), ("Agencja Obrony Antybalistycznej") – agencja Departamentu Obrony USA, kierująca amerykańskim programem rozwoju systemu obrony antybalistycznej ("Ballistic Missile Defense"), znanym w Polsce jako „tarcza antyrakietowa”. Budżet agencji wynosi rocznie ok. 10 miliardów dolarów (w 2008 wyniósł 10,1 mld dolarów). Agencja powstała w 2002 r., kiedy to została przekształcona z BMDO (ang. "Ballistic Missile Defense Organization" – Organizacja Obrony Przeciwko Rakietom Balistycznym), poprzednia organizacja powstała w 1993 i była następczynią Organizacji Inicjatywy Obrony Strategicznej (SDIO – "Strategic Defense Initiative Organization") utworzonej w 1983.

</doc>
<doc id="1228897" url="https://pl.wikipedia.org/wiki?curid=1228897" title="Jugh">
Jugh

Jugh (język jugski) – wymarły język należący do jenisejskiej rodziny językowej. Występował na terenie środkowej Syberii. Język jugh posiadał strukturę aglutynacyjną, zbliżoną do istniejącego języka keckiego. Ostatni użytkownik języka jugh zmarł w 1996 roku. Według innych źródeł obecnie żyje jeszcze trzech użytkowników tego języka, są to jednak osoby w wieku podeszłym.

</doc>
<doc id="1228902" url="https://pl.wikipedia.org/wiki?curid=1228902" title="Operacja dukielska">
Operacja dukielska



</doc>
<doc id="1228903" url="https://pl.wikipedia.org/wiki?curid=1228903" title="Port lotniczy Numea-La Tontouta">
Port lotniczy Numea-La Tontouta

Port lotniczy Numea-La Tontouta (IATA: NOU, ICAO: NWWW) – międzynarodowy port lotniczy położony 52 km na północny zachód od Numei, w miejscowości Païta, w Nowej Kaledonii. Jest głównym hubem linii lotniczych Aircalin.

</doc>
<doc id="1228904" url="https://pl.wikipedia.org/wiki?curid=1228904" title="Kuc amerykański-Americas">
Kuc amerykański-Americas

Kuc amerykański - Americas, Pony of the Americas, POA, pony amerykański
Jest to jedna z najmłodszych ras na świecie.
Historia, pochodzenie.
Wyhodowany został w Mason City (stan Iowa, USA) w 1957 r.
Charakterystyka, pokrój, eksterier, temperament.
Kuc ten przypomina zmniejszonego konia appaloosa. Głowa o wklęsłym profilu, dużych oczach, małych, szpiczastych uszach. Ogon jest dosyć wysoko osadzony, podobnie jak grzywa bujniejszy niż u typowych appaloosa. Ma od 112 - 135 cm w kłębie, maść appaloosa (jeden z sześciu typów). Mimo pozorów są one bardzo silne.
Użytkowość.
Kuc używany szczególnie przez dzieci, ze względu na przyjemne dla jeźdźca chody. Często biorą udział w zawodach juniorów. Wykazują predyspozycje do wyścigów, skoków, krosu (WKKW).

</doc>
<doc id="1228906" url="https://pl.wikipedia.org/wiki?curid=1228906" title="Zespół Klüvera-Bucy’ego">
Zespół Klüvera-Bucy’ego

Zespół Klüvera-Bucy’ego () – zaburzenie neurologiczne spowodowane uszkodzeniem obu płatów skroniowych lub prawego płata i środkowej części lewego, związane przede wszystkim z dysfunkcją ciała migdałowatego. 
Efekt uszkodzenia ciała migdałowatego u naczelnych opisali w latach 30. biolog Heinrich Klüver i neurochirurg Paul Bucy. Pierwotnie Klüver planował zweryfikować swoją teorię o tym, że halucynacje mają pochodzenie wyłącznie w płatach skroniowych. W tym celu wspólnie z Bucym usunęli oni małpom płaty skroniowe i podali im meskalinę. Jakkolwiek teoria została obalona, to jednak u poddanych zabiegowi chirurgicznemu rezusów zaobserwowano hiperreaktywność, utratę lęku, zwiększenie popędu płciowego (wyrażoną przez masturbację, stosunki hetero- i homoseksualne, a także kierowanie popędu wobec przypadkowych obiektów) i tendencję do brania obiektów do ust (hiperoralizm). 
U człowieka obustronne uszkodzenie ciała migdałowatego przez proces chorobowy albo uraz powoduje analogiczne objawy. 
Na obraz kliniczny zespołu składają się upośledzenie adekwatnego reagowania na bodźce emocjonalne, hiperseksualność, żarłoczność, upośledzenie pamięci, niemożność rozpoznawania przedmiotów i znajomych twarzy (prozopagnozja), hiperoralizm (natrętna tendencja do badania wszystkiego wokół poprzez wkładanie sobie do ust). Z tego względu zespół określany jest też jako ślepota psychiczna.
Pełny obraz zespołu spotykany jest rzadko. Niepełny zespół Klüvera-Bucy’ego rozwinąć się może w przebiegu procesów chorobowych rozlegle uszkadzających płaty czołowe: zapalenie mózgu (np. opryszczkowe), choroby neurodegeneracyjne (Alzheimera, Picka), po urazach lub incydentach naczyniowych.

</doc>
<doc id="1228908" url="https://pl.wikipedia.org/wiki?curid=1228908" title="Nils i dzikie gęsi">
Nils i dzikie gęsi

Nils i dzikie gęsi (cz. "Nils a divoké husy") – czeski serial animowany emitowany w Dobranocce w TV Polonia od 1 lutego 2008 roku. Zawiera 7 odcinków. Czas trwania każdego z nich to 8 minut.

</doc>
<doc id="1228913" url="https://pl.wikipedia.org/wiki?curid=1228913" title="Bitwa o Przełęcz Dukielską">
Bitwa o Przełęcz Dukielską



</doc>
<doc id="1228914" url="https://pl.wikipedia.org/wiki?curid=1228914" title="Czersk (stacja kolejowa)">
Czersk (stacja kolejowa)

Czersk – stacja kolejowa w Czersku, w gminie Czersk, w powiecie chojnickim, w województwie pomorskim.
W roku 2019 stacja obsługiwała 500–699 pasażerów na dobę.
Położenie.
Stacja w Czersku położona jest w północnej części miasta. niedaleko od dworca kolejowego znajduje się dworzec autobusowy.
Historia.
1871–1918.
Kolej dotarła do Czerska w 1871 roku w ramach Królewskich Kolei Wschodnich ("Preußische Ostbahn"). Kolej ta łączyła Berlin z Gdańskiem i Królewcem. Trasa ta została wybrana ze względu na znacznie łatwiejszy teren, jednakże nie przechodząc przez żadne duże miasto. W tym samym roku powstał pierwszy dworzec w Czersku. Czersk nie był w tym czasie dużą wsią, a stacja kolei żelaznej powstała tu głównie dlatego, że w okolicy było dużo wiosek, które czerska stacja mogła obsługiwać. Stacja została ulokowana na północ od miejscowości, co widać dziś w zabudowie Czerska (centrum znajduje się około kilometra od miejscowości, natomiast w pobliżu dworca od południowej strony znajduje się blokowisko powstałe w latach siedemdziesiątych XX wieku, a na północ od linii kolejowej przeważa rozproszona zabudowa domów jednorodzinnych. Na początku XX wieku władze pruskie zamierzały wybudować linię kolejową Gdańsk - Wrzeszcz (obecnie dzielnica Gdańska wówczas miejscowość na północ od Gdańska) - Stara Piła - Liniewo - Karsin - Czersk. Linia ta miała być znacznym skrótem pomiędzy Berlinem a Gdańskiem, a dodatkowo miała eliminować konieczność obracania parowozu (bądź jazdy tendrem do przodu, co jest bardzo niewygodne dla obsługi lokomotywy). Budowę tej linii przerwała jednak I wojna światowa. Z zamierzonej inwestycji udało zrealizować tylko odcinek Wrzeszcz - Stara Piła (linia Gdańsk - Wrzeszcz powstała wcześniej jako tory do lokomotywowni Zaspa) oraz szereg prac ziemnych, które potem zostały wykorzystane przy budowie północnego odcinka linii kolejowej nr 215 Laskowice Pomorskie - Bąk. Na początku sierpnia 1908 roku w Czersku powstał nowy dworzec kolejowy, gdyż stary dworzec okazał się za mały.
1918–1945.
Uzyskanie przez Polskę niepodległości oraz wydzielenie Wolnego Miasta Gdańsk spowodowało, że Polska nie miała bezpośredniego połączenia na wybrzeże. Rząd Polski podczas budowy portu w Gdyni postanowił o wybudowaniu magistrali łączącej Gdynię z resztą kraju. Nowa magistrala miała służyć głównie do przewozu węgla. Aby zbudować tę magistralę potrzeba było dostarczyć duże ilości materiałów budowlanych z tego powodu wydłużono linię Laskowice Pomorskie – Czersk. Od 1928 roku linia sięgała do Bąka, gdzie znajdowała się stacja węzłowa.
po 1989.
Obecnie budynek dworca w Czersku znajduje się w przebudowie. Po przebudowie poza poczekalnią ma oferować gabinety rehabilitacyjne, punkt opieki dla osób niepełnosprawnych, biura dla prawnika, psychologa i doradcy zawodowego i tym podobne.
Linie kolejowe.
Czersk jest lokalnym węzłem kolejowym, w którym krzyżują się linie 203 i 215. Wszystkie linie są normalnotorowe, niezelektryfikowane. Linia 203 w okolicy Czerska jest dwutorowa, natomiast 215 na całej długości jest jednotorowa.
Prędkości szlakowe w okolicy Czerska
Infrastruktura.
Dworzec.
Dworzec jest zbudowany z cegły. Budynek dworca jest 4 bryłowy. 2 części są 3-kondygnacyjne przykryte dwuspadowym dachem pokrytym papą. W obu częściach znajdują się lokale mieszkalne, wcześniej znajdowały się tu pokoje dla drużyn kolejowych. Część centralna jest parterowa mieści się w niej poczekalnia oraz kasa.
Perony.
Na stacji w Czersku znajdują się 3 perony: Peron pierwszy (jednokrawędziowy) nie jest obecnie używany; odjeżdżały, stąd dawniej pociągi zaczynające bieg w Czersku i jadące w stronę Bąka (Kościerzyny) i Chojnic oraz pociągi towarowe obsługujące nieczynny obecnie magazyn. Peron drugi również jednokrawędziowy (przy drugiej krawędzi znajduje się tor z peronu pierwszego). Jest obsługiwany przez pociągi osobowe Arriva RP do Laskowic Pomorskich. Z peronu trzeciego, wyremontowanego, wyposażonego w 2 wiaty, odjeżdżają pozostałe połączenia obsługiwane przez Polregio i PKP Intercity.
Lokomotywownia.
Na stacji znajdowała się lokomotywownia, która np. w 1934 roku jako Stacja Trakcyjna podlegała Oddziałowi Mechanicznemu w Tczewie; w 1941 r. jako "Lokbf Czersk" podległa Zakładowi Kolejowemu w Chojnicach (niem. "Bw Konitz"). Obecnie na jej terenie znajduje się skup złomu.
Pozostała infrastruktura.
W Czersku znajduje się podwójna wieża wodna, która jest unikatem, ze względu na kształt zbiornika. Obecnie wieża znajduje się w katastrofalnym stanie. Na stacji znajduje się również odkryty tunel służący do drobnych napraw, który jest zalany i pełen śmieci. Na terenie stacji znajdują się trzy magazyny, z których obecnie używany jest tylko jeden.

</doc>
<doc id="1228917" url="https://pl.wikipedia.org/wiki?curid=1228917" title="Wincenta Jadwiga Jaroszewska">
Wincenta Jadwiga Jaroszewska

Wincenta Jadwiga Jaroszewska (właśc. Jadwiga Zofia Jaroszewska; imię zakonne Wincenta od Męki Pańskiej; ur. 7 marca 1900 w Piotrkowie Trybunalskim, zm. 10 listopada 1937 w Warszawie) – polska zakonnica, założycielka i pierwsza przełożona generalna Zgromadzenia Sióstr Benedyktynek Samarytanek Krzyża Chrystusowego, działaczka społeczna, pionierka pracy na rzecz dzieci niepełnosprawnych intelektualnie oraz Czcigodna Służebnica Boża Kościoła katolickiego.
Życiorys.
Lata dzieciństwa i młodości.
Pochodziła z ziemi sieradzkiej, gdzie się urodziła w Piotrkowie Trybunalskim jako najstarsza córka w rodzinie wielodzietnej maszynisty kolejowego Władysława i Franciszki z domu Dłużniewskiej. 3 kwietnia tegoż roku w kościele św. Jakuba w Piotrkowie Trybunalskim została ochrzczona z rąk ks. Jarosława Śląskiego przyjmując imiona Jadwiga Zofia. W wieku 2 lat straciła ojca, a w wieku 7 lat matkę. Odtąd wychowywała ją rodzina, najpierw babcia Franciszka Kalkstein-Jaroszewska, a po jej śmierci ciotka Halina Jaroszewska.
Podczas I wojny światowej zaangażowała się w pomoc rannym żołnierzom, jako sanitariuszka w szpitalu polowym. W czerwcu 1917 ukończywszy gimnazjum im. Heleny Trzcińskiej w Piotrkowie Trybunalskim oraz kurs pedagogiczny w Warszawie, pracowała jako nauczycielka w prywatnej szkole swojej ciotki Haliny. Penetrując zaułki Piotrkowa zetknęła się z ludźmi ubogimi. Pragnęła zaangażować się do służby na ich rzecz, co zanotowała w osobistych notatkach:
Poszukiwanie zgromadzenia zakonnego.
Przez siedem lat próbowała poszukiwać swojego powołania wstępując kolejno do kilku zgromadzeń zakonnych. Pierwsze kroki skierowała w 1918 do zgromadzenia niehabitowego Sióstr Franciszkanek od Cierpiących w Warszawie, ale zgromadzenie to nie spełniło jej oczekiwań. Następnie w 1919 rozpoczęła nowicjat w Warszawie na Tamce u sióstr szarytek. Opuściła nowicjat sióstr szarytek w maju 1920, a następnie przez rok (1920–1921) przebywała w Piotrkowie, gdzie w okresie od 13 sierpnia do 20 września 1920 podjęła pracę jako sanitariuszka na oddziale chirurgicznym szpitala wojskowego. Później przebywała od czerwca 1921 u sióstr Zmartwychwstanek w Kętach. Tutaj 2 lutego 1922 odbyły się jej obłóczyny i młoda nowicjuszka otrzymała imię zakonne Wincenta. Pierwsze śluby czasowe złożyła 2 lutego 1923 i została skierowana do domu w Warszawie przy ul. Sewerynów 5B. Tutaj pracowała od 4 lutego tegoż roku jako wychowawczyni i nauczycielka matematyki w klasach niższych Seminarium Nauczycielskiego. Prowadziła też szkółkę dwuklasową dla chłopców. Po uzupełnieniu wykształcenia na Uniwersytecie Warszawskim prowadziła też lekcje matematyki w starszych klasach. Czuła, że nie idzie drogą, na którą została wezwana. Po zasięgnięciu rady u swego kierownika duchowego ks. prof. Wilhelma Michalskiego i po uzgodnieniu sprawy ze swoimi przełożonymi napisała prośbę do Stolicy Apostolskiej o zwolnienie ze ślubów czasowych, przechodząc do Zgromadzenia Pasjonistek w Płocku. Po trzech miesiącach pobytu w tym zgromadzeniu, 28 grudnia 1925 opuściła je, z uwagi na słabe zdrowie.
Założenie Zgromadzenia Sióstr Benedyktynek Samarytanek Krzyża Chrystusowego.
 podjęła pracę w szpitalu skórno-wenerycznym św. Łazarza w Warszawie przy ul. Książęcej 2 (dziś nieistniejącym) jako dozorczyni kobiet przymusowo leczonych. Powstał wówczas pomysł zawiązania świeckiego stowarzyszenia „Samarytanki”, będącego zalążkiem późniejszego zgromadzenia zakonnego. stowarzyszenie zyskało akceptację Ministerstwa Pracy i Opieki Społecznej. W czerwcu 1926 członkinie stowarzyszenia otworzyły drugą placówkę w szpitalu skórno-wenerycznym św. Józefa w Lublinie. Następnie w październiku 1927 objęła prowadzenie w Henrykowie k. Warszawy zakładu „Przystań” dla dziewcząt moralnie zaniedbanych i samotnych matek.
 złożyła na ręce swojego spowiednika ks. prof. Jana Adameckiego prywatne śluby: ubóstwa, czystości, pokory i posłuszeństwa oraz przyrzeczenie pracy wspólnej w stowarzyszeniu „Samarytanek”. W czerwcu 1928 zaczęła prowadzić pierwszy w Polsce zakład dla chłopców niepełnosprawnych intelektualnie w Karolinie. Doświadczenie i obserwacje tej grupy społecznej były powodem opracowania i wdrożenia specyficznego systemu wychowawczego tzw. „systemu rodzinkowego”, który polegał na zorganizowaniu grup 15–20 osobowych, zwanych „rodzinkami”, gdzie niepełnosprawne intelektualnie dzieci we własnym wydzielonym mieszkaniu znajdowały się pod opieką jednej siostry. Podstawową zasadą było stworzenie dla tej grupy atmosfery rodzinnego domu, ciepła opartego na miłości, zaufaniu, uznaniu do działania i pracy oraz posiadaniu własności. Siostra Wincenta charakteryzując ten sposób postępowania mówiła: 
Kardynał Aleksander Kakowski dekretem z 23 sierpnia 1930 zatwierdził stowarzyszenie jako związek religijny, a podczas pierwszej kapituły generalnej 20 października 1930 w Karolinie, siostra Wincenta została wybrana jednogłośnie przełożoną generalną. W sierpniu 1931 siedziba stowarzyszenia została przeniesiona do zakupionego majątku ziemskiego w Niegowie, pod nazwą „Samaria”. Następnie założyła kolejne placówki w Pruszkowie przy ul. Szkolnej 15 („Dom św. Maura i Placyda” – dla chłopców z lekką niepełnosprawnością intelektualną) i ul. Żbikowskiej 24 („Dom św. Gertrudy” – dla dziewcząt z niepełnosprawnością intelektualną). Pod koniec lata 1931 siostra Wincenta w celu podreperowania swojego stanu zdrowia udała się na kurację do Vichy we Francji. Wiosną 1932 zainicjowała budowę kolejnej placówki „Domu Pracy im. Szymona z Cyreny” w Fiszorze. 8 grudnia 1932 Zgromadzenie Sióstr Benedyktynek Samarytanek Krzyża Chrystusowego zostało uroczyście erygowane przez kard. Aleksandra Kakowskiego na prawie diecezjalnym, a 21 marca 1933 podczas mszy św. w domu generalnym „Samaria” Matka Wincenta złożyła śluby wieczyste. Hasłem zgromadzenia stało się: „Bóg jest miłością” (), a duchowość została oparta na Regule św. Benedykta. Z początkiem 1933 otwarła „Hotelik św. Heleny” w Warszawie przy ul. Barskiej 16 dla dziewcząt i kobiet, a następnie w 1934 „Bursę św. Bernarda” w Pruszkowie przy ul. Żabiej 4 – dla dziewcząt z lekką niepełnosprawnością intelektualną. Ostatnią jej inicjatywą było utworzenie Katolickiego Domu Wypoczynkowego w Skolimowie.
U schyłku życia.
Ze względu na pogarszający się stan zdrowia w połowie września 1937 przekazała pełnienie obowiązków przełożonej generalnej do czasu zwołania nowej kapituły wyborczej – s. Benignie Umińskiej OSBSam.
Mimo złego stanu zdrowia nie ustawała w pracy, prowadząc sprawy zgromadzenia niemal do końca życia, leżąc w łóżku. Zmarła po długich i ciężkich cierpieniach 10 listopada 1937 o godzinie 2:30 w Warszawie przy ul. Barskiej. Dwudniowe uroczystości pogrzebowe odbyły się 12 listopada w bazylice archikatedralnej św. Jana Chrzciciela w Warszawie mszą świętą żałobną pod przewodnictwem abp. Stanisława Galla, a następnie trumnę z jej ciałem przetransportowano do domu generalnego „Samaria”, gdzie rozpoczęła się dzień później druga część tych uroczystości. Pogrzeb odbył się 13 listopada w kościele Świętej Trójcy w Niegowie, po czym siostry przeniosły trumnę z ciałem zmarłej na miejscowy cmentarz, gdzie została początkowo pochowana w kwaterze Zgromadzenia Sióstr Benedyktynek Samarytanek Krzyża Chrystusowego.
Siostra Wincenta szczególną troską otaczała dzieci niepełnosprawne. Stała się prekursorką w dziedzinie ich wychowania. Organizowała domy i szkoły życia według wypracowanego przez siebie systemu. Nowe zgromadzenie zakonne powstało dzięki jej inicjatywie i energii oraz głębokiemu współczuciu, jakie posiadała dla ludzi nieszczęśliwych. Obdarzona darem organizatorskim, ofiarnością, podjęła prace dotychczas zaniedbane: zajęcie się chorymi w szpitalach skórno-wenerycznych i opieką nad dziećmi niepełnosprawnymi intelektualnie.
Proces beatyfikacyjny.
Z inicjatywy Sióstr Benedyktynek Samarytanek Krzyża Chrystusowego, przekonanych o świątobliwości jej życia podjęto starania w celu wyniesienia jej na ołtarze. 30 września 1992 Stolica Apostolska wyraziła zgodę tzw. "nihil obstat" na rozpoczęcie procesu jej beatyfikacji, po czym 15 grudnia 1992 w Warszawie prymas kard. Józef Glemp w kaplicy arcybiskupów warszawskich rozpoczął ten proces na szczeblu diecezjalnym, który zakończył się 4 sierpnia 1996 w kaplicy domu generalnego Zgromadzenia Sióstr Benedyktynek Samarytanek Krzyża Chrystusowego w Niegowie uroczystą mszą świętą sprawowaną przez prymasa kard. Józefa Glempa. Odtąd przysługiwał jej tytuł Służebnicy Bożej. Akta procesu zostały następnie przekazane Kongregacji Spraw Kanonizacyjnych w Rzymie.
5 lipca 1999 wydano dekret o ważności postępowania diecezjalnego. Następnie w 2012 złożono tzw. "positio" wymagane w dalszej procedurze beatyfikacyjnej, po czym 3 grudnia 2013 odbyła się w Rzymie sesja konsultorów teologicznych. 18 marca 2015 papież Franciszek zaaprobował dekret o uznaniu heroiczności życia i cnót Wincenty Jadwigi Jaroszewskiej. Odtąd przysługuje jej tytuł Czcigodnej Służebnicy Bożej.
Za zezwoleniem władzy kościelnej ułożono specjalną modlitwę o jej beatyfikację.
Upamiętnienie.
W 1987, w 50. rocznicę jej śmierci, w bazylice św. Jakuba w Piotrkowie Trybunalskim (gdzie przyjęła sakrament chrztu świętego) została wmurowana z inicjatywy Sióstr Benedyktynek Samarytanek Krzyża Chrystusowego okolicznościowa tablica pamiątkowa jej poświęcona.
Od 1994 jest patronką Specjalnego Ośrodka Szkolno-Wychowawczego w Jurkach.
8 kwietnia 2006 odbyła się ekshumacja szczątków Wincenty Jaroszewskiej i przeniesienie ich z cmentarza parafialnego do sarkofagu w kaplicy św. Judy Tadeusza kościoła Świętej Trójcy w Niegowie, gdzie każdego 10. dnia miesiąca sprawowana jest msza św. o jej beatyfikację. W tym samym roku (2006) w Niegowie (Samarii), w domu generalnym zgromadzenia utworzono udostępnioną dla zwiedzających izbę pamięci z ekspozycją dokumentów i pamiątek pozostawionych przez nią oraz mebli (klęcznik, biurko i krzesło) służących jej do pracy i modlitwy.
Postanowieniem prezydenta RP Lecha Kaczyńskiego z 19 listopada 2009, „za wybitne zasługi w działalności na rzecz osób potrzebujących pomocy” Wincenta Jadwiga Jaroszewska została pośmiertnie odznaczona Krzyżem Wielkim Orderu Odrodzenia Polski i uhonorowana 20 listopada tego samego roku podczas uroczystości z okazji Dnia Pracownika Socjalnego.
W 2013 z inicjatywy Zgromadzenia Sióstr Benedyktynek Samarytanek Krzyża Chrystusowego został odsłonięty pomnik wykonany z brązu matki Wincenty, autorstwa Gennadija Jerszowa. Umieszczono go na terenie Domu Pomocy Społecznej w Bielawkach.
Dwóm ulicom w Polsce nadano jej imię, w Pruszkowie (ul. Wincenty Jaroszewskiej) i Gaju (ul. Matki Wincenty Jaroszewskiej).

</doc>
<doc id="1228920" url="https://pl.wikipedia.org/wiki?curid=1228920" title="Pedro Munitis">
Pedro Munitis

Pedro Munitis Alvarez (ur. 19 czerwca 1975 roku w Santanderze) – hiszpański piłkarz występujący na pozycji lewego lewoskrzydłowego lub napastnika.
Kariera klubowa.
Pedro Munitis zawodową karierę rozpoczynał w 1992 roku w drużynie Santoña CF. Rok później trafił do Racingu Santander, w którym zadebiutował 22 stycznia 1995 roku podczas zremisowanego 0:0 spotkania z Realem Sociedad. Sezon 1997/1998 Munitis spędził na wypożyczeniu w CD Badajoz, gdzie w 28 spotkaniach zdobył 10 bramek. Następnie powrócił do Racingu i stał się podstawowym zawodnikiem swojej drużyny. W Santander Munitis grał do 2000 roku i łącznie w 83 ligowych meczach strzelił dla hiszpańskiego klubu 14 goli.
W 2000 roku Munitis podpisał kontrakt z Realem Madryt. Ligowy debiut w jego barwach zanotował 9 września podczas zwycięskiego 2:1 meczu z Valencią. W sezonie 2000/2001 Munitis zdobył z Realem tytuł mistrza Hiszpanii, a w sezonie 2001/2002 zwyciężył w rozgrywkach Ligi Mistrzów oraz Superpucharu Europy. Ostatni rok kontraktu z Realem hiszpański piłkarz spędził na wypożyczeniu w Racingu Santander, dla którego zdobył 8 bramek w 30 ligowych występach. Strzelił między innymi gola w wygranym 2:0 pojedynku przeciwko Realowi rozegranym 19 października 2002 roku.
W 2003 roku Hiszpan na zasadzie wolnego transferu trafił do Deportivo La Coruña. W nowym zespole był wystawiany na pozycji lewoskrzydłowego. W sezonie 2003/2004 rozegrał 21 spotkań w Primera División, jednak tylko 6 w podstawowym składzie. Do pierwszej jedenastki przebił się w kolejnych rozgrywkach, kiedy to zastąpił w wyjściowym składzie wieloletniego zawodnika oraz kapitana Deportivo – Frana Gonzáleza, który zakończył piłkarską karierę.
W lipcu 2006 roku Munitis po raz trzeci w karierze trafił do Racingu Santander. Stał się podstawowym graczem tej drużyny, jednak nie odnosił z nią żadnych sukcesów. W sezonie 2007/2008 Santander zajęło w tabeli Primera División 6. miejsce i wywalczyło awans do Pucharu UEFA. Racing najpierw wyeliminował fiński klub FC Honka, a następnie odpadł z rozgrywek w rundzie grupowej.
Kariera reprezentacyjna.
W reprezentacji Hiszpanii Munitis zadebiutował 27 marca 1999 roku w wygranym 9:0 pojedynku przeciwko Austrii. Rok później José Antonio Camacho powołał go do 22–osobowej kadry na Mistrzostwach Europy 2000. Na turnieju tym Hiszpanie dotarli do ćwierćfinału, a na imprezie Munitis zdobył bramkę w zwycięskim 4:3 meczu z Jugosławią. Łącznie dla drużyny narodowej rozegrał 21 spotkań i strzelił 2 gole.
Sukcesy.
Real Madryt

</doc>
<doc id="1228922" url="https://pl.wikipedia.org/wiki?curid=1228922" title="Order Świętego Piotra">
Order Świętego Piotra

Order Świętego Piotra lub Order Domowy Książęcy Czarnogórski – niezwykle rzadkie odznaczenie Królestwa Czarnogóry, nadawane w latach 1869-1921 jako order państwowy, po roku 1921 (z przerwą) jako order domowy dynastii Petrowiciów-Niegoszów.
Historia i insygnia.
Order został ustanowiony w 1869 przez księcia (późniejszego króla) Czarnogóry Mikołaja I jako jednoklasowe odznaczenie dla członków rodziny i w drodze wyjątku cudzoziemców z wybitnymi zasługami dla dynastii czarnogórskiej. Ustanowieniem odznaczenia książę Mikołaj chciał uczcić pamięć swego stryja Daniły I Czarnogórskiego i władyki Cetyni św. Piotra Petrowicia, który sprawował rządy przez 48 lat i wywalczył niepodległość swej krainy.
Order był wyjątkiem wśród orderów domowych Europy, gdyż nie posiadał Wielkiego Krzyża ani dekoracji komandorskich, lecz był nadawany tylko jako krzyż noszony na lewej piersi.
Oznaka orderu to emaliowany na czerwono krzyż maltański, z białymi i niebieskimi bordiurami. W medalionie środkowym awersu znajdowała się figura Najświętszej Marii Panny okolona napisem: „Danilo Crnogorski”, w medalionie rewersu daty: „1852-53” – lat, w których mocarstwa europejskie uznały niepodległość Czarnogóry, otoczone napisem (tłum.) „Za niepodległość Czarnogóry”. Między ramionami krzyża umieszczone były złote lwy, nad górnym jego ramieniem srebrny dwugłowy orzeł czarnogórski ukoronowany mitrą książęcą (po 1910 koroną królewską). Order noszony był na trójbarwnej czerwono-niebiesko-białej wstążce wiązanej na modłę austriacką w kształt trójkąta.
Obecnie wielkim mistrzem orderu jest pretendent do tronu Czarnogóry, ks. Mikołaj Petrowić-Niegosz (ur. 1944, prawnuk króla Mikołaja I). Oprócz niego order posiada 10 osób.

</doc>
<doc id="1228924" url="https://pl.wikipedia.org/wiki?curid=1228924" title="Blooddrunk">
Blooddrunk

Blooddrunk – szósty album studyjny fińskiej grupy muzycznej Children of Bodom. Został wydany 9 kwietnia 2008 roku.

</doc>
<doc id="1228925" url="https://pl.wikipedia.org/wiki?curid=1228925" title="Oliver Dulić">
Oliver Dulić

Oliver Dulić, cyr. Оливер Дулић (ur. 21 stycznia 1975 w Belgradzie) – serbski lekarz i polityk, w latach 2007–2008 przewodniczący Zgromadzenia Narodowego Republiki Serbii, następnie do 2012 minister środowiska.
Życiorys.
Ukończył medyczną szkołę średnią w Suboticy, następnie studia na Wydziale Medycznym Uniwersytetu w Belgradzie, specjalizując się w ortopedii i traumatologii. Podjął pracę w zawodzie lekarza w Suboticy. W połowie lat 90. wstąpił do Partii Demokratycznej, był jednym z organizatorów protestów studenckich z przełomu lat 1996 i 1997, które wymusiły uznanie przez władze wyników wyborów lokalnych. W 2001 mianowany na stanowisko naczelnika okręgu północnobackiego.
Wybierany do Zgromadzenia Narodowego na kolejne kadencje. Od maja 2007 do czerwca 2008 był przewodniczącym serbskiego parlamentu. Następnie do czerwca 2012 sprawował urząd ministra środowiska w gabinecie Mirka Cvetkovicia. Po wyborach w 2012, w wyniku których Partia Demokratyczna znalazła się w opozycji, na żądanie nowego przewodniczącego Dragana Đilasa zrezygnował z mandatu poselskiego, pozostając członkiem ścisłych władz ugrupowania.

</doc>
<doc id="1228928" url="https://pl.wikipedia.org/wiki?curid=1228928" title="Jackhammer">
Jackhammer



</doc>
<doc id="1228931" url="https://pl.wikipedia.org/wiki?curid=1228931" title="G17 Plus">
G17 Plus

G17 Plus (serb. "G17 plus" / Г17 плус, G17+) – serbska partia polityczna o profilu konserwatywno-liberalnym i centroprawicowym, działająca w latach 2002–2013. Partia należała do Europejskiej Partii Ludowej. Jej przewodniczącymi byli Miroljub Labus (2002–2006) i Mlađan Dinkić (2006–2013). Zastąpiona przez formację Zjednoczone Regiony Serbii.
Historia.
G17 Plus powstała jako pozarządowa grupa ekspercka. Została założona 14 października 1999, jej koordynatorami byli Mlađan Dinkić, a od 2002 Predrag Marković. Organizacja wspierała Demokratyczną Opozycję Serbii. 15 grudnia 2002 przekształciła się w partię polityczną. Samodzielnie wystartowała w wyborach w 2003, wprowadzając 34 posłów do 250-osobowego Zgromadzenia Narodowego. Przystąpiła do rządu Vojislava Koštunicy, z którego jednak wyszła w 2006. Skutkowało to przedterminowymi wyborami w 2007, ugrupowanie uzyskało 19 mandatów, ponownie współtworzyło koalicję rządzącą dotychczasowego premiera. Gabinet upadł po kilkunastu miesiącach, do wyborów w 2008 G17 Plus podeszła w ramach sojuszu skupionego wokół Partii Demokratycznej, obejmując 23 mandaty. W 2010 przywódca partii zaczął organizować blok Zjednoczone Regiony Serbii (URS), skupiający różne organizacje polityczne i społeczne, partie regionalne, osoby indywidualne. Regiony w 2012 zdobyły 16 miejsc w parlamencie. W 2013 URS przekształciły się w jednolitą partię, w skład której weszła formalnie G17 Plus.

</doc>
<doc id="1228932" url="https://pl.wikipedia.org/wiki?curid=1228932" title="Maria Antonina Burbon-Parmeńska">
Maria Antonina Burbon-Parmeńska

Maria Antonina Burbon-Parmeńska, wł. "Maria Antonia Giuseppa Walburga Anna Luisa Vicenza Margherita Caterina di Borbone-Parma" (ur. 28 listopada 1774 w Parmie, zm. 20 lutego 1841 w Rzymie) – księżniczka Parmy, córka Ferdynanda I, księcia Parmy i jego żony Marii Amalii Habsburg, arcyksiężniczki Austrii.
Maria Antonina otrzymała imię na cześć swojej ciotki i matki chrzestnej - Marii Antoniny Habsburg, królowej Francji. Maria Antonina wyrastała razem ze swoimi czterema siostrami i dwoma braćmi na książęcym dworze Parmy, m.in. z Karoliną - późniejszą księżną Saksonii i Ludwikiem I, późniejszym księciem Parmy i królem Etrurii. Rodzina nazywała ją zdrobniale Tognina. Maria Antonina była utalentowaną malarką i pobierała nauki u Giuseppe Baldrighi i Domenico Muzzi, nadwornych malarzy i jednocześnie profesorów Akademii Sztuk Pięknych w Parmie.
Maria Antonina była osobą cichą i spokojną. Nigdy nie wyszła za mąż i w 1802 została nowicjuszką w zakonie urszulanek. 22 kwietnia 1803 oficjalnie przywdziała habit i została zakonnicą. zmieniła swoje imię na "Ludwika Maria" ("Luigia Maria"). Przez następny rok prowadziła ciche i skromne życie w parmeńskim zakonie. Po ponad dwudziesty latach życia w zakonie, 9 maja 1831 przeniosła się do zakonu Świętej Agaty w Rzymie i tam zmarła w 1841.

</doc>
<doc id="1228933" url="https://pl.wikipedia.org/wiki?curid=1228933" title="Chopper (motocykl)">
Chopper (motocykl)

Chopper – w założeniu jest to przerobiony motocykl. Motocykle typu chopper zostały spopularyzowane przez film „Easy Rider”.
Historia.
Chopper narodził się pod koniec lat 50. w Stanach Zjednoczonych, gdy motocykliści jeżdżący na ciężkich Harleyach wpadli na pomysł „odchudzenia” swoich jednośladów, celem zwiększenia ich osiągów (nazwa „Chopper” pochodzi od czasownika "to chop" „siekać, odcinać”). W tym czasie nie było części do tuningu, a maszyny wyścigowe nie miały homologacji. Motocykliści zdejmowali ze swoich motocykli wszystkie zbędne elementy (np. błotnik przedni, szerokie opony przednie, klakson, oświetlenie) lub wymieniali je na lżejsze odpowiedniki. W przerobionych motocyklach wymieniano seryjne siedzenie na małe siedziska, zakładano cieńsze koła przednie, a seryjny, duży bak zastępowano nowym (wtedy robionym często w garażu), małym zbiornikiem. Z początku wszystkie przeróbki podporządkowane były zwiększeniu osiągów, dopiero później zaczęto większą dbałość przykładać do wizualnej strony.
Choppery w XXI wieku.
Dzięki filmowi „Easy Rider”, który stworzył obraz choppera jako zgrabny motocykl z długim widelcem, ten typ motocykli zyskał dużą popularność. Przez dziesięciolecia powstało wiele firm zajmujących się przerabianiem lub budowaniem od podstaw chopperów (OCC, West Coast Choppers). Choppery były budowane głównie z motocykli H-D, a dzisiejsze firmy chopperowe często wykorzystują podzespoły i części Harleya. Obecnie są popularne głównie w USA i Wielkiej Brytanii.
Bobber.
Bobbery, to przerabiane cruisery. Głównym wyróżnikiem bobbera jest to, że ma fabryczną, nieprzerabianą ramę. Bobber jest pierwszym typem chopperów jakie powstały.
Choppery w Polsce.
W Polsce choppery pomimo popularności H-D, nie są popularne. Jest to spowodowane utrudnionym dostępem do niestandardowych części i stosunkowo wysokimi kosztami. Nie znaczy to jednak, że w Polsce nie ma miłośników chopperów. Choppery powstawały w Polsce już w latach '60, jeszcze zanim zafascynowani filmem „Easy Rider” motocykliści zaczęli budować motocykle o wysuniętym przodzie i wąskich zbiornikach (jednak w tym przypadku idea budowy choppera znacznie różniła się od idei przyświecającej ich twórcom w USA – chodziło głównie o naśladowanie amerykańskich wzorców, a nie o poprawienie osiągów). Choppery powstawały na bazie motocykli Harley-Davidson WLA, które w czasach komunizmu były jedynymi Harleyami dostępnymi za żelazną kurtyną. „Choppery na WL’kach” były bardzo ciekawymi konstrukcjami. Ze względu na niemal całkowity brak jakichkolwiek nowych części, wszystko musiało powstać w warsztatach i przydomowych garażach. Nierzadko w takim motocyklu z Harleya pozostawał oryginalny tylko silnik, a czasami niecały. Później pojawiły się konstrukcje oparte na bazie Junaka, a także innych dostępnych ciężkich motocykli (AWO, maszyny radzieckie, motocykle przedwojenne).

</doc>
<doc id="1228934" url="https://pl.wikipedia.org/wiki?curid=1228934" title="Atomrówek">
Atomrówek

Atomrówek (ang. "The Atom Ant Show", 1965-1968) – serial animowany produkcji amerykańskiej emitowany obecnie z polskim dubbingiem na kanale Boomerang. 
Wersja polska.
Opracowanie i udźwiękowienie wersji polskiej: Studio Genetix Film Factory
Dźwięk: Ilona Czech-Kłoczewska
Udział wzięli:
i inni

</doc>
<doc id="1228937" url="https://pl.wikipedia.org/wiki?curid=1228937" title="Jussi Selo">
Jussi Selo

Jussi Selo (ur. 21 stycznia 1985 w Vantaa) – fiński wokalista, lider zespołu Uniklubi. 
Wychowywał się w Hämeenkyrö, obecnie mieszka i pracuje w Tampere. Karierę muzyczną rozpoczął w zespole "Toinen ulotovuus". Następnie był członkiem grupy "Roni ja ryövärit", gdzie grał również na perkusji oraz w "Lovex". 
Zagrał w fińskim filmie "Perhoshäkki" (Motyle w klatce) Kristiana. 

</doc>
<doc id="1228940" url="https://pl.wikipedia.org/wiki?curid=1228940" title="Karol Frycze">
Karol Frycze

Karol Frycze "vel" Fritsch "vel" Fritsche (ur. 1830 w Warszawie, zm. 24 maja 1863 w Porębie) – podpułkownik w powstaniu styczniowym, naczelnik wojenny powiatu pułtuskiego.
Życiorys.
Pochodził z saskiej rodziny osiadłej w Polsce, która uzyskała indygenat na sejmie w 1768. Po ukończeniu szkoły średniej, wyjechał do Francji, gdzie ukończył szkołę inżynierii. Zatrudniony został przy budowie Kolei Warszawsko-Petersburskiej.
Brał udział w przygotowaniach powstańczych. Walczył w oddziale Władysława Cichorskiego ps." Zameczek" i Zygmunta Padlewskiego. Dowodził rezerwami w bitwie pod Myszyńcem. Później przeszedł do oddziału Ignacego Mystkowskiego. Pod jego komendą wziął udział w bitwie pod Stokiem, Kietlanką i Łączką. W ostatniej bitwie na czele odrębnego oddziału kosynierów opierał się przeważającej sile wroga. Ciężko ranny w brzuch, zmarł następnego dnia. Spoczywa na cmentarzu Powązkowskim w Warszawie (kwatera 11-3-14). 

</doc>
<doc id="1228941" url="https://pl.wikipedia.org/wiki?curid=1228941" title="Mlađan Dinkić">
Mlađan Dinkić

Mlađan Dinkić, cyr. Млађан Динкић (ur. 20 grudnia 1964 w Belgradzie) – serbski polityk i ekonomista, wykładowca akademicki, prezes banku centralnego, wicepremier i minister, parlamentarzysta, przewodniczący G17 Plus i Zjednoczonych Regionów Serbii.
Życiorys.
Ukończył w 1988 studia na Wydziale Ekonomicznym Uniwersytetu w Belgradzie. W 1993 uzyskał na tej uczelni magisterium. Pracował do 2000 jako asystent na tej uczelni. Od 2000 do 2003 był prezesem Narodowego Banku Serbii. Brał udział w powołaniu eksperckiej organizacji pozarządowej G17 Plus, przekształconej w 2002 w partię polityczną. Z jej ramienia uzyskiwał mandat posła do Zgromadzenia Narodowego Republiki Serbii. W 2006 został przewodniczącym tego ugrupowania, a w 2013 współtworzonej przez nie partii Zjednoczone Regiony Serbii.
Od 3 marca 2004 do 9 listopada 2006 sprawował urząd ministra finansów w rządzie Vojislava Koštunicy. W kolejnym gabinecie tego premiera od 15 maja 2007 był ministrem gospodarki i rozwoju regionalnego. Utrzymał tę funkcję w okresie rządu Mirka Cvetkovicia, łącząc ją ze stanowiskiem wicepremiera (od 7 lipca 2008 do 21 lutego 2011). 27 lipca 2012 został ponownie ministrem finansów w gabinecie Ivicy Dačicia. Odwołany 2 września 2013, powrócił do wykonywania mandatu poselskiego (do 2014).

</doc>
<doc id="1228943" url="https://pl.wikipedia.org/wiki?curid=1228943" title="Autostrada A2 (Rumunia)">
Autostrada A2 (Rumunia)

Autostrada A2, popularnie Autostrada Soarelui czyli "Autostrada Słońca", w Rumunii to autostrada, łącząca stolicę kraju, Bukareszt z miastem Konstanca o długości 203 km. Ostatni odcinek został oddany do użytku w listopadzie 2012.

</doc>
<doc id="1228944" url="https://pl.wikipedia.org/wiki?curid=1228944" title="Rezerwat przyrody Jezioro Zdedy">
Rezerwat przyrody Jezioro Zdedy

Rezerwat przyrody „Jezioro Zdedy” – rezerwat faunistyczny położony w gminie Orzysz, w powiecie piskim (województwo warmińsko-mazurskie). Utworzony został w 2003 roku. Obszar rezerwatu jest objęty ochroną czynną.
Rezerwat ochroną obejmuje obszar trzcinowisk, łąk i lasu o powierzchni 181,64 ha otaczający zachodnią linię brzegową jeziora Zdedy (mimo swojej nazwy rezerwat nie obejmuje jednak akwenu jeziora). Celem ochrony jest „zachowanie miejsca zlotowiskowego żurawia ("Grus grus") oraz walorów przyrodniczych jeziora Zdedy z dominującą roślinnością szuwarową, przylegającymi do niego lasami i terenami nieleśnymi z licznymi zabagnieniami, a także rzadkich i chronionych gatunków roślin i zwierząt”.
Większość powierzchni rezerwatu „Jezioro Zdedy” zajmują torfowiska, głównie niskie, oraz łąki. Zbiorowiska leśne są reprezentowane m.in. przez ols porzeczkowy. Ochroną jest objętych 12 gatunków roślin naczyniowych (w tym kruszczyk błotny, gnidosz błotny, kukułka krwista) i 4 gatunki mchów i porostów (m.in. sierpowiec błyszczący).
Na terenie rezerwatu i w jego okolicy stwierdzono występowanie 90 gatunków ptaków lęgowych i przelotnych. Z ciekawszych gatunków, oprócz żurawia, występują tu m.in.: zielonka, bąk, cietrzew, derkacz, podróżniczek, srokosz, gąsiorek.
Rezerwat jest ostoją łosia i bobra.
Północna część rezerwatu znajduje się w granicach czynnego poligonu wojskowego Orzysz.

</doc>
<doc id="1228946" url="https://pl.wikipedia.org/wiki?curid=1228946" title="Pablo Zabaleta">
Pablo Zabaleta

Pablo Javier Zabaleta (ur. 16 stycznia 1985 w Buenos Aires) – argentyński piłkarz grający na 
pozycji obrońcy. Posiada podwójne obywatelstwo - oprócz argentyńskiego także hiszpańskie.
Jest wychowankiem klubu San Lorenzo de Almagro. Od 2005 roku występował w Espanyolu Barcelona. do którego trafił za 3 miliony euro. W styczniu 2007 uległ kontuzji, która wykluczyła go z gry na 3 miesiące.
W 2008 roku został powołany do reprezentacji U-23, prowadzonej przez Sergio Batistę na Igrzyska Olimpijskie w Pekinie, gdzie Argentyna zdobyła złoty medal. W tym samym roku podpisał pięcioletni kontrakt z Manchesterem City po tym, jak odrzucił ofertę Juventusu. Suma transferu wyniosła 6,45 mln funtów.
W sezonie 2012/13 Zabaleta został wybrany najlepszym piłkarzem roku Manchesteru City.
W październiku 2020 r. zakończył karierę.

</doc>
<doc id="1228947" url="https://pl.wikipedia.org/wiki?curid=1228947" title="Al-Ittihad Aleksandria">
Al-Ittihad Aleksandria

Al-Ittihad Aleksandria () – egipski klub piłkarski, grający obecnie w pierwszej lidze, mający siedzibę w mieście Aleksandria, leżącym nad Morzem Śródziemnym.
Historia.
Klub został założony w 1914 roku w Aleksandrii i jest jednym z najstarszych klubów w Egipcie. Sześciokrotnie zdobywał Puchar Egiptu w latach 1926, 1936, 1948, 1963, 1973 i 1976. Jest czwartym klubem w Egipcie pod względem ilości fanów, po Al-Ahly Kair, Zamalek SC i Ismaily SC.

</doc>
<doc id="1228949" url="https://pl.wikipedia.org/wiki?curid=1228949" title="Pomnik odkrywców">
Pomnik odkrywców



</doc>
<doc id="1228950" url="https://pl.wikipedia.org/wiki?curid=1228950" title="Order dynastyczny św. Piotra">
Order dynastyczny św. Piotra



</doc>
<doc id="1228952" url="https://pl.wikipedia.org/wiki?curid=1228952" title="Kuresa Nasau">
Kuresa Nasau

Kuresa Nasau – polityk, siedmiokrotny szef rządu Tokelau. Jest liderem ("Faipule") atolu Atafu. 
Sprawował funkcję szefa rządu łącznie siedmiokrotnie, w następujących okresach:
Szef rządu Tokelau wybierany jest na okres jednego roku, spośród trzyosobowej rady, w skład której wchodzi jeden przedstawiciel ("Faipule") każdego z trzech atoli.

</doc>
<doc id="1228954" url="https://pl.wikipedia.org/wiki?curid=1228954" title="Karol Fritsch">
Karol Fritsch



</doc>
<doc id="1228955" url="https://pl.wikipedia.org/wiki?curid=1228955" title="Karol Fritsche">
Karol Fritsche



</doc>
<doc id="1228957" url="https://pl.wikipedia.org/wiki?curid=1228957" title="Jérôme Fernandez">
Jérôme Fernandez

Jérôme Loïc Fernandez (ur. 7 marca 1977 roku w Cenon), francuski piłkarz ręczny, wielokrotny reprezentant kraju. Występuje na pozycji lewego rozgrywającego.
Od sezonu 2011/12 występuje we francuskiej Division 1, w drużynie Fenix Toulouse Handball.
W 2008 wziął udział w igrzyskach olimpijskich w Pekinie. W trakcie meczu grupowego z Chorwacją złamał rękę, co wykluczyło go z turnieju.
W 2001 r. zdobył pierwsze mistrzostwo świata.
Podczas Igrzysk Olimpijskich 2008 w Pekinie zdobył złoty medal olimpijski, a także mistrz olimpijski 2012.
W 2009 roku w Chorwacji wywalczył mistrzostwo Świata. W finale ekipa Francji pokonała Chorwację "24:19".
Dwukrotny mistrz Europy z 2006 r. w Szwajcarii i z 2010 r. z Austrii. Podczas ME w 2010 r. Francuzi pokonali w wielkim finale Chorwację "25:21".
W 2011 r. drugi raz z rzędu został mistrzem Świata. Turniej odbywał się w Szwecji.
Jérôme jest obecnie najlepszym strzelcem w historii francuskiej piłki ręcznej na poziomie reprezentacyjnym. Obecnie w 355 meczach zdobył 1385 goli (stan na 1 czerwca 2013).
Życie prywatne.
Ma żonę Stephanie, a w 2007 r. urodził się im syn Killian.
Sukcesy.
reprezentacyjne.
Mistrzostwa Świata:
Mistrzostwa Europy:
Igrzyska Olimpijskie:
klubowe.
Mistrzostwa Francji:
Puchar Francji:
Mistrzostwa Niemiec:
Superpuchar Niemiec:
Liga Mistrzów:
Puchar Niemiec:
Puchar EHF:
Mistrzostwa Hiszpanii:
Puchar Króla:

</doc>
<doc id="1228959" url="https://pl.wikipedia.org/wiki?curid=1228959" title="Hakaru Hashimoto">
Hakaru Hashimoto

 – japoński chirurg okresu Meiji i okresu Taishō. 
Życiorys.
Hashimoto urodził się w wiosce Midai (włączonej później wraz z innymi do wsi Nishi-Tsuge) w prefekturze Mie (obecnie na terenie miasta Iga) jako trzeci syn wiejskiego lekarza Kennosuke Hashimoto. Dziadek Hakaru, Gen'i Hashimoto, również był znanym w okolicy lekarzem, znającym holenderską szkołę medycyny, praktykującym pod koniec okresu Edo. Hakaru zgodnie z tradycją rodzinną studiował medycynę na Uniwersytecie Kiusiu w Fukuoce; ukończył studia w 1907 roku. 
Hashimoto pozostał na wydziale medycznym swojej uczelni, specjalizując się z chirurgii u profesora Hayari Miyake, pierwszego japońskiego neurochirurga. Badał w tym czasie próbki tkanek gruczołu tarczowego i dokonał istotnego odkrycia nowego typu zapalenia tarczycy. W 1912 roku opublikował jego klasyczny opis w „Archiv für klinische Chirurgie”. Choroba do dziś znana jest jako zapalenie tarczycy Hashimoto. 
Odkrycie Japończyka nie zyskało od razu uznania. Dopiero w latach 30. Graham i McCullagh przedstawili kolejne opisy choroby i upowszechnili termin "Hashimoto's thyroiditis". W latach 50. eponim przyjął się w ojczyźnie Hashimoto, za sprawą dr. Hachinena Akity, który powrócił do Japonii po studiach w USA.
Trzy lata Hakaru Hashimoto spędził w Europie: na Uniwersytecie Jerzego Augusta w Getyndze, gdzie uczył się patologii u Eduarda Kaufmana, a także w Londynie i Berlinie. Po wybuchu I wojny światowej uczony wrócił do Japonii i otworzył prywatną praktykę. Napisał prace poświęcone róży i drążącym ranom klatki piersiowej. Cztery lata po powrocie do Japonii ożenił się. Zmarł nagle w 1934 roku na dur brzuszny. 
Dr Hashimoto pamiętany był jako gorący wyznawca buddyzmu i miłośnik tradycyjnego japońskiego teatru.
Droga na osiedlu akademickim "Maidashi" Uniwersytetu Kiusiu została nazwana na cześć Hashimoto. Portret chirurga znajduje się też w logo Japońskiego Towarzystwa Tarczycowego założonego w 1958 roku. Syn Hakaru Hashimoto, dr Kazuo Hashimoto, został wybrany w 1998 roku na honorowego członka Thyroid Federation International.

</doc>
<doc id="1228962" url="https://pl.wikipedia.org/wiki?curid=1228962" title="Rezerwat przyrody Kamienna Góra">
Rezerwat przyrody Kamienna Góra

Rezerwat przyrody Kamienna Góra − rezerwat leśny na terenie gminy Jonkowo w Nadleśnictwie Kudypy (województwo warmińsko-mazurskie). Utworzony został w 1995 roku () dla zachowania stanowiska buczyny pomorskiej. Występuje tu też wiele rzadkich i chronionych gatunków roślin. Najwyższe wzniesienie na terenie rezerwatu to Kamienna Góra 179 m n.p.m. Powierzchnię pokrywają liczne głazy narzutowe.

</doc>
<doc id="1228963" url="https://pl.wikipedia.org/wiki?curid=1228963" title="David Garcia">
David Garcia



</doc>
<doc id="1228964" url="https://pl.wikipedia.org/wiki?curid=1228964" title="Accelerate">
Accelerate

Accelerate – czternasty studyjny album amerykańskiej grupy rockowej R.E.M., wydany 1 kwietnia 2008 w Stanach Zjednoczonych i dzień wcześniej w innych krajach. Płytę promował singel "Supernatural Superserious".
W przeciwieństwie do trzech ostatnich wydawnictw, producentem został Jacknife Lee, który ma na swoim koncie współpracę między innymi z U2 i Snow Patrol. Nagrania odbywały się na początku 2007 i trwały zaledwie 9 dni (w jednym z wywiadów Michael Stipe wyznał, iż nigdy w historii zespołu nie zdarzyło się, by materiał został nagrany w tak krótkim tempie). Wyjątkiem jest piosenka "I'm Gonna DJ", pochodząca z sesji nagraniowej "Around the Sun" z 2004, która finalnie nie znalazła się jednak na tamtym albumie. Według zapewnień menadżera grupy, Bertisa Downsa, oraz samych muzyków, po "Accelerate" należy spodziewać się ostrego gitarowego brzmienia, nie zaś spokojnych ballad, na których opierała się poprzednia płyta tria.
Lista utworów.
Wszystkie piosenki zostały zaprezentowane podczas serii koncertów w Dublinie między 30 czerwca a 5 lipca 2007 roku.

</doc>
<doc id="1228966" url="https://pl.wikipedia.org/wiki?curid=1228966" title="Wydział Informatyki, Elektrotechniki i Automatyki Uniwersytetu Zielonogórskiego">
Wydział Informatyki, Elektrotechniki i Automatyki Uniwersytetu Zielonogórskiego

 Wydział Informatyki, Elektrotechniki i Automatyki ("WIEiA UZ") – jeden z 13 wydziałów Uniwersytetu Zielonogórskiego, powstały 1 września 2001 roku wraz z powstaniem uniwersytetu. Kształci on studentów na pięciu podstawowych kierunkach zaliczanych do nauk technicznych, na studiach stacjonarnych oraz niestacjonarnych.
Wydział Informatyki, Elektrotechniki i Automatyki UZ jest jednostką interdyscyplinarną. W jego ramach znajdują się 3 instytuty. Aktualnie zatrudnionych jest 77 pracowników naukowo-dydaktycznych (z czego 11 z tytułem profesora, 17 doktora habilitowanego, 43 doktora oraz 6 magistrów. Liczbę pracowników uzupełnia 18 pracowników technicznych i administracyjnych. Według Ministerstwa Nauki i Szkolnictwa Wyższego wydział posiada kategorię „B”.
Historia.
Początki Wydziału Informatyki, Elektrotechniki i Automatyki Uniwersytetu Zielonogórskiego związane są z powołaniem do życia w 1967 roku Wydziału Elektrycznego w strukturach ówczesnej Wyższej Szkoły Inżynierskiej im. Jurija Gagarina w Zielonej Górze poprzez wydzielenie go z Wydziału Ogólnotechnicznego tejże uczelni. W latach 1996–2001 działał jako Wydział Elektryczny Politechniki Zielonogórskiej, a od 1 września 2001 roku – Wydział Elektrotechniki, Informatyki i Telekomunikacji Uniwersytetu Zielonogórskiego. Od września 2015 roku nazwę zmieniono na Wydział Informatyki, Elektrotechniki i Automatyki.
Władze Wydziału.
W kadencji 2020–2024:
Kierunki kształcenia.
Dostępne kierunki:
Wydział Informatyki, Elektrotechniki i Automatyki posiada uprawnienia do nadawania stopnia doktora nauk technicznych w dyscyplinach elektrotechnika, informatyka, automatyka i robotyka oraz stopnia doktora habilitowanego w dyscyplinach elektrotechnika i automatyka i robotyka

</doc>
<doc id="1228967" url="https://pl.wikipedia.org/wiki?curid=1228967" title="Dolina Gaborowa">
Dolina Gaborowa

Dolina Gaborowa (słow. "Gáborova dolina") – dolina w słowackich Tatrach Zachodnich stanowiąca górne, wschodnie odgałęzienie Doliny Raczkowej. Jej nazwa pochodzi od węgierskiego imienia Gábor, tj. Gabriel. Od zachodniej strony ograniczona jest zboczami Starorobociańskiego Wierchu (2176 m n.p.m.), od wschodniej masywem Bystrej (2248 m), od północy zaś granią główną Tatr Zachodnich. Jej dnem płynie huczący Gaborowy Potok. W dolnej części porośnięta jest górnoreglowym lasem (rosną w nim limby). Na obrzeżu lasu i kosodrzewiny, na wysokości 1440 m w miejscu, w którym Dolina Gaborowa łączy się z Raczkową (miejsce to nazywane jest Pod Klinem), znajduje się tzw. Koliba pod Klinem ("Príbylinský salaš") i skrzyżowanie szlaków turystycznych – Rozdroże pod Klinem ("Rázcestie pod Klinom"). Wyżej dolinę porasta kosodrzewina, a w górnej części jest ona trawiasta. Dawniej dolina była wypasana aż pod samą grań główną i szczyt Bystrej.
Dolina jest głęboka, stoki Starorobociańskiego Wierchu i Bystrej wznoszą się 500–600 m powyżej jej dna. Ponieważ są strome i trawiaste, zimą zsuwają się z nich do dna doliny ogromne lawiny, jedne z największych w całych Tatrach (zachodnie zbocza Bystrej mają ok. 2 km² powierzchni).
Górna, zachodnia część nosi nazwę Doliny Zadniej Gaborowej ("Gáborov zadok"). Pokryta jest licznymi kopkami i wałami moren. Wyraźnie widać tutaj, że dolina ukształtowana została przez lodowiec. Na wysokości ok. 1900 m znajduje się kilka Gaborowych Stawków, tylko jeden z nich ma większe rozmiary.

</doc>
<doc id="1228969" url="https://pl.wikipedia.org/wiki?curid=1228969" title="Barreiro (stacja kolejowa)">
Barreiro (stacja kolejowa)

Barreiro – stacja kolejowa w Barreiro, w Portugalii. Znajdują się tu 2 perony.

</doc>
<doc id="1228971" url="https://pl.wikipedia.org/wiki?curid=1228971" title="Chronologia względna">
Chronologia względna

Chronologia względna - dotyczy datowania zdarzeń, zjawisk lub znalezisk archeologicznych ze względu na następstwo czasowe, bez umiejscowienia ich w jednostkach czasowych. Potocznie można powiedzieć, że chronologia względna ustala co jest starsze od czegoś innego, bez podawania dat.
Bibliografia.
Kaczanowski P., Kozłowski J., "Najdawniejsze dzieje ziem polskich" (w: "Wielka Historia Polski", t.1), Kraków 1998, rozdz. 1 "Prehistoria, protohistoria, archeologia", s. 18 - 19.

</doc>
<doc id="1228973" url="https://pl.wikipedia.org/wiki?curid=1228973" title="Clemente Rodriguez">
Clemente Rodriguez



</doc>
<doc id="1228980" url="https://pl.wikipedia.org/wiki?curid=1228980" title="Iwanowo (stacja kolejowa)">
Iwanowo (stacja kolejowa)

Iwanowo – stacja kolejowa w Iwanowie, w obwodzie iwanowskim, w Rosji. Znajdują się tu 3 perony.

</doc>
<doc id="1228982" url="https://pl.wikipedia.org/wiki?curid=1228982" title="Pio Tuia">
Pio Tuia

Pio Tuia (ur. 1943) – polityk, pięciokrotny szef rządu Tokelau. Jest liderem ("Faipule") atolu Nukunonu od 1996.
Funkcję szefa rządu sprawował w okresach:
Szef rządu Tokelau wybierany jest na okres jednego roku, spośród trzyosobowej rady, w skład której wchodzi jeden przedstawiciel ("Faipule") każdego z trzech atoli.

</doc>
<doc id="1228983" url="https://pl.wikipedia.org/wiki?curid=1228983" title="Eric Frenzel">
Eric Frenzel

Eric Frenzel (ur. 21 listopada 1988 w Annaberg-Buchholz) – niemiecki kombinator norweski, wielokrotny medalista igrzysk olimpijskich, mistrzostw świata, dwukrotny medalista mistrzostw świata juniorów oraz pięciokrotny z rzędu zdobywca Pucharu Świata.
Kariera.
Po raz pierwszy na arenie międzynarodowej pojawił się 1 marca 2003 roku, kiedy wystartował w kategorii juniorów w Le Brassus. Zajął tam szóste miejsce w zawodach rozgrywanych metodą Gundersena. W 2006 roku wystąpił na mistrzostwach świata juniorów w Kranju, gdzie zajął 19. miejsce w Gundersenie. W lecie tego roku brał udział w dziewiątej edycji Letniego Grand Prix w kombinacji norweskiej. Wystąpił w dwóch konkursach i już w drugim, 27 sierpnia w Klingenthal zajął trzecie miejsce w starcie masowym.
W Pucharze Świata zadebiutował 13 stycznia 2007 roku w Lago di Tesero, zajmując 44. miejsce w starcie masowym. Był to jego jedyny indywidualny start w sezonie 2006/2007, wobec czego nie został uwzględniony w klasyfikacji generalnej. W lutym 2007 roku Frenzel wziął udział w mistrzostwach świata w Sapporo, gdzie zajął 22. pozycję w Gundersenie, a sprintu nie ukończył. Miesiąc później wystartował także na mistrzostwach świata juniorów w Tarvisio, gdzie wygrał sprint, a wraz z kolegami z reprezentacji zdobył srebrny medal w zawodach drużynowych.
Pierwsze sukcesy w Pucharze Świata osiągnął w sezonie 2007/2008. Właśnie wtedy wywalczył swoje pierwsze pucharowe podium - 20 stycznia 2008 roku zajął drugie miejsce w sprincie w Klingenthal. Dzień później odniósł swoje pierwsze zwycięstwo w PŚ, wygrywając start masowy. Na podium stanął także 29 lutego w Lahti, gdzie był drugi w Gundersenie. Był także między innymi czterokrotnie czwarty i w efekcie zajął siódme miejsce w klasyfikacji generalnej. W kolejnym sezonie nie stawał na podium, jednak często plasował się w czołowej dziesiątce zawodów. Dzięki temu zajął 11. miejsce w klasyfikacji generalnej. W lutym 2009 roku, na mistrzostwach świata w Libercu wspólnie z Ronnym Ackermannem, Björnem Kircheisenem i Tino Edelmannem wywalczył srebrny medal w sztafecie. Indywidualnie był ósmy starcie masowym, a w zawodach metodą Gundersena zajął 29. miejsce na dużej i 34. miejsce na normalnej skoczni.
W sezonach 2009/2010 i 2010/2011 zajmował czwarte miejsce w klasyfikacji generalnej. W tym czasie jedenastokrotnie stawał na podium, jednak wygrał tylko raz: 30 stycznia 2010 roku w Seefeld w Gundersenie. Na igrzyskach olimpijskich w Vancouver w 2010 roku Niemcy w składzie: Johannes Rydzek, Tino Edelmann, Eric Frenzel i Björn Kircheisen wywalczyli brązowy medal w konkursie drużynowym. Indywidualnie Eric był dziesiąty w Gundersenie na normalnej skoczni, a na dużej zajął dopiero 40. miejsce. Rok później, podczas mistrzostw świata w Oslo Niemcy w tym samym składzie zdobyli srebrne medale w obu konkursach drużynowych. Frenzel zdobył ponadto złoty medal w Gundersenie na normalnej skoczni oraz brązowy na dużej, gdzie wyprzedzili go tylko Francuz Jason Lamy Chappuis i Johannes Rydzek. Niemiec zajął ponadto trzecie miejsce zarówno w trzynastej jak i czternastej edycji Letniego GP.
Sezon 2011/2012 zakończył na szóstym miejscu w klasyfikacji generalnej. Jedenaście razy plasował się w czołowej dziesiątce zawodów, w tym dwa razy na podium: 4 grudnia w Lillehammer zwyciężył w zawodach Penalty Race, a 25 lutego w Libercu był drugi w Gundersenie.
Kolejny sezon przyniósł mu pierwszą w karierze Kryształową Kulę za zwycięstwo w klasyfikacji generalnej. Niemiec dziewięciokrotnie stawał na podium zawodów PŚ, przy czym aż sześciokrotnie zwyciężał. Drugiego w klasyfikacji końcowej Francuza Lamy Chappuis wyprzedził o ponad 200 punktów. W lutym w 2013 roku wziął udział w mistrzostwach świata w Val di Fiemme, gdzie na dużej skoczni zdobył złoty medal, a wspólnie z Tino Edelmannem był trzeci w sprincie drużynowym. Na normalnej skoczni był czwarty, przegrywając walkę o medal z Kircheisenem o 0,2 sekundy. W sztafecie Niemcy zajęli szóste miejsce. Były to pierwsze od 12 lat mistrzostwa świata, na który reprezentacja Niemiec nie zdobyła medalu w zawodach drużynowych.
W sezonie 2013/2014 Niemiec siedem razy wygrał zawody o Puchar Świata i powtórzył osiągnięcie sprzed roku ponownie wygrywając generalną klasyfikację. Na rozgrywanych w lutym igrzyskach olimpijskich w Soczi wspólnie z Fabianem Rießle, Johannesem Rydzekiem i Kircheisenem zdobył srebrny medal w drużynie. W startach indywidualnych był najlepszy na normalnej skoczni, jednak na dużym obiekcie zajął dziesiąte miejsce.
Sezon 2014/2015 przyniósł trzecią z rzędu Kryształową Kulę. Frenzel w sezonie wygrał siedem zawodów o Puchar Świata w kombinacji norweskiej. W 2015 roku na mistrzostwach świata w Falun w startach indywidualnych był czwarty w Gundersenie na normalnej skoczni i dziesiąty w Gundersenie na dużej skoczni. W startach drużynowych było już o wiele lepiej, w sztafecie zdobył złoty medal wraz z Johennesem Rydzykiem, Fabianem Rießle i Tino Edelmannem, a w sprincie drużynowym srebro wraz z Johannesem Rydzykiem.
W sezonie 2015/2016 Frenzel po raz czwarty z rzędu okazał się najlepszy w klasyfikacji generalnej Pucharu świata czym zrównał się z osiągnięciem Fina Hannu Manninena. Niemiec trzynastokrotnie stał w sezonie na podium w tym osiem razy na najwyższym jego stopniu. Poza tym czwarty raz z rzędu okazał się najlepszy wraz z kolegami z reprezentacji w klasyfikacji pucharu narodów.
W sezonie 2016/2017 Niemiec po raz piąty z rzędu wywalczył Kryształową Kulę dzięki czemu stał się najbardziej utytułowanym dwuboistą w historii rywalizacji o Puchar Świata. Frenzel osiemnastokrotnie stał w sezonie na podium w tym dziesięć razy na najwyższym jego stopniu. Poza tym piąty raz z rzędu okazał się najlepszy wraz z kolegami z reprezentacji w klasyfikacji pucharu narodów. Podczas mistrzostw świata w Lahti wywalczył wraz z Johannesem Rydzekiem, Björnem Kircheisenem i Fabianem Rießle złoty medal w konkursie drużynowym, a wraz z Johannesem Rydzekiem okazał się też najlepszy w sprincie drużynowym. Poza tym wywalczył srebrny medal w gundersenie na średniej skoczni oraz był siódmy w gundersenie na dużej skoczni.
W marcu 2023 roku ogłosił zakończenie kariery.

</doc>
<doc id="1228984" url="https://pl.wikipedia.org/wiki?curid=1228984" title="Tacy sami (album Cree)">
Tacy sami (album Cree)

Tacy Sami – czwarta płyta zespołu Cree, dedykowana matce Sebastiana Riedla. Album wydany 10 grudnia 2007 przez Metal Mind Productions, nagrany został w lipcu 2007 w Preisner Studio, w Niepołomicach. Okładka, przedstawiająca twarz Indianina, zainspirowana jest twórczością malarza i rzeźbiarza Stanisława Szukalskiego. Na płycie gościnnie wystąpił gitarzysta Dżemu Jerzy Styczyński oraz saksofonista Dariusz Rybka.

</doc>
<doc id="1228986" url="https://pl.wikipedia.org/wiki?curid=1228986" title="Rezerwat przyrody Klonowo">
Rezerwat przyrody Klonowo

Rezerwat przyrody Klonowo – rezerwat leśny położony na terenie gminy Lidzbark w województwie warmińsko-mazurskim. Został ustanowiony w 1958 roku. Zajmuje powierzchnię 32,77 ha (akt powołujący podawał 31,92 ha). Należy do Górznieńsko-Lidzbarskiego Parku Krajobrazowego.
Przedmiotem ochrony jest las mieszany przylegający do południowo-zachodnich brzegów Jeziora Lidzbarskiego. Szatę roślinną rezerwatu tworzą przede wszystkim dwa zespoły: dominujący przestrzennie bór mieszany i grąd typowy. Wiek drzewostanów szacuje się na 190 lat. Drzewostany rezerwatu tworzą głównie: jawor, jesion wyniosły, wiąz górski, klon, grab i sosna. Runo leśne porośnięte jest niecierpkiem drobnokwiatowym. Rośnie tu też wawrzynek wilczełyko i lilia złotogłów.
Przez teren rezerwatu przebiega szlak pieszo-rowerowy.

</doc>
<doc id="1228987" url="https://pl.wikipedia.org/wiki?curid=1228987" title="Rudka (góra)">
Rudka (góra)

Rudka (dawniej niem. "Zechenberg", po 1945 r. również "Mokrzyca") – góra ze szczytem na wysokości 956 m n.p.m. znajdująca się w Masywie Śnieżnika w Sudetach, na terenie Śnieżnickiego Parku Krajobrazowego w pobliżu wsi Sienna, Janowa Góra i Kletno.
Geografia.
Góra wznosi się w północnym, bocznym grzbiecie Śnieżnika odchodzącym od Żmijowca, pomiędzy dolinami dwu rzek: Siennej Wody i Kleśnicy.
Geologia.
Zbudowana jest z gnejsów śnieżnickich i łupków łyszczykowych, w których występują wapienie krystaliczne i amfibolity, należących do metamorfiku Lądka i Śnieżnika. W strefie ich kontaktu występuje bogate okruszcowanie i zmineralizowanie.
Dawne górnictwo.
Pod koniec XVI wieku ze zboczy Rudki ze strony obu dolin wydobywano galenę, a w XIX i na początku XX wieku rudy żelaza. Po 1948 roku od strony Kletna prowadzono również wydobycie rud uranu w ramach działalności zakładów Kopaliny. Ślady działalności górniczej w rejonie tej góry są do dziś widoczne w postaci hałd i sztolni.
Przyroda.
Rudka jest porośnięta świerkowym lasem regla dolnego z niewielkim przerzedzeniem w okolicy szczytu. Brzegiem tego lasu przebiega granica Śnieżnickiego Parku Krajobrazowego.

</doc>
<doc id="1228988" url="https://pl.wikipedia.org/wiki?curid=1228988" title="Murcia del Carmen">
Murcia del Carmen

Murcia del Carmen – stacja kolejowa w Murcji, we wspólnocie autonomicznej Murcja, w Hiszpanii. Znajdują się tu 3 perony.

</doc>
<doc id="1228992" url="https://pl.wikipedia.org/wiki?curid=1228992" title="Jezioro Mokre">
Jezioro Mokre



</doc>
<doc id="1228997" url="https://pl.wikipedia.org/wiki?curid=1228997" title="Autostrada A3 (Rumunia)">
Autostrada A3 (Rumunia)

Autostrada A3 w Rumunii, budowana autostrada, mająca łączyć stolicę kraju, Bukareszt z granicą z Węgrami koło Borș. 
Opis trasy.
Bukareszt – Braszów.
Fragment autostrady A3 o łącznej długości 173 km.
Na tej trasie planowane jest:
Planowane są dwie jezdnie o szerokości 7,5 m, a łączna szerokość ma wynieść 26 m.
Braszów – Borş.
Ukończenie robót planowane jest na 2012 r.

</doc>
<doc id="1228998" url="https://pl.wikipedia.org/wiki?curid=1228998" title="Kościół Najświętszego Zbawiciela w Szczecinie">
Kościół Najświętszego Zbawiciela w Szczecinie

Kościół Najświętszego Zbawiciela (do 1945 niem. "Heilandskirche") - kościół zbudowany jako ewangelicki w roku 1936. Znajduje się w Szczecinie, na Niebuszewie-Bolinku przy ul. Słowackiego 1a.
Opis.
Jednonawowy budynek wybudowano w stylu modernistycznym z bardzo dalekimi nawiązaniami do estetyki renesansu i romanizmu (stylizowane triforia na wieży). Kościół jest otynkowany, wieża stoi po lewej strony od nawy.
Historia.
Historia kościoła sięga roku 1930, kiedy to zakupiono plac przy ówczesnej Mühlenstrasse 1 (obecnie Słowackiego 1a). Dnia 19 września 1934 roku na posiedzeniu Ewangelickiej Rady Gminnej podjęto uchwałę o budowie w tym miejscu kościoła, w nieco ponad rok później 29 września 1935 uroczyście złożono kamień węgielny a latem 1936 zakończono budowę kościoła. 
Po zakończeniu wojny kościół został przejęty przez wiernych katolickich, mimo że właśnie o tę świątynię starała się po wojnie polska społeczność ewangelicka parafii szczecińskiej. Władysław Nowicki, pierwszy katolicki proboszcz, przystosował świątynię do kultu katolickiego. 3 lutego 1946 dokonano poświęcenia kościoła ze strony katolickiej. Zachował on wezwanie Najświętszego Zbawiciela jeszcze z czasów przedwojennych. Do 1948 był kościołem filialnym, później ustanowiono tu samodzielną parafię. Drugi proboszcz, ks. Maciej Szałagan, przy pomocy artystki malarki Janiny Spychalskiej wyposażył świątynię w mozaikową nadstawę w prezbiterium oraz w nawach bocznych. Obok kościoła, po 1972 r. wzniesiona została plebania wzorowana na plebanii przy ul. Królowej Korony Polskiej. 
Dziś obiekt jest wpisany na listę zabytków Szczecina pod numerem 62.

</doc>
<doc id="1228999" url="https://pl.wikipedia.org/wiki?curid=1228999" title="Stuttgart Österfeld">
Stuttgart Österfeld

Stuttgart-Österfeld – przystanek kolejowy w Stuttgarcie, w kraju związkowym Badenia-Wirtembergia, w Niemczech. Znajduje się tu 1 peron.

</doc>
<doc id="1229001" url="https://pl.wikipedia.org/wiki?curid=1229001" title="Kościół Świętej Trójcy w Szczecinie (na Łasztowni)">
Kościół Świętej Trójcy w Szczecinie (na Łasztowni)



</doc>
<doc id="1229002" url="https://pl.wikipedia.org/wiki?curid=1229002" title="Oleg Kuleszow">
Oleg Kuleszow

Oleg Michajłowicz Kuleszow (ros. "Олег Михайлович Кулешов") (ur. 15 kwietnia 1974 roku w Omsku), rosyjski piłkarz ręczny, reprezentant Rosji, a wcześniej ZSRR. Gra na pozycji środkowego rozgrywającego. Obecnie występuje w Bundeslidze, w drużynie VfL Gummersbach. W 2004 roku zdobył brązowy medal igrzysk olimpijskich.

</doc>
<doc id="1229005" url="https://pl.wikipedia.org/wiki?curid=1229005" title="Samorząd lokalny (Izrael)">
Samorząd lokalny (Izrael)

Samorząd lokalny w Izraelu (hebr. מועצה מקומית, "Moetza Mekomit") jest instancją lokalnej władzy samorządowej, która odpowiada za administrację nad miejscowością zbliżoną wielkością do miasta, ale bez niezbędnej liczby mieszkańców i innych wymogów by uzyskać prawa miejskie.
Ministerstwo Spraw Wewnętrznych podejmuje decyzję czy dana osada lub zespół osiedli może utworzyć miasto lub samorząd lokalny. Minister zawsze zwraca uwagę na opinię mieszkańców danej okolicy oraz na uwagi samorządu danego regionu.

</doc>
<doc id="1229006" url="https://pl.wikipedia.org/wiki?curid=1229006" title="Drugi rząd Vojislava Koštunicy">
Drugi rząd Vojislava Koštunicy

Drugi rząd Vojislava Koštunicy – rząd Republiki Serbii urzędujący od 15 maja 2007 do 7 lipca 2008.
Gabinet powstał po przedterminowych wyborach parlamentarnych w 2007, wygranych przez Serbską Partię Radykalną. SRS pozostała jednak w opozycji. Urząd premiera zachował Vojislav Koštunica z Demokratycznej Partii Serbii. Jednostronna deklaracja niepodległości ze strony Kosowa doprowadziła do kryzysu w koalicji, skutkując w 2008 kolejnymi wyborami parlamentarnymi.
Drugi rząd Vojislava Koštunicy tworzyły: Demokratyczna Partia Serbii (DSS), Partia Demokratyczna (DS), G17 Plus (G17+), Nowa Serbia (NS) i Demokratyczna Partia Sandżaku (SDP).

</doc>
<doc id="1229012" url="https://pl.wikipedia.org/wiki?curid=1229012" title="Morderca zostawia ślad">
Morderca zostawia ślad

Morderca zostawia ślad – polski film kryminalny rozgrywający się w realiach końca II wojny światowej. Zrealizowany w 1967 r. przez Aleksandra Ścibora-Rylskiego.
W filmie ostatnią swoją rolę zagrał Zbigniew Cybulski, który zmarł tragicznie we Wrocławiu przed ukończeniem filmu. W trakcie postsynchronizacji postaci granej przez Cybulskiego głosu użyczył już Tadeusz Łomnicki.
Jako plan zdjęciowy wykorzystano m.in. wyburzone kilka lat później ruiny Hali Targowej nr II przy ul. Kolejowej we Wrocławiu, a także kilka innych obiektów w mieście (ul. Gabrieli Zapolskiej przed Teatrem Polskim, dziedziniec Urzędu Wojewódzkiego, plac Uniwersytecki, plac Katedralny).
Fabuła.
Niedługo przed wkroczeniem wojsk polskich partyzanci zabezpieczają budynek gestapo w miasteczku. Jest tam m.in. ważna kartoteka konfidentów. Wkrótce kartoteka ginie, a człowiek jej pilnujący zostaje zamordowany. Morderca jeszcze nie opuścił budynku. Porucznik Lotar zaczyna go szukać.
Obsada aktorska.
oraz w epizodach: Eliasz Kuziemski, Krzysztof Litwin, Witold Pyrkosz, Ryszard Kotys.

</doc>
<doc id="1229013" url="https://pl.wikipedia.org/wiki?curid=1229013" title="Moskitnik">
Moskitnik

Moskitnik, ("Chrysolampis mosquitus") – gatunek małego ptaka z rodziny kolibrowatych (Trochilidae), zamieszkujący Amerykę Południową. Nie jest zagrożony.
Systematyka.
Należy do monotypowego rodzaju "Chrysolampis". Nie wyróżnia się podgatunków.
Zasięg występowania.
Występuje w Brazylii, Kolumbii, Wenezueli, wschodniej Boliwii, Gujanie, Surinamie, Gujanie Francuskiej oraz na wyspach położonych wzdłuż północnych wybrzeży Ameryki Południowej: od Aruby, Curaçao, Bonaire na wschód po Tobago i Trynidad.
Morfologia.
W cieniu samiec wydaje się cały brązowoczarny, dopiero w słońcu widać efektowne upierzenie górnych części jego ciała – lśniące rubinowoczerwone (czasem bardziej pomarańczowe) czoło, wierzch głowy i kark, opalizujące złote (niekiedy szmaragdowozielone) gardło i pierś. Skrzydła ciemnoszare, ogon jasnokasztanowy z czarnymi końcówkami. Dziób prosty i krótki, jak na kolibra. Oczy ciemnobrązowe, nogi i stopy czarniawe. Samica ma miedziano-zielony wierzch ciała. Jej ogon ma oliwkowozielone środkowe sterówki, podczas gdy pozostałe są jasnokasztanowe. Końcówki sterówek są białe. Spód ciała jasnoszary. Osobniki młodociane przypominają dorosłe samice, mają jednak białą plamkę za okiem, a ich zewnętrzne sterówki są ciemnofioletowe z białymi końcówkami.
Metaliczny połysk piór kolibrów wywołany jest przez warstwę ziarenek pigmentu w ich pierzu, która mocno załamuje światło. 
Ekologia i zachowanie.
Żyje w lasach, w zaroślach krzewów i na sawannach.
Większość kolibrów żywi się nektarem z kwiatów i owadami, moskitnik nie jest tu żadnym wyjątkiem. Musi cały czas przyjmować pożywienie, ma bowiem bardzo szybką przemianę materii i uzupełnienie jej źródeł jest dla niego niezbędne. Nawet podczas spoczynku zużywa 25 razy więcej energii niż ptak wielkości kaczki. Pije nektar z kwiatów roślin, zatrzymując się na chwilę w locie przed wybraną rośliną i zanurzając w kwiecie swój dziób i język jak sondę. Owady chwyta moskitnik w locie. W odróżnieniu od innych owadożernych ptaków nie umie przesunąć do przełyku złapanych owadów. Dlatego musi stosować osobliwą taktykę: podlatuje do zdobyczy z wielką prędkością, by sama wpadła pod ciśnieniem powietrza do przełyku.
Zaloty kolibrów rubinowych długo pozostawały dla ludzi tajemnicą, ptaki bowiem gonią się podczas nich z ogromną prędkością pomiędzy roślinnością na swoim terytorium. Dopiero ostatnio za pomocą nowoczesnej techniki fotograficznej i filmowej udało się odkryć wiele tajemnic dotyczących rozmnażania kolibrów. Parzenie moskitników odbywa się w powietrzu. Samczyk, stale śpiewając, lata przed jedną lub kilkoma samicami. Najczęściej parzy się w krótkim czasie z wieloma partnerkami. Tony, jakie wydaje w locie, często są niesłyszalne dla ludzkiego ucha. Gniazdo – mała, miskowata budowla z mchu, porostów i pajęczyn, umieszczone bywa zazwyczaj w rozgałęzieniu drzewa. Samiczka znosi 2–3 jajeczka, z których po 2–3 tygodniach wykluwają się pisklęta.
Moskitnik spędza niemal cały dzień w powietrzu. Lata z kwiatu na kwiat, przed każdym zatrzymuje się na chwilę i szuka nektaru. Niedoścignione umiejętności lotnicze kolibrów związane są z budową szkieletu, umożliwiającą ruch rotacyjny kości w stawie ramieniowym. Kiedy koliber porusza skrzydłami tak, by ich końce zakreślały ósemki, może zatrzymać się w powietrzu w miejscu, szybko przelatywać z kwiatu na kwiat, a nawet cofać się podczas lotu. Przymocowane do szkieletu mięśnie, które sterują tymi akrobacjami, stanowią niemal 1/3 masy kolibra. Poza porą lęgową moskitnik prowadzi samotne życie, zaciekle broni swego terytorium, nawet przed większymi niż on sam. Wiadomo o nim, że broniąc się, dziobie w oczy ptaki drapieżne i innych wrogów.
Status.
Międzynarodowa Unia Ochrony Przyrody (IUCN) uznaje moskitnika za gatunek najmniejszej troski (LC – "least concern") nieprzerwanie od 1988 roku. Liczebność populacji nie została oszacowana, ale ptak ten opisywany jest jako rzadki. Trend liczebności populacji nie jest znany.

</doc>
<doc id="1229016" url="https://pl.wikipedia.org/wiki?curid=1229016" title="CodeWarrior">
CodeWarrior

CodeWarrior jest zintegrowanym środowiskiem programistycznym dla systemów operacyjnych Macintosh, Microsoft Windows, Linux jak również na systemy wbudowane. CodeWarrior został początkowo stworzony przez firmę Metrowerks, która w 1999 roku została przejęta przez firmę Motorola. Aktualnie jest opracowywany i sprzedawany przez Freescale Semiconductor.

</doc>
<doc id="1229017" url="https://pl.wikipedia.org/wiki?curid=1229017" title="Vác FC 1899">
Vác FC 1899

Dunakanyar-Vác FC – węgierski klub piłkarski z siedzibą w mieście Vác. Obecnie klub uczestniczy w rozgrywkach Nemzeti Bajnokság III.
Historia.
Powstanie klubu.
Klub został założony 28 listopada 1899 r. jako Váci Sport Egylet. Uprawiano w nim wtedy kolarstwo, szermierkę, gimnastykę i tenis. Pierwszy mecz piłkarski klub rozegrał 24 maja 1904 r. przeciw klubowi studenckiemu z Budapesztu grającemu wówczas w II lidze, Műegyetem FC. Vác przegrał 0:3. Do 1926 r. kluby spoza Budapesztu rozgrywały regionalne mistrzostwa, nie mogąc rywalizować w lidze o mistrzostwo kraju. VSE wygrało dwukrotnie mistrzostwa swojego regionu w 1914 i 1924 r. Jednak od czasu wprowadzenia profesjonalizmu VSE nie mogło sprostać jego wymogom i do 1945 r. grało w niższych ligach. W sierpniu 1948 r. dwa kluby z Vác – V.A.C. i Váci Reménység zostały wcielone do VSE, a klub zmienił nazwę na Váci Dolgozók TK. Zespół grał przeważnie w NB II.
Ostatnie lata.
Przełom nadszedł w 1987. Trener János Csank awansował z zespołem do NB I. Drużyna spisywała się dobrze, grając w środku tabeli. Na początku lat 90., klub wsparł silny sponsor – Samsung. W sezonach 1990/91 i 1991/92 Vác Samsung dochodził do finału Pucharu Węgier, a w lidze szło im jeszcze lepiej. W latach 92, 93 byli wicemistrzami, a sezon 1993/94 zakończyli jako mistrzowie kraju! Był to niewątpliwy sukces. W eliminacjach do Ligi Mistrzów los skojarzył ich z PSG. Przeciwnik był za silny i zdecydowanie pokonał Węgrów w dwumeczu. Sezon 1994/95 pokazał, że zespół obniżył loty, mimo to dotarł jeszcze do finału krajowego pucharu. 
Drużyna grała jeszcze 5 lat w lidze, raczej w środku tabeli, aż w 2000 r. opuściła szeregi NB I. W 2001 r. na Vác spadł do NB III. Dzięki pomocy młodych zawodników – utalentowanych juniorów, awansował na zaplecze ekstraklasy 2 lata później. W 2006 r. klub wygrał grupę wschodnią NB II i awansował do NB I, którą opuścił po jednym sezonie. Przed sezonem 2007/08 Váci FC połączyło się z amatorskim zespołem z Budapesztu Újbuda Lágymányosi.

</doc>
<doc id="1229020" url="https://pl.wikipedia.org/wiki?curid=1229020" title="Zoran Lončar">
Zoran Lončar

Zoran Lončar, cyr. Зоран Лончар (ur. 1965) – serbski polityk. Doktor filozofii.
W 2000 wstąpił do Demokratycznej Partii Serbii.
Był ministrem edukacji w rządzie Vojislava Kostunicy i minister ds. administracji publicznej i samorządowej w rządzie Vojislava Koštunicy.

</doc>
<doc id="1229021" url="https://pl.wikipedia.org/wiki?curid=1229021" title="Botulismus">
Botulismus



</doc>
<doc id="1229022" url="https://pl.wikipedia.org/wiki?curid=1229022" title="Gare d’Aix-en-Provence">
Gare d’Aix-en-Provence

Gare d’Aix-en-Provence – stacja kolejowa w Aix-en-Provence, w regionie Prowansja-Alpy-Lazurowe Wybrzeże, we Francji. Znajdują się tu 3 perony.

</doc>
<doc id="1229028" url="https://pl.wikipedia.org/wiki?curid=1229028" title="Shigellosis">
Shigellosis



</doc>
<doc id="1229032" url="https://pl.wikipedia.org/wiki?curid=1229032" title="Publiusz Sulpicjusz Kwiryniusz">
Publiusz Sulpicjusz Kwiryniusz



</doc>
<doc id="1229033" url="https://pl.wikipedia.org/wiki?curid=1229033" title="Aptana Studio">
Aptana Studio

Aptana – zintegrowane środowisko programistyczne oparte na bazie Eclipse opracowane do tworzenia aplikacji sieciowych w JavaScripcie. Aptana dostępna jest dla platform: Microsoft Windows, Mac OS i Linux, oraz jako wtyczka do środowiska Eclipse.
Aplikacja posiada wbudowane wsparcie dla języków HTML, JavaScript oraz CSS.
Poprzez wtyczki można rozszerzyć funkcjonalność programu np. o obsługę języka PHP oraz Python.

</doc>
<doc id="1229034" url="https://pl.wikipedia.org/wiki?curid=1229034" title="Wołoszyn (ujednoznacznienie)">
Wołoszyn (ujednoznacznienie)

osoby

</doc>
<doc id="1229036" url="https://pl.wikipedia.org/wiki?curid=1229036" title="Bolesław Kubik (burmistrz)">
Bolesław Kubik (burmistrz)

Bolesław Kubik (ur. 12 lipca 1918 w Starachowicach, zm. 22 lipca 1945 we wsi Tylinów [obecnie Bolesławiec]) – działacz Polskiej Partii Socjalistycznej, pierwszy powojenny burmistrz Bolesławca Śląskiego. Śmierć Kubika była skutkiem ran odniesionych 21 lipca, w wyniku wybuchu umieszczonej pod stertą dachówek miny, podczas prac polowych w folwarku, we wsi Tillendorf (dziś ulica Ceramiczna w Bolesławcu). Na miejscu zginęli wtedy: Anna Pawełkiewicz, Władysław Burakowski, Władysław Orlik oraz mężczyzna narodowości niemieckiej, następnego dnia zmarli - Józef Jasztal i Bolesław Kubik.
Wokół wypadku już w 1945 r. narodziła się legenda przypisująca tragedię niemieckiemu podziemiu, często śmierć Kubika była wspominana przy zamachu na żołnierzy Armii Czerwonej, temu jednak przeczą zachowane z tamtego czasu relacje.

</doc>
<doc id="1229037" url="https://pl.wikipedia.org/wiki?curid=1229037" title="Autostrada A4 (Rumunia)">
Autostrada A4 (Rumunia)

Autostrada A4 w Rumunii to budowana autostrada, mająca połączyć Ovidiu z Vama Veche na granicy z Bułgarią.
Budowa ma być zrealizowana do 2013 r.

</doc>
<doc id="1229039" url="https://pl.wikipedia.org/wiki?curid=1229039" title="System samorządu w Izraelu">
System samorządu w Izraelu

System samorządu w Izraelu, nazywany również "władzami lokalnymi" (hebr. רשות מקומית), jest prawno-administracyjnym samorządem wykonującym samodzielnie różne zadania z zakresu administracji publicznej (czasem również sądowniczej) na danym obszarze lub w określonym mieście w Izraelu.
Samorząd posiada osobowość prawną i odpowiada za takie zadania jak dostarczanie wody pitnej, pomoc w nagłych wypadkach, edukacja i kultura.
Izraelski samorząd lokalny dzieli się na trzy szczeble administracji:
Osoby stojące na czele samorządów lub burmistrzów miast wybiera się na drodze demokratycznych wyborów samorządowych, wraz z jego współczłonkami komisji. Jeśli działalność rady zostanie zakłócona przez poważny kryzys finansowy, wówczas Minister spraw wewnętrznych może ją odwołać i wyznaczyć specjalne pełnomocnictwo do czasu normalizacji sytuacji.
Samorządy mogą podejmować liczne decyzje zmierzające do poprawy warunków życia mieszkańców. Dysponują funduszami przyznawanymi przez rząd.

</doc>
<doc id="1229043" url="https://pl.wikipedia.org/wiki?curid=1229043" title="Samarkanda (stacja kolejowa)">
Samarkanda (stacja kolejowa)

Samarkanda – stacja kolejowa w Samarkandzie, w Uzbekistanie. Znajdują się tu 3 perony.

</doc>
<doc id="1229045" url="https://pl.wikipedia.org/wiki?curid=1229045" title="Metoda analizy grafów">
Metoda analizy grafów

Metoda analizy grafów (Metoda Bartosiewicz) – graficzna konstrukcja wyrażająca powiązania pomiędzy zmiennymi objaśniającymi wyrażona za pomocą węzłów, oraz łączących je łuków. 
Polega ona na wyszukaniu grupy zmiennych skorelowanych między sobą oraz na znalezieniu zmiennych, które nie są skorelowane z pozostałymi zmiennymi objaśniającymi. Kolejnym etapem jest wybranie spośród tych grup, zmiennych które są mocniej skorelowane ze zmienną objaśnianą - są one wykorzystane w modelu. Model powinien również zawierać wszystkie zmienne nieskorelowane pomiędzy sobą, ale powiązane ze zmienną objaśnianą.

</doc>
<doc id="1229048" url="https://pl.wikipedia.org/wiki?curid=1229048" title="My Life with Dalí">
My Life with Dalí

My Life with Dalí – książka francuskiej piosenkarki Amandy Lear, wydana w 1984 roku.
Informacje ogólne.
Książka jest autobiografią artystki, w której opisuje ona swoje osobiste relacje ze słynnym hiszpańskim malarzem Salvadorem Dalí. Treść daje wgląd w życie obojga artystów, którzy przyjaźnili się przez ponad dwie dekady - od połowy lat 60. aż do samej śmierci artysty w 1989 roku. Dzieło posiadało autoryzację samego malarza. W tekście piosenkarka wspomina także o innych artystach, takich jak Pablo Picasso, David Bowie czy Mick Jagger.
Książka oryginalnie została napisana w języku francuskim i wydana pod tytułem "Le Dalí d'Amanda". "My Life with Dalí" to tytuł pierwszego wydania angielskiego, które ukazało się w Wielkiej Brytanii w 1985 roku. Biografia nie została przetłumaczona na język polski, ukazała się tylko w językach: francuskim, angielskim, niemieckim, hiszpańskim, włoskim, japońskim i rosyjskim. W 2004 roku wydano we Francji reedycję książki, zatytułowaną "Mon Dalí", uaktualnioną i poszerzoną.

</doc>
<doc id="1229049" url="https://pl.wikipedia.org/wiki?curid=1229049" title="Anna Bernat (poetka)">
Anna Bernat (poetka)

Anna Bernat (ur. 3 grudnia 1946 w Szczecinie) – polska poetka, autorka tekstów piosenek i tłumaczka. Odznaczona Orderem Uśmiechu.
Ukończyła Pomaturalną Państwową Szkołę Techniczną, uzyskując zawód „chemik laborant”, w którym pracowała do 1978 roku.
Kariera.
Jako poetka zadebiutowała w roku 1970 w konkursie Forum Poetów Hybrydy. Zdobyła w nim wyróżnienie. W 1971 roku nastąpił jej debiut radiowy. Była to audycja poetycka "Dałam ci dziewczynę".
W kolejnym roku (1972) zaczęła pisać teksty piosenek, początkowo dla Andrzeja Dąbrowskiego i Teresy Tutinas. Później utwory z jej tekstami śpiewali również: Danuta Błażejczyk, Renata Danel, Kapela Warszawska, Waldemar Kocoń, Jolanta Kubicka, Ewa Kuklińska, Krystyna Prońko, Łucja Prus, Sława Przybylska, Irena Santor, Lidia Stanisławska. Pisała także teksty dla zespołów dziecięcych (m.in. dla Zespołu Wokalnego Tęcza i grupy Chochliki).
Współpracowała m.in. z takimi kompozytorami, jak: Leszek Bogdanowicz, Zbigniew Ciechan, Renata Danel, Andrzej Dąbrowski, Barbara Kolago, Jerzy Milian, Edward Pałłasz, Jerzy Wasowski.
Jest też autorką tekstów kolęd i pastorałek. Należy do Stowarzyszenia Pisarzy Polskich (Oddział Warszawski). Jest współscenarzystką i współautorką dialogów serialu "Klan" oraz autorką i scenarzystką programów: "Domisie", "Ala i As".

</doc>
<doc id="1229052" url="https://pl.wikipedia.org/wiki?curid=1229052" title="The Replacements">
The Replacements

The Replacements – amerykańska grupa rockowa z lat 80.
Zespół został założony w Minneapolis w 1979 roku pod nazwą Impediments. Jego skład tworzyli wokalista i gitarzysta Paul Westerberg, basista Tommy Stinson, gitarzysta Bob Stinson oraz perkusista Chris Mars. Zespół zadebiutował albumem "Sorry Ma, Forgot to Take out the Trash" wydanym w 1981 roku nakładem Twin/Tone Records.
Pozycje zespołu ugruntował album "Pleased to Meet Me" z 1987 roku. W międzyczasie zespół opuścił Bob Stinson, a jego miejsce zajął Slim Dunlap. Po nagraniu albumu "All Shook Down" w 1990 roku odszedł Chris Mars. Rok później zespół rozpadł się. Po rozpadzie Paul Westerberg rozpoczął karierę solową, a Tommy Stinson utworzył zespół Bash and Pop.
Utwór „I Will Dare”, pochodzący z albumu "Let It Be" został umieszczony na liście 500 piosenek, które ukształtowały rock utworzonej przez Rock and Roll Hall of Fame.

</doc>
<doc id="1229057" url="https://pl.wikipedia.org/wiki?curid=1229057" title="Autostrada A5 (Rumunia)">
Autostrada A5 (Rumunia)



</doc>
<doc id="1229063" url="https://pl.wikipedia.org/wiki?curid=1229063" title="Marc Torrejón">
Marc Torrejón

Marc Torrejón (ur. 18 lutego 1986 w Barcelonie) – hiszpański piłkarz występujący na pozycji środkowego obrońcy. Od 2017 gra w 1. FC Union Berlin. W sezonie 2005/2006 przebywał na wypożyczeniu w drugiej drużynie Málagi. Ma za sobą występy w reprezentacji Hiszpanii U-19 i U-21.

</doc>
<doc id="1229068" url="https://pl.wikipedia.org/wiki?curid=1229068" title="Stadion im. Edwarda Jancarza w Gorzowie Wielkopolskim">
Stadion im. Edwarda Jancarza w Gorzowie Wielkopolskim

Stadion im. Edwarda Jancarza – stadion żużlowy znajdujący się na gorzowskim Zawarciu przy ul. Śląskiej, położony pomiędzy ulicami Kwiatową i Jasną.
Stanowi własność miasta Gorzowa Wielkopolskiego. W 2005 roku został przejęty przez Ośrodek sportu i rekreacji w Gorzowie Wielkopolskim i od tego roku jest dzierżawiony przez Stal Gorzów Wielkopolski.
Historia.
Stadion jest bardzo charakterystycznym obiektem w Gorzowie Wielkopolskim. Powstał w 1949 roku na terenie byłego wysypiska śmieci i od ponad 60 lat znajduje się w jednym miejscu. Inicjatorem budowy stadionu był mechanik klubowy Cieślicki, a pracami kierował Konstanty Sapkowski. Początkowo rozgrywano na nim mecze piłki nożnej piłkarskiej sekcji Stali Gorzów Wielkopolski. Otwarcie stadionu jako żużlowego nastąpiło 22 lipca 1951 roku. Prace przy budowie prowadzone były w ramach czynu społecznego. Pierwszymi zawodami przeprowadzonymi na obiekcie był turniej o „Stalowy But”. Początkowo tor miał długość 395 m i nie wyglądał zbyt dobrze, jednak w 1951 roku był już równy i szeroki. W tamtym sezonie jeden z groźniejszych wypadków zanotował zawodnik Unii Leszno – Kazimierz Bentke, który wyleciał z motoru, przeleciał kilkanaście metrów nad widownią i wylądował na zwałach ziemi okalającej tor. Wtedy nie było jeszcze żadnej bandy wokół toru. Zbudowana została po tym sezonie.
W 1954 roku powstał Społeczny Komitet Budowy Stadionu, któremu początkowo przewodniczył Wiesław Bartmański, a następnie przez wiele lat Aleksander Dzilne. Z pomocą Zakładów Mechanicznych „Gorzów” oraz Prezydium Miejskiej Rady Narodowej zaczęto budować nowoczesny stadion. W latach 1957–1964 wybudowano dwa parkingi, garaż klubowy z wieloma urządzeniami, bandę w stylu angielskim i ogrodzenie oraz skrócono tor do 352 m. W 1961 roku rozegrano pierwsze zawody przy sztucznym oświetleniu. Kolejne prace modernizacyjne miały miejsce w 1981 roku. Polegały one na wydłużeniu toru do 360 m. Żużlowcy „Stali” rozgrywali wtedy swoje mecze na Stadionie Olimpii w Poznaniu.
Kolejna przebudowa stadionu miała miejsce w 2000 roku przed finałem Indywidualnych mistrzostw świata juniorów. Wcześniej obiekt stał się własnością ówczesnego prezesa klubu – Lesa Gondora. Wymieniono wtedy bandę okalającą tor, skrócono tor do 329 m, zbudowano nową wieżyczkę sędziowską i zainstalowano tablicę świetlną na drugim łuku. W 2003 roku został ponownie skomunalizowany. W latach 2007-2011 zaprojektowano i zrealizowano gruntowną przebudowę całego stadionu. Nowy obiekt został zaprojektowany przez biuro architektoniczne "Romankiewicz+Heck Inwestycje" z Gorzowa Wlkp. (architekt Michał Heck). Projekt konstrukcji stadionu został opracowany przez biuro "Budkomeks" z Poznania (konstruktor Jacek Tasarek). W latach 2007–2008 wykonano żelbetowe trybuny na istniejących nasypach ziemnych, wymieniono wszystkie drewniane ławki na plastikowe krzesełka, zainstalowano sztuczne oświetlenie, monitoring i nagłośnienie oraz wybudowano zadaszoną, piętrową trybunę na 4134 miejsc od strony wschodniej. Całkowita pojemność stadionu wynosiła wówczas 11 115 miejsc. Zakończenie ostatniego etapu przebudowy nastąpiło w latach 2010–2011, kiedy to dobudowano piętrowe trybuny na łukach i zadaszono resztę trybun. Wykonano wówczas, wzdłuż prostej startowej, budynek mieszczący loże VIP. Przeniesiono oświetlenie na dach oraz zwiększona została pojemność stadionu do 15 024 miejsc.
Bryła stadionu to owal o obwodzie 560 m, wrysowany w prostokąt o długości 206 m, szerokości 126 m i wysokości 18 m (bez masztów). Najwyżej położone krzesełko umiejscowione jest na wysokości 13 m, w odległości do krawędzi toru na 25 m.
Na stadionie jest 20 bramek wejściowych. 13 kołowrotków jest przy wejściu głównym od strony ul. Śląskiej. Do tego wejście dla VIP-ów od ul. Kwiatowej, dwa przy nowym parkingu oraz cztery bramki od ul. Jasnej. Przy każdej bramce jest kamera monitoringu. W sumie na całym stadionie kamer jest 49, w tym dziewięć o dużym zbliżeniu. System obejmuje każdy segment stadionu, rejestruje obraz i dźwięk. Na trybunach znajdują się dwa telebimy o wymiarach 5 x 9 m. Stadion posiada nowoczesne oświetlenie: 115 lamp daje 1300 luksów na torze, a 1700 luksów na prostej startowej. Tor żużlowy okala nowoczesna banda złożona ze 170 płyt sklejki powlekanej wodoodporną żywicą.
Przed stadionem znajduje się stojące na sześciu kolumnach wejście. Jest wysokie na 9 m, posiada cztery maszty flagowe oraz napis: Stadion im. Edwarda Jancarza. Obiekt zyskał też nowe ogrodzenie. Wysokie na ponad 3 m, ze wzmocnionej blachy falistej, w biało-żółto-stalowej kolorystyce.
Trybuny.
Na trybunach gorzowskiego stadionu w 68 sektorach może usiąść dokładnie 15 024 widzów (na trybunie wysokiej – 7349, na trybunie niskiej 7444 miejsc). Dla kibiców gości przeznaczono 1550 miejsc siedzących na obu piętrach przy wyjeździe z drugiego łuku (658 osób zmieści się na górze). Dla VIP-ów przeznaczono 231 miejsc na specjalnej trybunie i 36 miejsc z dostępem do bezprzewodowego internetu przy specjalnych stolikach dla dziennikarzy. Gdy będzie taka potrzeba, obiekt pomieści 2 tys. fanów więcej (miejsca stojące).
Kolorystyka krzesełek na stadionie odpowiada kolorom klubowym Stali Gorzów Wielkopolski. Dolny poziom trybun to wymieszanie dwóch kolorów: żółtego i niebieskiego, zaś górna trybuna jest żółta. Na prostej przeciwległej do startu znajduje się – na trybunie dolnej żółty napis STAL, a na górnej niebieski GORZÓW.
Nazwa stadionu.
W dniu 3 sierpnia 1997 roku, przy okazji rozgrywania 5 edycji memoriału – stadion nazwano imieniem Edwarda Jancarza. Tablica została wmurowana przed wjazdem na parking klubowy od ul. Kwiatowej.
Upamiętnienia.
Od roku 2014 na koronie stadionu, na szlaku komunikacyjnym na prostej przeciwległej do startu na tzw. "Alei Gwiazd Żużlowych" – umieszczane są tablice żużlowców, którzy mieli znaczący wpływ na tworzenie historii klubu.
Uhonorowani żużlowcy.
2014 – Tomasz Gollob (26 sierpnia), Zenon Plech (3 października), Mieczysław Cichocki (3 października)
2015 – Jerzy Rembas (20 lutego), Bogusław Nowak (10 marca), Jerzy Padewski (16 października), Andrzej Pogorzelski (18 grudnia)
2016 – Mieczysław Woźniak (23 sierpnia), Piotr Świst (28 grudnia)
2017 – Ryszard Fabiszewski (8 kwietnia)

</doc>
<doc id="1229075" url="https://pl.wikipedia.org/wiki?curid=1229075" title="Super 20">
Super 20

Super 20 – album francuskiej piosenkarki Amandy Lear, wydany w 1989 roku.
Ogólne informacje.
Płyta była drugą kompilacją przebojów Amandy Lear. Zawierała jedne z jej najpopularniejszych piosenek z lat 1977-1982, czyli od debiutanckiego albumu "I Am a Photograph" aż do "Incognito", w tym utwór „Fever”, wydany na singlu w 1982 roku, który nie znalazł się na żadnej wcześniejszej płycie. Oprócz największych hitów, na "Super 20" trafiły także piosenki niewydane nigdy na singlach.

</doc>
<doc id="1229076" url="https://pl.wikipedia.org/wiki?curid=1229076" title="Jaworowa Kopa (Masyw Śnieżnika)">
Jaworowa Kopa (Masyw Śnieżnika)

Jaworowa Kopa (dawniej niem. "Urlich Koppe" lub "Urlichkoppe") – góra ze szczytem na wysokości 1138 m n.p.m. znajdująca się w Masywie Śnieżnika w Sudetach, na terenie Śnieżnickiego Parku Krajobrazowego.
Geografia.
Jaworowa Kopa stanowi niższą, południową kulminację w masywie Czarnej Góry, a oddzieloną od niej płytką Przełęczą pod Jaworową Kopą. Widoczna jest jako regularny stożek, szczególnie efektowny ze szczytu Smrekowca (od południa) lub doliny Bogoryi, ku której opada stromym zboczem. Ze Śnieżnikiem łączy się poprzez Przełęcz Na Dziale i grzbiet Żmijowca.
Geologia.
Zbudowana jest z gnejsów śnieżnickich w części szczytowej oraz łupków metamorficznych serii strońskiej u wschodnich podnóży. Obszar ten należy do metamorfiku Lądka i Śnieżnika.
Infrastruktura.
Zachodnim zboczem góry prowadzi droga do przekaźnika na Czarnej Górze. Nieco niżej trawersuje ją Droga Izabeli i Droga Albrechta.
Przyroda.
Dawniej Jaworową Kopę pokrywał górnoreglowy bór świerkowy na szczycie i dolnoreglowy w niższych partiach. Obecnie jest prawie zupełnie wylesiony wskutek osłabienia drzewostanu w latach 80. XX wieku emisjami przemysłowymi oraz gradacją szkodników: wskaźnicy modrzewianeczki "Zeiraphera griseana" Hb. i kornika drukarza "Ips typographus".
Turystyka.
Przez Jaworową Kopę przechodzą dwa szlaki turystyczne:
Oba szlaki biegną wspólnie od Przełęczy Puchaczówka do Jaworowej Kopy.

</doc>
<doc id="1229087" url="https://pl.wikipedia.org/wiki?curid=1229087" title="Samorząd regionu (Izrael)">
Samorząd regionu (Izrael)

Samorząd regionu w Izraelu (liczba pojedyncza: / liczba mnoga: ) – organ samorządowej władzy lokalnej, która zarządza różnorodnymi zespołami osad wiejskich położonych w danej okolicy.
W Izraelu każda społeczność, której populacja przewyższa 2 tys. mieszkańców, jest zarządzana przez regionalny komitet samorządowy. Do jego przywilejów należy między innymi wysyłanie swoich przedstawicieli do wyższych organów samorządu.

</doc>
<doc id="1229091" url="https://pl.wikipedia.org/wiki?curid=1229091" title="Scoring kredytowy">
Scoring kredytowy

Scoring kredytowy – metoda oceny wiarygodności podmiotu (zwykle osoby fizycznej lub przedsiębiorstwa) ubiegającego się o kredyt bankowy. Wynik scoringu kredytowego jest zwykle przedstawiany w postaci punktowej – zwykle im więcej punktów, tym większa wiarygodność kredytowa potencjalnego kredytobiorcy.
Scoring kredytowy jest bardzo podobny do metody punktowej; główna różnica polega na tym, że w scoringu kredytowym dobór cech podlegających ocenie jest najczęściej przeprowadzany z zastosowaniem narzędzi statystycznych, a uzyskana ocena ma zwykle charakter ostateczny. Scoring kredytowy polega na określeniu wiarygodności kredytowej klienta na podstawie porównania jego profilu z profilem klientów, którzy już otrzymali kredyty. Im bardziej profil danego klienta jest podobny do profilu klientów terminowo spłacających swoje kredyty w przeszłości, tym wyższą ocenę punktową otrzyma ten klient.
Można wyróżnić następujące rodzaje scoringu kredytowego:
Przygotowaniem scoringów kredytowych zajmują się także specjalistyczne firmy, zwane biurami kredytowymi. Wykorzystują one dane o sposobie korzystania przez klientów z produktów finansowych udostępniane przez banki.
Karta aplikacyjna.
Analiza scoringowa karty aplikacyjnej od klienta detalicznego wykorzystuje metody statystyczne, co usprawnia całą procedurę kredytową. Poszczególnym cechom kredytobiorcy przypisywane są punkty, według odpowiednio przygotowanej skali (wag).
Pod uwagę bierze się przede wszystkim:
Po przeanalizowaniu wymienionych wyżej charakterystyk (cech), bank oblicza tzw. punkt odcięcia, z ang. "cut off score", który stanowi dolny próg przyznania kredytu. Osoby które uzyskały w swej ocenie niższą punktację, otrzymają od banku odmowę udzielenia kredytu. Te, które w końcowym wyniku zbliżyły się do punktu odcięcia – będą musiały przedstawić lepsze zabezpieczenia kredytu lub starać się o niższy kredyt.
W bardziej rozwiniętej i efektywnej formie budowany jest (np. za pomocą regresji logistycznej lub metod eksploracji danych) model statystyczny prognozujący prawdopodobieństwo zdarzenia niespłacenia kredytu.
Metoda stosowana jest najczęściej przy kredytach konsumpcyjnych i mieszkaniowych. Pozwala na skrócenie procedury związanej z udzielaniem kredytu oraz umożliwia ograniczenie ryzyka kredytowego ponoszonego przez banki.
Kredytodawca może też wykorzystywać ocenę punktową klienta nie tylko do decyzji o przyznaniu lub nie kredytu, ale także do ustalenia ceny kredytu (marży). Jest to tzw. wycena produktu oparta na ryzyku (ang. "risk-based pricing").

</doc>
<doc id="1229095" url="https://pl.wikipedia.org/wiki?curid=1229095" title="Dąb Papieski">
Dąb Papieski



</doc>
<doc id="1229102" url="https://pl.wikipedia.org/wiki?curid=1229102" title="Luis Suárez (ur. 1987)">
Luis Suárez (ur. 1987)

Luis Alberto Suárez Díaz (wym. []; ur. 24 stycznia 1987 w Salto) – urugwajski piłkarz, występujący na pozycji napastnika w brazylijskim klubie Grêmio oraz w reprezentacji Urugwaju. Zaliczany do najlepszych napastników w historii piłki nożnej. 
Karierę seniorską rozpoczął w 2005 od występów dla Club Nacional de Football. Później przeniósł się do holenderskiego zespołu FC Groningen, skąd w 2007 został sprowadzony przez AFC Ajax. Po zdobyciu mistrzostwa Holandii i tytułu króla strzelców Eredivisie został graczem angielskiego zespołu Liverpool. W sezonie 2013/2014 strzelił 31 goli i został laureatem Europejskiego Złotego Buta. Po tym sezonie trafił do FC Barcelony, z którą trzykrotnie zdobywał Primera División, a w sezonie 2014/2015 triumfował w rozgrywkach Ligi Mistrzów UEFA. W sezonie 2015/2016 po raz drugi zdobył nagrodę Europejskiego Złotego Buta, strzelając 40 bramek. W 2020 został zawodnikiem Atlético Madryt. Po dwóch latach powrócił do Nacionalu, z którego odszedł jeszcze w tym samym roku. Od 2023 jest zawodnikiem Grêmio.
Od 2007 występuje w reprezentacji Urugwaju w piłce nożnej. Z 68 golami jest jej najskuteczniejszym strzelcem. Złoty medalista Copa América 2011, uczestnik Mistrzostw Świata 2010, 2014, 2018, 2022, Pucharu Konfederacji 2013, Copa América 2016, 2019 i 2021.
Kariera klubowa.
Nacional.
Zawodową karierę piłkarską rozpoczynał w urugwajskim klubie Club Nacional de Football. W 2006 przeniósł się do FC Groningen, dla którego strzelił 11 goli w 31 spotkaniach.
AFC Ajax.
Dzięki swojej grze wzbudził zainteresowanie klubu AFC Ajax, który ostatecznie sprowadził go 9 sierpnia 2007 za 7,5 miliona euro. Suárez po raz pierwszy w barwach Ajaksu zagrał w eliminacjach Ligi Mistrzów UEFA ze Slavią Praga. Ligowy debiut w nowym klubie zaliczył natomiast w wygranym pojedynku przeciwko De Graafschap (8:1), w którym zdobył jedną bramkę i zaliczył trzy asysty. 20 września 2009 Suárez zdobył 4 bramki w zwycięskim meczu ligowym z VVV Venlo (4:0). 20 listopada 2010 podczas meczu z PSV Eindhoven ugryzł piłkarza rywala, Otmana Bakkala w okolice obojczyka, za co został zawieszony przez klub na dwa spotkania ligi holenderskiej.
Liverpool.
31 stycznia 2011 przeniósł się za 26,5 mln euro do Liverpoolu, stając się tym samym pierwszym Urugwajczykiem przywdziewającym trykot Liverpoolu oraz drugim najdroższym zawodnikiem tego klubu, zaraz po Andym Carrollu. 2 lutego 2011, w swoim debiucie w drużynie „The Reds”, zdobył bramkę, która przypieczętowała zwycięstwo Liverpoolu nad Stoke City (2:0). Znajdował się wówczas na boisku 16 minut. Następnie zaliczył świetny, lecz pechowy występ z Wigan Athletic. Został okrzyknięty graczem meczu po wygranym spotkaniu z Manchesterem United (3:1), w którym zaliczył asystę. Następnie zdobył gola w meczu z Sunderlandem. 9 maja 2011, Liverpool wygrał na wyjeździe z Fulham (5:2), a Suárez strzelił gola w 75. minucie spotkania.
W sezonie 2011/2012 Suárez zdobył z drużyną Puchar Ligi Angielskiej oraz zagrał w finale Pucharu Anglii. Suárez w sezonie 2012/2013 zdobył 30 bramek dla Liverpoolu, lecz pod koniec sezonu w meczu z Chelsea ugryzł Branislava Ivanovicia, za co został ponownie zawieszony na dziesięć spotkań ligi angielskiej. W sezonie 2013/2014 powrócił na mecz z Crystal Palace, strzelając 2 bramki. Następnie skompletował hat tricka w spotkaniu z West Bromwich Albion. Wysoka forma urugwajskiego napastnika dała o sobie znać również w meczu z Norwich City, w którym zdobył 4 bramki. 10 stycznia nagrodzono go tytułem najlepszego piłkarza miesiąca w grudniu. Został pierwszym zawodnikiem w historii Premier League, który w jednym miesiącu zapisał na swoim koncie aż 10 bramek. Za swoje osiągnięcia w sezonie 2013/2014 został nagrodzony tytułem Piłkarza roku w Anglii według Professional Footballers’ Association.
FC Barcelona.
Transfer.
11 lipca 2014 kluby FC Barcelona i Liverpool doszły do porozumienia w sprawie 5-letniego kontraktu dla Suáreza. Barcelona potwierdziła, że zawodnik będzie występował z numerem 9 w koszulce meczowej. Z powodu dyskwalifikacji nałożonej przez FIFA był wykluczony przez 4 miesiące w rozgrywkach klubowych. Sportowy Sąd Arbitrażowy częściowo uchylił karę i Suárez mógł wystąpić w meczach towarzyskich klubu. 18 sierpnia zadebiutował w meczu o Puchar Gampera z meksykańskim Club León (6:0).
Sezon 2014/2015.
25 października 2014 w meczu z Realem Madryt zadebiutował w Primera División. Spotkanie zakończyło się porażką 1:3, a Suárez zaliczył asystę przy bramce Neymara. Pierwszego gola dla Dumy Katalonii strzelił 26 listopada w meczu fazy grupowej Ligi Mistrzów UEFA przeciwko cypryjskiemu klubowi APOEL FC. 20 grudnia w meczu 16. kolejki La Ligi przeciwko Córdobie, strzelił swoją pierwszą bramkę w lidze.
24 lutego 2015 strzelił dwa gole w wygranym 2:1 spotkaniu 1/8 finału Ligi Mistrzów UEFA z Manchesterem City. 22 marca w starciu El Clásico strzelił bramkę, która zapewniła Barcelonie zwycięstwo 2:1. 2 maja zanotował pierwszego hat-tricka w barwach katalońskiego klubu, notując trzy trafienie w wygranym 8:0 meczu przeciwko Córdobie. 6 czerwca wystąpił w wygranym 3:1 meczu finału Ligi Mistrzów UEFA z Juventusem, w którym strzelił bramkę na 2:1.
W pierwszym sezonie zdobył potrójną koronę, wygrywając z „Dumą Katalonii” mistrzostwo Hiszpanii, Puchar Króla i Ligę Mistrzów UEFA. Łącznie wystąpił w 43 meczach, strzelając w nich 25 goli i notując 23 asysty.
Sezon 2015/2016.
Sezon rozpoczął od strzelenia gola i zanotowania asysty w wygranym 5:4 meczu o Superpuchar Europy UEFA z Sevillą FC. W pierwszym ligowym spotkaniu, rozegranym 23 sierpnia przeciwko Athletic Bilbao, zdobył jedyną bramkę. 25 października strzelił 3 gole zespołowi SD Eibar (3:1). Gol strzelony w 10. kolejce La Liga przeciwko Getafe CF był jego 300. w karierze seniorskiej. 21 listopada w meczu z Realem Madryt zanotował dublet, a jego drużyna pokonała rywali 4:0. 17 grudnia skompletował hat-tricka, trzykrotnie pokonując bramkarza Guangzhou Evergrande w wygranym 3:0 meczu półfinału Klubowych mistrzostwach świata 2015. 20 grudnia strzelił dwa gole i z wynikiem 3:0 triumfował w Klubowych mistrzostwach świata 2015, pokonując w finale River Plate (3:0). Z 5 golami został królem strzelców, a także zdobył Złotą Piłkę dla najlepszego zawodnika turnieju. 
17 stycznia 2016 w meczu 20. kolejki ligi hiszpańskiej z Athletic Bilbao (6:0) strzelił 3 bramki i zanotował 2 asysty. 3 lutego strzelił cztery bramki przeciwko Valencii w rozgrywkach Pucharu Króla. W ligowym starciu z Celtą Vigo strzelił 3 bramki i zanotował 2 asysty, a jego zespół wygrał 6:1. 5 kwietnia strzelił dwa gole w wygranym 2:1 ćwierćfinale Ligi Mistrzów UEFA z Atlético Madryt (2:1). 20 kwietnia 2016 w wygranym 8:0 meczu 34. kolejki Primera División z Deportivo La Coruña, Suárez strzelił 4 gole oraz zaliczył 3 asysty, dzięki zdobyciu tych bramek, awansował z 30 golami na 2. miejsce w klasyfikacji strzelców ligi hiszpańskiej, tuż za Cristiano Ronaldo (31 goli), a także został liderem Primera División w klasyfikacji kanadyjskiej z 43. punktami (30 goli + 13 asyst). W kolejnym ligowym starciu z Sporting Gijón ponownie zanotował cztery trafienia, tym samym zostając pierwszym piłkarzem w historii Primera División, który w dwóch meczach z rzędu strzelał cztery gole. 14 maja zanotował ósmego hat-tricka w sezonie, trzykrotnie trafiając w ostatniej kolejce sezonu przeciwko Granadzie (3:0). 
W sezonie wystąpił w 53 meczach, zdobywając w nich 59 goli i notując 24 asysty. Wraz z Barceloną zdobył mistrzostwo Hiszpanii. Sięgnął także po Klubowe mistrzostwo świata, Superpuchar Europy UEFA i Puchar Króla. Z 40 golami Suárez został drugi raz laureatem nagrody Europejskiego Złotego Buta.
Sezon 2016/2017.
FC Barcelona rozpoczęła sezon od triumfu w dwumeczu Superpucharu Hiszpanii z Sevillą, w którym Suárez strzelił gola, a jego zespół wygrał 5:0 (2:0 w pierwszym spotkaniu i 3:0 w meczu rewanżowym). 20 sierpnia 2016 w pierwszym meczu Primera División przeciwko Real Betis (6:2) skompletował hat-tricka. Występując w ligowym meczu przeciwko Deportivo Alavés, zanotował 100. spotkanie w barwach Barcelony. 13 września zanotował dublet w meczu fazy grupowej Ligi Mistrzów UEFA z Celticem (7:0). 3 grudnia meczu El Clásico strzelił gola, a spotkanie zakończyło się remisem 1:1. 12 grudnia zajął 4. miejsce w plebiscycie Złotej Piłki, zdobywając 91 punktów. 
11 stycznia 2017 w wygranym 3:1 meczu 1/8 finału Pucharu Króla z Athletic Bilbao, zdobył swojego 100. gola w 120 spotkaniach w barwach Barcelony, stając się trzecim najszybszym zawodnikiem w historii, który strzelił 100 goli. 11 lutego zanotował dublet goli i asyst przeciwko Deportivo Alavés (6:0). 8 marca strzelił gola i wywalczył rzut karny, który został wykorzystany przez Neymara w wygranym 6:1 meczu rewanżowym 1/8 finału Ligi Mistrzów UEFA z Paris Saint-Germain. Barcelona, po porażce 4:0 w pierwszym meczu, awansowała do ćwierćfinału rozgrywek z wynikiem 6:5.
Łącznie w sezonie strzelił 37 goli i zanotował 20 asyst w 51 meczach. Z klubem zdobył Puchar Króla oraz Superpuchar Hiszpanii.
Sezon 2017/2018.
13 sierpnia 2017 wystąpił w przegranym 3:1 pierwszym meczu Superpucharu Hiszpanii z Realem Madryt, w którym strzelił jedynego gola dla swojego zespołu. W Primera División pierwszy mecz rozegrał dopiero 9 września przeciwko RCD Espanyol (5:0), w którym strzelił gola. 23 grudnia w meczu 17. kolejki ligi hiszpańskiej z Realem Madryt (3:0) zdobył gola, który był jego 400. w karierze seniorskiej.
21 stycznia 2018 zanotował dublet bramek oraz asyst w ligowym starciu przeciwko Real Betis (5:0). 24 lutego skompletował hat-tricka w wygranym 6:1 spotkaniu z Gironą. 4 kwietnia w starciu z AS Romą (4:1) strzelił swoją jedyną bramkę w sezonie w rozgrywkach Ligi Mistrzów UEFA. W meczu finału Pucharu Króla z Sevillą strzelił dwie bramki, a Barcelona zwyciężyła 5:0. 29 kwietnia zanotował trzy asysty przeciwko Deportivo La Coruña (4:2), które trzykrotnie wykorzystał Lionel Messi. Zanotował dublet i zaliczył asystę w przegranym 5:4 meczu La Ligi z Levante, które zakończyło passę 43 ligowych meczów FC Barcelony bez porażki.
Łącznie w sezonie zdobył 31 bramek i 20 asyst, rozgrywając 51 meczów. Z klubem triumfował w lidze oraz w rozgrywkach krajowego pucharu.
Sezon 2018/2019.
Sezon 2018/2019 rozpoczął 12 sierpnia 2018 wygranym 2:1 meczem o Superpuchar Hiszpanii z Sevillą. 2 września strzelił dwie bramki w meczu z Huescą (8:2). 28 października w meczu El Clásico z Realem Madryt zanotował hat-tricka, zapewniając Barcelonie zwycięstwo 5:1. 3 listopada w spotkaniu 11. kolejki Primera División z Rayo Vallecano zdobył dwa gole, które zapewniły Barcelonie zwycięstwo 3:2.
27 lutego 2019 w meczu półfinału Pucharu Króla z Realem Madryt zanotował dwa trafienia, zapewniając "Dumie Katalonii" awans do finału z rezultatem 4:1 (1:1 w pierwszym spotkaniu, 3:0 w rewanżowym spotkaniu). Swojego jedynego gola w Lidze Mistrzów UEFA strzelił 1 maja w półfinale rozgrywek przeciwko Liverpoolowi (3:0); kataloński klub nie awansował jednak do finału z powodu porażki 4:0 w drugim meczu. 
Sezon zakończył z 25 golami i 14 asystami, występując w 49 meczach. Razem z Barceloną wywalczył mistrzostwo Hiszpanii oraz Superpuchar Hiszpanii.
Sezon 2019/2020.
Z powodu kontuzji, pierwszy mecz w sezonie 2019/2020 rozegrał 15 września 2019 przeciwko Valencii, w którym strzelił dwie bramki. 2 października w spotkaniu Ligi Mistrzów UEFA z Interem Mediolan zdobył dwa gole, a jego drużyna wygrała 2:1. 21 grudnia w meczu Primera División z Deportivo Alavés (4:1) strzelił gola i zanotował trzy asysty.
9 lipca 2020 w meczu z Espanyolem, Suárez strzelił 195. bramkę dla Barcelony i stał się trzecim najskuteczniejszym strzelcem w historii klubu, wyprzedzając László Kubalę. W meczu rewanżowym 1/8 finału z Napoli (3:1) strzelił gola, skutecznie wykorzystując rzut karny. 14 sierpnia strzelił bramkę w przegranym 2:8 meczu z Bayernem Monachium, późniejszym triumfatorem tej edycji.
Łącznie w sezonie zdobył 21 goli i zanotował 12 asyst w 36 meczach. W sezonie Barcelona nie zdobyła żadnego trofeum, po raz pierwszy od sezonu 2007/2008. W klubie rozegrał łącznie 283 meczów, w których strzelił 198 goli oraz zanotował 113 asyst.
Atlético Madryt.
Sezon 2020/2021.
24 września 2020 FC Barcelona i Atlético Madryt doszły do porozumienia w kwestii transferu Suáreza, który podpisał kontrakt na 2 lata. W nowych barwach Urugwajczyk zadebiutował już trzy dni później, w ligowym meczu z Granadą (6:1), zmieniając w 71. minucie spotkania Diego Costę, a później strzelając dwa gole i notując asystę. 21 października zanotował pierwszy występ w Lidze Mistrzów, w którym Atlético przegrało 4:0 z Bayernem Monachium. 19 grudnia w meczu Primera División z Elche CF (3:1) zanotował dublet.
7 marca 2021 w zremisowanym 1:1 meczu z Realem Madryt zdobył gola i przerwał tym samym passę 4 meczów bez strzelonej bramki. 21 marca w spotkaniu przeciwko Deportivo Alavés strzelił swojego 500. gola w oficjalnych występach. Urugwajczyk dokonał tego strzelając 437 goli w klubach oraz 63 bramki dla reprezentacji Urugwaju. 16 maja zdobył swojego 20. gola w lidze, pokonując bramkarza CA Osasuna Juana Péreza w 88. minucie i tym samym zapewnił zwycięstwo 2:1.
Łącznie strzelił 21 goli i zaliczył 3 asysty w 38 meczach. Z klubem udało mu się zdobyć, pierwsze od siedmiu lat, mistrzostwo Hiszpanii dla Atlético Madryt.
Sezon 2021/2022.
29 sierpnia 2021 w meczu z Villarrealem (2:2) zdobył swoją pierwszą bramkę w nowym sezonie. 21 września zdobył dwa gole w wygranym 2:1 meczu z Getafe CF. 28 września, wykorzystując rzut karny w 97. minucie, dał zwycięstwo Atlético 2:1 nad AC Milanem w Lidze Mistrzów UEFA. 2 października zdobył bramkę i zanotował asystę w wygranym 2:0 spotkaniu przeciwko FC Barcelonie. 24 października dwukrotnie strzelił, a jego gole doprowadziły do remisu 2:2 z Realem Sociedad.
6 lutego w meczu 23. kolejki Primera División z FC Barceloną (2:4) strzelił bramkę i zanotował asystę. 2 kwietnia zanotował dublet w meczu z Deportivo Alavés (4:1). 15 maja, przed rozegraniem ostatniego domowego meczu ligi, ogłoszono, że Suárez odejdzie wraz z końcem sezonu 2021/2022.
Sezon zakończył z 13 golami i 3 asystami, które zdobył występując w 45 meczach.
Powrót do Nacional.
26 czerwca 2022 Club Nacional de Football na zasadzie wolnego transferu ogłosił pozyskanie Suáreza. Pierwszy mecz po powrocie rozegrał 2 sierpnia w przegranym 1:0 meczu Copa Sudamericana przeciwko Atlético Goianiense. Pierwszego gola strzelił cztery dni później w ligowym meczu z CA Rentistas (3:0). 31 października zanotował dublet w wygranym 4:1 finale ligi urugwajskiej z Liverpoolem. Wkrótce poinformował, że nie przedłuży umowy i od 1 stycznia 2023 zostanie wolnym zawodnikiem.
Grêmio.
31 grudnia 2022 ogłoszono przejście Suáreza do Grêmio, z którym podpisał dwuletni kontrakt. W brazylijskim klubie zadebiutował 18 stycznia 2023 w wygranym 4:1 meczu Recopa Gaúcha przeciwko São Luiz, w którym zanotował hat-tricka.
Kariera reprezentacyjna.
Lata 2006–2010.
1 lipca 2007 Suárez zadebiutował w reprezentacji Urugwaju do lat 20 w meczu Mistrzostw Świata U-20 przeciwko Hiszpanii (2:2), a w 56. minucie strzelił premierowego gola. Drugą bramkę zanotował w przegranym 2:1 meczu z reprezentacją Stanów Zjednoczonych i tym samym Urugwaj odpadł z turnieju.
W reprezentacji Urugwaju zadebiutował 8 lutego 2007 w wygranym 3:1 meczu towarzyskim przeciwko Kolumbii. Wówczas został wyrzucony z boiska w 85. minucie po zgromadzeniu dwóch żółtych kartek. 13 października w wygranym 5:0 meczu eliminacji do Mistrzostw Świata 2010 z Boliwią strzelił swoją pierwszą bramkę dla drużyny narodowej. 25 maja 2008 zanotował dublet w przegranym 3:2 meczu towarzyskim z reprezentacją Turcji. 
1 czerwca został powołany przez Óscara Tabáreza do kadry na Mistrzostwa Świata 2010. Na Mundialu 2010, Urugwaj – po bezbramkowym remisie z Francją, a następnie po wygranych: 3:0 z Południową Afryką i 1:0 z Meksykiem – zajął pierwsze miejsce w grupie A i awansował do fazy pucharowej turnieju. W ostatnim meczu fazy grupowej z Meksykiem, rozegranym 22 czerwca, Suárez zanotował debiutanckie trafienie na mistrzostwach świata. W meczu 1/8 finału z reprezentacją Korei Południowej (2:1), Suárez strzelił dwa gole, dając swojej drużynie awans do ćwierćfinału. Tam Urugwaj zmierzył się z Ghaną, z którą zremisował 1:1 w podstawowym czasie gry. W ostatniej doliczonej minucie dogrywki za obronę piłki ręką po strzale Stephena Appiaha na linii bramkowej dostał czerwoną kartkę. Zawodnik rywali Asamoah Gyan nie wykorzystał rzutu karnego, a Urugwaj wygrał w serii rzutów karnych 4:2 i awansował do półfinału. Z powodu zawieszenia nie zagrał w przegranym 3:2 meczu przeciwko Holandii. Do gry powrócił w meczu o 3. miejsce z Niemcami, w którym jego drużyna przegrała 3:2. Suárez wystąpił w 6 meczach i zanotował łącznie 3 trafienia oraz 2 asysty.
8 października skompletował pierwszego hat-tricka w reprezentacji, notując 3 trafienia w spotkaniu towarzyskim przeciwko Indonezji (7:1).
Lata 2011–2016.
24 lipca 2011 został wybrany najlepszym piłkarzem na turnieju Copa América 2011, jednocześnie zwyciężając w rozgrywkach odbywających się w Argentynie. Reprezentacja Urugwaju zdobyła tytuł mistrzowski po raz piętnasty, ustalając w ten sposób nowy rekord liczby tytułów. Dotychczasowy rekord Urugwaj dzielił z Argentyną. Na Mistrzostwach Świata w 2014 w grupowym meczu przeciwko Włochom po raz trzeci w karierze zdarzyło mu się ugryźć zawodnika, tym razem był to Giorgio Chiellini. Z tego powodu został zawieszony przez FIFA na cztery miesiące rozgrywek klubowych oraz 9 meczów reprezentacji. Poza tym na Suáreza nałożono karę 100 tys. franków szwajcarskich.
Od 2017.
20 czerwca 2018 rozgrywając mecz fazy grupowej Mistrzostw Świata 2018 z reprezentacją Arabii Saudyjskiej, został zawodnikiem z 100. występami dla reprezentacji. W jubileuszowym starciu udało mu się zdobyć jedyną bramkę spotkania.
Sukcesy.
Reprezentacyjne.
Copa América 
Życie prywatne.
Jest czwartym z siedmiorga potomków Rodolfo Suáreza i Sandry Diaz. W wieku siedmiu lat przeprowadził się z całą rodziną do Montevideo, gdzie jego rodzice udali się za pracą. Niedługo później Sandra i Rodolfo się rozwiedli, a Luis zaczął sprawiać problemy wychowawcze. Luis jest bratem Paolo, Diega i Maximiliano, którzy także są piłkarzami. W 2009 Luis Suárez wziął ślub z przyjaciółką z dzieciństwa Sofią Balbi. Para doczekała się trójki dzieci: córki Delfiny (ur. 2010) oraz synów Benjamina (ur. 2013) i Lautaro (ur. 2018). W 2016 Benjamin Suárez rozpoczął treningi w szkółce piłkarskiej FC Barcelony – FCB Escola.

</doc>
<doc id="1229104" url="https://pl.wikipedia.org/wiki?curid=1229104" title="Jezioro Bachotek">
Jezioro Bachotek



</doc>
<doc id="1229107" url="https://pl.wikipedia.org/wiki?curid=1229107" title="Luis Suárez">
Luis Suárez



</doc>
<doc id="1229109" url="https://pl.wikipedia.org/wiki?curid=1229109" title="Czerwień koszenilowa A">
Czerwień koszenilowa A

Czerwień koszenilowa A, pąs 4R ("E124", ang. "cochineal red A", "ponceau 4R") – organiczny związek chemiczny z grupy barwników azowych. Syntetyczny, czerwony barwnik spożywczy.
Dopuszczalne dzienne spożycie wynosi 4 mg/kg ciała.
Zastosowanie.
W przemyśle spożywczym stosuje się ją m.in. do ciast i galaretek w proszku, dżemów, polew deserowych, zup pomidorowych, napojów, lodów, a także do barwienia skorupek jaj.
Zagrożenia.
Może powodować typowe dla barwników azowych działania niepożądane oraz katar sienny. Jest wymieniona w "Tabelach dodatków i składników chemicznych" jako czynnik rakotwórczy. Według kryteriów RTECS jej działanie nowotworowe (guzy wątroby) jest niejednoznaczne, natomiast według kryteriów IARC związek ten nie jest prawdopodobnym, możliwym ani potwierdzonym czynnikiem rakotwórczym dla ludzi.

</doc>
<doc id="1229110" url="https://pl.wikipedia.org/wiki?curid=1229110" title="E124">
E124



</doc>
<doc id="1229112" url="https://pl.wikipedia.org/wiki?curid=1229112" title="Puławy (krater marsjański)">
Puławy (krater marsjański)

Puławy – krater na powierzchni Marsa o średnicy 51,84 km, położony na 36,8° szerokości południowej i 76,7° długości zachodniej.
Decyzją Międzynarodowej Unii Astronomicznej w 1979 roku został nazwany od polskiego miasta Puławy.

</doc>
<doc id="1229113" url="https://pl.wikipedia.org/wiki?curid=1229113" title="Bruno Silva">
Bruno Silva

Bruno Ramon Silva Barone lub po prostu Bruno Silva (ur. 29 marca 1980 w Cerro Largo) – urugwajski piłkarz grający na prawej obronie. Jego klubem jest Cerra Largo.

</doc>
<doc id="1229120" url="https://pl.wikipedia.org/wiki?curid=1229120" title="Przednia">
Przednia

Przednia (dawniej niem. "Vorderber", po 1945 r. również "Przedniak") – góra ze szczytem na wysokości 914 m n.p.m. znajdująca się w Masywie Śnieżnika w Sudetach, na terenie Śnieżnickiego Parku Krajobrazowego.
Geografia, geologia i przyroda.
Przednia stanowi rozległy szczyt na północno-zachodnim zakończeniu Masywu Śnieżnika. Góra wznosi na zachód od szczytu Czarnej Góry, od której oddzielona jest płytkim obniżeniem, przez które przechodzi Droga Albrechta. Górę wydzielają doliny potoków Biała Woda i Szklarzynka. Zbudowana jest z gnejsów śnieżnickich, należących do metamorfiku Lądka i Śnieżnika. Północne zbocze ku dolinie Białej Wody tworzy miejscami niewielkie, skalne urwiska. Północno-zachodni kraniec przechodzi w Trzy Kopki.
Porośnięta w całości świerkowym lasem dolnoreglowym domieszkowanym bukiem i grabem.
Turystyka.
Drogą Albrechta prowadzi europejski długodystansowy szlak pieszy E3, prowadzący z Międzygórza na Przełęcz Puchaczówkę.
Na skałce u podnóża Przedniej, w dolinie potoku Biała Woda, znajduje się zniszczony obraz malowany na blasze z przedstawieniem Świętej Rodziny, o cechach XIX-wiecznej sztuki ludowej.

</doc>
<doc id="1229122" url="https://pl.wikipedia.org/wiki?curid=1229122" title="Dochody budżetu państwa">
Dochody budżetu państwa

Dochody budżetu państwa – podstawowa forma środków finansowych gromadzonych na rachunkach funduszy publicznych. Do źródeł dochodów budżetu państwa są zaliczane dochody innych podmiotów, a ich przejęcie przez władzę publiczną (budżet państwa) ma charakter ostateczny. Dochody budżetu państwa stanowią definitywne, bezzwrotne zasilenie finansowe władz publicznych, a ich wydatkowanie oznacza ostateczne zużycie przez władzę publiczną. Katalog źródeł dochodów budżetu państwa, jest zawarty w art. 111 ustawy o finansach publicznych i nie jest zamknięty (ustawa w wielu miejscach odsyła do odrębnych przepisów).
Zgodnie z art. 111 ustawy o finansach publicznych do dochodów budżetu państwa zalicza się następujące pozycje:
Podział.
Można spotkać się z różnymi podziałami dochodów budżetu państwa:

</doc>
<doc id="1229124" url="https://pl.wikipedia.org/wiki?curid=1229124" title="Autostrady w Rumunii">
Autostrady w Rumunii

Autostrady w Rumunii "(rum. Autostrăzi)" – główne szlaki komunikacji drogowej Rumunii, o parametrach zbliżonych do polskich autostrad. Docelowo długość sieci rumuńskich autostrad ma wynieść 2229 km. Obecnie istnieje ich 807 km.
Korzystanie z autostrad jest płatne. Myto pobiera się poprzez sprzedaż winiet "(rum. rovinieta)".
Historia.
Pierwsza autostrada w Rumunii została wybudowana w latach 60. XX w. pomiędzy Bukaresztem a Pitești. W roku 2000 ukończono modernizację tego odcinka i rozpoczęto rozbudowę A1.

</doc>
<doc id="1229128" url="https://pl.wikipedia.org/wiki?curid=1229128" title="Votan">
Votan

Votan – w mitologii Majów dobroczynny bóg-wąż, małżonek bogini brzemienności Ixchel, utożsamiany z Quetzalcoatlem.
Jako dobroczynny bóg, dawca języka, pisma, prawa i kalendarza czczony był w meksykańskich stanach Chiapas, Tabasco, Cholula i Oaxaca.

</doc>
<doc id="1229129" url="https://pl.wikipedia.org/wiki?curid=1229129" title="Alginian sodu">
Alginian sodu

Alginian sodu, E401 – organiczny związek chemiczny, sól sodowa kwasu alginowego, stosowany jako dodatek do żywności. Jest otrzymywany z wodorostów wyrzucanych na brzeg Atlantyku. Jest bezbarwny i bez smaku. Łatwo pęcznieje.
Hamuje wchłanianie strontu.

</doc>
<doc id="1229130" url="https://pl.wikipedia.org/wiki?curid=1229130" title="E401">
E401



</doc>
<doc id="1229131" url="https://pl.wikipedia.org/wiki?curid=1229131" title="Zweno">
Zweno

Koło Polityczne „Zweno” (; звено tłum. się jako „ogniwo” lub „sekcja”) – społeczno–polityczna organizacja istniejąca w Bułgarii w latach 1927–1949. Poglądy i cele KP „Zweno” kilkakrotnie ulegały zmianom. W 1934 organizacja przeprowadziła wraz ze Związkiem Wojskowym zamachu stanu w kraju i przez rok sprawowała rządy autorytarne. W czasie II wojny światowej i po jej zakończeniu KP „Zweno” współtworzyło Front Ojczyźniany.
Powstanie KP „Zweno” i jego cele.
KP „Zweno” zostało utworzone w kwietniu 1927 przez grupę intelektualistów, na czele których stał Dimo Kazasow. Członkowie Koła, których liczba nie przekraczała kilkuset, byli w większości przedstawicielami inteligencji bułgarskiej, wojskowymi i politykami. Ci ostatni rekrutowali się z różnych partii politycznych (poza komunistyczną) przy czym uczestnictwo w KP „Zweno” nie wiązało się z utratą ich dotychczasowej przynależności partyjnej.
Podstawowym zadaniem, jakie postawili sobie założyciele KP „Zweno”, było zapobiegnięcie zgrupowaniu się bułgarskich sił politycznych w dwa wrogie sobie obozy i skoncentrowanie uwagi polityków na społeczno-ekonomicznych i kulturalnych problemach kraju. Koło sprzeciwiło się bezkarnym (z powodu braku adekwatnych działań ze strony rządu) działaniom podejmowanym przez Wewnętrzną Macedońską Organizację Rewolucyjną w tzw. Macedonii Pirińskej, które prowadziły do bratobójczych walk wśród jej członków należących do zwalczających się wzajemnie frakcji i częstych zabójstw politycznych w Bułgarii.
Przewrót majowy.
W ciągu kilku lat po założeniu Koła wśród jego członków wykrystalizowała się ideologia odrzucenia tradycyjnej demokracji parlamentarnej (obowiązującej w kraju na mocy Konstytucji Tyrnowskiej) i dążenia do ustanowienia silnej, ponadpartyjnej władzy autorytarnej. W okresie sprawowania rządów przez Blok Narodowy (1931–1934) wokół KP „Zweno” skupili się niezadowoleni z polityki rządu działacze partii burżuazyjnych oraz większa część zarządu wpływowego Związku Wojskowego, który zrzeszał bułgarskich oficerów. Zróżnicowanie polityczne i społeczne w obrębie Koła doprowadziło do tarć i konfliktów, w efekcie których w styczniu 1934 Dimo Kazasow wraz z grupą zwolenników wystąpili z niego i przyłączyli się do Narodowego Ruchu Socjalnego profesora Aleksandyra Cankowa. Na czele KP „Zweno” stanął były wojskowy i minister Kimon Georgiew. 19 maja 1934 wspierani przez armię aktywiści Koła dokonali zamachu stanu i przejęli władzę.
Rząd Kimona Georgijewa (1934–1935).
Po przejęciu władzy Koło utworzyło rząd, na czele którego stanął Kimon Georgijew. Oprócz działaczy „Zwena” i wojskowych weszli do niego także ludowcy z prawicowej frakcji BLZCh oraz zwolennicy Narodowego Ruchu Cankowa. Przewrotowcy unieważnili Konstytucję Tyrnowską i rozwiązali Zgromadzenie Narodowe, likwidując w ten sposób system parlamentarny i zastępując go systemem rządów autorytarnych. Rząd zdelegalizował wszystkie partie polityczne i związki zawodowe w kraju, zaś KP „Zweno” zostało formalnie rozwiązane. Część jego członków kontynuowała działalność organizacji w podziemiu.
Rząd Georgijewa nawiązał stosunki dyplomatyczne ze Związkiem Radzieckim, a swojego sojusznika na Bałkanach upatrywał w Jugosławii.
Obalenie rządu Georgijewa.
Ponieważ część działaczy wywodzących się z KP „Zweno” i Związku Wojskowego głosiła poglądy republikańskie, przewrót majowy nosił znamiona antymonarchistycznego, mimo iż postulat obalenia monarchii nie został formalnie postawiony. Z tego powodu car Borys III był przeciwny rządowi Georgijewa. W styczniu 1935, z pomocą wiernych mu oficerów należących do Związku Wojskowego, Borys III wymusił dymisję gabinetu i powierzył misję utworzenia nowego rządu generałowi Penczowi Złatewowi. Kilka miesięcy później odsunął od władzy również Złatewa, nominując na stanowisko premiera lojalnego wobec siebie Andreja Toszewa. Tym samym działacze KP „Zweno” utracili władzę i znaleźli się w opozycji wobec cara.
Jeszcze przed wybuchem wojny członkowie KP „Zweno” zmienili część swoich poglądów politycznych, rezygnując m.in. z dążenia do autorytaryzmu i akceptując ideę demokracji parlamentarnej. Zwolennicy Koła włączyli się do tzw. Frontu Narodowego, który usiłował zapobiec udziałowi Bułgarii w nadchodzącym konflikcie zbrojnym. Do „Zwena” przyłączyli się niektórzy byli aktywiści WMRO z tzw. frakcji Protogerowa.
KP „Zweno” w czasie II wojny światowej.
Po wybuchu II wojny światowej KP „Zweno” opowiedziało się przeciwko udziałowi kraju w konflikcie. Kiedy rząd Fiłowa zdecydował o przystąpieniu Bułgarii do paktu trzech, działacze „Zwena” zaangażowali się w ruch oporu przeciwko monarsze. We wrześniu 1943 Koło włączyło się do Frontu Ojczyźnianego zainicjowanego przez Bułgarską Partię Robotniczą. Aktywiści „Zwena” wzięli udział w przygotowaniu zamachu stanu przeprowadzonego 9 września 1944, a po obaleniu rządu współtworzyli koalicyjny gabinet, na czele którego stanął Kimon Georgijew. 1 października 1944 Koło oficjalnie wznowiło zawieszoną od 1934 działalność organizacyjną i przemianowało się na Związek Narodowy „Zweno” (bułg. Народен съюз "Звено").
Związek Narodowy „Zweno” po zakończeniu II wojny światowej.
Po 9 września 1944 działacze Związku współtworzyli z komunistami i ludowcami kilka kolejnych gabinetów rządowych. W tym okresie w „Zwenie” wyodrębniły się trzy nurty: 
W 1946 Związek Narodowy „Zweno” przyjął nowy program Frontu Ojczyźnianego, który zakładał budowę socjalizmu według modelu stalinowskiego. W lutym 1949, podczas konferencji partyjnej, działacze „Zwena” zdecydowali o samorozwiązaniu organizacji. Byłym członkom zalecono wstąpienie do Frontu Ojczyźnianego. Tym samym Związek przestał istnieć na bułgarskiej scenie politycznej.

</doc>
<doc id="1229132" url="https://pl.wikipedia.org/wiki?curid=1229132" title="Polskie Towarzystwo Ewangelickie">
Polskie Towarzystwo Ewangelickie

 
Polskie Towarzystwo Ewangelickie (PTEw, dawniej PTE) − ogólnopolskie stowarzyszenie społeczno-kulturalne działające w środowisku . Powstało na bazie lokalnego stowarzyszenia, które założono pod tą nazwą w 1919 roku w Poznaniu, gdzie przy ul. Kossaka 9 od 1928 r. ma swoją kamienicę, zarazem do 2004 r. siedzibę parafii ewangelicko-augsburskiej. W 1983 roku nastąpiło rozszerzenie jego działalności na cały kraj, natomiast Zarząd Główny mieścił się do 1998 r. w Poznaniu, a potem w Katowicach. 
PTEw działa poprzez oddziały regionalne: Bielsko-Biała, Cieszyn, Jaworze, Katowice, Kraków, Łódź, Poznań, Sopot, Ustroń, Warszawa i Żory. Pracę oddziałów koordynuje Zarząd Główny, którego siedziba mieści się w Katowicach. PTEw jest wydawcą czasopisma "Słowo i Myśl", poszczególne oddziały prowadzą swą działalność poprzez imprezy muzyczne, odczytowe, sesje popularnonaukowe, działania społeczne, polityczne, aktywność wydawniczą. Największym przedsięwzięciem PTEw było zorganizowanie dwóch Światowych Zjazdów Polaków Ewangelików, które odbyły się w Warszawie w latach 1994 i 1996. Ponadto PTEw jest współorganizatorem niektórych spotkań z cyklu Forum Ewangelickie.
Sporadycznie organizowane są duże, ogólnopolskie zjazdy PTEw połączone z obchodami rocznicowymi, np. w 2004 r. z okazji 85-lecia PTEw taki zjazd odbył się w Poznaniu, tam również odbyły się zjazdy z okazji 90-lecia PTEw w 2009 r. oraz z okazji jego 100-lecia w 2019 r.
Zarząd Główny PTEw (wybrany w 2019 r.):
Prezesi PTEw (po 1983 roku)
Honorowi członkowie PTEw: prof. Ewa Chojecka, Ryszard Gabryś, prof. Karol Karski, Irena Kolano, Stanisława Ruczko, Emilia Sosna.
Nieżyjący honorowi członkowie PTEw: ks. Ryszard Janik, Erwin Kruk, ks. bp. Janusz Narzyński, Marta Rożańska, Bernard Rozwałka, Władysław Sosna, ks. bp Jan Szarek, Maria Wegert, Zofia Wojciechowska.

</doc>
<doc id="1229134" url="https://pl.wikipedia.org/wiki?curid=1229134" title="Trzy Kopki">
Trzy Kopki

Trzy Kopki (dawniej niem. "Jünger Berge") – grupa trzech wzniesień ze szczytami na wysokości 749, 715 i 646 m n.p.m. znajdująca się w Masywie Śnieżnika w Sudetach, na terenie Śnieżnickiego Parku Krajobrazowego w pobliżu przysiółka Szklary.
Geografia.
Trzy Kopki wyrastają z północno-zachodniego zbocza Przedniej stanowiąc zakończenie północno-zachodniego rozłogu Śnieżnika.
Geologia.
Zbudowane są ze skał gnejsowych, należących do metamorfiku Lądka i Śnieżnika, i porośnięte są świerkowo-bukowym lasem regla dolnego. Zbocza ku dolince Szklarzynki opadają miejscami w okazałe urwiska skalne.

</doc>
<doc id="1229135" url="https://pl.wikipedia.org/wiki?curid=1229135" title="Klub Polityczny &quot;Zweno&quot;">
Klub Polityczny &quot;Zweno&quot;



</doc>
<doc id="1229139" url="https://pl.wikipedia.org/wiki?curid=1229139" title="Zveno">
Zveno



</doc>
<doc id="1229141" url="https://pl.wikipedia.org/wiki?curid=1229141" title="Decibel Magazine">
Decibel Magazine

Decibel Magazine - amerykańskie czasopismo muzyczne wydawane jako miesięcznik. Pierwsza publikacja miała miejsce w 2004 roku. Decibel Magazine jest częścią grupy medialnej Red Flag Media, a redaktorem naczelnym Albert Mudrian. Jednym z redaktorów czasopisma jest muzyk Jeffrey Walker – członek grupy muzycznej Carcass.

</doc>
<doc id="1229142" url="https://pl.wikipedia.org/wiki?curid=1229142" title="Trichuriaza">
Trichuriaza



</doc>
<doc id="1229145" url="https://pl.wikipedia.org/wiki?curid=1229145" title="Puńsk (krater marsjański)">
Puńsk (krater marsjański)

Puńsk – krater na powierzchni Marsa o średnicy 11,6 km, położony na 20,8° szerokości i 41,2° długości zachodniej.
Decyzją Międzynarodowej Unii Astronomicznej w 1976 roku został nazwany od polskiej miejscowości Puńsk.

</doc>
<doc id="1229147" url="https://pl.wikipedia.org/wiki?curid=1229147" title="Hermiona Jean Granger">
Hermiona Jean Granger



</doc>
<doc id="1229148" url="https://pl.wikipedia.org/wiki?curid=1229148" title="Ronald Bilius Weasley">
Ronald Bilius Weasley



</doc>
<doc id="1229157" url="https://pl.wikipedia.org/wiki?curid=1229157" title="Gaetano Bedini">
Gaetano Bedini

Gaetano Bedini (15 maja 1806 w Senigallii – 6 września 1864 w Viterbo), włoski duchowny katolicki, dyplomata watykański, wysoki urzędnik Kurii Rzymskiej, kardynał.

</doc>
<doc id="1229161" url="https://pl.wikipedia.org/wiki?curid=1229161" title="Highland (rasa koni)">
Highland (rasa koni)

Highland – rasa koni wywodząca się z północnej Szkocji.
Historia, pochodzenie.
Powstała w roku 1887 i najpierw używana była do polowań, ponieważ dzięki dużej sile mogły unieść ciężką zwierzynę.
Budowa, pokrój, eksterier.
Głowa jest krótka, typowa dla kuców, nozdrza duże, klatka piersiowa głęboka, kończyny krótkie i mocne. Ogon i grzywa są bujne, a na pęcinach są niewielkie szczotki.
Typy.
Można wyróżnić dwa typy highlandów: garron z wyspy Mull i mniej delikatny typ z Hebrydów. Pierwszy osiąga wysokość 144 cm w kłębie, a drugi nie przekracza 125 cm. Konie te słyną ze swojej długowieczności.
Maść.
Najczęściej spotykana maść w tej rasie to myszata, izabelowata i bułana. Mogą być także siwe, gniade, albo skarogniade. Maść srokata jest raczej niepożądana, lecz może wystąpić. Prócz srokatej dopuszczalne są wszystkie maści. Wszystkie źrebięta tej rasy przychodzą na świat maści bułanej.

</doc>
<doc id="1229162" url="https://pl.wikipedia.org/wiki?curid=1229162" title="Eli Manning">
Eli Manning

Eli Manning, właściwie Elisha Nelson Manning, (ur. 3 stycznia 1981 roku w Nowym Orleanie) to amerykański sportowiec, zawodnik futbolu amerykańskiego grający na pozycji quarterbacka w drużynie New York Giants w lidze NFL. Został wybrany z numerem 1 w drafcie w 2004 roku.
Jest synem byłego quarterbacka NFL Archie Manninga oraz bratem quarterbacka drużyny Denver Broncos, Peytona Manninga.
Eli Manning został wybrany najbardziej wartościowym graczem meczu Super Bowl XLII, w którym wraz z drużyną New York Giants zdobył mistrzostwo ligi NFL w 2008 roku. Został także uznany za MVP wygranego przez New York Giants Super Bowl XLVI.
Linki zewnętrzne.
Profil zawodnika na oficjalnej stronie NFL

</doc>
<doc id="1229163" url="https://pl.wikipedia.org/wiki?curid=1229163" title="10. ceremonia wręczenia Orłów">
10. ceremonia wręczenia Orłów

10. ceremonia wręczenia Orłów za rok 2007, miała miejsce 14 kwietnia 2008 roku, w Teatrze Narodowym w Warszawie. Ceremonię wręczenia nagród poprowadził Maciej Stuhr.
Ogłoszenie nominacji do nagród nastąpiło 4 lutego br. O nominację do nagrody tegorocznie ubiegało się 28 filmów. Polskie Nagrody Filmowe zostały wręczone w siedemnastu kategoriach – po raz pierwszy wręczono nagrodę w nowej kategorii, odkrycie roku. Ceremonia wręczenia nagród odbywała się pod honorowym patronatem Prezydenta RP Lecha Kaczyńskiego.
W trakcie trwania ceremonii dokonano prezentacji pierwszego Prezydenta Polskiej Akademii Filmowej. Na to stanowisko, wybrano Agnieszkę Holland.
Tegorocznie najwięcej nominacji – 11 – otrzymał film "Katyń" w reżyserii Andrzeja Wajdy. Obraz został również nominowany do Oscara w kategorii najlepszy film nieanglojęzyczny.
Siedem nominacji otrzymał film "Sztuczki" w reżyserii Andrzeja Jakimowskiego. O sześć nagród ubiegać się mogą dwa filmy: "Pora umierać" Doroty Kędzierzawskiej oraz "Parę osób, mały czas" w reżyserii Andrzeja Barańskiego.
W kategorii najlepsza główna rola kobieca nominowana została Danuta Szaflarska za rolę w filmie "Pora umierać". Jest to trzecia nominacja dla aktorki, która dwukrotnie nominowana była w kategorii najlepszej roli drugoplanowej. Również trzecią nominację w karierze, tegorocznie otrzymała Krystyna Janda, która wystąpiła w filmie "Parę osób, mały czas". Kategorię zamyka Sonia Bohosiewicz, nominowana również w kategorii odkrycie roku. Są to pierwsze nominacje dla tej aktorki, a otrzymała je za rolę w filmie "Rezerwat".
Czwartą nominację w karierze (w tym drugą w kategorii najlepsza główna rola męska) otrzymał Andrzej Chyra, która zagrał w filmie "Katyń". Pozostałe nominacje w tej kategorii otrzymali: Robert Więckiewicz za rolę w filmie "Wszystko będzie dobrze" oraz Andrzej Hudziak za grę w filmie "Parę osób, mały czas". Dla obu aktorów to pierwsze nominacje do Polskich Nagród Filmowych.
O nagrodę w kategorii najlepsza drugoplanowa rola kobieca, trzeci raz ubiega się Stanisława Celińska, tym razem za rolę w filmie "Południe-Północ". Dla Celińskiej, to czwarta nominacja do Orłów w karierze, jest również laureatką nagrody za rolę w filmiue "Pieniądze to nie wszystko". Trzecią nominację w karierze do nagrody, otrzymała Danuta Stenka, za rolę w filmie "Katyń". Stenka jest laureatką Orła za najlepszą główną rolę kobiecą w filmie "Chopin. Pragnienie miłości". Kategorię najlepszej drugoplanowej roli kobiecej zamyka Krystyna Tkacz, nominowana za rolę w filmie "Parę osób, mały czas". Jest to pierwsza nominacja dla aktorki.
Szóstą nominację w karierze, w jednej kategorii – najlepsza drugoplanowa rola męska, otrzymał tegorocznie Jan Frycz, za drugoplanową rolę w filmie "Korowód". Frycz, jest laureatem dwóch Orłów w tejże kategorii. Pozostali nominowani to: Artur Żmijewski za rolę w filmie "Katyń" oraz Tomasz Sapryk za występ w filmie "Sztuczki". Dla obu aktorów to pierwsze nominacje do nagrody.
Siódmą nominację w kategorii najlepsze zdjęcia otrzymał operator Paweł Edelman, który zrealizował zdjęcia do filmu "Katyń". Dziewiątą nominację w karierze otrzymała montażystka Wanda Zeman, w tym roku za pracę nad filmem "Parę osób, mały czas".
Najwięcej nagród – siedem – przyznano filmowi "Katyń", w reżyserii Andrzeja Wajdy, który otrzymał nagrodę m.in. za najlepszy film. Trzy nagrody przypadły twórcom filmu "Sztuczki", w reżyserii Andrzeja Jakimowskiego. Sam reżyser otrzymał nagrodę za najlepszą reżyserię. Jest to druga nagroda w tej kategorii dla Jakimowskiego.
Nagrodę za najlepszą główną rolę kobiecą otrzymała Danuta Szaflarska za rolę w filmie "Pora umierać". Szaflarska jest najstarszą laureatką nagrody w tej kategorii. Orła za najlepszą drugoplanową rolę kobiecą otrzymała Danuta Stenka, za grę w filmie "Katyń".
Najlepszą główną rolę męską zagrał Robert Więckiewicz w filmie "Wszystko będzie dobrze". Nagrodę za drugoplanową rolę męską otrzymał Tomasz Sapryk za film "Sztuczki". Dla obu aktorów to pierwsze nagrody, przyznane za pierwsze nominacje.
Trzecie nagrody w karierze otrzymali: operator Paweł Edelman za film "Katyń" oraz montażystka Wanda Zeman za film "Parę osób, mały czas".
Nagrodę za osiągnięcia życia odebrał Janusz Morgenstern.

</doc>
<doc id="1229167" url="https://pl.wikipedia.org/wiki?curid=1229167" title="MapInfo">
MapInfo

MapInfo Professional – program do obsługi systemów informacji geograficznej, produkt firmy MapInfo Corporation. 
Podstawowe zadania realizowane za pomocą MapInfo:

</doc>
<doc id="1229173" url="https://pl.wikipedia.org/wiki?curid=1229173" title="Rypin (krater marsjański)">
Rypin (krater marsjański)

Rypin – krater na powierzchni Marsa o średnicy 18,4 km, położony na 1,3° szerokości południowej i 41° długości zachodniej.
Decyzją Międzynarodowej Unii Astronomicznej w 1976 roku został nazwany od polskiego miasta Rypin.

</doc>
<doc id="1229176" url="https://pl.wikipedia.org/wiki?curid=1229176" title="Koń, który mówi">
Koń, który mówi

Koń, który mówi (ang. "Mister Ed", 1958–1966) − serial produkcji amerykańskiej. Powstało łącznie 145 odcinków serialu.
Emisja.
Serial był emitowany z polskim dubbingiem na antenie TVP1 w latach 60. XX wieku, zaś od 5 września 2009 r. w TV Puls w wersji lektorskiej.
Wersja polska.
Wersja polska: Studio Opracowań Filmów w Warszawie
Reżyser: Jerzy Twardowski
Dialogi: Elżbieta Łopatniukowa
Dźwięk: Zdzisław Siwiec
Montaż: Maria Sucharska
Kierownik produkcji: Waldemar Szczepański
Wystąpili:

</doc>
<doc id="1229177" url="https://pl.wikipedia.org/wiki?curid=1229177" title="Lynn Flewelling">
Lynn Flewelling

Lynn Flewelling, właściwie Lynn Elizabeth Beaulieu (ur. 20 października 1958 w Presque Isle) – amerykańska pisarka fantasy. Jest autorką dwóch cykli : Nightrunner i Tamir. 
Życiorys.
Flewelling dorastała w stanie Maine. Wielokrotnie zmieniała miejsce zamieszkania – od wschodniego do zachodniego wybrzeża Stanów Zjednoczonych. Podróżowała po Europie. Pracowała jako nauczyciel, rolnik, malarz pokojowy, asystent prosektoryjny, jubiler i dziennikarz. W 1981 roku wyszła za Douglasa Flewellinga. Ma dwóch synów.
Twórczość.
Seria Nightrunner.
W Polsce wydano dwa pierwsze tomy serii przetłumaczone przez Dorotę Żywno.

</doc>
<doc id="1229178" url="https://pl.wikipedia.org/wiki?curid=1229178" title="Mark 60 Captor">
Mark 60 Captor

Mk 60 Encapsulated Torpedo ("Captor") – amerykańska minotorpeda wód głębokich przeciwko pojazdom podwodnym znajdująca się na wyposażeniu okrętów podwodnych z napędem atomowym. Mk 60 Captor – "Anti-submarine warfare" (ASW) – jest bronią inteligentną, w rzeczywistości jest podwodną wyrzutnią torpedową zdolną do poszukiwania, wykrywania, klasyfikowania i namierzania celów w postaci okrętów podwodnych, torped i innych obiektów znajdujących się pod wodą oraz do wykonywania na nie ataków za pomocą torpedy Mk 46 zmodyfikowanej w taki sposób, że zdolna jest do ataku wyłącznie na cele zanurzone.
Konstrukcja miny Mk 60 Captor umożliwia postawienie zakotwiczonego bądź nie pola minowego lub pojedynczej miny za pomocą samolotu, okrętu podwodnego bądź nawodnego. Technologicznie zaawansowany komputer pokładowy Captora automatycznie wyszukuje i akustycznie klasyfikuje przepływające w zasięgu pasywnych sonarów obiekty podwodne, w tym własny okręt który uwolnił minę oraz inne jednostki własne, a także obiekty nawodne – automatycznie wykluczając je jako cele ataku. Po uwolnieniu z pokładu okrętu macierzystego, Captor znajduje się w stanie czuwania w trybie wyszukiwania, a po wykryciu i namierzeniu obiektu stanowiącego cel, otwiera własną kapsułę uwalniając torpedę bojową w celu przechwycenia i zniszczenia go.
Stopień zaawansowania technologicznego Mk 60 Captor umożliwia postawienie złożonych z tych min pól minowych w rejonie operacji własnej floty nawodnej w celu jej ochrony przed atakami podwodnymi, bez ryzyka zaatakowania przez Mk 60 własnego okrętu nawodnego przepływającego w zasięgu sensorów Captora. Okręty podwodne US Navy używają również Mk 60 Captor jako środka obrony bezpośredniej przed atakiem torpedowym na nie, w ramach której uwolniona z Captora torpeda Mk 46 niszczy torpedę atakującą okręt macierzysty.
Mk 60 Captor została opracowana przez Naval Ordnance Laboratory – "Naval Surface Warfare Center Dahlgren Division, Coastal Systems Station" w Panama City w stanie Floryda. Aktualnie, trwają prace nad modyfikacja Mk 60 Captor do działań w środowisku wód płytkich, zwłaszcza przybrzeżnych – "Littoral Sea Mine Program" (LSM), w tym z zastosowaniem najnowszego modelu torpedy Mk 54.

</doc>
<doc id="1229179" url="https://pl.wikipedia.org/wiki?curid=1229179" title="Captor">
Captor



</doc>
<doc id="1229180" url="https://pl.wikipedia.org/wiki?curid=1229180" title="Encapsulated Torpedo">
Encapsulated Torpedo



</doc>
<doc id="1229183" url="https://pl.wikipedia.org/wiki?curid=1229183" title="Mk 60 Encapsulated Torpedo">
Mk 60 Encapsulated Torpedo



</doc>
<doc id="1229184" url="https://pl.wikipedia.org/wiki?curid=1229184" title="Wydatki budżetu państwa">
Wydatki budżetu państwa

Wydatkami budżetu państwa są środki pieniężne pochodzące z budżetu przeznaczone na finansowanie zadań państwa, jednostek samorządu terytorialnego oraz związków publicznoprawnych. Stanowią kluczową pozycję budżetu, gdyż są podstawą określania środków niezbędnych do sfinansowania.
Katalog wydatków budżetu państwa.
W ustawie o finansach publicznych określono podstawowe kierunki wydatków z budżetu państwa. Wydatki te przeznaczone są między innymi na:
Wydatki ujmuje się w podziale na części, działy i rozdziały klasyfikacji wydatków budżetu państwa oraz na następujące kategorie ekonomicznych grup wydatków. Na podstawie art. 124 ustawy o finansach publicznych wydatki budżetu państwa dzielą się na następujące grupy, do których zaliczyć możemy:
Dotacje i subwencje
Pod pojęciem dotacji należy rozumieć jako wypłacane ze środków publicznych kwoty o charakterze jednostronnego świadczenia na rzecz podmiotów i innych instytucji spoza sektora publicznego oraz mające taki sam charakter przepływy pieniężne między różnymi podmiotami sektora publicznego.
Natomiast subwencja jest rodzajem jednostronnego i bezzwrotnego dochodu publicznego przekazywanego z budżetu państwa jednostkom samorządu terytorialnego bez wskazania konkretnego celu, na jakie środki te mają być przeznaczone. Subwencje wykorzystuje się na finansowanie działalności społecznej oraz gospodarczej.
Świadczenia na rzecz osób fizycznych są to świadczenia o charakterze jednostronnym, które są wypłacane bezpośrednio osobom fizycznym w postaci emerytur, rent, zasiłków dla bezrobotnych, jak również świadczenia wypłacane pośrednio w postaci dopłat do leków itp. Świadczenia te obejmują wydatki budżetu państwa kierowane, na podstawie odrębnych przepisów, bezpośrednio lub pośrednio do osób fizycznych, a niebędące wynagrodzeniem za świadczoną pracę.
Wydatki bieżące jednostek budżetowych
Wydatki majątkowe do których można zaliczyć następujące pozycje:
Wydatki na obsługę długu Skarbu Państwa można podzielić na dwie grupy:
Wydatki państwa stanowią również wpłaty środków własnych Unii Europejskiej, do których zalicza się:
W 2010 roku wydatki budżetu państwa wyniosły ogółem 294 894 mln zł.
Podział wydatków budżetu państwa.
Z punktu widzenia ich przeznaczenia można wydatki budżetowe podzielić na:

</doc>
<doc id="1229185" url="https://pl.wikipedia.org/wiki?curid=1229185" title="Taksonomia wrocławska">
Taksonomia wrocławska

Taksonomia wrocławska (ang. cluster analysis ) – metoda grupowania obiektów (zmiennych) w grupy jednorodne pod względem n cech (wymiarów) łącznie. Podstawą grupowania jest odległość euklidesowa. Metoda ta może mieć zastosowanie do oceny i porządkowania dowolnego rodzaju elementów, dla których wyspecyfikować można zbiór cech.
W metodzie zakłada się, że w ocenie będzie uwzględnianych n cech, które charakteryzują każdy system. Rozpatrywany system można zinterpretować jako punkt n-wymiarowej przestrzeni abstrakcyjnej S. Odległość dwu punktów w niej będzie metryką, a przestrzeń metryczną, jeżeli możliwe jest określenie tej odległości - odległość dwu systemów od siebie. Zbiór Z będzie częścią przestrzeni S. Dla każdych dwu punktów tej przestrzeni można określić ich odległość. Na przecięciu i-tego wiersza i j-tej kolumny tablicy wpisuje się odległość i-tego od j-tego elementu (zbioru Z lub elementu optymalnego). Jest to tablica symetryczna względem głównej przekątnej. Wszystkie zaś wyrazy głównej przekątnej są zerami (odległość systemu od samego siebie). 
Taksonomia wrocławska opiera się m.in. na twierdzeniach o istnieniu najkrótszego dendrytu zbioru Z, stanowiącego jego najlepsze uporządkowanie oraz o możliwości ułożenia go na płaszczyźnie.

</doc>
<doc id="1229187" url="https://pl.wikipedia.org/wiki?curid=1229187" title="Rasmus Lindgren">
Rasmus Lindgren

Rasmus Lindgren (ur. 29 listopada 1984 w Landskronie) – szwedzki piłkarz grający na pozycji pomocnika w BK Häcken.
19 listopada 2008 roku zadebiutował w reprezentacji Szwecji, w przegranym 3:1 meczu z Holandią.

</doc>
<doc id="1229192" url="https://pl.wikipedia.org/wiki?curid=1229192" title="Leptoklid">
Leptoklid

Leptocleidus (z gr. „wąski obojczyk”) – nazwa rodzajowa plezjozaura, żyjącego we wczesnej kredzie.
Cechą charakterystyczną leptoklidów było posiadanie dużych obojczyków i kości międzyobojczykowych (te ostatnie były poprzecznie wydłużone) oraz małych łopatek. Cechy te znajdowane są także u wczesnojurajskiego romaleozaura oraz przedstawicieli rodziny Policotylidae z późnej kredy.
Długość ciała leptoklida wynosiła około 3 metrów (z wyjątkiem gatunku typowego "Leptocleidus superstes", mierzącego zaledwie 1,5 metra). Trójkątna czaszka zwierzęcia posiadała pojedynczy grzebień ciągnący się za nozdrzami. Górna szczęka zaopatrzona była w 42 zęby, a żuchwa w około 70 zębów. W odróżnieniu od żeber szyjnych pliozaurów, te występujące u leptoklidów zaopatrzone były w pojedyncze głowy, a kręgi szyjne (w liczbie 13-24) posiadały głębokie wgłębienia.
Znane są następujące gatunki zwierzęcia:
Z analiz kladystycznych przeprowadzonych przez Keara i Barretta (2011) wynika jednak, że nie można jednoznacznie stwierdzić, czy "L. superstes" rzeczywiście jest bliżej spokrewniony z gatunkami "L. capensis" i "L. clemai" niż z plezjozaurami zaliczanymi do innych rodzajów; konieczne może się okazać przeniesienie dwóch ostatnich gatunków do odrębnych rodzajów.
Pozycja filogenetyczna "Leptocleidus" w obrębie plezjozaurów jest niepewna. Z większości analiz kladystycznych wynika jego przynależność do kladu Pliosauroidea; z analizy Ketchum i Bensona (2010) wynika jednak jego przynależność do Plesiosauroidea. Z niektórych analiz kladystycznych wynika przynależność "Leptocleidus" do rodziny Rhomaleosauridae, co czyniłoby go jednym z ostatnich przedstawicieli swojej rodziny. Inne analizy sugerują jednak, że należy on odrębnej rodziny Leptocleididae blisko spokrewnionej z późnokredową rodziną Polycotylidae i może być bazalnym przedstawicielem linii ewolucyjnej prowadzącej do Polycotylidae.
Szczątki leptoklida pochodzą z warstw, które są ubogie w szczątki plezjozaurów. Interesujący wydaje się fakt, że szczątki leptoklidów znajdowane były w formacjach słodkowodnych. Badacze, tacy jak Cruickshank, sugerują, że zwierzęta te zasiedliły tereny słodkowodne i okolice ujść rzek, nie wytrzymując współzawodnictwa z pliozaurami w środowiskach morskich.
Bibliografia.
http://web.archive.org/web/*/http://www.geocities.com/dinowight/leptocleidus.html

</doc>
<doc id="1229195" url="https://pl.wikipedia.org/wiki?curid=1229195" title="Leptocleidus">
Leptocleidus



</doc>
<doc id="1229196" url="https://pl.wikipedia.org/wiki?curid=1229196" title="Jákup Dahl">
Jákup Dahl

Jákup Dahl (pol. Jakub Dahl, ang. Jacob Dahl, niem. Jakob Dahl, ur. 5 czerwca 1878 w Vágur, zm. 5 czerwca 1944 w Thorshavn) - farerski proboszcz kościoła narodowego (luterański Kościół Wysp Owczych, język farerski: "Fólkakirkjan"), tłumacz Biblii na język farerski, autor podręczników gramatyki farerskiej.
Tłumaczenie Biblii rozpoczął od Księgi Psalmów, której przekład ukończył w 1921. W 1937 opublikował przekład Nowego Testamentu. Prac nad pełnym przekładem Starego Testamentu nie zdołał ukończyć przed swą śmiercią w 1944. Rozpoczęte przez niego dzieło ukończył Kristian Osvald Viderø, pełny przekład Biblii w języku farerskim ukazał się w 1961.
Ponadto Jákup Dahl dokonał tłumaczeń pieśni kościelnych, w tym autorstwa Marcina Lutra, katechizmu i historii biblijnych.
Linki zewnętrzne.
 

</doc>
<doc id="1229198" url="https://pl.wikipedia.org/wiki?curid=1229198" title="ASC Jeanne d’Arc">
ASC Jeanne d’Arc

Association Sportive et Culturelle Jeanne d’Arc – senegalski klub piłkarski, grający obecnie w pierwszej lidze, mający siedzibę w mieście Dakar, stolicy kraju.
Historia.
Klub Jeanne d’Arc został założony w 1921 roku. Jego nazwę wybrano na cześć Joanny d’Arc. W 1960 po raz pierwszy wywalczył tytuł mistrza Senegalu, czyli w tym samym roku, którym Senegal odzyskał niepodległość. Mistrzem kraju zostawał jeszcze dziewięciokrotnie, a sześciokrotnie zdobywał Puchar Senegalu. W 1998 roku wystąpił w finale Pucharu CAF, w którym przegrał 0:3 i 0:1 z tunezyjskim CS Sfaxien.

</doc>
<doc id="1229199" url="https://pl.wikipedia.org/wiki?curid=1229199" title="Formuladeildin (2008)">
Formuladeildin (2008)

W 2008 roku odbyła się 65. edycja Formuladeildin – pierwszej ligi Wysp Owczych. Udział w niej brało 10 zespołów, całe rozgrywki trwały od kwietnia do października 2008 roku. Obrońcą tytułu był po raz pierwszy w swej historii klub NSÍ Runavík. W miejsce zespołów, które odpadły w 2007 roku – AB Argir i VB/Sumba – weszły dwa najlepsze kluby z drugiej ligi – ÍF Fuglafjørður oraz B68 Toftir.
Strzelcy.
Królem strzelców turnieju z roku 2008 został Farerczyk Arnbjørn Hansen, rozgrywający mecze na pozycji napastnika w klubie EB/Streymur. Zdobył 20 goli
Sędziowie.
Następujący arbitrzy sędziowali poszczególne mecze Formuladeildin 2008:

</doc>
<doc id="1229201" url="https://pl.wikipedia.org/wiki?curid=1229201" title="Jeanne d'Arc Dakar">
Jeanne d'Arc Dakar



</doc>
<doc id="1229205" url="https://pl.wikipedia.org/wiki?curid=1229205" title="Kardynałowie z nominacji Innocentego XI">
Kardynałowie z nominacji Innocentego XI

Papież Innocenty XI (1676–1689) kreował na dwóch konsystorzach 43 kardynałów, w tym dwóch Polaków. Jeden z jego nominatów, Antonio Pignatelli, został na konklawe w 1691 wybrany papieżem jako Innocenty XII.

</doc>
<doc id="1229208" url="https://pl.wikipedia.org/wiki?curid=1229208" title="Craig Bierko">
Craig Bierko

Craig Philip Bierko (ur. 18 sierpnia 1964 w Rye Brook) – amerykański aktor teatralny, filmowy i telewizyjny, scenarzysta i piosenkarz pochodzenia polskiego (nazwisko „Bierko” jest polskie) i żydowskiego.
Życiorys.
Wczesne lata.
Urodził się w Rye Brook w stanie Nowy Jork w katolickiej rodzinie jako młodszy syn Żydówki Pat (z domu Distillator) i biznesmena Rexa Bierko (ur. 1936). Wychowywał się ze starszym bratem Scottem (ur. 1962). Jego rodzice byli związani z Harrison Players w nowojorskim Westchester County, gdzie w 1974 wystąpił w spektaklu "Gypsy".
Studiował dziennikarstwo w School of Public Communications na Uniwersytecie Bostońskim w Boston, w 1986 roku ukończył School of Speech at Uniwersytecie Northwestern.
Kariera.
Debiutował na ekranie rolą popularnego studenta szkoły średniej w dramacie "Love Note" (1987). W 1989 roku zagrał w musicalu Claude-Michela Schönberga "Les Misérables" (na podstawie powieści Victora Hugo, "Nędznicy"). Następnie trafił na mały ekran w roli Grega w operze mydlanej CBS "Żar młodości" (1989), jako rozdrażniony prawnik w sitcomie CBS "Sydney" (1990) oraz jako kiepski ekologiczny terrorysta w sitcomie CBS "Murphy Brown" (1990) z Candice Bergen.
Pojawił się w filmowej produkcji wideo "Victimless Crime" (1990), sitcomie NBC "Na szczytach władzy" ("The Power That Be"", 1992) u boku Johna Forsytha i Josepha Gordona-Levitta oraz telewizyjnej adaptacji powieści Danielle Steel NBC "Gwiazda" ("Star", 1993) u boku Jennie Garth. W 1994 wziął nawet udział w przesłuchaniu, by zagrać Chandlera w kultowym sitcomie NBC "Przyjaciele". Bierko dostał propozycję angażu, ale odmówił, a ostatecznie rolę otrzymał Matthew Perry.
Zagrał czarny charakter w dreszczowcu "Długi pocałunek na dobranoc" (1996) z Geeną Davis i Samuelem L. Jacksonem, thrillerze "Trzynaste piętro" (1999), serialu "Ally McBeal" (2000), serialu HBO "Seks w wielkim mieście" (2001), serialu NBC "Prawo i porządek" (2003), dramacie Rona Howarda "Człowiek ringu" (2005) w roli boksera Maksa Baera oraz serialu "Orły z Bostonu" (2006) i komedii "Straszny film 4" (2006), gdzie zaśpiewał piosenkę „Badd”.
Jest laureatem nagrody Theatre World Award 2000. Wystąpił na Broadwayu w musicalu "Thou Shall Not" (2001) wg powieści Émile Zoli "Teresa Raquin" i "Matilda the Musical" (2013).
W pierwszej odsłonie serii online "Kąpiel z Bierko" ("Bathing with Bierko", 2008) wystąpił z Johnem Malkovichem.
Życie prywatne.
Spotykał się z Charlize Theron (1996–1998), Gretchen Mol (1998–2000), Janeane Garofalo (1999–2000) oraz Meg Ryan (2002).

</doc>
<doc id="1229209" url="https://pl.wikipedia.org/wiki?curid=1229209" title="Jón Þorláksson">
Jón Þorláksson

Jón Þorláksson (ur. 3 marca 1877, zm. 20 marca 1935) – islandzki polityk, premier Islandii od 8 lipca 1926 do 28 sierpnia 1927, burmistrz Reykjavíku od 1933 roku, aż do jego śmierci. Pierwszy i jedyny lider Partii Konserwatystów ("Íhaldsflokkurinn"), który połączył się z Partią Liberałów, aby stworzyć Partię Niepodległościową w 1929 roku.
Kariera.
Jón Þorláksson urodził się jako syn farmera z Vesturhópshólar, w północno-zachodniej części wyspy. Ukończył szkołę z najwyższymi stopniami, później studiował w Kopenhadze. Po ponad dwudziestu latach został Ministrem Finansów, podnosząc wartość islandzkiej waluty tak, jak kiedyś zrobił to Winston Churchill z brytyjskim funtem. Po nagłej śmierci premiera Jóna Magnússona w 1926 roku, Þorláksson został wybrany na jego zastępcę. Po klęsce Partii Konserwatystów stał się liderem opozycji. Ze względu na problemy zdrowotne, w 1934 roku zrezygnował z funkcji lidera Partii Niepodległościowej, a rok później zmarł. 10 sierpnia 1904 wziął ślub z Ingibjörg Claessen (ur. 13 grudnia 1878, zm. 7 sierpnia 1970), z którą wychowywał dwie adoptowane córki: Annę Margrét (ur. 1915) i Elín Kristín (ur. 1920).

</doc>
<doc id="1229210" url="https://pl.wikipedia.org/wiki?curid=1229210" title="Średniak">
Średniak

Średniak (dawniej niem. "Mittelberg") – góra ze szczytem na wysokości 1210 m n.p.m. znajdująca się w Masywie Śnieżnika, w Sudetach, na terenie Śnieżnickiego Parku Krajobrazowego.
Geografia.
Średniak jest okazałą kulminacją grzbietu Śnieżnika odchodzącą w kierunku WNW przez Halę pod Śnieżnikiem oraz bezimienną kulminacje o wysokości 1185 m n.p.m. Od Śnieżnika oddziela go Przełęcz Śnieżnicka.
Geologia.
Szczyt i wschodnia część masywu zbudowana jest z łupków łyszczykowych serii strońskiej, natomiast zachodnie zbocza z gnejsów śnieżnickich. Zbocza kulminacji opadają stromo do doliny Wilczki po północnej stronie oraz Czarnej po stronie południowej i zachodniej. Na szczycie okazałe wychodnie skał i miejscami dość rozległe gołoborza.
Przyroda.
Dawniej porośnięty był górnoreglowym i dolnoreglowym lasem, który uległ całkowitemu zniszczeniu wskutek klęski ekologicznej w latach 80. XX w. Obecnie zalesienia pozostały tylko gdzieniegdzie w dolnych partiach stoków. Od lat 70. XX w. w rejonie Średniaka zadomowiły się kozice "Rupicapra rupicapra", które przywędrowały tam z rejonu czeskiego Wysokiego Jesionika. Kierdel liczy kilkanaście osobników i jest to jedyna ostoja tych zwierząt w Polsce poza Tatrami.
Turystyka.
Przez Średniaka przechodzi Główny Szlak Sudecki z Międzygórza do schroniska PTTK „Na Śnieżniku”.

</doc>
<doc id="1229211" url="https://pl.wikipedia.org/wiki?curid=1229211" title="Rezerwat przyrody nieożywionej">
Rezerwat przyrody nieożywionej

Rezerwat przyrody nieożywionej – rodzaj rezerwatu przyrody, którego obszar obejmuje odkrywki geologiczne, miejsca występowania zjawisk krasowych, charakterystyczne profile glebowe, przykłady erozji lub ślady dawnego kopalnictwa. Nadrzędnym celem tworzenia rezerwatów przyrody nieożywionej jest zachowanie form i śladów świadczących o dziejach i budowie skorupy ziemskiej.
W 2015 roku istniało w Polsce 75 rezerwatów przyrody nieożywionej o łącznej powierzchni 1955 ha.

</doc>
<doc id="1229212" url="https://pl.wikipedia.org/wiki?curid=1229212" title="AS Douanes">
AS Douanes

Association Sportive Douanes - senegalski klub piłkarski, grający obecnie w pierwszej lidze, mający siedzibę w mieście Dakar, stolicy kraju.
Historia.
Swoje pierwsze mistrzostwo Senegalu AS Douanes wywalczył w 1993 roku, a w ostatnich dwóch sezonach dominował w kraju dwukrotnie zwyciężając w lidze. W swojej historii sześciokrotnie zdobywał Puchar Senegalu, tyle razy co rywal z miasta, ASC Jeanne d’Arc.

</doc>
<doc id="1229213" url="https://pl.wikipedia.org/wiki?curid=1229213" title="Association Sportive Douanes">
Association Sportive Douanes



</doc>
<doc id="1229217" url="https://pl.wikipedia.org/wiki?curid=1229217" title="Przemysław Lach">
Przemysław Lach

Przemysław Lach (ur. 16 kwietnia 1979 w Szamotułach) – polski siatkarz, grający na pozycji środkowego.
Życiorys.
Karierę siatkarską rozpoczął w 1995 w Jokerze Piła. Rok później grał w SMS-ie PZPS Rzeszów. W latach 1998–2001 był zawodnikiem Mostostalu Azoty Kędzierzyn-Koźle. W barwach tej drużyny zadebiutował w ekstraklasie. Zdobył z nią dwukrotnie mistrzostwo Polski i dwa razy puchar tego kraju.
W 2000 zaliczył 5 występów w reprezentacji narodowej.
Następnie reprezentował w ekstraklasie Gwardię Wrocław (2001–2002) i NKS Nysę (2002–2003). W sezonie 2003/2004 był graczem SPS-u Automark Zduńska Wola. Później ponownie grał w Pile (2004–2007), a następnie występował w I-ligowym KS-ie Poznań (2007–2008).

</doc>
<doc id="1229218" url="https://pl.wikipedia.org/wiki?curid=1229218" title="Willie Garson">
Willie Garson

Willie Garson Paszamant (ur. 20 lutego 1964, zm. 22 września 2021) − amerykański aktor filmowy i telewizyjny. W latach 1998-2004 występował jako Stanford Blatch w serialu stacji HBO "Seks w wielkim mieście".
Urodził się w Highland Park w New Jersey. Ukończył Wasleyan University. Uczęszczał też do Yale Drama School.
Grał przeważnie drugoplanowe role w filmach: "Dzień świstaka" (1993), "Twierdza" (1996), "Sposób na blondynkę" (1998), "Zakręcony piątek" (2003), "Jak w niebie" (2005), "Mały Manhattan" (2005), a także w znanych serialach telewizyjnych, w tym: "Chłopiec poznaje świat" (1993−1999), "Z Archiwum X" (1995, 1999), "Nowojorscy gliniarze" (1996−1999), "Ally McBeal" (1997−1998), "Ich pięcioro" (1998), ' (1998), "Przyjaciele" (1999), "Gwiezdne wrota" (2000−2006), ' (2003) czy "Detektyw Monk" (2004).

</doc>
<doc id="1229219" url="https://pl.wikipedia.org/wiki?curid=1229219" title="Koń kiński">
Koń kiński

Koń kiński, Kinský kůň – szlachetny koń półkrwi, z większym lub mniejszym udziałem pełnej krwi angielskiej w rodowodzie.
Budowa, pokrój, eksterier.
Sucha, szlachetna głowa o prostym profilu i przyjaznym wyrazie.
Szyja długa. Łopatki prawidłowe, kłąb wyraźnie zaznaczony. Klatka piersiowa wystarczająco głęboka i szeroka. Zwięzła kłoda, zad lekko ścięty, dobrze umięśniony. Solidne kończyny o suchych stawach, ciemno pigmentowym rogu kopytowym i dobrym kośćcu. Akcja kończyn płaska i wydajna, skoczność dobra.
Wysokość w kłębie: 160 - 165 cm. 
Umaszczenie wyłącznie bułane i izabelowate z złotym połyskiem sierści.
Rejon hodowli - stadnina Chlumec w Czechach.
Historia, pochodzenie.
W roku 1838 w stadninie Ostrov koło Chlumca klacz pełnej krwi Themby pokryta ogierem Whistler tej samej rasy urodziła izabelowatego źrebaka-klaczkę, której nadano imię Themby II. Ponieważ z racji umaszczenia nie wpisano jej do General Stud Book, jej właściciel, hrabia Kinsky, założył własną księgę.
Klacz ta, pokryta także folblutem, wydała izabelowatego ogiera Caesara, który stał się założycielem rasy. Hodowla, zarządzana przez różnych członków rodu Kinskych, kwitła, wydając wiele wspaniałych koni sportowych i wyścigowych. Po II wojnie światowej wystąpiła konieczność odnowienia hodowli. Uratowano jednak niewiele koni i rozpoczęto dalszą hodowlę w Tyn i Lipník. Ogiery Ceasar II, Husar i Cervanek stały się założycielami nowych linii hodowlanych.

</doc>
<doc id="1229223" url="https://pl.wikipedia.org/wiki?curid=1229223" title="Dunaújváros FC">
Dunaújváros FC

Dunaújváros FC - były węgierski klub piłkarski mający siedzibę w mieście Dunaújváros.
Historia.
Historia klubu.
Zespół został założony w 1952 r., a już rok później w wyniku wymiany z klubem Sztálinvárosi Vasmű Építők SK awansował do NB I pod nazwą Sztálinvárosi Vasmű Építők SK. W latach 50. miasto Dunaújváros (w wolnym tłumaczeniu Dunajskie Nowe Miasto) nosiło nazwę Sztálinváros (Stalinogród)i jako reprezentant tego miasta grał wówczas klub. Dunaújváros było nowym miastem, założonym przy istniejącej hucie przez komunistów. Drużyna z tego miasta w założeniu władz miała grać w I lidze. Jednak zespół w 1954 r. spadł z ligi. W następnych latach sporadycznie wchodził do ekstraklasy. Po 1956 r. zespół nazwano Dunaújvárosi Kohász SE (Hutnik).
Zespół pozostawał na uboczu węgierskiej piłki do czasu pojawienia się w klubie sponsora. Był nim koncern Dunaferr. W 1998 r. piłkarze awansowali do ekstraklasy. Już w sezonie 1999/2000 zdobyli mistrzostwo kraju. Jednak zespół nie przeszedł kwalifikacji do Ligi Mistrzów. Po wyeliminowaniu Hajduka Split w 2 rundzie kwalifikacyjnej, odpadli z Rosenborgiem w 3 rundzie kwalifikacyjnej.
Sezon 2000/01 piłkarze DSE kończą na drugim miejscu. Następny sezon to finał Pucharu Węgier i porażka z Újpestem. Koncern Dunaferr dopadły kłopoty finansowe i wycofał się z finansowania drużyny, więc piłkarze równie szybko jak awansowali, spadli z ekstraklasy (w 2003 r.).
Bez sponsora klub mógł upaść, gdyż nie miał środków na prowadzenie dalszej działalności. Jednak pojawił się sponsor w osobie włoskiego biznesmena Piero Piniego, który poprzednio był właścicielem Honvédu. Zespół wystartował w NB II i grał tam do 2009 roku, gdy ogłoszona została upadłość klubu i został on całkowicie rozwiązany.
Obecnie w Dunaújváros tradycje DFC kontynuuje Dunaújváros PASE, który jednak nie ma nic wspólnego z upadłym klubem.

</doc>
<doc id="1229240" url="https://pl.wikipedia.org/wiki?curid=1229240" title="Dujker czarnoczelny">
Dujker czarnoczelny

Dujker czarnoczelny ("Cephalophus nigrifrons") – gatunek ssaka parzystokopytnego z rodziny wołowatych, zaliczany do grupy dujkerów.
Występowanie i biotop.
Obecny zasięg występowania gatunku obejmuje środkowe i zachodnie obszary Afryki Środkowej. Jego siedliskiem są wilgotne lasy równikowe, mokradła i lasy galeriowe.
Charakterystyka ogólna.
Niewielka antylopa osiągająca 14-16 kg masy ciała przy wysokości w kłębie 45-55 cm i długości 90-110 cm. 
Podgatunki.
Dotychczas wyróżniano sześć podgatunków, ale ich pozycja taksonomiczna wymaga rewizji:
Zagrożenia i ochrona.
Gatunek nie jest objęty konwencją waszyngtońską CITES. W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii LC (niższego ryzyka)&gt;, a podgatunek "C. n. rubidus" w kategorii EN (zagrożony wyginięciem).

</doc>
<doc id="1229242" url="https://pl.wikipedia.org/wiki?curid=1229242" title="Cephalophus nigrifrons">
Cephalophus nigrifrons



</doc>
<doc id="1229251" url="https://pl.wikipedia.org/wiki?curid=1229251" title="Zakwit glonów">
Zakwit glonów



</doc>
<doc id="1229253" url="https://pl.wikipedia.org/wiki?curid=1229253" title="PayU">
PayU

PayU SA – operator płatności internetowych, działający jako system, który daje możliwość dokonywania oraz otrzymywania wpłat przez Internet pomiędzy osobami posiadającymi konto e-mail. PayU daje możliwość płacenia kartą kredytową lub przelewem bankowym. Odbiorca wpłaty nie musi posiadać konta bankowego, aby móc otrzymać pieniądze przez Internet.
Zasada przesyłania i odbierania pieniędzy w systemie PayU:
PayU należy do międzynarodowego koncernu Naspers.

</doc>
<doc id="1229265" url="https://pl.wikipedia.org/wiki?curid=1229265" title="Katedra w Bernie">
Katedra w Bernie

Katedra w Bernie (niem. Berner Münster) – największy kościół w Bernie i w Szwajcarii. Budowla rozpoczęta w stylu późnogotyckim została ukończona dopiero w XIX w., w stylu neogotyckim. Po reformacji kościół stał się świątynią parafii protestanckiej. 
Budowę kościoła rozpoczęto w 1421. Zleceniodawcą budowy było miasto Berno jak i zakon krzyżacki. Ponadto budowę finansowały bogate rodziny berneńskie jak i cechy rzemieślnicze. Świątynię poświęcono św. Wincentemu z Saragossy.
Do najważniejszych architektonicznie elementów kościoła należą:
Na platformę widokową wokół katedry można dojechać windą Mattelift.

</doc>
<doc id="1229272" url="https://pl.wikipedia.org/wiki?curid=1229272" title="Microstars">
Microstars

MicroStars - seria figurek piłkarskich firmy Corinthian, nieco mniejszych od podobnych figurek tej samej firmy o nazwie "ProStars". MicroStars mają ok. 5 cm wysokości i wychodzą w 7 różnych kolorach podstawek: zielonym, czerwonym, niebieskim, białym, srebrnym, złotym oraz czarnym. 
Figurki "MicroStars" zostały wydane w 19 seriach w Wielkiej Brytanii. Figurki pojawiły się również w innych krajach (Japonia, Szwecja, Polska, Meksyk, Niemcy i in.).

</doc>
<doc id="1229275" url="https://pl.wikipedia.org/wiki?curid=1229275" title="Kopernik (krater marsjański)">
Kopernik (krater marsjański)

Kopernik (Copernicus) – krater na powierzchni Marsa o średnicy 294 km, położony na 48,8° szerokości południowej i 190,8° długości wschodniej ().
Decyzją Międzynarodowej Unii Astronomicznej w 1973 roku został nazwany od polskiego astronoma Mikołaja Kopernika.

</doc>
<doc id="1229277" url="https://pl.wikipedia.org/wiki?curid=1229277" title="Umowne prawo odstąpienia">
Umowne prawo odstąpienia

Umowne prawo odstąpienia – zastrzeżenie umowne pozwalające stronie lub stronom odstąpić od umowy w ciągu oznaczonego terminu, nie wymaga podawania warunków, chyba że strony tak postanowią. Prawo to wykonuje się poprzez oświadczenie woli z zastrzeżeniem odpowiedniej formy.
Odstąpienie od umowy, co do zasady (np. o ile strony nie przewidziały inaczej w umowie) ma tzw. charakter ex tunc, co oznacza, że przyjmuje się, że umowa nie wywołuje żadnych skutków prawnych tak jakby nie została zawarta.

</doc>
<doc id="1229278" url="https://pl.wikipedia.org/wiki?curid=1229278" title="E95 (trasa europejska)">
E95 (trasa europejska)

E95 – trasa europejska bezpośrednia północ-południe, biegnąca z Petersburga w Rosji przez Białoruś, Ukrainę do Merzifon w Turcji.

</doc>
<doc id="1229281" url="https://pl.wikipedia.org/wiki?curid=1229281" title="Going public">
Going public

Going public – wprowadzenie przedsiębiorstwa na giełdę i sprzedaż akcji na rynku wtórnym. To klasyczny sposób przeprowadzania dezinwestycji przez fundusze venture capital.
Fundusze venture capital inwestują w podmioty nienotowane na rynku papierów wartościowych, w spółki niepubliczne. W Polsce przedmiotem ich zainteresowania są z reguły przedsiębiorstwa działające w formie sp. z o.o. Są to spółki niepubliczne, dlatego jedną z możliwości wyjścia funduszu z inwestycji jest właśnie „upublicznienie” spółki poprzez wprowadzenie jej akcji do obrotu na rynku giełdowym lub innym pozagiełdowym rynku regulowanym.
W Polsce na Giełdzie Papierów Wartościowych mogą być notowane wyłącznie spółki akcyjne, ewentualnie komandytowo-akcyjne, dlatego pierwszym krokiem na przeprowadzenie dezinwestycji w formie "going public" powinno być przekształcenie dotychczasowej formy prawnej przedsiębiorstwa w spółkę akcyjną. W tym celu należy dostosować statut spółki i regulacje wewnętrzne do wymogów rynku kapitałowego i zasad ładu korporacyjnego.
Podczas podejmowania decyzji o wyjściu z inwestycji za pośrednictwem GPW fundusz może wybrać jedną z dwóch ścieżek postępowania, których konsekwencje rzutują przede wszystkim na spółkę:
Dezinwestycja za pośrednictwem GPW nie musi obejmować całości pakietu akcji będących w posiadaniu funduszu, dlatego też proces ten może przebiegać fazami. W odniesieniu do spółek o dużych perspektywach rozwoju fundusz może zaoferować publicznie tylko część akcji, a pozostałe zbywać w kolejnych transakcjach giełdowych przeprowadzanych w przyszłości, gdy nastąpi oczekiwany wzrost wartości akcji. Wówczas proces ten obejmuje:

</doc>
<doc id="1229283" url="https://pl.wikipedia.org/wiki?curid=1229283" title="Luis García Fernández">
Luis García Fernández

Luis García, właśc. Luis García Fernández (ur. 6 lutego 1981 w Oviedo) – piłkarz hiszpański grający na pozycji napastnika. Były reprezentant Hiszpanii.
Kariera klubowa.
Luis García pochodzi z Asturii z miasta Oviedo, jednak piłkarską karierę rozpoczął w szkółce piłkarskiej Realu Madryt. W 2001 roku zaczął występować w zespole B i zdobył 20 goli w sezonie, a w kolejnym (2002/2003) zaliczył 18 trafień, ale swoimi umiejętnościami nie przekonał do siebie trenera Vicente Del Bosque i nie zdołał zadebiutować w pierwszej drużynie "Królewskich".
Latem 2003 García odszedł do Realu Murcia. W Primera División zadebiutował 31 sierpnia w zremisowanym 1:1 wyjazdowym spotkaniu z Celtą Vigo. Z 11 golami był najlepszym strzelcem zespołu, jednak zajął z nim ostatnią 20. pozycję i spadł do Segunda División. Po sezonie został zawodnikiem RCD Mallorca, dla której także strzelił 11 bramek i także był najlepszym strzelcem.
W 2005 roku García został piłkarzem RCD Espanyol z Barcelony. W swojej nowej drużynie stworzył atak z Raulem Tamudo i Walterem Pandianim. W sezonie 2005/2006 10 razy trafiał do siatki rywali, tyle samo razy co Tamudo i zdobył Puchar Hiszpanii (wystąpił w wygranym 4:1 finale z Realem Saragossa). W sezonie 2006/2007 powtórzył dorobek bramkowy z poprzedniego sezonu. Awansował też do finału Pucharu UEFA, jednak Espanyol uległ w nim po serii rzutów karnych Sevilli.
W sierpniu 2011 zmienił klub na Real Saragossa. W 2012 roku został wypożyczony do Tigres UANL. W 2014 przeszedł do KAS Eupen. W 2019 roku zakończył karierę.
Kariera reprezentacyjna.
W reprezentacji Hiszpanii Luis García zadebiutował 2 czerwca 2007 w wygranym 2:0 spotkaniu z Łotwą. Łącznie rozegrał w niej 7 meczów.

</doc>
<doc id="1229285" url="https://pl.wikipedia.org/wiki?curid=1229285" title="Luis Garcia Fernandez">
Luis Garcia Fernandez



</doc>
<doc id="1229287" url="https://pl.wikipedia.org/wiki?curid=1229287" title="Gleby litogeniczne">
Gleby litogeniczne

Gleby litogeniczne - gleby, na których budowę, właściwości i ewolucję dominujący wpływ ma skała macierzysta, z której powstały. 
Gleby litogeniczne jest to jeden z działów gleb - nadrzędnych jednostek systematycznych w IV wydaniu systematyki gleb Polski z 1989 r., które obowiązywało do 2011 r. Działy gleb obejmują różne gleby, na których powstanie miał dominujący wpływ jeden z czynników glebotwórczych. 
Dział gleb litogenicznych dzieli się na dwa rzędy gleb i na siedem typów:
Dział I Gleby litogeniczne:
Dział gleby litogeniczne nie występuje ani we wcześniejszych, ani w późniejszym wydaniu systematyki gleb Polski. 
Gleby litogeniczne zazwyczaj mają budowę profilu A-C, gdzie A jest to poziom próchniczny, C jest to skała macierzysta. Możliwe jest występowanie cienkiego, słabo wykształconego poziomu brunatnienia lub eluwialnego na granicy pomiędzy poziomem próchnicznym i skałą macierzystą. Do tego działu należą gleby, w których takie cechy jak skład mineralny, skład chemiczny i uziarnienie wynikają wprost z właściwości skały macierzystej i wpływają na przebieg zachodzących procesów glebotwórczych, a także takie, gdzie erozja powierzchniowa zmniejsza miąższość gleby i powoduje, że skała macierzysta znajduje się w bezpośrednim kontakcie z poziomem powierzchniowym.

</doc>
<doc id="1229288" url="https://pl.wikipedia.org/wiki?curid=1229288" title="Anderson Cueto">
Anderson Cueto

Anderson Denyro Cueto Sánchez (ur. 24 maja 1989 w Limie) – peruwiański piłkarz występujący na pozycji pomocnika lub napastnika.
Kariera klubowa.
W 2007 roku został włączony do składu pierwszej drużyny Club Sporting Cristal
, jednak nie zaliczył żadnego oficjalnego występu. Przed rozpoczęciem sezonu 2007/08 został zawodnikiem Lecha Poznań, trenowanego przez Franciszka Smudę. W jego barwach zadebiutował pod koniec lutego 2008 roku w wygranym 1:0 wyjazdowym pojedynku z Górnikiem Zabrze. 2 maja 2008 w meczu XXVIII kolejki Orange Ekstraklasy z Jagiellonią Białystok zdobył swoje dwa premierowe gole w polskiej lidze. W tym spotkaniu zaliczył także asystę przy bramce Marcina Zająca, zaś "Kolejorz" pokonał rywala 6:1.
W sezonie 2008/09 Cueto wystąpił łącznie w 27 spotkaniach Lecha, jednak tylko w sześciu z nich wybiegał na boisko w podstawowym składzie. Wraz z "Kolejorzem" sięgnął w maju 2009 roku po Puchar Polski, jednak w finale tych rozgrywek nie zagrał. Zaliczył również trzy występy w Pucharze UEFA w którym Lech dotarł do 1/16 finału, gdzie odpadł w rywalizacji z Udinese Calcio. W sezonie 2009/10, w którym zaliczył 6 ligowych występów, zdobył tytuł mistrza Polski. 21 maja 2010 poinformowano, że Lech zdecydował się rozwiązać z nim kontrakt.
Latem 2010 roku Cueto powrócił do Club Sporting Cristal. W latach 2011–2012 był graczem Club Juan Aurich, z którym zdobył mistrzostwo Peru. W sezonie 2013 był piłkarzem Alianzy Lima, gdzie rozegrał 12 spotkań. Jesienią 2013 roku odszedł do Realu Garcilaso, gdzie zanotował 10 ligowych występów. W latach 2015–2021 występował w Sport Boys Association, Sport Victoria, Club Juan Aurich, Pirata FC oraz Cultural Santa Rosa w którym zakończył karierę.
Kariera reprezentacyjna.
W 2009 roku został powołany na Mistrzostwa Ameryki Południowej U-20, na których rozegrał 2 spotkania. Peru na tym turnieju przegrało wszystkie 4 spotkania grupowe i odpadło z rywalizacji.

</doc>
<doc id="1229289" url="https://pl.wikipedia.org/wiki?curid=1229289" title="Smrekowiec (Sudety)">
Smrekowiec (Sudety)

Smrekowiec (dawniej niem. "Heuboden", "Heu Berg" lub "Heuberg") – góra ze szczytem na wysokości 1123 m n.p.m. znajdująca się w Masywie Śnieżnika w Sudetach, na terenie Śnieżnickiego Parku Krajobrazowego.
Geografia, geologia i przyroda.
Smrekowiec wznosi się w widłach dolin rzek Wilczka i Bogoryja, wyrastając jako kulminacja na zachód od Żmijowca, od którego oddziela go wąski, kamienisty wąwóz. Zbudowany jest z gnejsów śnieżnickich, należących do metamorfiku Lądka i Śnieżnika, które występują tu na powierzchni w postaci wychodni skałek na stokach ponad dolinami. Wschodnie zbocza zbudowane są z łupków łyszczykowych i kwarcytów. Porośnięty jest lasem świerkowym piętra regla dolnego i regla górnego, zniszczonym na szczycie wskutek klęski ekologicznej z lat 80. XX wieku.
Turystyka.
Wokół szczytu Smrekowca prowadzą dwa szlaki narciarskie:

</doc>
<doc id="1229291" url="https://pl.wikipedia.org/wiki?curid=1229291" title="Sąd skarbowy">
Sąd skarbowy

Sejmikowy sąd skarbowy, wojewódzki sąd skarbowy – w okresie Rzeczypospolitej organ sejmików wojewódzkich zajmujący się rozliczeniami z poborcami podatkowymi i zalegającymi płatnikami. Geneza tej instytucji sięga lat 50. XVII wieku. W związku z kłopotami rozliczeniowymi w 1655 r. województwa sandomierskie i krakowskie jako pierwsze utworzyły izby obrachunkowe do wykonywania tych zadań. Podstawę prawną instytucji dała uchwała sejmowa z 1658 r., wprowadzając ją odgórnie w Koronie, a w 1662 r. w Wielkim Księstwie Litewskim. Powtórzono to postanowienie w 1690 r. w związku z wzrastającym zadłużeniem województw wobec wojska zaangażowanego w przedłużającą się wojnę z Turcją.
Podstawową funkcją sądów było rozliczanie poborców podatkowych, co w praktyce fiskalnej Rzeczypospolitej XVII wieku miało szczególne znaczenie, jako że wybieranie podatków zlecano osobom prywatnym desygnowanym przez sejmik. Należeli do nich administratorzy podatków pogłównego i podymnego, a także kontrahenci. Ten ostatni rodzaj poborców związany był ze specyficzną praktyką zbierania podatków szelężnego i czopowego. W tym przypadku podpisywany był kontrakt na wybranie określonej kwoty i przekazanie jej do dyspozycji sejmiku (lub innych powołanych do tego organów). Nadwyżka wyegzekwowanych sum stanowiła dochód kontrahenta. Drugim co do ważności zadaniem sądów było rozpatrywanie spraw związanych z zatrzymywaniem podatków przez obywateli.
W skład zadań instytucji wchodziły też niekiedy sprawy o charakterze administracyjnym, ustalanie taryf wszelkich podatków, udzielanie libertacji, dbałość o bezpieczeństwo publiczne, rozliczanie z sum przeznaczonych na zaciąg, omawianie kwestii długów z deputatami chorągwi, a nawet kontrolowanie zbierania i finansowania wojska.

</doc>
<doc id="1229293" url="https://pl.wikipedia.org/wiki?curid=1229293" title="Naval Submarine Base New London">
Naval Submarine Base New London

Naval Submarine Base New London (SUBASE NLON) — baza morska okrętów podwodnych marynarki wojennej Stanów Zjednoczonych, stanowiąca część kompleksu US Navy w Groton, Connecticut w hrabstwie New London.
Baza okrętów podwodnych "New London" w Groton jest najstarszą, historycznie pierwszą baza tego typu jednostek w Stanach Zjednoczonych, "Home of the Submarine Force". Obecnie jest portem macierzystym dla 17 myśliwskich okrętów podwodnych "fast attack submarine" typu "Los Angeles" oraz "Virginia".
Wraz z sąsiednią stocznią Marynarki Wojennej "General Dynamics Electric Boat" w Groton, jest też jednym z największych centrów US Navy.
Linki zewnętrzne.
Witryna oficjalna bazy Naval Submarine Base New London 

</doc>
<doc id="1229299" url="https://pl.wikipedia.org/wiki?curid=1229299" title="Model westministerski">
Model westministerski



</doc>
<doc id="1229305" url="https://pl.wikipedia.org/wiki?curid=1229305" title="Remote Desktop Protocol">
Remote Desktop Protocol

Remote Desktop Protocol, RDP – protokół pozwalający na komunikację z usługą terminala graficznego w Microsoft Windows (Terminal Services). Usługa ta jest dostępna we wszystkich systemach operacyjnych Windows od wersji Windows 2000 za pomocą programu "Podłączanie pulpitu zdalnego". RDP wykorzystywany jest również przez systemy operacyjne Linux, FreeBSD, Solaris i OS X. Przy domyślnych ustawieniach serwer RDP nasłuchuje na porcie TCP 3389 oraz na UDP 3389. 
Cechy Remote Desktop Protocol.
Najnowsza wersja RDP (wydana 12 sierpnia 2014 r.) to 8.0.
Implementacje.
RDP jest protokołem wykorzystywanym w większości systemów z rodziny Windows: Windows Server 2003, Windows Home Server, Windows XP Professional, Windows XP Media Center i Tablet PC, Windows Fundamentals for Legacy PCs, Windows Vista Ultimate, Enterprise i Business. Domyślnie klient RDP jest dostępny na wszystkich edycjach Windows XP i Vista. Dla starszych systemów Windows jak 98 i Me firma Microsoft udostępnia program klienta do pobrania ze swojej strony WWW. Klient RDP jest również dostępny na platformie Linux. Istnieją także specjalnie przygotowane dystrybucje Linux Live, które uruchamiane z płyty CD przygotowują komputer do pełnienia funkcji terminala graficznego. Taki komputer może nie posiadać dysku twardego ponieważ „odchudzony” system uruchamiany jest z płyty CD. Przykładem takiej dystrybucji jest Thinclient (Thinstation).

</doc>
<doc id="1229314" url="https://pl.wikipedia.org/wiki?curid=1229314" title="Pionier (wyspa)">
Pionier (wyspa)

Pionier – należąca do Rosji wyspa na Oceanie Arktycznym, czwarta pod względem powierzchni w archipelagu Ziemi Północnej. Wyspa ta zajmuje powierzchnię 1527 km².
Najwyższy punkt tej wyspy to 382 metrów nad poziomem morza.

</doc>
<doc id="1229315" url="https://pl.wikipedia.org/wiki?curid=1229315" title="Śląska Jesień Gitarowa">
Śląska Jesień Gitarowa

Śląska Jesień Gitarowa – festiwal muzyki gitarowej, odbywający się co dwa lata w Tychach. Pierwsza edycja miała miejsce w 1986. Pomysłodawcą festiwalu był Józef Powroźniak, rektor Akademii Muzycznej w Katowicach.
W programie festiwalu znajdują się recitale światowej klasy gitarzystów, koncerty gitarowe z towarzyszeniem orkiestry, konkurs gitarowy im. Jana Edmunda Jurkowskiego oraz towarzyszące wydarzeniu wystawy i sprzedaż sprzętu i wydawnictw. Imprezy festiwalowe odbywają się m.in. w Teatrze Małym i tyskiej Szkole Muzycznej.
Historia.
Pierwsza edycja miała miejsce w dniach 2–9.10.1986 roku. Regulamin konkursu zakładał wykonanie w pierwszym etapie jednego z dwu utworów kompozytorów polskich XIX wieku: E. Horeckiego – Wariacje z introdukcją kodą A-dur op. 22 i J.N. Bobrowicza – Wielkie wariacje na temat Mozarta op. 6 oraz dwudziestominutowego programu dowolnego. W drugim etapie należało wykonać wybrany przez siebie koncert na gitarę z orkiestrą spośród podanych: J. Rodrigo, Concierto de Aranjuez; M. Castelnuovo-Tedesco, Koncert D-dur op. 99; H. Villa-Lobos, Koncert e-moll; M. Giuliani, Koncert A-dur op. 30 lub op. 36. W przesłuchaniach drugiego etapu solistom towarzyszyła Warszawska Orkiestra Kameralna pod dyrekcją Mirosława Ławrynowicza. Podczas festiwalu wystąpiła również Orkiestra Państwowej Filharmonii Śląskiej pod dyrekcją Karola Stryi, Państwowa Orkiestra Symfoniczna Filharmonia Górnicza z Zabrza pod dyrekcją Józefa Klimanka, Śląska Orkiestra Kameralna pod dyrekcją Jana Wincentego Hawela wraz z solistą Costasem Cotsiolisem z Grecji dokonała prawykonania Concierto Antillano Ernesto Cordero.
Pierwszą nagrodę zdobyła Nicola Hall z Wielkiej Brytanií, drugą József Eőtvős z Węgier, trzecią Tomasz Spaliński – z klasy Jana Edmunda Jurkowskiego. Wyróżnienia zdobyli: Jacek Dulikowski z Łodzi, Krzysztof Lal z klasy Jana Edmunda Jurkowskiego i Krzysztof Pełech z Wrocławia. Po wysłuchaniu 21 uczestników konkursu o przyznanych nagrodach decydowało międzynarodowe jury pod przewodnictwem László Szendrey-Karpera w składzie: I. Acosta z Kuby, V Bláha z Czechosłowacji, C. Cooper i G. Crosskey z Wielkiej Brytanii, C. Cotsiolis z Grecji, F. Fodor i P. Tornai z Węgier, M. Borkowski, J.E. Jurkowski, A. Kowalczyk i J.Paterek z Polski, M. Orphee z USA, S. Prunnbauer z RFN.
Podczas festiwalu wystąpili: Jerzy Koenig, Wanda Palacz, Leszek Potasiński, Andrzej Mokry, Jacek Wyszomirski i Dariusz Domański z Polski, Ildefonso Acosta z Kuby, Wulfin Lieske i Sonja Prunbauer z RFN, László Szendrey-Karper, Karola Agai, Peter Tornai, Ferencz Fodor, József Papp i Anna Kertesz z Węgier, Costas Cotsiolis z Grecji, Vladislav Bláha z Czechosłowacji, Gregory Newton z USA, Monika Rost z NRD.
Festiwalowi towarzyszyła ogólnopolska wystawa "Muzyka w malarstwie". Z nadesłanych 72 prac jury pod przewodnictwem Jerzego Dudy-Gracza przyznało pierwszą nagrodę za zestaw prac Kazimierzowi Śramkiewiczowi z Gdańska. Podczas festiwalu miał również miejsce wykład zatytułowany Światowa twórczość gitarowa, który wygłosił redaktor czasopisma „Soundboard” – Matanya Ophee.
Druga edycja festiwalu odbyła się w dniach 1–9.10.1988 roku. Wśród obowiązkowych utworów do wyboru w pierwszym etapie konkursu znalazły się Wielkie wariacje A-dur op. 16 F. Horeckiego, Wie1ki polonez A-dur op.24 J.N. Bobrowicza oraz Wariacje g-moll i a-moll M.Wysockiego na tematy rosyjskich pieśni ludowych. W przesłuchaniach wzięło udział 29 uczestników z Brazylii, Bułgarii, Kuby, Francji, Grecji, NRD, Polski, RFN, ZSRR, a występy oceniało międzynarodowe jury w składzie: A.Kowalczyk – przewodniczący, C.Cotsiolis z Grecji – wiceprzewodniczący, V.B1áha z Czechosłowacji, C.Cooper z Wielkiej Brytanii, F.Fodor z Węgier, A.Frauchi z ZSRR, J.E.Jurkowski, J.Paterek z Polski, M. Orphee z USA, W Pauli z NRD, J. Sommermeier, S. Prunnbauer i P. Päffgen z RFN, A. Rodriguez z Kuby, rolę sekretarza jury sprawowała M. Nowosielska z Polski. W drugim etapie należało wykonać jeden z dwóch podanych do wyboru koncertów na gitarę z orkiestrą: J. Rodrigo – Concierto de Aranjuez i M. Giuliani – Koncert A-dur op. 36. W przesłuchaniach konkursowych drugiego etapu towarzyszyła solistom Śląska Orkiestra Kameralna pod dyrekcją Jana Wincentego Hawela.
Laureatami konkursu zostali: I nagroda – Georgi Vassiliev z Bułgarii, II – Mitsalas Thanos z Grecji i III – Andrzej Wilkus z Katowic; wyróżnienia otrzymali: Jorge Zamora i Gerardo Perez z Kuby oraz Stanisława Bardina z ZSRR. Ponadto jury wyróżniło katowickich młodych gitarzystów: Mirosława Franczaka za interpretację Walców poetyckich E. Granadosa oraz Tadeusza Spyrę za naj1epszą interpretację utworu polskiego kompozytora.
Po raz pierwszy odbył się również konkurs kompozytorski na utwór i wykonanie wariacji lub fantazji na gitarę solo na temat polskiej pieśni ludowej "Wierzba". Zgłoszone zostały do przesłuchania przez jurorów dwie kompozycje; nie przyznano pierwszej nagrody, drugą otrzymał Franciszek Wieczorek, a wyróżnienie Andrzej Balusz. W następnych edycjach konkurs ten nie był ogłaszany.
Podobnie jak poprzednio festiwalowi towarzyszyła wystawa "Muzyka w malarstwie". Nadesłano 94 prace, a jury pod przewodnictwem prof. Ignacego Trybowskiego I nagrodę przyznało katowiczaninowi Waldemarowi Stachowi za pracę "Bez tytułu". Referat zatytułowany "Życie i twórczość Aleksandra Iwanowa Kramskiego" wygłosiła jego córka Natalia Iwanowna Kramskaja, a Christina i Werner Pauli poprowadzili wykład "Improwizacja muzyczna." Wzorem poprzedniej edycji w festiwalu wzięły udział cztery orkiestry. Obok Śląskiej Orkiestry Kameralnej towarzyszącej solistom w II etapie konkursu, w dniu inaugurującym festiwal (210.1988 roku) wystąpiła Orkiestra Państwowej Filharmonii Śląskiej pod dyrekcją Karola Stryi, a w Katowicach W0SPRiTV pod dyrekcją Tadeusza Wicherka wykonała wraz z solistką Nicolą Hall – Concierto de Aranjuez J. Rodrigo. 6.10.1988 roku József Eőtvős wykonał Koncert A-dur op. 36 M. Giulaniego z towarzyszeniem Orkiestry Symfonicznej Filharmonii Górniczej z Zabrza pod dyrekcją Józefa Klimanka. Podczas tego muzycznego wieczoru w Teatrze Małym w Tychach w roli solistki wystąpiła również Beata Będkowska, wykonując Koncert Śląski Czesława Grabowskiego. Wśród artystów występujących w wieczornych recitalach solowych znaleźli się: Roberto Aussel solo oraz w duecie z Delią Estradą z Argentyny, Nicola Hall z Wielkiej Brytanii, Stepan Rak, Vladislav Bláha z Czechosłowacji, Costas Cotsiolis z Grecji, Krzysztof Pełech, Wanda Palacz, Tomasz Spaliński, Jerzy Koenig, Jacek Dulikowski z Polski, Maria Livia Sao Marcos z Brazylii, Sonja Prunnbauer, Thomas Müller – Pering z RFN, duet gitarowy Ferencz Fodor i Peter Tornai oraz József Eőtvős z Węgier, Anatoli Shevcenko, Alexander Frauchi, a także duet gitarowy Sergej Orekhow (gitara 7-strunowa) i Aleksej Perfilow z ZSRR, Aldo Rodriguez z Kuby, Deborah Mariotti ze Szwajcarii.
Śmierć Jana Edmunda Jurkowskiego nie przerwała jego festiwalowego dzieła. Podczas przygotowań do trzeciej edycji w 1989 roku, na prośbę Jana Kulbickiego, kierownictwo artystyczne festiwalu objęła Alina Gruszka. Doceniając zasługi zmarłego inicjatora i dyrektora artystycznego I i II „Śląskiej Jesieni Gitarowej” – jury podczas trzeciej edycji festiwalu postanowiło nadać konkursowi imię Jana Edmunda Jurkowskiego. Jednocześnie wprowadzono zmiany w przebiegu konkursu, który przekształcono w trzyetapowy z sumującą się punktacją ze wszystkich etapów.
Do chwili obecnej odbyło się 18 edycji festiwalu. Odpowiedzialność za organizację festiwalu przejmowali kolejni dyrektorzy. Funkcję tę pełnił dyrektor Miejskiego Centrum Kultury w Tychach Wojciech Wieczorek, związany z festiwalem od jego II edycji jako dziennikarz – kierownik biura prasowego. Funkcję sekretarza pełniła Anna Majcherowicz, a w 12. edycji festiwalu obok nazwiska dyrektora artystycznego Aliny Gruszki pojawiły się nazwiska jej asystentów: Marka Nosala i Marcina Dylli. Z czasem dyrekcja Miejskiego Centrum Kultury w Tychach zmieniała się – funkcję tę piastowali po W. Wieczorku Paweł Drzewiecki, a obecnie Małgorzata Król, którzy wraz z zespołem wykwalifikowanych pracowników jednostki partnerowali oraz partnerują Dyrektorowi Artystycznemu Festiwalu, którym został Marek Nosal.

</doc>
<doc id="1229317" url="https://pl.wikipedia.org/wiki?curid=1229317" title="Wrodzone zgrubienie paznokci">
Wrodzone zgrubienie paznokci

Wrodzone zgrubienie paznokci (łac. "pachyonychia congenita", PC) – rzadka choroba genetyczna dotycząca paznokci. Wyróżnia się kilka wariantów schorzenia, o różnej patogenezie i symptomatologii.
Obecnie powszechny jest podział na dwa typy PC:
W większości przypadków dziedziczenie jest autosomalne dominujące.

</doc>
<doc id="1229324" url="https://pl.wikipedia.org/wiki?curid=1229324" title="Sepp Schmatz">
Sepp Schmatz

Sepp Schmatz (ur. 1914, zm.?) – zbrodniarz hitlerowski, oficer raportowy w obozie koncentracyjnym Flossenbürg i SS-Hauptscharführer.
Z zawodu ślusarz. Członek NSDAP (od 1937) i Waffen-SS. Pełnił służbę w obozie Flossenbürg od 1939. Początkowo, do 20 kwietnia 1942, był oficerem raportowym ("Rapportführerem"). Następnie do października 1942 roku Schmatz pełnił służbę jako kierownik komanda więźniarskiego w podobozie "Dresden". Kierował plutonem egzekucyjnym we Flossenbürgu i wielokrotnie osobiście brał udział w masowych rozstrzeliwaniach więźniów i jeńców radzieckich. Schmatz szczególnie znęcał się nad więźniami podczas apeli.
Schmatz zasiadł na ławie oskarżonych w czwartym procesie załogi Flossenbürga przed amerykańskim Trybunałem Wojskowym w Dachau. Za swoje zbrodnie skazany został na dożywotnie pozbawienie wolności.

</doc>
<doc id="1229329" url="https://pl.wikipedia.org/wiki?curid=1229329" title="Andrzej Bianusz">
Andrzej Bianusz

Andrzej Bianusz, właśc. Janusz Bibik (ur. 9 maja 1932 w Słonimie, zm. 21 listopada 2018) – polski poeta, prozaik, scenarzysta, satyryk, autor tekstów piosenek.
Życiorys.
Ukończył studia na Wydziale Elektrycznym Politechniki Warszawskiej.
W wyuczonym zawodzie pracował w latach 1956–1959 (w laboratorium wysokich napięć).
Kariera.
Jako satyryk zadebiutował jeszcze podczas studiów - w roku 1953 w tygodniku „Szpilki”. Potem współpracował z takimi pismami, jak: „Nowa Kultura”, „Życie Literackie”, „Świat”, a także „Nowy Dziennik” (czasopismo nowojorskie, w latach 1989–1990 – gdy przebywał na stypendium Fundacji Kościuszkowskiej).
Szybko nawiązał współpracę z licznymi kabaretami - Stodoła, Dudek, Wagabunda, Szpak, Owca. W latach 1960-1966 pracował w Redakcji Programów Rozrywkowych Telewizji Polskiej.
Jest autorem około 500 piosenek dla piosenkarzy, śpiewających aktorów i artystów kabaretowych. Utwory z jego tekstami śpiewali m.in.: Aleksis Anastassiadis, Alibabki, Tomasz Andrzejewski, Bronisława Baranowska, Ewa Bem, Zespół Wokalny Bene-Nati, Jolanta Borusiewicz, Katarzyna Bovery, Chochoły, Czerwone Gitary, Czerwono-Czarni, Bogdan Czyżewski, Andrzej Dąbrowski, Zespół Wokalny Dozamet, Barbara Dunin i Zbigniew Kurtycz, Ewa Florczak, Mieczysław Fogg, Roman Frankl, Wojciech Gąssowski, René Glaneau, Edward Hulewicz, Anna Jantar, Majka Jeżowska, Marian Kawski, Sylwia Klejdysz, Jan Kobuszewski, Wojciech Korda, Maria Koterbska, Stenia Kozłowska, Halina Kunicka, Jan Lewandowski, Bohdan Łazuka, Alicja Majewska, Niebiesko-Czarni, Partita, Grupa Pod Budą, Wojciech Pokora, Jerzy Połomski, Łucja Prus, Sława Przybylska, Joanna Rawik, Hanna Rek, Danuta Rinn, Maryla Rodowicz, Rena Rolska, Andrzej Rosiewicz, Ada Rusowicz, Irena Santor, Ludwik Sempoliński, She, Ryszard Sielicki, Skaldowie, Katarzyna Sobczyk, Zdzisława Sośnicka, Karin Stanek, Ewa Śnieżanka, Teresa Tutinas, Ludmiła Warzecha, Irena Woźniacka, Tadeusz Woźniakowski, Marianna Wróblewska, Joanna Zagdańska, Wiktor Zatwarski, a także artyści zagraniczni występujący na festiwalu w Sopocie (np. Mahieddine Bentir, Renee Claude).Covery jego piosenek można usłyszeć m.in. w wykonaniu takich artystów, jak: Golden Life, Natalia Kukulska, Łzy, Mandaryna czy Barbara Melzer.
Pisał teksty do muzyki takich kompozytorów, jak m.in.: Leszek Bogdanowicz, Andrzej Dąbrowski, Majka Jeżowska, Bogusław Klimczuk, Wiktor Kolankowski, Antoni Kopff, Włodzimierz Korcz, Jarosław Kukulski, Czesław Majewski, Włodzimierz Nahorny, Roman Orłow, Edward Pałłasz, Stefan Rembowski, Andrzej Rybiński, Marek Sart, Janusz Sent, Adam Skorupka, Andrzej Zieliński, Romuald Żyliński.

</doc>
<doc id="1229330" url="https://pl.wikipedia.org/wiki?curid=1229330" title="Tityna">
Tityna



</doc>
<doc id="1229335" url="https://pl.wikipedia.org/wiki?curid=1229335" title="Rachuba">
Rachuba

Rachuba to dziś nieużywane określenie dotyczące liczenia (rachowania), zachowane w zwrotach:
W innych znaczeniach:

</doc>
<doc id="1229341" url="https://pl.wikipedia.org/wiki?curid=1229341" title="Skłodowska (krater marsjański)">
Skłodowska (krater marsjański)

Skłodowska – krater uderzeniowy na powierzchni Marsa o średnicy około 110 km, położony na 33,52° szerokości północnej i 357,05° długości wschodniej.
Decyzją Międzynarodowej Unii Astronomicznej w 1973 roku został nazwany od polskiej uczonej Marii Skłodowskiej-Curie.

</doc>
<doc id="1229345" url="https://pl.wikipedia.org/wiki?curid=1229345" title="Shildon">
Shildon

Shildon - miasto i civil parish w hrabstwie Durham, w Anglii. W 2011 roku civil parish liczyła 9976 mieszkańców. Uznawane jest za kolebkę kolejnictwa.
Miejsce urodzin Sid Chaplina, którego imieniem nazwano miejscową bibliotekę.

</doc>
<doc id="1229347" url="https://pl.wikipedia.org/wiki?curid=1229347" title="Friedrich Becker">
Friedrich Becker

Friedrich Becker (ur. 1907, data śmierci nieznana) – zbrodniarz nazistowski, członek załogi niemieckiego obozu koncentracyjnego Flossenbürg i SS-Oberscharführer. 
Życiorys.
Z zawodu ekspert budowlany. Członek NSDAP (od 1937) i Waffen-SS. Pełnił służbę w obozie Flossenbürg od 3 lutego 1941 do 20 kwietnia 1945. Był kolejno: członkiem obozowego gestapo (do listopada 1942), urzędnikiem sztabu "Schutzhaftlagerführera" (do czerwca 1944) i "Arbeitseinsatzführerem" (do likwidacji obozu). Becker osobiście wykonywał indywidualne egzekucje w obozowym areszcie i przeprowadzał okrutne przesłuchania w Wydziale Politycznym obozu. Oprócz tego wielokrotnie katował więźniów, a jako kierownik w wydziale zajmującym się pracą przymusową, szczególnie znęcał się nad więźniami chorymi i osłabionymi, wysyłając ich do najcięższych robót. 
Becker zasiadł na ławie oskarżonych w procesie załogi Flossenbürga (US vs. Ewald Heerde i inni) przed amerykańskim Trybunałem Wojskowym w Dachau. Za swoje zbrodnie skazany został na dożywotnie pozbawienie wolności.

</doc>
<doc id="1229351" url="https://pl.wikipedia.org/wiki?curid=1229351" title="Luv Machine">
Luv Machine

Luv Machine - debiutancki album amerykańskiego zespołu rockowego Whitestarr, wydany w 2006 roku, przez amerykańską wytwórnię, Atlantic Records.

</doc>
<doc id="1229353" url="https://pl.wikipedia.org/wiki?curid=1229353" title="Neuralgia trójdzielna">
Neuralgia trójdzielna

Neuralgia nerwu trójdzielnego (fr. "Tic Douloureux", łac. "neuralgia nervi trigemini", ang."Trigeminal Neuralgia") – nerwoból jednej lub więcej gałęzi nerwu trójdzielnego. Klasyczna neuralgia trójdzielna jest jednostronna i charakteryzuje się krótkotrwałymi, nagłymi napadami bólu w obrębie zakresu unerwienia jednej lub więcej gałązek nerwu, występującymi samoistnie lub po podrażnieniu tzw. stref spustowych (trigger points) poprzez ucisk, dotyk, podmuch wiatru, żucie, mycie zębów, mówienie.
Historia.
Pierwszy opis neuralgii trójdzielnej przedstawił Lock w 1677 roku. W 1900 roku Harvey Cushing przedstawił metodę leczenia neuralgii przez ablację zwoju Gassera.
Epidemiologia.
Neuralgia trójdzielna jest rzadką chorobą: jej częstość w populacji szacuje się na 1:15000. W większości przypadków rozpoznawana jest około 40. roku życia, chociaż donoszono również o przypadkach nerwobólu nerwu V u dzieci.
Obraz kliniczny.
Wiodącym objawem są napady bólu w obrębie połowy twarzy, w zakresie unerwienia nerwu V. Początek bólu jest nagły, a czas trwania wynosi od kilku sekund do maksymalnie 2 minut. Może ograniczać się do jednej gałęzi, lub do wszystkich trzech gałązek nerwu V (zob. nerw trójdzielny). Choroba ma często charakter przewlekły, przebiega z okresami zaostrzeń i remisji (zwłaszcza w miesiącach letnich). W przypadku niewłaściwego leczenia, z biegiem czasu ból się utrwala, jego fluktuacyjny charakter się spłyca, rośnie oporność na farmakoterapię. Dołączają się objawy neurastenii i depresji.
Neuralgia nerwu trójdzielnego może być objawem klinicznym depresji maskowanej (to jest takiego rodzaju depresji, w którym endogenny zespół depresyjny maskowany jest przez inne objawy).
Różnicowanie.
W diagnostyce różnicowej neuralgii trójdzielnej powinno się uwzględnić:
Leczenie.
Możliwości lecznicze neuralgii obejmują:

</doc>
<doc id="1229354" url="https://pl.wikipedia.org/wiki?curid=1229354" title="Ulica Dzika w Warszawie">
Ulica Dzika w Warszawie

Ulica Dzika – ulica w dzielnicach Śródmieście i Wola w Warszawie.
Przebieg.
Ulica biegnie w kierunku północnym od ulicy Stawki, następnie po łuku skręca w lewo i krzyżuje się z aleją Jana Pawła II, a następnie biegnie na zachód do ul. Okopowej.
Skrzyżowanie z Jana Pawła II jest nietypowe. Ulica jest przecięta tą aleją, nie da się przejechać bezpośrednio z jednej części na drugą. Aby przejechać z zachodniej na wschodnią część należy skorzystać z miejsca do zawracania. Aby przejechać z części wschodniej na zachodnią należy objechać rondo Zgrupowania AK „Radosław”.
Historia.
Ulica Dzika jest częścią dawnego gościńca z Warszawy do wsi Buraków, Młociny, Powązki i Wawrzyszew. Przed połową XVIII w. regulowano go na odcinku Nowolipki – Dzielna, do roku 1779 – do Gęsiej, czyli dzisiejszej ul. Anielewicza. Kolejnym uporządkowanym fragmentem Dzikiej był odcinek do wału miejskiego (okopów Lubomirskiego), usypanego w 1770. 
Nazwa, nadana oficjalnie w 1770, wiązała się z charakterem okolicy, przez którą biegła ulica – niezamieszkałej, pełnej stawów i glinianek.
W wale na wysokości dzisiejszej ul. Powązkowskiej urządzono wjazd do miasta, wraz z drewnianymi pawilonami rogatek. Pierwszą zabudowę ulicy stanowiła niewielka kamieniczka, wzniesiona w roku 1784 wraz z budynkiem browaru. Od 1869 właścicielem owej posesji pod późniejszym nr. 47 był znany drukarz, Samuel Orgelbrand.
Po założeniu w 1792 cmentarza Powązkowskiego ulicą zaczęły przechodzić kondukty pogrzebowe. W 1824 na rozkaz wielkiego księcia Konstantego pomiędzy ulicami: Dziką, Stawki i Pokorną powstał plac musztry oraz przeglądów wojska, nazwany placem Broni. Plac miał kształt kwadratu o boku 420 metrów i był największym placem XIX-wiecznej Warszawy. Kilka lat potem w okolicy rogatek powstała spora kamienica. Po przeciwnej stronie ulicy, od ostatnich lat XVIII wieku znajdowała się cegielnia Szymanowskiego. Jej drewniane zabudowania rozebrano już przed rokiem 1850.
Po zachodniej stronie Dzikiej, w rejonie ulic Okopowej, Powązkowskiej i Stawki po likwidacji cegielni zostały glinianki i stawy na rzece Drnie, zanikłej i skanalizowanej w związku z budową cytadeli na Żoliborzu.
Bliskość cmentarza Powązkowskiego sprawiła, że końcowy odcinek ulicy stał się miejscem działalności kilku zakładów kamieniarskich. Pierwszy z nich działał już przed rokiem 1874. Na krótkim odcinku ulicy było ich kilkanaście. Poziomem prac wyróżniała się firma Teodora Gundelacha i kilka pomniejszych.
Do roku 1885 przy ulicy powstało kilka kolejnych kamienic. Równocześnie Dziką pojechał pierwszy konny tramwaj, zastąpiony w roku 1908 elektrycznym. W drugiej połowie XIX wieku na części dawnego placu Broni wytyczono nowe parcele, prowadząc jednocześnie na ich tyłach bocznice kolejowe sięgające aż do ul. Stawki.
Mimo bliskości cmentarza i dużej liczby zakładów kamieniarskich pod koniec XIX wieku okolica zaczęła wchodzić w okres przeobrażenia: powstały nowe, dziś już nieistniejące przecznice Dzikiej, zabudowane rychło kamienicami o neobarokowym wystroju.
W roku 1895 u zbiegu ulic Dzikiej i Stawki powstało schronisko dla bezdomnych zwane „Cyrkiem”. Prowadzili je bracia Albertyni, znani z działalności na rzecz najuboższych i bezdomnych.
Drewniane budynki schroniska zajęły obrzeża dawnego "Placu Broni". W odróżnieniu od schroniska prowadzonego przez Albertynów na Pradze, na Dzikiej nocowali bezdomni z marginesu społecznego.
Pod numerem 9., gdzie od początków XX wieku wznosiła się oficyna zwieńczona manierystycznym szczytem, w okresie międzywojennym wzniesiono pawilon kina „Unja”. W tym czasie przy Dzikiej nie było wielu sklepów, poza dwoma sklepami kolonialnymi. Istniały też składy opałowe i drzewne. Nadal funkcjonowały zakłady kamieniarskie, do których dołączyły kolejne, działające po części jeszcze w latach siedemdziesiątych XX wieku.
W 1930 południową część ulicy, od Nowolipek do Stawek, przemianowano na ul. Zamenhofa.
W latach 1930–1933 przy Dzikiej działał teatr żydowski z salą na 1000 miejsc. Później funkcjonowało tam kino Unia, a od 1940 jawny teatrzyk "Miraż". Budynek został zniszczony w czasie powstania warszawskiego.
W 1942 początkowy fragment nieparzystej strony ulicy przyłączono do getta. W jego obrębie znalazła się poza początkowym odcinkiem Dzikiej ul. Zamenhofa. Zabudowa obu ulic została zupełnie zniszczona w 1943. Kamienice poza murem, po aryjskiej stronie, zostały spalone w 1944. W sierpniu 1944 przy Dzikiej 17 Niemcy dokonali egzekucji ok. 200 osób. Wśród zamordowanych był m.in. architekt Marian Lalewicz.
Wypalone mury rozebrano w początkach roku 1946, zaś ocalałe warsztaty kamieniarskie działały jeszcze po roku 1945. Obecnie z historycznej zabudowy ulicy ocalała tylko czteropiętrowa kamienica braci Goldbandów (nr 17), wzniesiona w 1939 według projektu Edwarda Hersteina.
Przy ulicy Dzikiej znajdują się dwa pomniki granic warszawskiego getta, a przy skrzyżowaniu z ulicą Stawki – jeden z kamiennych bloków warszawskiego Traktu Pamięci Męczeństwa i Walki Żydów.
W latach 1974–1978 przy ulicy Dzikiej wzniesiono osiedle Stawki.

</doc>
<doc id="1229355" url="https://pl.wikipedia.org/wiki?curid=1229355" title="Wydział Humanistyczny Uniwersytetu Zielonogórskiego">
Wydział Humanistyczny Uniwersytetu Zielonogórskiego

Wydział Humanistyczny Uniwersytetu Zielonogórskiego (WH UZ) – jeden z 13 wydziałów Uniwersytetu Zielonogórskiego powstały w 1971 wraz z powołaniem do życia Wyższej Szkoły Nauczycielskiej w Zielonej Górze. Kształci studentów na sześciu podstawowych kierunkach zaliczanych do nauk humanistycznych, na studiach stacjonarnych oraz niestacjonarnych.
Wydział Humanistyczny jest jednostką interdyscyplinarną. W jego ramach znajduje się 6 instytutów. Aktualnie zatrudnionych jest 210 pracowników naukowo-dydaktycznych (z czego 60 profesorów i doktorów habilitowanych, 114 doktorów oraz 36 magistrów). Wydział współpracuje również z emerytowanymi profesorami, których autorytet wspiera zarówno proces dydaktyczny, jak i przede wszystkim wymianę międzynarodową.
Według stanu na 2012 na wydziale studiuje łącznie około 3700 studentów (w tym studiach dziennych i na studiach zaocznych), przez co jednostka ta jest największym wydziałem zielonogórskiej uczelni pod względem liczby studentów oraz kilkudziesięciu doktorantów, odbywających studia doktoranckie w ramach Wydziałowego Studium Doktoranckiego. Według Ministerstwa Nauki i Szkolnictwa Wyższego wydział posiada kategorię „B”.
Historia.
Wydział Humanistyczny powstał zarządzeniem Ministerstwa Oświaty i Szkolnictwa Wyższego w 1971. Stanowił on oprócz wydziałów: Matematyczno-Przyrodniczego oraz Pedagogicznego jeden z trzech wydziałów nowo powstałej Wyższej Szkoły Nauczycielskiej w Zielonej Górze. 1 października 1971 naukę rozpoczęło na nim kilkudziesięciu studentów I roku na kierunkach filologia polska i filologia rosyjska. Organizacyjnie Wydział Humanistyczny składał się z trzech zakładów: Filologii Polskiej, Filologii Rosyjskiej i Nauk Społeczno-Politycznych.
W 1973 po przekształceniu zielonogórskiej Wyższej Szkoły Nauczycielskiej w Wyższą Szkołę Pedagogiczną Wydział Humanistyczny został zreorganizowany w 1974 poprzez powołanie na nim mniejszych jednostek organizacyjnych – instytutów: Filologii Polskiej, Filologii Rosyjskiej (później Filologii Wschodniosłowiańskiej), Historii. W połowie lat 70. XX wieku na wydziale kształcono studentów na kierunkach: filologia polska, filologia rosyjska, historia, bibliotekoznawstwo (od 1975), filologia germańska (od 1976). Pierwsi absolwenci wyższych studiów zawodowych opuścili mury uczelni w 1974, a studiów magisterskich w 1976.
W 1980 powstał Instytut Filologii Germańskiej, a w latach 90. XX wieku Instytut Politologii. W 2001 po powstaniu Uniwersytetu Zielonogórskiego z połączenia dotychczasowej Wyższej Szkoły Pedagogicznej z Politechniką Zielonogórską Wydział Humanistyczny został jedną z największych jednostek organizacyjnych tej uczelni. W 2006 powstał na nim Instytut Neofilologii w wyniku połączenia Instytutu Filologii Wschodniosłowiańskiej z Nauczycielskim Kolegium Języka Angielskiego oraz Nauczycielskim Kolegium Języka Francuskiego.
Władze Wydziału.
W kadencji 2020–2024:
Kierunki kształcenia.
Dostępne kierunki:
Wydział ma uprawnienia do nadawania następujących stopni naukowych:

</doc>
<doc id="1229356" url="https://pl.wikipedia.org/wiki?curid=1229356" title="Josef Bergmüller">
Josef Bergmüller

Josef Bergmüller (ur. 1912) – zbrodniarz hitlerowski, członek załogi obozu koncentracyjnego Flossenbürg i SS-Oberscharführer.
Z zawodu rolnik i rzeźnik. Członek NSDAP (od stycznia 1936) i Waffen-SS. Pełnił służbę w obozie Flossenbürg jako szef kuchni personelu SS od września 1940 do grudnia 1943 roku. W styczniu 1944 Bergmüller został kierownikiem kuchni więźniarskiej i pozostał na tym stanowisku do kwietnia 1945 roku. Jako taki miał opinię brutalnego i bezwzględnego, katował więźniów zarówno różnego rodzaju bronią (np. pałką), jak i gołymi rękami.
Josef Bergmüller zasiadł na ławie oskarżonych w piątym procesie załogi Flossenbürga przed amerykańskim Trybunałem Wojskowym w Dachau. Za swoje zbrodnie skazany został na dożywotnie pozbawienie wolności.

</doc>
<doc id="1229359" url="https://pl.wikipedia.org/wiki?curid=1229359" title="Organizacje LGBT">
Organizacje LGBT

Organizacje LGBT – organizacje, których celem jest działalność na rzecz społeczności LGBT. Za najstarszą organizację LGBT na świecie uznaje się założony w 1897 roku Komitet Naukowo-Humanitarny.
Organizacje LGBT w Polsce.
Wspólnoty religijne.
Poniższa lista wspólnot religijnych zawiera te istniejące w Polsce, w pełni akceptujące osoby homo- i biseksualne oraz udzielające błogosławieństw parom osób tej samej płci (więcej w Religie a homoseksualizm):
I Ogólnopolskie Spotkanie Organizacji LGBTQ.
27 stycznia 2008 roku miało miejsce Ogólnopolskie Spotkanie Organizacji LGBTQ w Krakowie. Przedstawiciele 18 organizacji LGBT z całego kraju przyjęli za wspólny cel szereg postulatów, z których za najważniejsze uznano:
II Ogólnopolskie Spotkanie Organizacji LGBTQ.
Stowarzyszenie Lambda Warszawa podjęło się organizacji II Ogólnopolskiego Spotkania, którego termin zaplanowano na 19-21 września 2008 r.
III Ogólnopolskie Spotkanie Organizacji LGBTQ.
W dniach 9-10 czerwca 2012 roku, w Toruniu, odbyło się trzecie w historii ogólnopolskie spotkanie organizacji LGBTQ.
Do Torunia na zaproszenie Stowarzyszenia Pracownia Różnorodności przybyły osoby reprezentujące 13 organizacji LGBTQ: Stowarzyszenie Kampania Przeciw Homofobii, Stowarzyszenie Lambda Warszawa, Stowarzyszenie Lambda Zielona Góra, Stowarzyszenie Lambda Bydgoszcz, Grupę IRIS, Stowarzyszenie Otwarte Forum, Fundację Trans-Fuzja, Fundację Autonomia, Fundację Wolontariat Równości, Stowarzyszenie Tęczówka, Zjednoczenie Pozytywni w Tęczy, Fabrykę Równości i Fundację Kultura dla Tolerancji.
Głównym tematem spotkania była współpraca między organizacjami. Efektem spotkania jest m.in. planowane utworzenie elektronicznej platformy współpracy polskich organizacji LGBTQ. Jej celem ma być nie tylko zacieśnienie kontaktów i stworzenie płaszczyzny informowania, współpracy czy wsparcia, ale również zapewnienie bazy wiedzy, informacji i kontaktów dla nowo powstających organizacji i inicjatyw, które borykają się ze szczególnymi trudnościami.
Organizacje LGBT na świecie (wybór).
 Hiszpania
 Holandia
 Islandia
 Liban
 Litwa
 Niemcy
 Stany Zjednoczone
 Szwecja
 Włochy
 Wyspy Owcze

</doc>
<doc id="1229363" url="https://pl.wikipedia.org/wiki?curid=1229363" title="Góra Parkowa (Masyw Śnieżnika)">
Góra Parkowa (Masyw Śnieżnika)

Góra Parkowa – zachodni kraniec masywu Smrekowca o wysokości 786 m n.p.m. znajdujący się w Masywie Śnieżnika, w Sudetach, na terenie Śnieżnickiego Parku Krajobrazowego, w pobliżu Międzygórza.
Geografia.
Parkowa Góra leży w widłach rzek Wilczka i Bogoryja sięgając po skrzyżowanie dróg leśnych na wysokości 784 m n.p.m.
Geologia.
Zbudowana jest z gnejsów śnieżnickich z wkładkami eklogitów należących do metamorfiku Lądka i Śnieżnika. Zbocza, które opadają do doliny Bogoryi są w kilku miejscach podcięte skałami.
Roślinność.
W całości porasta ją świerkowy las dolnoreglowy domieszkowany bukiem i grabem.
Turystyka i ciekawostki.
Teren wokół Góry Parkowej są często uczęszczaną trasą spacerową ze względu na bliskość wczasowiska. W 1890 roku na 2 ha obszaru zbocza ulokowano założenie parkowe dla coraz liczniej napływających do Międzygórza letników. Park stanowił wówczas jeden zespół architektoniczno-krajobrazowy z centrum miejscowości. Po 1945 roku zaniedbany został tak dalece, że obecnie prezentuje tylko charakter dzikiego parku leśnego.
W pobliżu Parkowej Góry przechodzą następujące szlaki:

</doc>
<doc id="1229366" url="https://pl.wikipedia.org/wiki?curid=1229366" title="Analiza kanoniczna">
Analiza kanoniczna



</doc>
<doc id="1229368" url="https://pl.wikipedia.org/wiki?curid=1229368" title="Izba Ekspertów">
Izba Ekspertów

Izba Ekspertów () – bułgarska centrowa liberalna partia polityczna utworzona na początku 2003. Partia skupia ludzi reprezentujących różne dziedziny nauki, kultury i ekonomii. Przewodniczącą partii jest Rosica Złatanowa.
Cele Izby Ekspertów.
Podstawowym celem partii jest praca na rzecz bułgarskiej nauki i kultury. Szczególny nacisk kładzie ona na stymulowanie rozwoju i promowanie miast i wsi, które mają ważne znaczenie historyczne i kulturalne. Izba Ekspertów współpracuje z organizacją pozarządową "Narodowy Konwent Ekspertów" (bułg. "Национален конвент на експертите"), która zajmuje się wspieraniem wybitnych bułgarskich działaczy kultury i naukowców, a także pomocą szczególnie wyróżniającym się instytucjom oraz miastom o wyjątkowym wkładzie w umacnianie autorytetu Bułgarii za granicą. Partia i organizacja wspólnie zainicjowały w 2006 projekt o nazwie "Aplauz dla Bułgarii" (bułg. "Аплодисменти за България"), którego celem jest zaproszenie międzynarodowych autorytetów z dziedziny nauki i kultury oraz wybranych burmistrzów do współpracy na rzecz rozwoju Bułgarii.
Izba Ekspertów w wyborach.
Partia po raz pierwszy wystartowała w wyborach do Zgromadzenia Narodowego w 2005 zdobywając 0,1% głosów i nie uzyskując ani jednego mandatu deputowanego.
W wyborach samorządowych przeprowadzonych w 2007 działacze partii zdobyli kilka mandatów radnych w dwóch gminach oraz stanowisko wójta w Białym Briagu.

</doc>
<doc id="1229369" url="https://pl.wikipedia.org/wiki?curid=1229369" title="Zdania złożone współrzędnie">
Zdania złożone współrzędnie



</doc>
<doc id="1229370" url="https://pl.wikipedia.org/wiki?curid=1229370" title="Herbert Kirsammer">
Herbert Kirsammer

Herbert Kirsammer (ur. 1913, zm.?) – zbrodniarz hitlerowski, kierownik administracji obozu koncentracyjnego Flossenbürg i SS-Hauptsturmführer.
Z zawodu urzędnik państwowy. Członek NSDAP (1934) i Waffen-SS. Kierownik administracji obozowej we Flossenbürgu od października 1943 do 20 kwietnia 1945 roku. Kirsammer odpowiadał za wyżywienie i odzież więźniów. Współodpowiedzialny za niedożywienie więźniów, z których wielu zmarło na skutek głodu, osłabienia i chorób. Otrzymywali oni celowo pożywienie najgorszej jakości, a szczególnie dbał o to właśnie Kirsammer.
Herbert Kirsammer zasiadł na ławie oskarżonych w piątym procesie załogi Flossenbürga przed amerykańskim Trybunałem Wojskowym w Dachau. Za swoje zbrodnie skazany został na dożywocie. Karę tę jednak wkrótce zamieniono na 25 lat pozbawienia wolności.

</doc>
<doc id="1229371" url="https://pl.wikipedia.org/wiki?curid=1229371" title="Daniel Jarque">
Daniel Jarque

Daniel Jarque González (ur. 1 stycznia 1983 w Barcelonie, zm. 8 sierpnia 2009 we Florencji) – piłkarz młodzieżowej reprezentacji Hiszpanii, występujący na pozycji środkowego obrońcy. Całą zawodową karierę piłkarską spędził w Espanyolu Barcelona.
Życiorys.
W wieku dwunastu lat przeniósł się z amatorskiego klubu CF Cooperativa de Sant Boi de Llobregat do szkółki juniorskiej Espanyolu Barcelona. W 2001 roku został włączony do kadry drużyny rezerwowej, a 20 września 2002 r. zadebiutował w Primera División w meczu przeciwko Recreativo Huelva. W 2006 r. jako zawodnik podstawowego składu zdobył z drużyną Puchar Króla i awansował do europejskich pucharów. W Pucharze UEFA Jarque z Espanyolem dotarli do finału, przegranego jednak po rzutach karnych (w regulaminowym czasie gry było 2:2) z Sevilla FC. Przed startem nowego sezonu (2009/10) został wybrany kapitanem drużyny, zastępując Raúla Tamudo.
Nagła śmierć.
8 sierpnia 2009 roku przebywał na zgrupowaniu drużyny Espanyolu we Florencji. Kiedy rozmawiał przez telefon z narzeczoną, nagle zamilkł i upuścił telefon. Rozmówczyni domyśliła się, że coś jest nie w porządku i wezwała pomoc. Okazało się, że doznał ataku serca i pomimo reanimacji zmarł w szpitalu w dzielnicy Florencji Coverciano.
15 sierpnia 2009 roku, kapitan Arsenalu Cesc Fàbregas – kolega z reprezentacji Hiszpanii U-21 w piłce nożnej zadedykował Jarquemu gola zdobytego w 70. minucie podczas meczu z Evertonem wygranego przez Kanonierów 6-1. Podniósł on koszulkę Arsenalu z jego nazwiskiem i numerem.
Andrés Iniesta zadedykował Jarquemu zdobytego gola w 116. minucie finału Mistrzostw Świata 2010 przeciwko Holandii pokazując koszulkę z napisem „Dani Jarque: siempre con nosotros” („Dani Jarque: Zawsze z nami”).

</doc>
<doc id="1229373" url="https://pl.wikipedia.org/wiki?curid=1229373" title="Rachuba płac">
Rachuba płac

Dział płac, rachuba płac – komórka organizacyjna przedsiębiorstwa zajmująca się sprawami dotyczącymi wynagrodzeń.
W schemacie organizacyjnym umieszczana w pionie dyrektora ds. pracowniczych lub głównego księgowego.

</doc>
<doc id="1229376" url="https://pl.wikipedia.org/wiki?curid=1229376" title="US Gorée">
US Gorée

Union Sportive Gorée - senegalski klub piłkarski, grający obecnie w pierwszej lidze, mający siedzibę w mieście Dakar, stolicy kraju. Klub reprezentuje wyspę Gorée, jednak rozgrywa spotkania na stałym lądzie.
Historia.
Swoje pierwsze mistrzostwo Senegalu zespół wywalczył w 1978, a sukces ten osiągał jeszcze dwukrotnie w latach 80. W swojej historii czterokrotnie zdobywał Puchar Senegalu.

</doc>
<doc id="1229377" url="https://pl.wikipedia.org/wiki?curid=1229377" title="Cytral">
Cytral

Cytral – organiczny związek chemiczny z grupy aldehydów, produkt utlenienia geraniolu lub nerolu z grupy niepierścienowych terpenów.
Związek ten posiada intensywny zapach przypominający cytrynę. Posiada dwa izomery geometryczne – "E" (inaczej "trans"), znany jako "cytral a" (lub "geranial") i "Z" (inaczej "cis") czyli "cytral b", zwany również "neralem". W naturze występuje jako mieszanina izomerów. Pod wpływem kwasu siarkowego tworzy się z niego mieszanina cyklicznych alkoholi.
Występowanie.
Cytral jest składnikiem wielu olejków eterycznych, znajduje się w olejku cytrynowym, w olejku lemongrasowym gdzie stanowi 80% jego składu, zaś w olejku z liści tropikalnej rośliny "Backhousia citriodora" jego udział przekracza 90%.

</doc>
<doc id="1229378" url="https://pl.wikipedia.org/wiki?curid=1229378" title="US Goree">
US Goree



</doc>
<doc id="1229379" url="https://pl.wikipedia.org/wiki?curid=1229379" title="Krajowa Izba Odwoławcza">
Krajowa Izba Odwoławcza

Krajowa Izba Odwoławcza – instytucja powołana ustawą z dnia 13 kwietnia 2007 r. nowelizującą ustawę Prawo zamówień publicznych, w celu rozpoznawania odwołań wnoszonych w toku postępowań o udzielenie zamówień publicznych (przed 2007 r. odwołania rozpatrywały zespoły arbitrów).
Opis.
Postępowanie przed Izbą ma charakter postępowania przed sądem polubownym, a od orzeczenia Izby przysługuje skarga do sądu okręgowego, właściwego według siedziby zamawiającego.
W skład Izby wchodzi nie więcej niż 100 członków powoływanych i odwoływanych przez ministra właściwego do spraw gospodarki spośród osób spełniających ustawowe wymagania, które uzyskały najlepsze wyniki w postępowaniu kwalifikacyjnym. Na czele Izby stoją prezes i wiceprezes powoływani na trzyletnią kadencję przez ministra właściwego do spraw gospodarki na wniosek Prezesa Urzędu Zamówień Publicznych spośród zgłoszonych członków Izby.

</doc>
<doc id="1229380" url="https://pl.wikipedia.org/wiki?curid=1229380" title="Wydział Nauk Społecznych Uniwersytetu Zielonogórskiego">
Wydział Nauk Społecznych Uniwersytetu Zielonogórskiego

Wydział Nauk Społecznych Uniwersytetu Zielonogórskiego - został utworzony 1 września 2001 wraz z powołaniem Uniwersytetu Zielonogórskiego. Do 31 stycznia 2008 pod nazwą Wydział Nauk Pedagogicznych i Społecznych. Do 30 września 2015 pod nazwą Wydział Pedagogiki, Socjologii i Nauk o Zdrowiu. Do 30 września 2020 pod nazwą Wydział Pedagogiki, Psychologii i Socjologii. W klasyfikacji Ministerstwa Nauki i Szkolnictwa Wyższego wydział posiada kategorię "B".
Wydział należy do najstarszych w zielonogórskim środowisku naukowym, a jego początki sięgają roku 1971, kiedy to utworzono Wyższą Szkołę Nauczycielską, która dwa lata później została przekształcona w Wyższą Szkołę Pedagogiczną. Obecnie Wydział Pedagogiki, Psychologii i Socjologii Uniwersytetu Zielonogórskiego ma w swej strukturze: Instytut Pedagogiki, Instytut Psychologii, Instytut Socjologii, Katedrę Pedagogiki Społecznej oraz Pracownię Kształcenia Językowego. 
Wydział zatrudnia 120 nauczycieli akademickich i 15 pracowników administracji. 
Na Wydziale studiuje ok. 1600 studentów, z czego ok. 1200 na studiach stacjonarnych. Pod względem liczby kształconych studentów wydział jest jednym z największych na Uniwersytecie Zielonogórskim. Do września 2017 roku na Wydziale dyplom zdobyło niespełna 36 tys. absolwentów.
Władze.
W kadencji 2020–2024: 
Poczet dziekanów.
Wydział Pedagogiczny WSN w Zielonej Górze
Wydział Pedagogiczny WSP im. T. Kotarbińskiego w Zielonej Górze
Wydział Nauk Pedagogicznych i Społecznych WSP im. T. Kotarbińskiego w Zielonej Górze
Wydział Nauk Pedagogicznych i Społecznych UZ
Wydział Pedagogiki, Socjologii i Nauk o Zdrowiu UZ
Wydział Pedagogiki, Psychologii i Socjologii
Wydział Nauk Społecznych
Kierunki kształcenia.
Dostępne kierunki:

</doc>
<doc id="1229381" url="https://pl.wikipedia.org/wiki?curid=1229381" title="Union Sportive Gorée">
Union Sportive Gorée



</doc>
<doc id="1229383" url="https://pl.wikipedia.org/wiki?curid=1229383" title="Krąg biblijny">
Krąg biblijny

Krąg biblijny – zbiór esejów, opowiadań i innych krótkich form Romana Brandstaettera poświęconych tematyce biblijnej, wydany w 1975 roku. 
Książka ma charakter osobistych refleksji, rozmyślań i wyznań, dla których inspiracją było spotkanie autora z Pismem świętym: najpierw Starym, a później (wraz z konwersją na katolicyzm) - Nowym Testamentem. Brandstaetter opowiada o własnej historii poznawania Biblii, m.in. o tym jak uczył się czytać na Biblii Wujka, oraz o relacjach ze swoim dziadkiem, Mordechajem Dawidem Brandstaetterem, który go wprowadzał w historie Biblii hebrajskiej i pozostawił mu duchowy testament:
"Krąg biblijny" zawiera także fragmenty ksiąg biblijnych w przekładzie autora i artykuły egzegetyczne, poświęcone m.in. prologowi do Ewangelii według św. Jana oraz interpretacji greckiego tekstu Apokalipsy. 
Na podstawie opowiadania "Lament nieczytanej Biblii" powstał film w reżyserii ks. Rafała Ostrowskiego.
Pierwsze wydanie "Kręgu" ukazało się nakładem Instytutu wydawniczego PAX w 1975, drugie w 1977. Wydanie trzecie z 1986 zostało rozszerzone o kilkanaście nowych rozdziałów. "Krąg biblijny" od 1981 był również wydawany łącznie wraz z "Kręgiem franciszkańskim".
W latach 2000 i 2007 oba te zbiory wznowiło Wydawnictwo "m", wraz z przedmową Anny Świderkówny pt. "Dwa kręgi Romana Brandstaettera". "Krąg biblijny" został w tej edycji poszerzony o trzy późniejsze eseje: "Dęby patriarchy Izaaka", "Walka Jakuba z Bogiem", "Prorok Jonasz" oraz korespondencję pisarza. Świderkówna, nawiązując do jednego z wierszy "Biblio, Ojczyzno moja", twierdzi:

</doc>
<doc id="1229384" url="https://pl.wikipedia.org/wiki?curid=1229384" title="Karl Hänsel">
Karl Hänsel

Karl Hänsel (ur. 13 grudnia 1913 w Schleusingen, zm. 23 lutego 1949 w Landsberg am Lech) – zbrodniarz hitlerowski, członek załogi obozu koncentracyjnego Flossenbürg i SS-Hauptscharführer.
Członek NSDAP (od maja 1934) i Waffen-SS. Pełnił służbę w obozie Flossenbürg od 1938 roku, początkowo jako szef kuchni więźniarskiej (do lutego 1942), a następnie jako kierownik kuchni dla załogi obozu (do lutego 1945). W 1942 roku był również członkiem plutonu egzekucyjnego i brał udział w egzekucjach Rosjan i Polaków.
Karl Hänsel zasiadł na ławie oskarżonych w piątym procesie załogi Flossenbürga przed amerykańskim Trybunałem Wojskowym w Dachau. Za swoje zbrodnie skazany został na dożywotnie pozbawienie wolności.

</doc>
<doc id="1229385" url="https://pl.wikipedia.org/wiki?curid=1229385" title="HMS Trincomalee">
HMS Trincomalee

HMS Trincomalee – brytyjska fregata typu "Leda", zbudowana w 1817. Brała udział w wojnie krymskiej. W latach 90. XX w. przeprowadzono gruntowny remont i rekonstrukcję jednostki, która obecnie służy jako okręt muzeum i jest najstarszym brytyjskim okrętem wojennym utrzymującym się na wodzie.
Historia.
W 1812 brytyjska Admiralicja złożyła w stoczni w Bombaju zamówienie na kolejną fregatę udanego typu "Leda". Projekt okrętów powstał przez skopiowanie zdobytej francuskiej fregaty „Hebe”. Łącznie Brytyjczycy zbudowali 47 takich jednostek. Z uwagi na braki drewna dębowego budowę HMS „Trincomalee” zlecono stoczni w Bombaju, która dysponowała odpowiednim surowcem, jakim było drewno tekowe. Plany wysłano do stoczni na pokładzie okrętu HMS „Java”, który w drodze do Bombaju został zatopiony przez amerykańską fregatę USS „Constitution” i z tego powodu budowa została opóźniona o 3 lata. Okręt zwodowano w 1817 i przetransportowano do Wielkiej Brytanii, gdzie został przeniesiony do rezerwy.
W 1847 zmodernizowany okręt ponownie wszedł do służby. Działał w rejonie Indii Zachodnich i Kanady. W 1852 wszedł w skład Dywizjonu Pacyfiku i stacjonował w Vancouver. Wziął wtedy udział w wojnie krymskiej toczącej się także na wodach dalekowschodnich. W 1857 powrócił do Wielkiej Brytanii, gdzie został odstawiony do rezerwy. W 1861 został stacjonarnym okrętem szkolnym Royal Navy. W 1897 fregatę przeznaczoną do rozbiórki uratował przed zniszczeniem Wheatly Cobb prowadzący na starym okręcie liniowym prywatną szkołę morską. Przejął on kadłub „Trincomalee” i zmienił jego nazwę na „Foudroyanta”. W charakterze jednostki szkolnej był użytkowany do 1986. W 1989 na okręcie rozpoczął się remont i przebudowa. W 1992 przywrócono pierwotną nazwę okrętu HMS „Trincomalee”. Okręt cumuje w porcie Hartlepool.

</doc>
<doc id="1229386" url="https://pl.wikipedia.org/wiki?curid=1229386" title="E101 (trasa europejska)">
E101 (trasa europejska)

E101 – trasa europejska bezpośrednia północ-południe, biegnąca ze stolicy Rosji, Moskwy do Kijowa, stolicy Ukrainy. Długość trasy: Rosja 490 km, Ukraina 360 km.

</doc>
<doc id="1229390" url="https://pl.wikipedia.org/wiki?curid=1229390" title="ASEC Ndiambour">
ASEC Ndiambour

Association Sportive Artistique et Culturelle Ndiambour w skrócie ASEC Ndiambour - senegalski klub piłkarski, grający obecnie w pierwszej lidze, mający siedzibę w mieście Louga, leżącym w północnej części kraju.
Historia.
Swoje pierwsze mistrzostwo Senegalu AS Douanes wywalczył w 1992 roku, a sukces ten osiągał jeszcze dwukrotnie w latach 90. W swojej historii tylko raz zdobył Puchar Senegalu w roku 1999.

</doc>
<doc id="1229392" url="https://pl.wikipedia.org/wiki?curid=1229392" title="Skłodowska (krater księżycowy)">
Skłodowska (krater księżycowy)

Skłodowska – krater na powierzchni Księżyca o średnicy 127 km, położony na 18,2° szerokości południowej i 95,5° długości wschodniej.
Decyzją Międzynarodowej Unii Astronomicznej w 1970 roku został nazwany od polskiej uczonej Marii Skłodowskiej-Curie.

</doc>
<doc id="1229393" url="https://pl.wikipedia.org/wiki?curid=1229393" title="Powiatowy urząd bezpieczeństwa publicznego">
Powiatowy urząd bezpieczeństwa publicznego



</doc>
<doc id="1229394" url="https://pl.wikipedia.org/wiki?curid=1229394" title="Bankowość prywatna">
Bankowość prywatna

Bankowość prywatna (ang. "Private banking") – ogół usług świadczonych dla najbardziej zamożnych klientów indywidualnych (ang. "HNWI", "high net-worth individuals"), obejmujący przede wszystkim długoterminowe zarządzanie ich aktywami finansowymi (w celu ochrony oraz pomnażania) oraz obsługę ich bieżących potrzeb finansowych.
Z usług bankowości prywatnej mogą korzystać osoby fizyczne, które spełniają kryteria ustalone przez instytucje świadczące takie usługi (np. dysponują określoną wartością aktywów finansowych). Kryteria klasyfikacji klientów do segmentu usług bankowości prywatnej różnią się pomiędzy poszczególnymi krajami, a także między samymi instytucjami. 
Obsługa klienta w ramach bankowości prywatnej jest zindywidualizowana. Instytucja świadcząca takie usługi opracowuje indywidualną, długoterminową strategię zarządzania majątkiem klienta, któremu zostaje przydzielony tzw. osobisty doradca. Do najbardziej popularnych usług bankowości prywatnej można zaliczyć m.in.: indywidualnie dopasowane do potrzeb klienta lokaty i produkty kredytowe, nowoczesne produkty depozytowo-inwestycyjne, prestiżowe karty kredytowe.
Private banking jest kojarzony przede wszystkim z produktami i usługami bankowymi. Jednak oferta private banking może uwzględniać dużo szerszy zakres usług finansowych oraz pozafinansowych (np. inwestycje na rynku nieruchomości, wsparcie klienta w jego działalności filantropijnej). Oferta bankowości prywatnej powiązana może być również z szeroko rozumianym doradztwem prawnym, turystyką, sportem, opieką medyczną, edukacją czy też kolekcjonerstwem dzieł sztuki. 
Historia.
Pierwotnie świadczeniem usług bankowości prywatnej zajmowali się prywatni bankierzy (stąd nazwa private banking), jednak z czasem grono to znacznie się powiększyło i obecnie obejmuje nie tylko banki inwestycyjne, detaliczne czy uniwersalne, ale także niezależnych doradców finansowych czy brokerów. Na świecie wykształciły się dwa podstawowe modele bankowości prywatnej, tj. model doradczy (w Europie) oraz model brokersko-dealerski (w Stanach Zjednoczonych). W modelu doradczym duży nacisk jest kładziony na doradztwo finansowe i stosują go przede wszystkim banki uniwersalne. W modelu brokersko-dealerskim zasadniczą rolę pełnią firmy "asset management". Praktyka rynkowa wskazuje jednak, że różnice między wspomnianymi modelami stopniowo się zacierają.
Bankowość prywatna w Polsce.
Historia usług bankowości prywatnej w Polsce jest krótka. Podwyższony standard obsługi bardziej zamożnych klientów pojawił się nie wcześniej niż w latach 90. XX wieku. Bank Handlowy w Warszawie w 1993 r. udostępnił jako pierwszy tego typu usługę dla klientów indywidualnych. W drugiej połowie lat 90. świadczeniem usług bankowości prywatnej zainteresowała się większość banków detalicznych w kraju. Według badań przeprowadzonych w 2010 roku klient usług bankowości prywatnej w Polsce różni się od klienta na Zachodzie głównie tym, iż u polskiego klienta brak jeszcze bogactwa dziedziczonego, a majątki znajdują się cały czas w rękach osób, które tę zamożność tworzyły i brak jeszcze znajomości standardów tego, jak taki klient powinien być obsługiwany. W Polsce z usług bankowości prywatnej mogą korzystać osoby dysponujące co najmniej 0,5-1,0 mln zł aktywów finansowych, które mogą powierzyć w zarządzanie. 

</doc>
<doc id="1229395" url="https://pl.wikipedia.org/wiki?curid=1229395" title="Holy Roar Records">
Holy Roar Records

Holy Roar Records jest to niezależna wytwórnia płytowa założona w Birmingham przez Alex Fitzpatrick i Stuarta Andersona. W 2006 roku przeniesiono siedzibę wytwórni do Londynu i tam zaczęto wydawać pierwsze płyty, single i EP..
Happy Holy Roar!
Na Boże Narodzenie 2007 roku Holy Roar Records przedstawił słuchaczom limitowaną edycję kaset z dwudziestoma nigdy wcześniej niewydanymi utworami zespołów wyłącznie ze swojej wytwórni. Kaset nagrano 100, zostały one wyprzedane w ciągu tygodnia...

</doc>
<doc id="1229399" url="https://pl.wikipedia.org/wiki?curid=1229399" title="Józef Powroźniak">
Józef Powroźniak

Józef Powroźniak (ur. 4 grudnia 1902 w Staniątkach, zm. 10 lipca 1989 w Katowicach) − polski pedagog muzyczny i publicysta. 
Życiorys.
W latach 1923-1928 studiował filologię polską na Uniwersytecie Jagiellońskim. Od 1923 do 1925, uczył się gry na skrzypcach i teorii muzyki w Konserwatorium Towarzystwa Muzycznego w Krakowie u Józefa Władysława Reissa. Następnie grę na skrzypcach doskonalił pod kierunkiem Konstantego Gawryłowa w Katowicach. W latach 1945–1948 był członkiem PPS, od 1948 roku należał do PZPR. W 1958 uzyskał tytuł profesora, w latach 1951–1963 był rektorem Akademii Muzycznej w Katowicach. 
Jest autorem monografii Paganiniego i Karola Józefa Lipińskiego oraz śpiewników i podręczników gry na gitarze i innych instrumentach. Pomysłodawca festiwalu Śląska Jesień Gitarowa.
Odznaczony Krzyżem Komandorskim (1974) i Oficerskim (1954) Orderu Odrodzenia Polski oraz Złotym Krzyżem Zasługi (1951), Medalem KEN (1972) oraz Odznaką „Zasłużony Działacz Kultury” (1963).
Pochowany na Cmentarzu Rakowickim w Krakowie (kwatera P, rząd płd.).

</doc>
<doc id="1229401" url="https://pl.wikipedia.org/wiki?curid=1229401" title="Sutanela">
Sutanela

Sutanela, także sutanka – szata liturgiczna zakładana przez ministranta ubranego w komżę. Może mieć wygląd podobny do sutanny lub zakrywać tylko nogi (wtedy nazywana jest rewerendą lub spodkiem – zakłada się ją od pasa w dół). Jest koloru czarnego bądź odpowiadającego kolorowi szat liturgicznych, w zależności od okresu roku liturgicznego. Zazwyczaj do sutaneli lub rewerendy (spodka) zakładana jest pelerynka, nazywana też kołnierzem.

</doc>
<doc id="1229407" url="https://pl.wikipedia.org/wiki?curid=1229407" title="Kwas cytronelowy">
Kwas cytronelowy

Kwas cytronelowy – organiczny związek chemiczny z grupy kwasów karboksylowych, pochodna cytronelolu. Izomer geometryczny "S" tego związku występuje w drewnie "".

</doc>
<doc id="1229412" url="https://pl.wikipedia.org/wiki?curid=1229412" title="Matti Nykanen">
Matti Nykanen



</doc>
<doc id="1229415" url="https://pl.wikipedia.org/wiki?curid=1229415" title="Kwas hydnokarpowy">
Kwas hydnokarpowy

Kwas hydnokarpowy – organiczny związek chemiczny z grupy kwasów karboksylowych. Jest składnikiem triacylogriceroli występujących w olejach nasion rodziny "".

</doc>
<doc id="1229420" url="https://pl.wikipedia.org/wiki?curid=1229420" title="Kwas chaulmugrowy">
Kwas chaulmugrowy

Kwas chaulmugrowy (kwas uśpianowy) – organiczny związek chemiczny z grupy kwasów karboksylowych.
Jest składnikiem triacylogriceroli występujących w oleju z nasion rodziny "Flacourtiaceae" tzw. oleju czaulmugrowym (łac. "Oleum Chaulmoograe" syn. "Oleum Hydrocarpi"), znanym jako lek przeciwtrądowy w krajach azjatyckich. Kwas ten działa również bakteriobójczo na prątki gruźlicy.

</doc>
<doc id="1229424" url="https://pl.wikipedia.org/wiki?curid=1229424" title="Kelina">
Kelina

Kelina () – organiczny związek chemiczny, pochodna chromonu (1,4-benzopironu) i furanu. Ma właściwości lipofilowe. Powoduje poszerzanie naczyń krwionośnych. Występujące w aminku egipskim.
Zastosowanie.
W medycynie stosowana jest ze względu na swoje działanie – rozkurczowe na mięśnie gładkie oskrzeli, jelit i macicy oraz rozszerza naczynia wieńcowe. Przy wielokrotnym stosowaniu może wywołać objawy nietolerancji i nudności, brak łaknienia, ból głowy, świąd skóry a niekiedy bezsenność. Jest składnikiem wielu preparatów krajowych i zagranicznych. Wchodziła w skład nieprodukowanych już leków: "Kellotetryt" (Polfa) – stosowanego w niewydolności wieńcowej – a także w skład tabletek "Wikalina" (Polfa), stosowanych dawniej w chorobie wrzodowej żołądka i dwunastnicy oraz przewlekłym nadkwaśnym nieżycie ze stanami skurczowymi żołądka i jelit.

</doc>
<doc id="1229425" url="https://pl.wikipedia.org/wiki?curid=1229425" title="Mujhe Kucch Kehna Hai">
Mujhe Kucch Kehna Hai

Mujhe Kucch Kehna Hai – bollywoodzki dramat miłosny z 2001 roku wyreżyserowany przez Satish Kaushika, autora "Tere Naam" i "Vaada". Film jest remakiem hitu w telugu „Tholi Prema” (1998). W rolach głównych Kareena Kapoor (w swoim drugim po debiucie w "Refugee" filmie) i nagrodzony za debiut Tusshar Kapoor.
Tematem filmu jest miłość i rozmijanie się bohaterów wynikające z braku odwagi w wyrażaniu uczuć.

</doc>
<doc id="1229428" url="https://pl.wikipedia.org/wiki?curid=1229428" title="Kryptosporydioza">
Kryptosporydioza

Kryptosporydioza (łac., ang. "cryptosporidiosis") – choroba pasożytnicza zajmująca jelita ssaków, wywoływana przez pierwotniaka "Cryptosporidium parvum" należącego do typu apikompleksów.
Choroba szerzy się drogą fekalno-oralną, poprzez jamę ustną, ale możliwe jest także zarażenie drogą inhalacyjną, szczególnie u dzieci. Głównym objawem u ludzi ze sprawnym układem odpornościowym jest samoograniczająca się biegunka, występuje też podwyższona nieznacznie temperatura ciała, oraz wymioty. W wypadku dłuższego nieleczenia może spowodować utratę masy ciała. Postać oddechowa objawia się podwyższoną do ok. 39 stopni temperaturą, mogą wystąpić duszności, oraz kaszel. U osób z upośledzoną odpornością, np. chorych na AIDS, lub leczonych immunosupresyjnie zakażenie może być długotrwałe i zagrażające życiu. Kryptosporydiozę wykryto dopiero w 1976, pomimo tego, że jest to jedna z najczęstszych na świecie chorób przenoszonych wraz z wodą.
Głównym wektorem zakażenia są gołębie i ich odchody.
Objawy.
Okres wylęgania choroby wynosi 3–12 dni. Oprócz wodnistej biegunki często występują dolegliwości brzuszne oraz niska gorączka. Niektóre osoby nie mają objawów, lecz są zakażone. Po ustąpieniu objawów zakaźność utrzymuje się przez kilka tygodni.
Leczenie.
U większości osób z prawidłową odpornością choroba trwa około 10 dni i jest samoograniczająca. Wymaga uzupełniania wody i elektrolitów. U chorych na AIDS należy zoptymalizować leczenie przeciwwirusowe.

</doc>
<doc id="1229430" url="https://pl.wikipedia.org/wiki?curid=1229430" title="Kryptosporydiaza">
Kryptosporydiaza



</doc>
<doc id="1229431" url="https://pl.wikipedia.org/wiki?curid=1229431" title="Cryptosporidiosis">
Cryptosporidiosis



</doc>
<doc id="1229433" url="https://pl.wikipedia.org/wiki?curid=1229433" title="Ewodia (postać biblijna)">
Ewodia (postać biblijna)



</doc>
<doc id="1229447" url="https://pl.wikipedia.org/wiki?curid=1229447" title="Centre Salif Keita">
Centre Salif Keita

Centre Salif Keita – malijski klub piłkarski, grający obecnie w pierwszej lidze, mający siedzibę w mieście Bamako, stolicy kraju.
Historia.
Klub został założony w 1995 roku. Został nazwany imieniem Salifa Keity, jednego z czołowych malijskich piłkarzy w historii. W zespole szkolą się juniorzy z całego kraju, a jego wychowankami są m.in. Mahamadou Diarra, Seydou Keita i Mamadou Diallo. W 1998 roku zespół wywalczył wicemistrzostwo Mali.

</doc>
<doc id="1229448" url="https://pl.wikipedia.org/wiki?curid=1229448" title="MB Miðvágur">
MB Miðvágur

MB Miðvágur jest amatorskim, drugoligowym klubem piłkarskim z Wysp Owczych założonym 21 stycznia 1905 roku. Siedziba klubu znajduje się w mieście Miðvágur.
W 1993 roku klub połączył się z zespołem SÍF Sandavágur tworząc FS Vágar. Ten jednak się rozpadł w 2004 roku. Władze MB Miðvágur zdecydowały, że klub zacznie od nowa budować swą pozycję poczynając od ostatniej, czwartej ligi, gdzie już w pierwszym sezonie zwyciężył awansując do ligi trzeciej pokonawszy w ostatnim meczu HB Tórshavn III 7-2 co było jeszcze większym zwycięstwem z uwagi na fakt, że w czwartoligowej odnodze stołecznego klubu gra wielu jego byłych zawodników z pierwszej i drugiej ligi. Jednym z nich był Kaj Leo Johannesen.
Kolejne dwa sezony 2006 i 2007 obfitowały jednak w wiele rozczarowań. Gracze MB Miðvágur nie potrafili wywalczyć sobie awansu do drugiej ligi znajdując się odpowiednio na czwartym i zaskakująco niskim, siódmym miejscu.
Jednym z najlepszych lat zespołu był rok 1990, kiedy grając w pierwszej lidze piłkarze MB zdobyli 3 miejsce w tabeli. Ostatnim sukcesem klubu był awans do 1. deild z drugiego miejsca w trzeciej lidze.

</doc>
<doc id="1229450" url="https://pl.wikipedia.org/wiki?curid=1229450" title="Estádio Dr. Adhemar de Barros">
Estádio Dr. Adhemar de Barros

Estádio Dr. Adhemar de Barros – stadion piłkarski w Araraquara, São Paulo (stan), Brazylia, na którym swoje mecze rozgrywa klub Associação Ferroviária de Esportes.
Historia.
1950 – początek budowy
10 czerwca 1951 – inauguracja
1956 – przebudowa
24 sierpnia 1960 – inuguracja oświetlenia
1970 – rozbudowa
1992 – przebudowa
22 marca 1993 – rekord frekwencji

</doc>
<doc id="1229454" url="https://pl.wikipedia.org/wiki?curid=1229454" title="CSK Bamako">
CSK Bamako



</doc>
<doc id="1229456" url="https://pl.wikipedia.org/wiki?curid=1229456" title="Toczek (góra)">
Toczek (góra)

Toczek (dawniej niem. "Rollenberg", po 1945 r. również "Rolnogóra") – góra ze szczytem na wysokości 713 m n.p.m. znajdująca się w Masywie Śnieżnika w Sudetach, na terenie Śnieżnickiego Parku Krajobrazowego w pobliżu Miedzygórza.
Geografia, geologia i przyroda.
Toczek wyrasta z południowo-zachodniego stoku Lesieńca ponad doliną rzeki Wilczka w pobliżu wodospadu oraz jej prawego dopływu. Zbudowany jest ze gnejsów, należących do metamorfiku Lądka i Śnieżnika, które na południowym i południowo-wschodnim stoku tworzą efektownie opadające skałki, m.in. "Skalną Bramę" i "Basztę". Stoki Toczka porasta dolnoreglowy las świerkowy z domieszkami innych gatunków. Okolice szczytu tworzą łąki górskie przechodzące w Polanę Śnieżną, a na ich skraju znajduje się Ogród Bajek.
Turystyka.
Zboczami góry przechodzą dwa piesze szlaki turystyczne:

</doc>
<doc id="1229457" url="https://pl.wikipedia.org/wiki?curid=1229457" title="Geoxa">
Geoxa

Geoxa – rodzina oprogramowania pozwalającego w pełni wykorzystać najistotniejsze cechy systemów GIS (Geographic Information System) zwany również jako System Informacji Geograficznej (SIG), System Informacji Przestrzennej (SIP) oraz System Informacji o Terenie (SIT). Dzięki oprogramowaniu można zarówno pozyskiwać informacje z istniejących baz przestrzennych jak i tworzyć je od podstaw. Rozwiązania oparte na oprogramowaniu Geoxa mogą być wykorzystywane w dziedzinach zajmujących się zjawiskami lub obiektami występującymi przestrzennie. Oprogramowanie z rodziny Geoxa sprawdza się również w administracji państwowej (miasta, gminy, powiaty) pomagając w planowaniu przestrzennym.
Dla lepszego dopasowania funkcji oprogramowania do potrzeb występuje ono w trzech wersjach:
Geoxa Viewer.
Program ma charakter darmowej (ang.freeware) przeglądarki danych GIS (SIG / SIT / SIP) o zwiększonych możliwościach. Przeznaczony jest do wizualizacji, zarządzania oraz pozyskiwania informacji z istniejących już danych przestrzennych.
Geoxa Editor.
Program umożliwia zarówno przeglądanie danych GIS (SIG / SIT / SIP) jak i ich tworzenie oraz analizowanie. Funkcjonalność umożliwia tworzenie wszelkiego rodzaju map przestrzennych (plany, mapy zagospodarowania przestrzennego) oraz zastosowanie w wielu dziedzinach.
Geoxa Server.
Jest to rozszerzenie programów Geoxa Editor / Viewer służące do publikacji map oraz danych przestrzennych w Internecie. Geoxa Server umożliwia tworzenie serwisów udostępniających dane przestrzenne przy zastosowaniu najnowocześniejszych rozwiązań technologicznych. Budowa projektów jest w pełni graficzna i wymaga minimalnej znajomości systemów GIS (SIG / SIT / SIP). Program umożliwia budowanie profesjonalnych serwisów publikujących mapy w stosunkowo krótkim czasie.

</doc>
<doc id="1229460" url="https://pl.wikipedia.org/wiki?curid=1229460" title="Dwulistnik">
Dwulistnik

Dwulistnik, dwulist, dwójlist ("Ophrys" L.) – rodzaj roślin z rodziny storczykowatych ("Orchidaceae"). Należy do niego 28 gatunków, ale z powodu ich zmienności i łatwości tworzenia mieszańców w niektórych ujęciach opisywanych jest bardzo wiele gatunków (do ponad 250). Zasięg rodzaju obejmuje niemal całą Europę i basen Morza Śródziemnego, gdzie rodzaj jest najbardziej zróżnicowany – północną Afrykę (wraz z Wyspami Kanaryjskimi) i południowo-zachodnią Azję (po Iran na wschodzie). W Polsce spotykane są dwa gatunki – dwulistnik muszy "Ophrys insectifera" oraz rozprzestrzeniający się i rejestrowany od XXI wieku dwulistnik pszczeli "Ophrys apifera". Są to storczyki naziemne, związane głównie z glebami wapiennymi, z formacjami trawiastymi lub widnymi zaroślami i lasami. Warżki w ich kwiatach przypominają kształtem, zabarwieniem i układem włosków samice określonych gatunków błonkoskrzydłych. Samce wabione są także substancjami zapachowymi. Storczyki z tego rodzaju są jedynymi we florze Europy zapylanymi w efekcie tzw. pseudokopulacji.
Systematyka.
Jeden z rodzajów plemienia "Orchidinae" w obrębie podrodziny storczykowych ("Orchideae") z rodziny storczykowatych ("Orchidaceae").
Rodzaj "Ophrys" charakteryzuje się bardzo dużym zróżnicowaniem, u większości gatunków wyodrębniono wiele podgatunków, form i odmian a także scharakteryzowano wiele mieszańców zarówno między gatunkami, jak i podgatunkami. Łatwo tworzą się także mieszańce wielokrotne.

</doc>
<doc id="1229462" url="https://pl.wikipedia.org/wiki?curid=1229462" title="Estádio São Joaquim">
Estádio São Joaquim

Estádio São Joaquim – stadion piłkarski w Araras, São Paulo (stan), Brazylia, na którym swoje mecze rozgrywa klub Associação Atlética Ararense.

</doc>
<doc id="1229465" url="https://pl.wikipedia.org/wiki?curid=1229465" title="Zdania złożone podrzędnie">
Zdania złożone podrzędnie



</doc>
<doc id="1229469" url="https://pl.wikipedia.org/wiki?curid=1229469" title="Estádio Municipal Joel Fachini">
Estádio Municipal Joel Fachini

Estádio Municipal Joel Fachini – stadion piłkarski w Araras, São Paulo (stan), Brazylia.

</doc>
<doc id="1229470" url="https://pl.wikipedia.org/wiki?curid=1229470" title="Ewodia i Syntycha">
Ewodia i Syntycha

Ewodia i Syntycha – postacie biblijne. Kobiety te, autor Listu do Filipian – Paweł z Tarsu wzywa do "jednomyślności w Panu". Uważa się, iż obie kobiety zasługują na miano współpracownic "Apostoła narodów", choć tak dosłownie brzmiącego terminu nie ma w liście. Przypuszcza się, iż obydwie kobiety Paweł spotkał po raz pierwszy podczas drugiej podróży misyjnej, prawdopodobnie wśród grona pobożnych kobiet, które gromadziły się u Lidii. Okres pomiędzy poznaniem Ewodii i Syntychy a redakcją Listu do Filipian wynosił około 10 lat. Stąd wnioskuje się, że były to chrześcijanki znane w Filippi, skoro po takim czasie Paweł angażuje swój apostolski autorytet w celu wprowadzenia pokoju między nimi. Pisze też: "„Także proszę i ciebie, prawdziwy Syzygu, pomagaj im, bo one razem ze mną trudziły się dla Ewangelii wraz z Klemensem i pozostałymi moimi współpracownikami, których imiona są w księdze życia"" (Flp 4,3).

</doc>
<doc id="1229473" url="https://pl.wikipedia.org/wiki?curid=1229473" title="Estádio Engenho Grande">
Estádio Engenho Grande

Estádio Engenho Grande – stadion piłkarski w Araras, São Paulo (stan), Brazylia, na którym swoje mecze rozgrywa klub Usina São João S/A.
Pierwszy gol: Américo (Palmeiras)

</doc>
<doc id="1229475" url="https://pl.wikipedia.org/wiki?curid=1229475" title="New London NSB">
New London NSB



</doc>
<doc id="1229478" url="https://pl.wikipedia.org/wiki?curid=1229478" title="Oliver Roggisch">
Oliver Roggisch

Oliver Roggisch (ur. 25 sierpnia 1978 roku w Villingen-Schwenningen) – niemiecki piłkarz ręczny, reprezentant kraju. Gra na pozycji kołowego. Obecnie występuje w niemieckiej Bundeslidze, w drużynie Rhein-Neckar Löwen. W 2007 roku zdobył złoty medal na Mistrzostwach Świata. W kadrze narodowej zadebiutował w 2002 roku.

</doc>
<doc id="1229479" url="https://pl.wikipedia.org/wiki?curid=1229479" title="Drużynowe Mistrzostwa Polski na Żużlu 1968">
Drużynowe Mistrzostwa Polski na Żużlu 1968

Drużynowe Mistrzostwa Polski na Żużlu 1968 – 21. edycja drużynowych mistrzostw Polski, organizowanych przez Polski Związek Motorowy (PZM). Po 1963 roku rozgrywki I i II ligi rozgrywane były w cyklu dwuletnim, aczkolwiek tytuł Mistrza Drużynowego Mistrz Polski przyznawano co roku. W sezonie 1968 do rozgrywek pierwszej ligi przystąpiło osiem zespołów, natomiast w drugiej lidze walczyło dziewięć drużyn.
Zwycięzca najwyższej klasy rozgrywkowej (I Ligi) zostaje Drużynowym Mistrzem Polski na Żużlu w sezonie 1968. Obrońcą tytułu z poprzedniego sezonu jest ROW Rybnik, który triumfował także w tym roku.

</doc>
<doc id="1229482" url="https://pl.wikipedia.org/wiki?curid=1229482" title="Victor Hope">
Victor Hope

Victor Hope, 2. markiz Linlithgow (ur. 24 września 1887 w Windsorze, zm. 5 stycznia 1952 w South Queensferry, obecnie hrabstwo West Lothian) – brytyjski polityk, działacz państwowy i administrator kolonialny. W latach 1936-1943 był wicekrólem Indii i pełnił to stanowisko najdłużej ze wszystkich zajmujących je osób. Związany z Partią Konserwatywną.
Był synem 1. markiza Linlithgow, pierwszego w historii gubernatora generalnego Australii. W 1908 odziedziczył ojcowski tytuł i zasiadł w Izbie Lordów. W czasie I wojny światowej walczył na froncie zachodnim. Dosłużył się stopnia pułkownika oraz Orderu Imperium Brytyjskiego. W okresie międzywojennym pełnił szereg stanowisk publicznych, nigdy nie były to jednak funkcje bardzo eksponowane. Był m.in. przewodniczącym Rady Badań Medycznych, cywilnym lordem admiralicji, prezesem Ligi Morskiej, przewodniczącym komitetu ds. produkcji i dystrybucji artykułów rolnych oraz przewodniczącym Królewskiej Komisji ds. Rolnictwa w Indiach. Zasiadał także w komitecie parlamentarnym pracującym nad reformą indyjskiego systemu politycznego, którą potem sam wdrażał w praktyce jako wicekról.
Gdy po raz pierwszy zaproponowano mu wyjazd do Indii w charakterze gubernatora Madrasu, odmówił. Przyjął dopiero najwyższe stanowisko na subkontynencie, czyli funkcję wicekróla. Pełnił ją przez rekordowy okres 7 lat, aż do przejścia na emeryturę w 1943. Rok przed rezygnacją nakazał aresztowanie przywódców ruchu niepodległościowego, co było następstwem rozpoczętej przez Mahatmę Gandhiego kampanii obywatelskiego nieposłuszeństwa.
Po powrocie do Europy zamieszkał w rodzinnej Szkocji, gdzie udzielał się w instytucjach kościelnych. Zmarł w 1952.

</doc>
<doc id="1229483" url="https://pl.wikipedia.org/wiki?curid=1229483" title="Hydrurga leptonyx">
Hydrurga leptonyx



</doc>
<doc id="1229484" url="https://pl.wikipedia.org/wiki?curid=1229484" title="Perlica czubata">
Perlica czubata

Perlica czubata ("Guttera pucherani") – gatunek ptaka z rodziny perlic (Numididae). Występuje od Afryki Zachodniej na wschód przez całe pasmo zalesionych obszarów po Kenię i południową Somalię oraz na południe po Angolę, Zambię i północno-wschodnią RPA.
Systematyka.
Zwykle wyróżnia się pięć podgatunków "G. pucherani":
Część autorów (w tym IUCN) dzieli takson "G. pucherani" na trzy odrębne gatunki: "G. pucherani", "G. verreauxi" i "G. edouardi". W starszym ujęciu systematycznym za "G. pucherani" uznawano tylko podgatunek nominatywny, a pozostałe cztery podgatunki zaliczano do "G. edouardi".
Morfologia.
Długość ciała: 50 cm, rozpiętość skrzydeł: 75–100 cm, długość ogona: 13–16 cm. Masa ciała wynosi 1–1,2 kg.
Tryb życia.
Perlice czubate żyją na skrajach polan leśnych i gęstych zaroślach w wielu częściach Afryki na południe od Sahary. Są to bardzo towarzyskie ptaki i poza porą lęgową, kiedy chronią się w ustroniu, przebywają w stadach liczących od 10 do 30, a czasem nawet 50 ptaków. W ramach takiego stada pojedyncze rodziny trzymają się razem, ale czasami mogą żyć osobno. Wczesnym rankiem perlice opuszczają swe noclegownie na drzewach i wyruszają do lasu na żer. Kiedy słońce jest już wyżej i zaczynają się upały, perlice chronią się w cieniu. Czasem kąpią się w wodzie lub w piasku, rozpościerając szeroko pióra. W ten sposób pozbywają się pcheł i innych uciążliwych pasożytów. Przy poszukiwaniu pożywienia nawołują innych członków stada i wciąż się ze sobą porozumiewają. Dzięki głębokim głosom, przypominającym "tok-a-tok-tok-tok-tok", stado trzyma się razem. W razie niebezpieczeństwa ptaki wydają głosy ostrzegawcze. Kogut stoi wyprostowany, z wyciągniętą szyją i odzywa się przenikliwym głosem. Całe stado unosi się i ulatuje na drzewa, gdzie pojedyncze ptaki stają się niewidoczne dzięki swemu ubarwieniu.
Pożywienie.
Pożywienie perlic składa się głównie z nasion i owoców, które uzupełniają innym pokarmem roślinnym oraz chrząszczami, szarańczą, termitami, a nawet różnymi gatunkami mięczaków. Zapasy płynów dopełniają z kałuż lub wodą z zalanych zagłębień skalnych, czy pni drzew. Kiedy możliwości te w porze suchej kończą się, ponieważ wszystko bardzo szybko wysycha, perlice wygrzebują dziobem z ziemi bulwy i korzenie, by zyskać potrzebne płyny. Przy poszukiwaniu pożywienia perlica biega we wszystkie strony z głową schyloną ku ziemi i wydziobuje wszystko, co wydaje się jadalne. Wiele owoców zbiera z drzewa. Od czasu do czasu perlice przebywają ze stadami małp, które też żywią się owocami. Małpy bowiem zrywają owoce i orzechy, a perlice czekają na to, co spadnie na ziemię.
Rozmnażanie.
Na początku pory godowej koguty zaczynają zaloty. Samiec prezentuje wspaniały taniec godowy, którym stara się oczarować partnerkę. Przestępuje z nogi na nogę, kiwa głową i całą szyją w górę i w dół. Ze swą wybranką opuszcza potem stado i znajduje odpowiednie miejsce na gniazdo. Perlice czubate tworzą pary na całe życie. Kiedy młode niemal dorosną, pary wracają do stada. Po parzeniu oba ptaki wygrzebują wśród liści pod krzewami płytki dołek w ziemi. Zagłębienie wyścielają liśćmi i trawą, a samice znoszą od 3 do 4 żółtobrązowych lub różowych jaj. Jaja perlic mają bardzo mocną skorupkę. Samica wysiaduje jaja przez ok. 25–28 dni. Kiedy kurczęta wyklują się, oboje rodzice je karmią. Pisklęta już po 15–20 dniach mogą się unieść na wysokość 2 m, na gałąź, na której nocują.
Status.
Międzynarodowa Unia Ochrony Przyrody (IUCN) dzieli perlicę czubatą na trzy gatunki, każdy z nich zalicza do kategorii najmniejszej troski (LC – Least Concern), a trend ich liczebności uznaje za stabilny.

</doc>
<doc id="1229485" url="https://pl.wikipedia.org/wiki?curid=1229485" title="LGBTQ">
LGBTQ



</doc>
<doc id="1229488" url="https://pl.wikipedia.org/wiki?curid=1229488" title="Wiadukt kolejowy w Krakowie-Grzegórzkach">
Wiadukt kolejowy w Krakowie-Grzegórzkach

Wiadukt kolejowy w Grzegórzkach – most kolejowy w Krakowie nad ulicą Grzegórzecką i ulicą Dietla, pierwotnie na Starej Wiśle, ukończony w 1863 roku, a od 2. połowy XIX wieku po zasypaniu koryta rzeki, wiadukt. Rozebrany w styczniu 2022 roku, prowadzona jest jego rozbudowa i planowane odtworzenie.
Historia.
Został wybudowany w latach 1861–1863 i oddany do użytku 23 listopada 1863 roku jako most kolejowy nad starym korytem Wisły przez spółkę Kolej Karola Ludwika na linii Kraków-Lwów. Zaprojektowany został przez krakowskiego architekta Leona Mikuckiego. Zastąpił on istniejący wówczas w tym miejscu od kilku lat most drewniany (wybudowany w latach 1854–1856). Obecnie prowadzi przez niego linia kolejowa nr 91 – wiadukt znajduje się między dworcem Kraków Główny, a przystankiem kolejowym Kraków Zabłocie.
Most ma 98 m długości i 12 m szerokości, został zbudowany dla linii kolejowej dwutorowej. Składa się z 5 przęseł (o wysokości 7 m i rozpiętości 11 m) opartych na kamiennych filarach oraz łukowych sklepień zbudowanych z cegły.
W latach 1878–1880, gdy zasypano dawne koryto Wisły, most stał się wiaduktem i pozostał nim do dziś. Jest jednym z najstarszych zachowanych mostów krakowskich. Po jego wschodniej stronie (od ul. Grzegórzeckiej) w kręgach nad filarami wciąż widnieją cyfry z datą jego otwarcia, a od strony ul. Józefa Dietla do lat 50. XX w. umieszczone były litery "GKLB" (oznaczające "Galizische Karl Ludwig Bahn").
Wiadukt jest jednym z obiektów na trasie Krakowskiego Szlaku Techniki utworzonego 6 kwietnia 2006 r.
W ramach rozbudowy linii kolejowej między dworcem Kraków Główny, a przystankiem kolejowym Kraków Zabłocie wiadukt miał zostać przebudowany i poszerzony do czterech torów, zamiast dotychczasowych dwóch. Miało to być możliwe poprzez dobudowę konstrukcji żelbetowej nawiązującej stylistycznie do części historycznej. W sąsiedztwie wiaduktu ma powstać przystanek kolejowy Kraków Grzegórzki. Ostatecznie jednak most został skreślony z ewidencji zabytków decyzją ministerstwa kultury we wrześniu 2021 roku i wyburzony w styczniu 2022 roku.

</doc>
<doc id="1229490" url="https://pl.wikipedia.org/wiki?curid=1229490" title="Delia Sherman">
Delia Sherman

Delia Sherman – amerykańska pisarka i wydawca, autorka powieści i opowiadań z gatunku fantasy, tworzonych samodzielnie lub we współpracy z innymi autorami.
Życiorys.
Delia Sherman urodziła się w Tokio, a obecnie mieszka w Nowym Jorku, wraz ze swoją partnerką, także pisarką, Ellen Kushner. Panie wzięły ślub w roku 1996. Sherman studiowała w Vassar i na Brown University, gdzie w roku 1981 uzyskała doktorat w zakresie studiów nad renesansem. Była wykładowcą m.in. na uniwersytecie w Bostonie; w roku 1989 zadebiutowała jako powieściopisarka. Sherman jest także cenionym wydawcą i redaktorem antologii opowiadań fantasy. Wraz z innymi amerykańskimi pisarzami, m.in. wspomnianą wcześniej Kushner, założyła fundację Interstitial Art, zajmującą się promowaniem dzieł literackich z pogranicza fantasy, ale przekraczających granice gatunku.
Charakterystyka pisarstwa Sherman.
Twórczość Sherman można podzielić na dwa główne nurty: teksty należące do podgatunku fantasy zwanego "fantasy of manners" oraz powieści dla młodych czytelników. Sherman, znawczyni renesansu, jest zafascynowana folklorem i mitami. W jej tekstach znaczącą inspiracją bywają ludowe ballady ("Through a Brazen Mirror", wykorzystująca jako podstawę fabuły balladę "The Famous Flower of Serving Men". Chętnie bierze udział w projektach typu shared worlds, współpracując zarówno z Ellen Kushner, jak i z innymi autorami. W jej pisarstwie często pojawiają się motywy związane z tematyką gender oraz feministyczne.

</doc>
<doc id="1229492" url="https://pl.wikipedia.org/wiki?curid=1229492" title="Carlos Ruiz Zafon">
Carlos Ruiz Zafon



</doc>
<doc id="1229494" url="https://pl.wikipedia.org/wiki?curid=1229494" title="Dominik Klein">
Dominik Klein

Dominik Klein (ur. 16 grudnia 1983 w Miltenbergu) – niemiecki piłkarz ręczny, reprezentant kraju. Obecnie występuje w THW Kiel. Gra na pozycji lewoskrzydłowego. W 2007 roku zdobył złoty medal mistrzostw świata. W kadrze narodowej zadebiutował w 2005 roku. Od 3 lipca 2009 r. jego żoną jest niemiecka szczypiornistka – Isabell Klein, wcześniej Nagel.

</doc>
<doc id="1229495" url="https://pl.wikipedia.org/wiki?curid=1229495" title="Uchwała krajowego prowidu OUN z 22 czerwca 1990">
Uchwała krajowego prowidu OUN z 22 czerwca 1990

Uchwała krajowego prowidu Organizacji Ukraińskich Nacjonalistów — rzekomo podjęta 22 czerwca 1990 antypolska uchwała, opisująca politykę ukraińskich nacjonalistów wobec Polski w okresie po jej wyjściu ze strefy wpływów ZSRR. Nie wykryto autorów, ani pochodzenia owej uchwały, jednak o jej autorstwo podejrzewa się Edwarda Prusa.
Treść „uchwały”, liczącej 60 stron maszynopisu została przesłana po przetłumaczeniu przez Agencję Konsularną RP we Lwowie, pismem z dnia 20 marca 1991 do Ministerstwa Spraw Zagranicznych departament Prasy i Informacji w Warszawie, do Instytutu Historii PAN w Warszawie oraz wydrukowana dnia 12–14 kwietnia 1991 w gazecie „Polska Zbrojna”, organie Ministerstwa Obrony Narodowej. Najważniejsze tezy „programu ukraińskich nacjonalistów” zawarte w uchwale to:

</doc>
<doc id="1229497" url="https://pl.wikipedia.org/wiki?curid=1229497" title="London Borough of Sutton">
London Borough of Sutton

London Borough of Sutton – jedna z 32 gmin Wielkiego Londynu położona w jego południowej części. Wraz z 19 innymi gminami wchodzi w skład tzw. Londynu Zewnętrznego. Władzę stanowi Rada Gminy Sutton (ang. Sutton Council).
Historia.
Gminę utworzono w 1965 roku na podstawie ustawy London Government Act 1963 z obszarów Sutton and Cheam (ang. Municipal Borough of Sutton and Cheam) utworzonego w 1934 roku, Beddington and Wallington (ang. Municipal Borough of Beddington and Wallington) utworzonego w 1937 roku oraz Carshalton (ang. Carshalton Urban District) utworzonego w 1894 roku.
Geografia.
Gmina Sutton ma powierzchnię 43,85 km2, graniczy od północy z Merton, od zachodu z Kingston upon Thames, od wschodu z Croydon, zaś od południa kolejno z dystryktami Epsom and Ewell i Reigate and Banstead w hrabstwie Surrey.
W skład gminy Sutton wchodzą następujące obszary:
Gmina dzieli się na 18 okręgów wyborczych które nie pokrywają się dokładnie z podziałem na obszary, zaś mieszczą się w dwóch rejonach tzw. borough constituencies – Carshalton and Wallington i Sutton and Cheam.
Demografia.
W 2011 roku gmina Sutton miała 190 146 mieszkańców.
Podział mieszkańców według grup etnicznych na podstawie spisu powszechnego z 2011 roku:
Podział mieszkańców według wyznania na podstawie spisu powszechnego z 2011 roku:
Podział mieszkańców według miejsca urodzenia na podstawie spisu powszechnego z 2011 roku:
Transport.
Sutton jest jedną z sześciu londyńskich gmin przez którą nie przebiega ani jedna linia metra.
Pasażerskie połączenia kolejowe na terenie Sutton obsługują przewoźnicy: First Capital Connect, South West Trains i Southern.
Stacje kolejowe:
Na terenie gminy Sutton działa system komunikacji tramwajowej Tramlink. 
Przystanki tramwajowe:
Znane osoby.
W Sutton urodzili się m.in. 

</doc>
<doc id="1229498" url="https://pl.wikipedia.org/wiki?curid=1229498" title="E105 (trasa europejska)">
E105 (trasa europejska)

E105 – trasa europejska bezpośrednia północ-południe, biegnąca z Kirkenes w Norwegii przez Murmańsk, Petersburg i Moskwę w Rosji oraz Charków, Dnipro do Jałty na Krymie. Długość trasy to 3770 km, w tym: Norwegia 15 km, Rosja 2970 km, Ukraina 780 km.
Stary system numeracji.
Do 1983 roku obowiązywał poprzedni system numeracji, według którego oznaczenie E105 wprowadzone w 1968 r. dotyczyło trasy: "Londyn — Swansea — Fishguard". 
Drogi w ciągu dawnej E105.
"Lista dróg opracowana na podstawie materiału źródłowego"

</doc>
<doc id="1229499" url="https://pl.wikipedia.org/wiki?curid=1229499" title="Scania CN94UB">
Scania CN94UB

Scania CN94UB – miejski autobus standardowy produkowany przez koncern Scania w Słupsku. Większość produkowanych autobusów jest eksportowana.

</doc>
<doc id="1229502" url="https://pl.wikipedia.org/wiki?curid=1229502" title="Bazylika Wniebowzięcia Najświętszej Marii Panny w Węgrowie">
Bazylika Wniebowzięcia Najświętszej Marii Panny w Węgrowie

Bazylika pw. Wniebowzięcia Najświętszej Marii Panny oraz świętych: Piotra, Pawła, Andrzeja i Katarzyny w Węgrowie – kościół parafialny i kolegiacki w Węgrowie. Od 1997 bazylika mniejsza.
Historia.
Pierwszy kościół parafialny w Węgrowie został ufundowany w 1414 przez Piotra Pilika herbu Rogala. W 1509 została ufundowana kolejna fara pod wezwaniem św. Barbary.
Obecny kościół parafialny powstał zapewne w stylu gotyckim w pierwszej połowie XVI wieku z fundacji Kiszków. W 1558 Anna z Radziwiłłów Kiszczyna, propagatorka i protektorka protestantyzmu w Wielkim Księstwie Litewskim odebrała kościół katolikom, usunęła proboszcza i przekazała nowo powstałą świątynię założonemu przez siebie zborowi kalwińskiemu. Za sprawą Jana Kiszki i węgrowskiego pastora Piotra z Goniądza w 1565 kościół przeszedł pod władanie zboru braci polskich. Powrócił jednak w ręce ewangelików reformowanych w 1592.
W 1630 kościół parafialny został zwrócony katolikom. W 1703 podczas wojny północnej świątynia spłonęła. Została odbudowana w stylu barokowym według projektu Tylmana z Gameren przez architektów Carlo Ceroniego i Jana Reisnera. W 1707 opiekę nad parafią i kościołem przejęli bartolomici. Nowy kościół został konsekrowany w 1711 przez biskupa łuckiego Aleksandra Benedykta Wyhowskiego.
W 1839 po kasacie kolegium bartolomitów w Węgrowie kościół opuścili księża bartoszkowie, a świątynia została przekazana w ręce duchowieństwa diecezjalnego.
9 września 1939 kościół został zbombardowany. Przez okres II wojny światowej był zamknięty. Po zakończeniu działań wojennych przywrócono mu funkcje parafialne.
24 grudnia 1992 biskup drohiczyński Władysław Jędruszuk ustanowił przy kościele Wniebowzięcia Najświętszej Marii Panny w Węgrowie kapitułę oraz wyznaczył świątynię kolegiatą diecezji drohiczyńskiej. 28 lutego 1996 biskup drohiczyński Antoni Pacyfik Dydycz ogłosił kościół kolegiacki sanktuarium maryjnym na prawie diecezjalnym. 4 kwietnia 1997 papież Jan Paweł II ustanowił kolegiatę węgrowską bazyliką mniejszą.
Opis kościoła.
Kościół parafialny w Węgrowie zbudowany jest na planie prostokąta, trójnawowy, przykryty sklepieniem kolebkowo-krzyżowym. Nawy boczne są znacznie węższe od głównej. Fasada świątyni jest typowo barokowa, z trójkątnym szczytem zwieńczonym krzyżem łacińskim oraz figurami świętych apostołów Piotra i Pawła. Po bokach fasady znajdują się dwie charakterystyczne wieżyczki gotyckie pozostałe z dawnego kościoła obronnego.
Wnętrze kościoła.
We wnętrzu kościoła znajduje się zespół barokowych fresków wykonanych w duchu kontrreformacji autorstwa florenckiego malarza Michała Anioła Palloniego z lat 1707–1708. W prezbiterium uwagę zwraca wspaniała scena Wniebowzięcia Najświętszej Marii Panny.

</doc>
<doc id="1229504" url="https://pl.wikipedia.org/wiki?curid=1229504" title="Strajk generalny">
Strajk generalny



</doc>
<doc id="1229506" url="https://pl.wikipedia.org/wiki?curid=1229506" title="Estádio Hermínio Ometto">
Estádio Hermínio Ometto

Estádio Hermínio Ometto – stadion piłkarski w Araras, São Paulo (stan), Brazylia, na którym swoje mecze rozgrywa klub União São João Esporte Clube.
Pierwszy gol: Celso Luis (União São João)
Inauguracja oświetlenia: 12 lipca 1991 (União São João – S.E.Palmeiras 1-0)

</doc>
<doc id="1229507" url="https://pl.wikipedia.org/wiki?curid=1229507" title="Publikacja elektroniczna">
Publikacja elektroniczna

Publikacja elektroniczna (ang. "electronic publication") — dokument, muzyka itp., utworzone z wykorzystaniem techniki multimedialnej lub hipertekstu i rozpowszechniane za pomocą mediów informatycznych (w tym w Internecie). Do publikacji elektronicznych zaliczają się zarówno dokumenty elektroniczne, jak i skomplikowane wydawnictwa, takie jak gry komputerowe czy aplikacje na smartfony.

</doc>
<doc id="1229510" url="https://pl.wikipedia.org/wiki?curid=1229510" title="Inscrutabili Dei consilio">
Inscrutabili Dei consilio

Inscrutabili Dei consilio – encyklika papieża Leona XIII napisana dnia uroczystego Wielkanocy 21 kwietnia, roku 1878 w pierwszym roku jego pontyfikatu. Jej pierwsze słowa, od której powstała nazwa encykliki brzmią: "Nieprzeniknionym wyrokiem Bożym".
Leon XIII w tej encyklice opowiadając o złu i jego przyczynach zwraca uwagę na szczególną, jego zdaniem, rolę Kościoła w jego zwalczaniu. Mówi o posłannictwie oraz władzy nauczania pasterzy Kościoła (również jeśli chodzi o osobę papieża) podkreślając, że muszą pozostać w jedności, której gwarantem jest właśnie następca świętego Piotra. Część encykliki jest również poświęcona sprawie poszanowania sakramentalnego charakteru małżeństwa.
Na końcu Leon XIII błogosławi czytającym i życzy radosnych świąt Wielkanocy.

</doc>
<doc id="1229514" url="https://pl.wikipedia.org/wiki?curid=1229514" title="Fabijan Akinczyc">
Fabijan Akinczyc

Fabijan Akinczyc, biał. Фабіян Акінчыц (ur. 20 stycznia 1886 w Okińczycach koło Stołpców, zm. 5 marca 1943 w Mińsku) – białoruski dziennikarz, publicysta, pisarz i działacz narodowy, przywódca Białoruskiej Partii Narodowo-Socjalistycznej.
W latach 1906 - 1913 studiował prawo na uniwersytecie w Petersburgu, po czym pracował jako adwokat. Jednocześnie od 1906 należał do Partii Socjalistów-Rewolucjonistów (eserów). Okres jego życia po rewolucji październikowej, a przed przyjazdem do Polski pełny jest białych plam. Prawdopodobnie po rewolucji przybył do Kijowa, gdzie pracował jako robotnik w fabryce. Jednak według innej wersji działał politycznie w partii bolszewickiej w Nowogrodzie. 
W 1923 powrócił w rodzinne strony znajdujące się w granicach Polski. Następnie zamieszkał w Wilnie, gdzie zaangażował się w działalność Białoruskiej Włościańsko-Robotniczej Hromady, stając na czele jej miejscowego oddziału. Działał też w Towarzystwie Szkoły Białoruskiej. W sierpniu 1926 wszedł w skład kierownictwa partii. W latach 1927-1930 był więziony. Od września 1930 do marca 1931 był członkiem kierownictwa Centrosojuzu. Współpracował w wydawaniu pism "Napierad" і "Biełaruski Zwon". Następnie zorganizował w Wilnie pro-polską grupę polityczną "Adradżeńnie". W 1933 znalazł się wśród założycieli nacjonalistycznej Białoruskiej Partii Narodowo-Socjalistycznej, stając na jej czele. Był współorganizatorem organu prasowego partii "Nowy Szlach". Wydawał pisma "Hołas Praudy", "Prauda" і "Biełaruskaja Prauda". Publikował w nich swoje artykuły polityczno-propagandowe, analityczne i ekonomiczne. Jednocześnie był autorem książek "Czamu heta tak stałasia" (1931), "Prawakacyja biełaruskaha narodu" (1933), "Ahrarna–kaapieratyunaja palityka buduczyni" (1936), "Jak Komintern organizował ruch białoruski" (1938). W 1937 działalność Białoruskiej Partii Narodowo-Socjalistycznej została zakazana, w związku z czym Akinczyc wycofał się tymczasowo z działalności politycznej, przebywając w rodzinnych stronach. 
Po agresji III Rzeszy i ZSRR na Polskę i okupacji kraju wyjechał do Niemiec, gdzie od 4 listopada 1939 stał na czele Białoruskiego Przedstawicielstwa w Berlinie – nieoficjalnej placówki narodowego ruchu białoruskiego. Pod koniec 1939 roku został redaktorem głównym pisma "Ranica". Na początku 1940 został skierowany do okupowanej Warszawy w celu zorganizowania miejscowego oddziału berlińskiego Białoruskiego Komitetu Samopomocy. Tam popadł w konflikt z przewodniczącym wcześniej istniejącego Komitetu Białoruskiego Mikołą Szczorsem. Udało mu się usunąć Szczorsa z komitetu, lecz już w połowie 1940 Niemcy nakazali Akinczycowi powrócić do Berlina, gdyż – w przeciwieństwie do swojego rywala – nie zdobył żadnych wpływów w miejscowym środowisku białoruskim. W takiej sytuacji postanowił nawiązać bliższe kontakty z NSDAP, wysyłając do jego kierownictwa 2 memoriały: 1 listopada 1940 i 10 stycznia 1941. Przedstawił w nich swoje propozycje dotyczące przyszłej działalności na okupowanej Białorusi. Jego propozycja nie została jednak przyjęta, czego dowodem był jego brak wśród emigrantów białoruskich wysłanych po ataku III Rzeszy na ZSRR latem 1941 roku na ziemie białoruskie w celu organizacji i wspomożenia administracji niemieckiej. Próbując zdobyć większe wpływy wśród emigracji w Niemczech, Akinczyc zorganizował w Berlinie konferencję "ruchu młodych aktywistów". Inicjatywa ta została dostrzeżona przez ministra Rzeszy ds. okupowanych terytoriów wschodnich Alfreda Rosenberga. Późnym latem 1941 roku pozwolił on Akinczycowi wybrać sobie z obozów jenieckich inteligentów białoruskiego pochodzenia do propagandowej pracy na Białorusi. 
W rezultacie w lutym 1942 do Mińska przybyła grupa ok. 70 Białorusinów na czele z Akinczycem. Gauleiter Okręgu Generalnego "Białoruś" Wilhelm Kube i przewodniczący Białoruskiej Samopomocy Ludowej Iwan Jermaczenka odnieśli się jednak krytycznie do działalności sztabowców Akinczyca. W rezultacie ten pod koniec 1942 zaatakował Jermaczenkę i organ przez niego kierowany, wysyłając donosy do niemieckich służb bezpieczeństwa. 5 marca 1943 został zastrzelony w Mińsku przez dwóch zamachowców białoruskich powiązanych z partyzantami, w mieszkaniu swojego przyjaciela, redaktora "Biełaruskiej Hazety" Uładzisława Kozłouskiego.

</doc>
<doc id="1229516" url="https://pl.wikipedia.org/wiki?curid=1229516" title="Podatek ekologiczny">
Podatek ekologiczny

Podatek ekologiczny (również podatek na ochronę środowiska) – podatek ze szczególną podstawą opodatkowania, która ma wyraźnie negatywny wpływ na środowisko, lub podatek, który służy opodatkowaniu niektórych działań, towarów lub usług w celu włączenia w ich cenę kosztów ochrony środowiska lub w celu ukierunkowania producentów i konsumentów na działania charakteryzujące się większym poszanowaniem dla środowiska.
Podatek ekologiczny bywa też używany do osiągania dorażnych celów gospodarczych, np. wzrostu sprzedaży nowych samochodów. W tym kontekście nie ma on nic wspólnego z ekologią i jest często efektem lobbingu grup przemysłowych.
Podatek ekologiczny jest świadczeniem pieniężnym, którego podstawą jest jednostka naturalna pewnego zjawiska, które wywiera szczególnie negatywny wpływ na środowisko. OECD definiuje podatek ekologiczny jako obowiązkową, bezzwrotną płatność na rzecz państwa, która nakładana jest na przedmiot opodatkowania.
Podatki ekologiczne możemy podzielić na:
W odniesieniu do podatków ekologicznych obowiązują dwie regulacje prawne: ustawa o podatku akcyzowym oraz ustawa o podatku od towarów i usług.
Podatek ekologiczny jest stosowany w najbardziej rozwiniętych krajach Unii Europejskiej. Wysokie stawki opłat ekologicznych występują w krajach skandynawskich. W Danii istnieje nietypowy podatek wodociągowy, za większe zużycie wody przez gospodarstwa domowe. W Norwegii istnieje podatek węglowy i siarkowy. W Norwegii podatkiem objęte jest również paliwo lotnicze.
Mocno rozbudowany system podatków ekologicznych występuje w Niemczech, pobierany jest tutaj m.in. podatek od spalania paliw, podatek od zużycia energii elektrycznej.
W Polsce wprowadzenie podatku ekologicznego od samochodów osobowych planowane było na rok 2010. Jego wprowadzenie było jednak kontrowersyjne i wiązało się z oporem posiadaczy starszych samochodów, co spowodowało, że podjęto decyzję o zakończeniu prac w tym kierunku.

</doc>
<doc id="1229524" url="https://pl.wikipedia.org/wiki?curid=1229524" title="Butylohydroksyanizol">
Butylohydroksyanizol



</doc>
<doc id="1229529" url="https://pl.wikipedia.org/wiki?curid=1229529" title="Magna cum laude">
Magna cum laude



</doc>
<doc id="1229531" url="https://pl.wikipedia.org/wiki?curid=1229531" title="Morfogeny">
Morfogeny



</doc>
<doc id="1229533" url="https://pl.wikipedia.org/wiki?curid=1229533" title="Acetylowany adypinian diskrobiowy">
Acetylowany adypinian diskrobiowy

Acetylowany adypinian diskrobiowy (E1422) – organiczny związek chemiczny, skrobia modyfikowana chemicznie, estryfikowana za pomocą bezwodnika octowego i sieciowana bezwodnikiem adypinowym. Zawartość grup acetylowych nie może przekraczać 2,5%, a adypinowych 0,135%. W praktyce przemysłowej stosuje się preparaty o niższym stopniu podstawienia ze względów technologicznych oraz ekonomicznych. Charakteryzuje się większą lepkością, odpornością na niskie pH oraz odpornością na retrogradację niż skrobia naturalna.
Znajduje zastosowanie jako zagęstnik w produkcji sosów, keczupu, majonezu light, margaryny light oraz innych produktów spożywczych. W produktach o charakterze emulsji (majonez, margaryna) pełni również rolę emulgatora.
Występuje pod nazwami handlowymi takimi jak: "Adamyl", "Zagęstnik AD", "Adanet", "Adamix".

</doc>
<doc id="1229535" url="https://pl.wikipedia.org/wiki?curid=1229535" title="Konstanty Władysław Sobieski">
Konstanty Władysław Sobieski

Konstanty Władysław Filip Sobieski herbu Janina (ur. 1 maja 1680 w Warszawie, zm. 22 lipca 1726 w Żółkwi) – królewicz polski.
Syn króla Jana III Sobieskiego i Marii Kazimiery d’Arquien, brat Jakuba Ludwika, Aleksandra Benedykta i Jana.
Został ochrzczony w Jaworowie. Odebrał staranne wykształcenie zgodne z ułożoną przez ojca w 1685 instrukcją wychowawczą. W październiku 1696 wraz z bratem Aleksandrem został przyjęty przez króla Ludwika XIV jako hrabia pomorzański. 19 stycznia 1698 wydał wraz z bratem Aleksandrem bal na cześć przybyłego do Warszawy Augusta II Mocnego. W 1697 na mocy podziału majątku po Janie III otrzymał Wilanów i Pałac Kazimierzowski, a także dobra żółkiewskie i krechowskie.
W 1698 wziął udział w bitwie pod Podhajcami. 
W październiku tego roku wraz z bratem odprowadzał orszak matki, która udała się do Włoch. 
W listopadzie zostali przyjęci przez cesarza Leopolda I i Eleonorę Magdalenę von Pfalz-Neuburg. W 1699 uczestniczył w przejmowaniu odzyskanego z rąk tureckich na mocy pokoju w Karłowicach Kamieńca Podolskiego.
W marcu 1700 wyjechał do Rzymu. W listopadzie został kawalerem Orderu św. Michała. W grudniu z rąk ambasadora Francji otrzymał Order Świętego Ducha. Tam zamieszany został w skandal obyczajowy, gdy związał się z miejscową pięknością dość lekkich obyczajów o imieniu Tolli, którą Maria Kazimiera oskarżyła o kradzież swojej biżuterii.
W czasie III wojny północnej poparł starania brata Jakuba o koronę polską. Przybył do Oławy, skąd przez Wrocław chciał udać się do Rzeczypospolitej. 27 lutego 1704 przy wyjeździe z tego miasta został wraz z bratem aresztowany przez wysłanników Augusta II. Więziony do 1706 w twierdzy Pleissenburgu w Lipsku, później w Twierdzy Königstein. Uwolniony na mocy pokoju w Altranstädt. Wyjechał na Dolny Śląsk, gdzie miał romans z byłą kochanką Augusta II Urszulą Lubomirską. Latem 1708 przybył do Stanisława Leszczyńskiego do Prus Królewskich. 18 listopada tego roku poślubił w Gdańsku Marię Józefę Wessel. Elżbieta Sieniawska zaproponowała wówczas elekcję Konstantego zamiast restauracji rządów Augusta II. Jednak powrót tego ostatniego do kraju przekreśliły ten projekt. W 1711 Konstanty podejmował cara Piotra I w Jaworowie. W 1712 i w czasie konfederacji tarnogrodzkiej (1715-1716) wysuwano jeszcze jego kandydaturę do tronu polskiego, ale plany te spełzły na niczym.
Rezydował we Wrocławiu. W 1714 odziedziczył po bracie Aleksandrze Pomorzany. W 1718 sprzedał Podhorce Stanisławowi Mateuszowi Rzewuskiemu, w 1720 Wilanów Elżbiecie Sieniawskiej, a Augustowi II pałacyk myśliwski na Marymoncie w Warszawie. 
Jego imię nosiły statki gdańskie "Printz Constantin von Pohlen" i "Der Printz Constantin von Polen".
Pochowany w kościele farnym w Żółkwi.

</doc>
<doc id="1229536" url="https://pl.wikipedia.org/wiki?curid=1229536" title="E1422">
E1422



</doc>
<doc id="1229537" url="https://pl.wikipedia.org/wiki?curid=1229537" title="Trans-Siberian Orchestra">
Trans-Siberian Orchestra

Trans-Siberian Orchestra ("TSO") – orkiestra rockowa, która powstała w Nowym Jorku w 1993 roku. Grupa debiutowała w 1996 roku płytą "Christmas Eve and Other Stories". Jej założycielami byli: Paul O'Neill, Robert Kinkel oraz Jon Oliva. Nazwa nawiązuje do rosyjskiej kolei transsyberyjskiej. Jej styl bywa określany m.in. jako rock progresywny, metal symfoniczny oraz heavy metal z wpływami muzyki poważnej. Jest znana głównie z aranżacji kolęd.

</doc>
<doc id="1229538" url="https://pl.wikipedia.org/wiki?curid=1229538" title="Uładzisłau Kazłouski">
Uładzisłau Kazłouski

Uładzisłau Kazłouski, biał. "Уладзіслаў Казлоўскі" (ur. 29 czerwca 1896 w Zalesiu koło Sokółki, zm. 18 listopada 1943 w Mińsku) – białoruski publicysta, wydawca, poeta, działacz oświatowy, społeczno-kulturalny i narodowy.
Życiorys.
W latach 1916-1919 uczył się w katolickim seminarium duchownym w Wilnie. Zaangażował się wówczas w działalność w białoruskim ruchu narodowym. Następnie przeszedł kurs nauczycielski zorganizowany przez Centralną Radę Białoruską Wileńszczyzny i Grodzieńszczyzny. Organizował białoruskie szkoły w powiecie sokólskim. Ponadto należał do kierownictwa Białoruskiej Partii Włościańskiej. Był też instruktorem w Białoruskim Komitecie Narodowym w Mińsku, prowadząc kulturalno-społeczną działalność w powiecie ihumeńskim. Na początku 1920 roku wstąpił do nowo formowanych białoruskich oddziałów wojskowych, po czym w maju został odkomenderowany do szkoły podchorążych w Warszawie. Po jej ukończeniu został instruktorem w 1 białoruskim batalionie strzeleckim. Po jego rozformowaniu od 1921 do 1930 roku służył w Wojsku Polskim. 
W 1930 roku, po zwolnieniu do rezerwy w stopniu porucznika, zamieszkał w Wilnie. Zorganizował Towarzystwo Gimnastyczne "Hajsak", publikował artykuły w piśmie towarzystwa o tej samej nazwie dotyczące kultury fizycznej białoruskiej młodzieży. Jednocześnie pełnił funkcję sekretarza Białoruskiego Komitetu Narodowego i działał w Białoruskim Instytucie Gospodarki i Kultury. W listopadzie 1933 roku wraz z Fabianem Akińczycem współzakładał Białoruską Partię Narodowo-Socjalistyczną, a do 1937 roku redagował jej organ prasowy "Nowy szlach", konfiskowany co pewien czas przez polskie władze. Publikował w nim liczne artykuły, a także pod pseudonimem "Kazłouszczyk" swoje wiersze.
W 1934 roku został sekretarzem Białoruskiego Komitetu Narodowego w Wilnie. Od jesieni 1939 roku był sekretarzem białoruskiej grupy samopomocy, działającej przy Litewskim Czerwonym Krzyżu. W czasie II wojny światowej podjął współpracę z władzami niemieckimi. Jesienią 1941 roku przyjechał do Mińska, gdzie od 1942 roku rozpoczął wydawanie "Biełaruskiej hazety". Próbował wraz z Fabianem Akińczycem reaktywować działalność Białoruskiej Partii Narodowo-Socjalistycznej, ale nie uzyskał zgody władz niemieckich. Współorganizował, a następnie wszedł w skład kierownictwa Białoruskiej Samopomocy Ludowej. 5 marca 1943 roku w jego mińskim mieszkaniu został zabity Fabian Akińczyc, wiele wskazuje jednak na to, że zamach miał być przeprowadzony na nim. Sam Kazłouski zginął 18 listopada tego roku, zastrzelony przez kilku sowieckich partyzantów w redakcji swojej gazety.

</doc>
<doc id="1229540" url="https://pl.wikipedia.org/wiki?curid=1229540" title="International Gay and Lesbian Travel Association">
International Gay and Lesbian Travel Association



</doc>
<doc id="1229542" url="https://pl.wikipedia.org/wiki?curid=1229542" title="Papier ozdobny">
Papier ozdobny

Papier ozdobny – luksusowy papier bezdrzewny, zazwyczaj niepowlekany, często z dodatkiem długowłóknistej masy celulozowo-bawełnianej.
Papier ozdobny można podzielić na:

</doc>
<doc id="1229546" url="https://pl.wikipedia.org/wiki?curid=1229546" title="Konstanty Sobieski">
Konstanty Sobieski



</doc>
<doc id="1229548" url="https://pl.wikipedia.org/wiki?curid=1229548" title="Krakowski Szlak Techniki">
Krakowski Szlak Techniki

Krakowski Szlak Techniki – szlak tematyczny dziedzictwa przemysłowego w Krakowie utworzony 6 kwietnia 2006 r. Szlak został przygotowany i oznakowany przez Wydział Promocji i Turystyki Urzędu Miasta Krakowa i Muzeum Inżynierii Miejskiej w Krakowie.
Obiekty na szlaku.
Obiekty wymienione są w kolejności występowania na szlaku, pod nazwami użytymi przez jego twórców:

</doc>
<doc id="1229550" url="https://pl.wikipedia.org/wiki?curid=1229550" title="Rating finansowy">
Rating finansowy



</doc>
<doc id="1229555" url="https://pl.wikipedia.org/wiki?curid=1229555" title="Fotodermatozy">
Fotodermatozy



</doc>
<doc id="1229556" url="https://pl.wikipedia.org/wiki?curid=1229556" title="The Enemy">
The Enemy

The Enemy – brytyjski zespół rockowy, który tworzą Tom Clarke, Liam Watts i Andy Hopkins. Zaczęli swoją karierę w 2006 roku, kiedy mieli po szesnaście lat. Debiutancki album zespołu "We’ll Live and Die in These Towns" został wydany w 2007 roku. Dwa lata później ukazała się druga długogrająca płyta "Music for the People".
Historia.
Liam Watts pochodzi z Keresley/Holbrooks, Coventry. Basista Adrew Hopkins z Eastern Green, Coventry, gdzie uczęszczał do szkoły podstawowej Eastern Green Junior. Wokalista Tom Clarke pochodzi z Castle Bromwich, Birmingham/Solihull.
Zespół poznał swojego pierwszego menadżera, Johna Dawkinsa przez ciotkę Liama Wattsa, która pracowała u jednego z członków rodziny Dawkinsa. Dzięki jego znajomościom zespołowi udało się tanio wynająć studio u producenta Matta Terryego, który wyprodukował ich pierwsze trzy piosenki: „Heart Attack”, „Had Enough” oraz „40 Days and 40 Nights”. Dawkins przekazał te nagrania do Davida Bianchiego, który zajmował się wyszukiwaniem talentów w wytwórni Warner.
Zespół supportował The Fratellis, Kasabian, Ash i Manic Street Preachers na ich trasie koncertowej po Wielkiej Brytanii, Stereophonics na trasie koncertowej w listopadzie 2007 roku oraz The Rolling Stones podczas ostatniej nocy koncertowej ich trasy po Europie na O2 Arena w Londynie.

</doc>
<doc id="1229560" url="https://pl.wikipedia.org/wiki?curid=1229560" title="Leszek Owsiany">
Leszek Owsiany

Leszek Michał Owsiany (ur. 29 września 1919 w Rakowicach, zm. 29 stycznia 2008 w Wejherowie) – sierżant pilot Polskich Sił Powietrznych w Wielkiej Brytanii, w 300 dywizjonie bombowym „Ziemi Mazowieckiej” i 1586 eskadry specjalnego przeznaczenia, weteran II wojny światowej w 2000 awansowany na porucznika.
Uczestniczył (w ramach SOE) w zrzutach dla AK, dokonał pięciu zrzutów dla walczącej Warszawy, startując z bazy w Brindisi (Włochy) do Polski. Pierwszy pilot Halifaxa, wcześniej Vickers Wellingtona. W czasie całej wojny wykonał 69 lotów bojowych.
Życiorys.
Urodził się jako syn inspektora rolnego Tadeusza Ostoji-Owsianego i Jadwigi z domu Marwicz, był uczniem Szkoły Powszechnej w Pucku, a następnie trzyletniej Szkoły Rzemieślniczo-Przemysłowej w Gdyni, którą ukończył w 1937, uzyskując tytuł ślusarza. W okresie poprzedzającym wybuch wojny był pracownikiem Doświadczalnych Warsztatów Lotniczych (DWL) w Warszawie, gdzie pracował przy montażu samolotów szkolno-akrobacyjnych RWD-17 i turystycznych RWD-21.
W maju i czerwcu 1939 odbył szkolenie na pilota szybowcowego w Ustianowej, w Bieszczadach, uzyskując kategorie A i B. Od 15 sierpnia tego samego roku przebywał w Masłowie Pierwszym na kursie pilotażu samolotów w ramach Przysposobienia Wojskowego Lotniczego. Rankiem pierwszego września 1939 odbył pierwszy samodzielny lot na samolocie RWD-8. 18 września w okolicach Kut przekroczył granicę z Rumunią, gdzie został internowany w Târgu Jiu, u podnóża Karpat Południowych, w obozie przeznaczonym dla polskich wojskowych. Z obozu został zwolniony w kwietniu 1940 za sprawą Janusza Meissnera. Do Francji dotarł przez Jugosławię i Włochy, nocą z 9 na 10 maja 1940. Do Wojska Polskiego wstąpił jako ochotnik w polskiej bazie lotniczej w Lyon Bron. Po agresji Niemiec na Francję został ewakuowany, początkowo na zachód kraju, a następnie przetransportowany statkiem do Liverpoolu.
W Wielkiej Brytanii przeszedł szkolenie teoretyczne i praktyczne w zakresie pilotażu samolotów wojskowych, szkolił się między innymi w: Blackpool, w jednostce ACRC koło Londynu, polskiej szkole 25. EFTS w Hucknall, szkole pilotażu podstawowego 16. SFTS w Newton, szkole strzelców samolotowych 7. AGS w Stormy Down, stacji RAF Watchfield (przeszedł tam kurs podejścia do lądowania w warunkach całkowitego braku widoczności) oraz jednostce szkolenia operacyjnego 18. OTU w Finningley. Od września 1943 rozpoczął loty w 300 Dywizjonie Bombowym „Ziemi Mazowieckiej”, gdzie głównie przeprowadzał loty w załodze, w składzie: por. naw. Eugeniusz Skwarczyński, chor. rtg. Franciszek Szczepaniak, sierż. strz. Zygmunt Wolczek oraz kpr. pchor. Klemens Lechnicki – zastąpiony później przez plut. strz. Stefana Chabrowskiego (przyczyną były odmrożenia dłoni Lechnickiego, będące skutkiem lotu nad Hanowerem). Pierwszy lot bojowy odbył nocą z 20 na 21 września, dokonując minowania wód w rejonie Lorient w Bretanii. W ramach kolejki lotów bojowych uczestniczył w „niskiej wojnie"- minowania wód morskich i wejść do portów – dokonał 25 lotów w rejonie Lorient, St. Nazaire, Brestu, Wysp Fryzyjskich i wybrzeża Holandii oraz bombardowanie Hanoweru (dwukrotnie) i loty poszukiwawcze załóg zestrzelonych nad morzem samolotów.
Po ukończeniu pierwszej tury lotów bojowych i odpoczynku, w 1944, zgłosił się na ochotnika do 1586 eskadry specjalnego przeznaczenia, która w ramach SOE zajmowała się między innymi zrzutami nad okupowaną Polską. Po przyjęciu jego kandydatury, został skierowany na przeszkolenie pilotażu Halifaxów. 25 maja 1944, odbył lot do Włoch przez Rabat, Algier i Maltę, lądując 27 maja w Campo Cassale koło Brindisi. Następnej nocy dokonał pierwszego lotu nad terytorium okupowanej Polski, jako drugi pilot, podobnego lotu dokonał z 30 na 31 maja. 31 maja wykonał pierwszy, samodzielny lot jako pierwszy pilot. W tym czasie wykonywał loty z ppor. pil. Henrykiem Kwiatkowskim i Janem Mioduchowskim. Do momentu zestrzelenia wykonał 39 lotów specjalnych, w tym 20 do Włoch, 8 do Jugosławii i 11 do swojej Ojczyzny, z czego aż 5 stanowiły loty zaopatrzeniowe dla powstańców warszawskich.
Podczas lotu w nocy z 21 na 22 lipca Halifax pilotowany przez Leszka Owsianego został ostrzelany w drodze do Polski nad Belgradem przez niemiecki myśliwiec. Udało mu się uniknąć zestrzelenia, ale uszkodzeniu uległa tylna wieżyczka strzelecka. W nocy z 16 na 17 sierpnia 1944 dokonał udanego (piątego z kolei) zrzutu zaopatrzenia na pl. Napoleona w Warszawie dla walczących powstańców. Podczas powrotu do bazy we Włoszech jego samolot został przechwycony przez nocny myśliwiec niemiecki i zestrzelony. Po gwałtownym nurkowaniu samolotu i wyprowadzeniu go z niego przez pilotów, Leszek Owsiany wydał rozkaz skoku. Skoku na spadochronach dokonali: "dispatcher" ppor. pil. Włodzimierz Bernhardt, plut. rtg. Stefan Bohanes (nie przeżył skoku), st. sierż. mech. pokł. Grzegorz Denisienko, ppor. naw. Witold Korwin-Łopuszański, plut. pil. Lucjan Kretowicz i por. naw. Władysław Schöffer. Rozkazu nie usłyszał z powodu awarii interkomu strzelec plut. strz. Jan Lück, w związku z czym Leszek Owsiany zdecydował się na awaryjne lądowanie ciężko uszkodzonym bombowcem w polu. Samolot rozbił się o zabudowania gospodarskie w Dębinie koło Bochni, w wyniku uderzenia Owsiany doznał ciężkich obrażeń – złamania wielu żeber, szarpanych ran lewego przedramienia, strzelec Jan Lück oparty o płytę pancerną wyszedł z całego zdarzenia praktycznie bez szwanku. On też jako pierwszy odnalazł ciężko rannego pilota i udzielił mu pierwszej pomocy. Zestrzelenia dokonał prawdopodobnie Gustav Fransci z jednostki 1./NJG 100, latającej na Junkersach Ju 88 wyposażonych w Schräge Musik (zameldował on tego dnia, iż zestrzelił 4 samoloty, w tym Halifaxa w okolicach Bochni).
Aresztowany przez Niemców, został odstawiony do Krakowa, gdzie był przesłuchiwany i bity przez Gestapo, a następnie odstawiony do jednego z miejscowych szpitali, gdzie nawiązał kontakt z AK. Był więźniem Stalag VIII B w Lamsdorfie (Łambinowice), gdzie przebywał w angielskiej części obozu. W miarę przesuwania się frontu był ewakuowany. Wraz z innymi jeńcami został wyzwolony przez żołnierzy amerykańskich, w Wielki Piątek – 30 marca 1945 w okolicach Kassel. 2 kwietnia tego samego roku został przetransportowany samolotem do Wielkiej Brytanii. Wojnę ukończył w polskim stopniu sierżanta (brytyjski stopień W/O). W 1946 został członkiem 304 dywizjonu transportowego „Ziemi Śląskiej im. Ks. Józefa Poniatowskiego”, a następnie 301 dywizjonu „Ziemi Pomorskiej – Obrońców Warszawy”. 
Do ojczyzny powrócił 14 października 1946. Przez pewien czas mieszkał u siostry w Gdańsku, następnie w Wejherowie i Mieroszowie koło Wałbrzycha, gdzie zajął się ogrodnictwem (objął poniemieckie szklarnie), którymi zajmował się do 1993, kiedy to z uwagi na swój stan zdrowia sprzedał je i przeprowadził ponownie do Wejherowa. W okresie Polski Ludowej był wielokrotnie przesłuchiwany przez UB do momentu odwilży politycznej w 1956.
Ostatni raz publicznie pokazał się na uroczystościach rocznicowych 1 sierpnia 2006 roku, gdy do Warszawy przyleciał Boeing B-17 Flying Fortress.
W momencie śmierci był jednym z ostatnich pilotów 301 dywizjonu „Ziemi Pomorskiej-Obrońców Warszawy”. Został pochowany 4 lutego 2008 z honorami wojskowymi na Cmentarzu Śmiechowskim w Wejherowie.

</doc>
<doc id="1229561" url="https://pl.wikipedia.org/wiki?curid=1229561" title="Herb Prochowic">
Herb Prochowic

Herb Prochowic – jeden z symboli miasta Prochowice i gminy Prochowice w postaci herbu.
Wygląd i symbolika.
Herb ma tarczę herbową dwudzielną w pas, o górnej połowie białej a dolnej błękitnej. Na tarczy widnieje fantastyczne zwierzę – złożenie złotego pół-zająca w polu białym i srebrnej pół-ryby w polu błękitnym.
Motyw ten nawiązuje do cech gospodarczych ówczesnej okolicy: lasów bogatych w drobną zwierzynę oraz obfitujące w ryby wody rzek: Kaczawy, Odry i Boberka.
Historia.
Godło z takim motywem przyjął w 1263 rycerz Piotr z Prochowic. Jako godło miejskie Prochowic to fantastyczne stworzenie występowało w różnych wariantach kolorystyki i kształtu - z ogonem rybim skierowanym w prawo bądź w lewo, w tarczy biało-błękitnej lub czerwonej. 
Wzór ze złotym zającem o rybim ogonie skierowanym w lewo w czerwonym polu tarczy zmienił burmistrz Prochowic Walter Stein, przyjmując biało-błękitne barwy miejskiej flagi używanej od 1800 jako barwy tarczy herbowej.
Według niepewnych źródeł, herb z baśniowym stworzeniem przyjęto po połączeniu zamku i miasta w 1324.

</doc>
<doc id="1229563" url="https://pl.wikipedia.org/wiki?curid=1229563" title="System clearingowy">
System clearingowy



</doc>
<doc id="1229565" url="https://pl.wikipedia.org/wiki?curid=1229565" title="Łyżeczka Unny">
Łyżeczka Unny

Łyżeczka Unny – stosuje się ją do usuwania zaskórników w trudno dostępnych miejscach, np. w uchu. Skóra musi być przedtem starannie oczyszczona i zmiękczona wstępnymi zabiegami. Zaskórnik zostaje usunięty przez lekki nacisk łyżeczki.

</doc>
<doc id="1229567" url="https://pl.wikipedia.org/wiki?curid=1229567" title="Meagan Good">
Meagan Good

Meagan Monique Good (ur. 8 sierpnia 1981 w Los Angeles) – amerykańska aktorka, która zagrała m.in. w filmach "Myśl jak facet", "Nienarodzony" i "Kto ją zabił?".

</doc>
<doc id="1229569" url="https://pl.wikipedia.org/wiki?curid=1229569" title="Salvador Minuchin">
Salvador Minuchin

Salvador Minuchin (ur. 13 grudnia 1921 w San Salvador, Argentyna, zm. 30 października 2017 w Boca Raton, Floryda) – argentyński psycholog rodzinny. Rozwinął terapię strukturalną, jedną ze szkół terapii rodzin, która skupia się na relacjach między członkami lub subsystemami rodziny oraz granicami pomiędzy nimi.
Kariera.
Salvador Minuchin, po obronieniu dyplomu z medycyny, służył jako lekarz w Siłach Obronnych Izraela. Po ukończeniu służby, wyjechał do Nowego Jorku, gdzie podjął nauki z zakresu psychiatrii dzieci wraz z Nathanem Ackermanem. Po ukończeniu specjalizacji, Minuchin powrócił do Izraela, by tam podjąć pracę jako psychiatra z dziećmi wysiedlonymi. W 1954 roku powrócił do Stanów Zjednoczonych, by tam trenować się z psychoanalizy w William Alanson White Institute (WAWI). Po ukończeniu treningu psychoanalitycznego, Minuchin pracował jako psychiatra w Szkole Wiltwyck dla chłopców z problemem przestępczości, gdzie postanowił leczyć ich całe rodziny.
Podczas pracy w Szkole Wiltwyck, Minuchin wraz ze współpracownikami rozwinęli nową formę terapii rodzinnej. Ich metody zakładały zaangażowanie dwóch psychiatrów w sesję, z których jeden prowadził terapię, a drugi oglądał proces przez lustro weneckie. W 1967 wydał swoją pierwszą książkę, "Families of the Slums", która opisała stworzony przez niego model teoretyczny terapii.
W 1965 został dyrektorem Poradni Dziecięcej w Filadelfii. W 1981 roku opuścił Filadelfię by nauczać psychiatrii dzieci w Nowym Jorku. Przeszedł na emeryturę i przeprowadził się do Bostonu w 1996. Zmarł 30 października 2017 roku w Boca Raton na Florydzie.

</doc>
<doc id="1229570" url="https://pl.wikipedia.org/wiki?curid=1229570" title="Gubernia mohilewska">
Gubernia mohilewska



</doc>
<doc id="1229571" url="https://pl.wikipedia.org/wiki?curid=1229571" title="Ponowoczesność">
Ponowoczesność



</doc>
<doc id="1229577" url="https://pl.wikipedia.org/wiki?curid=1229577" title="MB Midvagur">
MB Midvagur



</doc>
<doc id="1229578" url="https://pl.wikipedia.org/wiki?curid=1229578" title="Demografia Świątnik Górnych">
Demografia Świątnik Górnych

Demografia Świątnik Górnych
Historia.
Miasto Świątniki Górne leży w południowej części powiatu krakowskiego i jest siedzibą gminy miejsko-wiejskiej. Położone jest na wysokości około 380 m n.p.m. na skrzyżowaniu dwóch historycznych gościńców: krakowsko-myślenickiego i wielicko-lanckorońskiego.
Pierwsze wzmianki o Świątnikach pochodzą z XI w., kiedy to stały się miejscowością służebną wobec katedry wawelskiej. Do mieszkańców należało obsługiwanie oraz pilnowanie kaplic i skarbca – klucznicy wawelskiej, a także oprowadzanie zwiedzających po katedrze wawelskiej.
Krakowianie nazywali ich Świątnikami, bo służyli w świątyni. Od tej właśnie funkcji wioska otrzymała swoją nazwę Świątniki. Nazwa osady jednak kształtowała się na przestrzeni wieków. Dopiero w roku 1847 można spotkać w zapiskach obecną nazwę: Świątniki Górne.
Należy również wspomnieć o ogromnych tradycjach rzemieślniczych tego miejsca. Impulsem do rozwoju tego fachu było zwolnienie Świątniczan z pełnienia pańszczyzny, dzięki temu mieszkańcy byli wolni, ale musieli sami zadbać o swoje utrzymanie. Świątniczanie już w XVII w. z wąskiej specjalizacji jaką było rusznikarstwo, przeszli na płatnerstwo i ślusarstwo. Nastąpił wówczas intensywny rozwój przemysłu metalowego. Zasadnicze zmiany w charakterze rzemiosła nastąpiły po I rozbiorze. Mistrzowie ze Świątnik wprowadzili produkcję zamków i kłódek, które sami rozwozili po krajach monarchii austro-węgierskiej.
Historia Świątnik Górnych jako miasta jest bardzo krótka. Dzięki ogromnym staraniom społeczności lokalnej Świątniki Górne w 1997 roku otrzymały prawa miejskie. Samo miasto jest niewielkie, zajmuje powierzchnię 4 km². Dotychczas Świątniki Górne nawiązało międzynarodową współpracę z Beaugency we Francji i Krzemieńcem na Ukrainie.
Stan i struktura ludności.
Gęstość zaludnienia i liczba ludności.
Świątniki Górne na rok 2006 zamieszkuje 2101 mieszkańców, przy powierzchni równej 4 km² daje to gęstość zaludnienia równa 525 os./km². Dla porównania wskaźnik gęstości zaludnienia dla województwa małopolskiego wynosi 215,2 os./km².. Decydujący wpływ na wysoki wskaźnik ma gęsta i zwarta zabudowa mieszkalna w gminie. W ciągu 10 lat liczba ludności wzrosła z 2015 osób w 1997 r. do 2101 osób w 2006 r., co stanowi 0,06% populacji województwa małopolskiego. W 1999 wynosiła 2063, a rok później spadła do 2046 osób. Następnie przez kolejne lata rosła by osiągnąć w 2002 r. – 2090, a do roku 2006 oscylowała wokół 2100 mieszkańców. Wskaźnik wzrostu liczby ludności za lata 1997–2006 wynosi 104%, świadczy to o tym, iż w gminie mamy do czynienia ze stagnującym wzrostem demograficznym.
Struktura płci i wieku ludności.
Struktura ludności według płci i wieku na przestrzeni dekady się zmieniała. W obu przypadkach, a więc w roku 1997 i 2006 struktura ludności wykazywała charakter typu zastojowego. Ten podstawowy typ został zaburzony – powstały wyrwy związane z mniej liczniejszymi urodzeniami z okresu II wojny światowej (związane z bezpośrednio z działaniami wojennymi i okupacją) dotyczy to grupy wiekowej 50–54 lat (dla 2006 r. 60-64); jak i związane z echem tego niżu w 2 grupach wiekowych 30-34 (2006 r. 40-44). Można również dostrzec wyże związane z kompensacją powojenną w latach 50. XX w. i echem tych wyżów na przełomie lat 70. i 80 i kolejnym zdecydowanie słabszym na początku XXI w.
W 1997 r. można było zauważyć, iż nadwyżka liczby kobiet nad liczbą mężczyzn wystąpiła w młodszych grupach wiekowych, a więc 0-4 i 5-9, jak i 30-34. Podobną nadwyżkę wykazują starsze grupy wiekowe, powyżej 50 roku życia. Wpływ na to ma większa umieralność mężczyzn. Natomiast nadwyżką liczby mężczyzn nad liczbą kobiet charakteryzują się grupy wiekowe 10-49 roku życia z wyłączeniem mężczyzn w wieku 30-34. Nieco inaczej struktura ta wyglądała w 2006 r. Nadwyżka liczby kobiet nad liczbą mężczyzn wystąpiła w grupach wiekowych 15-19, 30-44 i od 64 roku życia wzwyż.
W ogólnym rozrachunku liczba kobiet przewyższa liczbę mężczyzn. Przez całą dekadę współczynnik feminizacji ulegał zmianom, na początku badanego okresu, a więc w 1997 wynosił 1039 kobiet na 1000 mężczyzn (Małopolska – 1053,7), najmniejszą wartość osiągnął w 1999 r. i wynosił 1021. Największą wartość uzyskał w 2006 roku – niespełna 1042 (Małopolska – 1062).
Struktura ludności według cech demograficzno-społecznych.
Grupy ekonomiczne.
Społeczność gminy Świątniki Górne pod względem grup ekonomicznych w 1997 r. charakteryzowała się 30% odsetkiem ludności w wieku przedprodukcyjnym (w Małopolsce – 27%). W 2006 r. odsetek ten spadł o 8pkt procentowych (Małopolska 21%). Jeżeli chodzi o ludność w wieku produkcyjnym – odsetek w 1997 r. wynosił 57% (58%), a w 2006 r. 61% (63%). natomiast ludność w wieku poprodukcyjnym stanowiła w 1997 r. – 13% (14%), a 2006 r. – 17% (16%). Warto zwrócić uwagę, iż społeczeństwo gminy starzeje się ekonomicznie, co w przyszłości może skutkować zwiększonym obciążeniem demograficznym (obecnie w 2006 r. wskaźnik obciążenia demograficznego przyjął wartość 63,4).
Wykształcenie.
Analizując strukturę wykształcenia pod względem podziału na płcie można stwierdzić, iż 8% mężczyzn posiada wyższe wykształcenie przy 11% kobiet. Niewielki odsetek mężczyzn (1,5%), jak i kobiet (4%) zdobyło wykształcenie policealne. Wykształcenie średnie ma 28% mężczyzn i 30% Kobiet. Duża różnica między wykształceniem mężczyzn a wykształceniem kobiet zauważalna jest w grupie z zasadniczym i podstawowym wykształceniem. W populacji mężczyzn aż 39% posiada wykształcenie zasadnicze zawodowe, przy stosunkowo małej liczbie – 22% kobiet z tym wykształceniem. Prawdopodobnie przyczyną tak dużej różnicy występującej w strukturze pomiędzy obiema płciami może być fakt, iż na terenie gminy miejskiej działała szkoła zawodowa o dużych tradycjach rzemieślniczych do której głównie uczęszczali mężczyźni. Mężczyźni z wykształceniem podstawowym stanowią 21% a kobiety 29%. Niewielki odsetek mieszkańców (mężczyźni – 2,5%, kobiety 4%) nie ukończył szkoły podstawowej, bądź nie posiada wykształcenia lub ma nie ustalone wykształcenie.
Główne źródło utrzymania.
Okazuje się, iż głównym źródłem utrzymania ludności u mężczyzn (41%), jak i u kobiet (39%) jest praca poza rolnictwem – praca najemna, duży udział ma również praca poza rolnictwem – praca na rachunek własny 20% mężczyzn i 7% kobiet. Emeryturę pobiera 16% mężczyzn i 20% kobiet, a rentę 18% mężczyzn i 29% kobiet. Pozostałe 5% w przypadku mężczyzn, jak i w przypadku kobiet utrzymuje się ze źródeł niezarobkowych.
Struktura gospodarstw domowych.
Gospodarstwa 4 i więcej osobowe stanowią 39% wszystkich gospodarstw domowych w gminie Świątnik Górne. Porównywalną do siebie liczbę stanowią gospodarstwa nierodzinne (22%), jak i gospodarstwa jednorodzinne 2 osobowe (20%). Mniejszy udział w ogólnej liczbie gospodarstw stanowią jednorodzinne 3 osobowe (14%). Natomiast najmniejszy udział w tej strukturze przypadł gospodarstwom dwu i więcej rodzinnym – 5%.
Ruch naturalny ludności.
Małżeństwa.
Zawieranie małżeństw jest ważnym aspektem w procesie reprodukcji ludności. Na obszarze miasta Świątnik Górne w 1997 zawarto formalnie 9 związków małżeńskich, co w przeliczeniu na 1000 mieszkańców stanowiło 4,5‰. Współczynnik ten do roku 1999 rósł i osiągnął poziom 5,3‰, a do roku 2004 sukcesywnie malał – 6 związków – 2,37‰. Najmniejszą odnotowana liczbą zawartych związków małżeńskich (3) odznaczał się rok 2002 – 1,4‰. W 2005 roku ten współczynnik gwałtownie wzrósł i przekroczył poziom 8,5‰ a 2006 r. był zbliżony do poprzedniego roku (8‰).
Urodzenia, zgony, przyrost naturalny.
W 1997 r. zanotowano 25 urodzeń żywych, a więc współczynnik rodności wynosił 12,4‰. Największą liczbę urodzeń odnotowano w 2000 r., bo aż 31 urodzeń – 15,7 urodzeń na 1000 mieszkańców, najmniejsza natomiast w 2006 r. (11 urodzeń, 5,2‰). Warto w tym miejscu zwrócić uwagę na współczynnik płodności, który obrazuje nam natężenie urodzeń w badanej populacji kobiet będących w wieku rozrodczym. Największą wartość osiąga w 2000 r. – 61,3‰, a najmniejszą w 2006 r. – 19,9‰ Współczynnik zgonów w ciągu 10 lat falował. Najmniejszą wartość osiągną na początku badanego okresu, a więc w 1997 r. – 6,5 osoby na 1000 mieszkańców, a największą w 2000 roku – 11,7‰. Natomiast badając procentowy udział liczby zgonów kobiet i mężczyzn w ogólnej liczbie zgonów można stwierdzić, iż większą średnią śmiertelnością za lata 1997–2006 odznaczają się mężczyźni 57%.
Warto również zaznaczyć, że zgony niemowląt miały miejsce w 1999 r. (współczynnik zgonów niemowląt – 40‰) i w 2005 r. (50‰).
Niestety przyrost naturalny wykazuje trend spadkowy, jeszcze w 1997 roku wynosił niespełna 6 osób na 1000 mieszkańców w 2001 roku zmalał do niespełna 0,5‰, by osiągnąć w 2006 roku –5‰. Ważnym wskaźnikiem jest współczynnik dynamiki demograficznej który wyraża stosunek liczby urodzeń do liczby zgonów. Ten współczynnik przez 7 lat od 1997 r. przyjmował wartości powyżej 1 (od 1,04 do 1,92 – liczba urodzeń nie tylko kompensuje liczbę zgonów, ale daje pewna nadwyżkę), natomiast w 2004 roku spadł do 0,52 i do roku 2006 utrzymał się na podobnym poziomie (liczba urodzeń nie kompensuje liczby zgonów).
Migracje ludności.
Wielkość napływu migracyjnego w 2006 r. wynosiła 34 osoby, natomiast współczynnik napływu przyjmował wartości 16,1‰. W stosunku do roku 1997 wartości te uległy znacznemu zwiększeniu, gdyż wcześniej liczba przybyłych migrantów wynosiła zaledwie 9 osób, a współczynnik napływu równy był 4,46‰. Fala odpływu migracyjnego była mniejsza od fali napływu, niemniej jednak rosła wraz ze wzrostem tego współczynnika. W 1997 wynosiła 7 osób (3,47‰), 2001 – 15 (7,27‰), a w 2006 już 25 osób (11,9‰). Saldo migracji przeważnie było dodatnie, największą wartość 8,79‰ osiągnęło w 2000 r., natomiast w 1999 roku przyjęło największą wartość ujemną –6,79‰ Warto zaznaczyć, że w ciągu całej dekady wśród migrantów przeważały kobiety – one odznaczały się większą mobilnością migracyjną. Wyjazdy za granice miały charakter incydentalny, największa liczba emigrantów opuściła Świątniki w 2006 r. – 6 osób (ok. 2,9‰).
Wnioski.
W Świątnikach Górnych obserwujemy w dalszym ciągu wzrost liczby ludności. Co prawda ten przyrost nie jest tak dynamiczny jak pod koniec XX w., bowiem zjawisko ujemnego przyrostu naturalnego które wystąpiło od 2004r obniżyło w dużym stopniu wartość przyrostu rzeczywistego. Niemniej jednak na wartość przyrost rzeczywistego ma również wpływ saldo migracji które przez całą niemal dekadę było dodatnie.
Zauważyć można również iż społeczeństwo Świątnik starzeje się, kobiety są lepiej wykształcone od mężczyzn, a głównym źródłem utrzymania jest praca najemna bądź praca na własny rachunek.

</doc>
<doc id="1229580" url="https://pl.wikipedia.org/wiki?curid=1229580" title="PTV Krater">
PTV Krater

Prywatna Telewizja Krater – krakowski naziemny ośrodek Polonii 1. Powstała w 1992 r.
Oprócz wspólnego pasma Polonii 1 (który emitowało 13 naziemnych stacji telewizyjnych) nadawała własne programy, głównie informacyjne (Wiadomości Telewizji Krater) czy rozrywkowe.
Stacja mieściła się w Krakowie przy ulicy Płk. Dąbka 8, dwa biurowce dalej niż później powstała Telewizja Wisła, obecnie druga siedziba TVN-u (ul. płk. Dąbka 2)
Pomiędzy blokami programów zamiast obrazu kontrolnego stacja nadawała w pętli zbiór teledysków.
Została zamknięta 29 sierpnia 1994 z powodu nieotrzymania koncesji na nadawanie. Po zamknięciu Telewizji Krater wielu operatorów, montażystów i dziennikarzy przeszło do Telewizji Wisła, którą kupił TVN. 

</doc>
<doc id="1229581" url="https://pl.wikipedia.org/wiki?curid=1229581" title="Polimer modyfikowany">
Polimer modyfikowany



</doc>
<doc id="1229591" url="https://pl.wikipedia.org/wiki?curid=1229591" title="Krok do sławy">
Krok do sławy

Krok do sławy (ang. "Stomp the Yard") – amerykański film z 2007 roku.
Film kręcono w Atlancie w stanie Georgia (USA). "DJ" (Columbus Short) jest świadkiem tragicznej śmierci swojego brata. "DJ" przeprowadza się z Los Angeles do Atlanty do wujka i ciotki. Tam rozpoczyna studia na Uniwersytecie. Zakochuje się w "April" (Meagan Good) i odbija ją swojemu najgorszemu wrogowi "Grantowi" (Darrin Dewitt Henson). Dostaje się do bractwa, któremu pomaga wygrać mistrzostwa taneczne.

</doc>
<doc id="1229594" url="https://pl.wikipedia.org/wiki?curid=1229594" title="Genowefa Sikora">
Genowefa Sikora

Genowefa Sikora, z domu Szmidt (ur. 1933) – polska działaczka społeczna.
Działalność społeczną prowadzi od początku pracy zawodowej, starając się zaangażować wolontariuszy z różnych grup społecznych i zawodowych. W roku 1957 ukończyła Szkołę Pielęgniarstwa Neuropsychiatrycznego w Międzyrzeczu-Obrzycach. W latach 1957-1982 pracowała na Oddziale Neurologicznym Szpitala Klinicznego, Śląskiej Akademii Medycznej w Katowicach. Od roku 1958 jako pielęgniarka oddziałowa.
Od roku 1954 działała w Polskim Czerwonym Krzyżu, oddział Katowice, organizując drużyny sanitarne i kursy PCK. Ponadto prowadziła nabór krwiodawców do ośrodków na terenie całego Śląska, sama była czynnym krwiodawcą. Od roku 1957 do momentu rozwiązania działała w Społecznym Komitecie Przeciwalkoholowym. Jako kolejno: starsza pielęgniarka, instruktor i inspektor Wojewódzkiej Poradni Leczenia Odwykowego w Katowicach, realizowała terapię dla osób uzależnionych oraz szkolenia na rzecz personelu lokalnych poradni leczenia odwykowego w województwie. Wspierała również rozwój ruchu abstynenckiego. Za działalność z tego okresu odznaczona Złotą Odznaką Zasłużony dla Rozwoju Województwa Katowickiego oraz Honorową Odznaką Za Zasługi w Ruchu Przeciwalkoholowym.
Od początku lat osiemdziesiątych zaangażowana w działalność Klubu Inteligencji Katolickiej (KIK) w Katowicach. W ramach Sekcji Służby Człowiekowi KIK organizowała pomoc charytatywną dla potrzebujących.
W roku 1986, wspólnie z grupą członków Sekcji Służby Człowiekowi katowickiego Klubu Inteligencji Katolickiej oraz Biskupiego Komitetu Pomocy Uwięzionym i Internowanym w Katowicach, tworzyła nieformalną grupę udzielającą pomocy osobom z upośledzeniem umysłowym oraz członkom ich rodzin. Powstała ona na terenie parafii Ojców Oblatów w Katowicach, przy osobistym zaangażowaniu miejscowego proboszcza, Ojca Henryka Tomysa, OMI. Od początku w jej działalność angażowana była młodzież szkół średnich, studenci oraz – za aprobatą władz kościelnych – alumni Wyższego Śląskiego Seminarium Duchownego. Poza aspektem wspierania wszechstronnego rozwoju osób z upośledzeniem umysłowym, pomocy charytatywnej i integracji społecznej, grupa ta pełniła – i pełni – rolę formacyjną i wychowawczą wobec kolejnych pokoleń młodych ludzi.
W roku 1990, po pierwszych wolnych wyborach do Sejmu Rzeczypospolitej, Genowefa Sikora stała się pierwszym prezesem Stowarzyszenia na Rzecz Niepełnosprawnych SPES. Funkcję tę pełniła do roku 2008, aktywnie wspierając rozwój SPES, jego kolejnych jednostek organizacyjnych i programów.

</doc>
<doc id="1229602" url="https://pl.wikipedia.org/wiki?curid=1229602" title="Polskie Towarzystwo Lekarskie">
Polskie Towarzystwo Lekarskie

Polskie Towarzystwo Lekarskie (PTL) – polskie towarzystwo naukowe specjalistyczne założone w 1951 w Warszawie; zrzesza lekarzy różnych specjalności.
Historia.
Historia Polskiego Towarzystwa Lekarskiego sięga roku 1805, kiedy z inicjatywy Jędrzeja Śniadeckiego założono Towarzystwo Medyczne Wileńskie, oraz roku 1820, tj. początków Towarzystwa Lekarskiego Warszawskiego. W wieku XIX i na początku XX towarzystwa lekarskie założono w Paryżu, Petersburgu i Chicago. 
Pierwsze regionalne towarzystwa lekarskie w Królestwie Polskim zostały założone w Płocku (1872), Lublinie (1874) i Kaliszu (1875).
. W Polskiej Rzeczypospolitej Ludowej, w roku 1951, zostały zlikwidowane izby lekarskie i regionalne towarzystwa lekarskie, a w miejsce dotychczasowych 17 towarzystw utworzono jedno o zasięgu ogólnokrajowym, nadając mu nazwę Polskie Towarzystwo Lekarskie. Dla przykładu nazwę Towarzystwa Lekarskiego Warszawskiego zastąpiono w 1961 roku przez Polskie Towarzystwo Lekarskie Oddział Warszawski. Z wielu sekcji Towarzystwa powstały samodzielne towarzystwa naukowe m.in.: Towarzystwo Medycyny Społecznej, Towarzystwo Medycyny Wsi, Towarzystwo Diagnostyki Laboratoryjnej, Towarzystwo Akupunktury, Towarzystwo Alergologii i Towarzystwo Ultrasonografii. W strukturze Towarzystwa istnieją Oddziały, Koła i Sekcje.

</doc>
<doc id="1229603" url="https://pl.wikipedia.org/wiki?curid=1229603" title="Linia kolejowa nr 1">
Linia kolejowa nr 1

Linia kolejowa nr 1 Warszawa Zachodnia – Katowice – zelektryfikowana, prawie w całości dwutorowa linia kolejowa o długości 316,066 km. W latach 1845–1847 otwarto odcinek Warszawa Zachodnia – Dąbrowa Górnicza Ząbkowice (Kolej Warszawsko-Wiedeńska), a w roku 1859 odcinek Dąbrowa Górnicza Ząbkowice – Katowice.
Historia.
Do I wojny światowej.
Projekt budowy linii kolejowej z Warszawy (znajdującej się wówczas w zaborze rosyjskim) do granicy z zaborem austriackim powstał już w 1835 r. Ponieważ ze stacji Granica w miejscowości Maczki (obecnie dzielnica Sosnowca), leżącej nad granicą zaborów, projektowany szlak miał się łączyć z linią kolejową przez Kraków do Wiednia, projektowana linia otrzymała nazwę Droga Żelazna Warszawsko-Wiedeńska. Trasę przeprowadzono według projektu inż. Stanisława Wysockiego.
W 1839 r. utworzono Towarzystwo Akcyjne Drogi Żelaznej Warszawsko-Wiedeńskiej i w 1840 rozpoczęto roboty na odcinku z Warszawy do Skierniewic. Początkowo rozważano wybór trakcji parowej lub powozów ciągniętych po szynach przez konie, lecz ostatecznie zdecydowano się na nowoczesną trakcję parową. Towarzystwo jednak zbankrutowało w 1842 r., co spowodowało wstrzymanie robót. Mimo to, 4 lipca 1843 rząd Królestwa powołał Zarząd Drogi Żelaznej Warszawsko-Wiedeńskiej i podjął prace w 1844 r. W listopadzie tego roku ukończono pierwszy odcinek linii z Warszawy do Pruszkowa. 28 listopada 1844 przejechał nim pierwszy pociąg wiozący namiestnika Królestwa i zaproszonych gości. Droga zajęła 26 minut, a powrotna 20 minut.
Otwarcie do ruchu.
14 czerwca 1845 ukończono odcinek do Grodziska Mazowieckiego i wówczas otwarto kolej do użytku. 15 października 1845 kolej doprowadzono do Skierniewic i Łowicza, 1 grudnia 1846 do Częstochowy, a 1 kwietnia 1848 do granicy w Maczkach. Cała linia miała długość 327,6 km i miała 27 stacji. Była to pierwsza linia kolejowa na ziemiach Królestwa Polskiego, a zarazem druga linia kolejowa w całym Imperium Rosyjskim (w skład którego wchodziły ziemie zaboru rosyjskiego) po zbudowanym wcześniej krótkim odcinku Carskosielskiej drogi. Jako wyjątek wśród kolei na obszarze Cesarstwa Rosyjskiego miała ona szerokość toru 1435 mm (przyjętą za standard w większości państw Europy i współczesnych kolejach polskich), w przeciwieństwie do stosowanej w Rosji od 1843 szerokości 1524 mm.
W pierwszym roku funkcjonowania kolei (1845) przewieziono 143 600 pasażerów i 143 300 cetnarów towarów. Tabor kolejowy wówczas składał się z 8 lokomotyw parowych (opalanych drewnem), 58 wagonów osobowych i 62 towarowych. W 1848 liczba lokomotyw sięgnęła już 35, wagonów osobowych 87 i towarowych 312.
W latach 1859 i 1862 otwarto połączenia do granicy pruskiej: z Ząbkowic do stacji Sosnowiec i z Łowicza do Aleksandrowa Kujawskiego, łączące odpowiednio z Katowicami i Toruniem w zaborze pruskim. W 1866 r. wybudowano połączenie pomiędzy Koluszkami a Łodzią (dziś Łódź Fabryczna).
Rozbudowy i modernizacje.
Kolej poddawana była stałej modernizacji technicznej wraz z rozwojem techniki kolejowej. Od 1859 r. parowozy opalano węglem. W latach od 1860 do 1880 ułożono drugi tor od Warszawy do Ząbkowic. W 1890 r. liczba lokomotyw sięgnęła 287, wagonów osobowych 432 i towarowych 8718; liczba przewiezionych pasażerów sięgnęła 2,5 miliona, a ładunków 2,7 miliona ton. Do 1901 r. lokomotywy dla kolei warszawsko-wiedeńskiej kupowano w fabrykach zachodnioeuropejskich; dopiero po tej dacie używano lokomotyw rosyjskich, jednakże różniących się rozstawem kół.
Łącznie z budową kolei w Warszawie w 1845 r. zbudowano okazały gmach Dworca Wiedeńskiego projektu arch. Henryka Marconiego. Dworzec nie zachował się do dzisiejszych czasów. W jego miejscu znajduje się obecnie stacja metra „Centrum”. W Warszawie umiejscowiono też Warsztaty Główne kolei. W 1875 r. otwarto Szkołę Techniczną Drogi Żelaznej Warszawsko-Wiedeńskiej.
W latach 1857–1864 kolej była dzierżawiona przez spółkę niemiecką; poza tym okresem pozostawała w polskich rękach. W 1912 r. Droga Żelazna Warszawsko-Wiedeńska została upaństwowiona przez rząd rosyjski. Po odzyskaniu niepodległości przez Polskę została włączona do systemu kolei polskich.
W niepodległej Polsce.
Elektryfikacja.
Elektryfikację rozpoczęto w 1937 roku na odcinku Grodzisk Mazowiecki – Żyrardów; dalszą elektryfikację linii przerwała II wojna światowa. Przedwojenne projekty przewidywały elektryfikację linii na odcinku do Koluszek, jednak miało to nastąpić po elektryfikacji węzła warszawskiego, która miała być ukończona w 1941 roku.
Po wojnie prace nad elektryfikacją podjęto w 1947 r. od odbudowy infrastruktury na odcinku do Żyrardowa. Pierwszy pociąg elektryczny przejechał nią 16 stycznia 1950 r. W kolejnych latach sukcesywnie oddawano kolejne odcinki w kierunku do Katowic, m.in. 30 kwietnia ukończono odcinek do Koluszek. Odcinek Grodzisk Mazowiecki – Warszawa Centralna został zelektryfikowany dopiero w 1967 roku
Modernizacja szlaku Warszawa–Koluszki.
W latach 2006–2008 został przeprowadzony 1. etap modernizacji linii. Wyremontowano odcinek Koluszki – Skierniewice (Miedniewice) oraz fragment linii kolejowej nr 17 Łódź Widzew – Koluszki, dzięki czemu umożliwiono pociągom rozwinięcie prędkości do 140 km/h i skrócenie czasu przejazdu na całym zmodernizowanym odcinku do 32 minut, zaś z Łodzi do Warszawy do 82 minut.
W marcu 2011 ruszył 2. etap modernizacji linii na odcinku Skierniewice (Miedniewice) – Warszawa Zachodnia. Po modernizacji prędkość pociągów wzrośnie do 160 km/h na odcinku Skierniewice (Miedniewice) – Warszawa Włochy oraz do 90 km/h na odcinku Warszawa Włochy – Warszawa Zachodnia, dzięki czemu podróż pociągiem z Warszawy do Łodzi będzie trwała około 70 minut.
Modernizacja szlaku Koluszki–Częstochowa.
W latach 2014–2015 wyremontowano odcinek Koluszki – Częstochowa, dzięki czemu umożliwiono pociągom rozwinięcie prędkości do 120 km/h i skrócenie czasu przejazdu na całym zmodernizowanym odcinku do 2 godzin.
Modernizacja szlaku Częstochowa–Dąbrowa Górnicza Ząbkowice.
W 2014 roku zakończyła się modernizacja linii na odcinku Zawiercie – Dąbrowa Górnicza Ząbkowice. Wraz ze zmianą rozkładu jazdy w grudniu 2014 pociągi kursują tą trasą z prędkością 120 km/h. W ramach modernizacji odnowiono perony w Łazach, Wiesiółce, Chruszczobrodzie, Dąbrowie Górniczej Sikorce oraz Dąbrowie Górniczej Ząbkowice.
20 lipca 2017 PKP PLK podpisały z przedsiębiorstwem ZUE umowę na modernizację odcinka Częstochowa – Zawiercie. Kontrakt objął remont 10 stacji i przystanków, 19 peronów, 44 km torów i sieci trakcyjnej, 15 przejazdów kolejowo-drogowych oraz 31 obiektów inżynierskich.
Charakterystyka techniczna.
Na linii znajdują się 32 stacje kolejowe i 43 przystanki kolejowe.

</doc>
<doc id="1229604" url="https://pl.wikipedia.org/wiki?curid=1229604" title="Formuladeildin (2007)">
Formuladeildin (2007)

Formuladeildin (2007) – 64. edycja pierwszej ligi Wysp Owczych, która odbyła się od 1 kwietnia do 27 października 2007. Udział wzięło w niej 10 zespołów. W miejsce ÍF Fuglafjørður i B68 Toftir, które odpadły po sezonie 2006 weszły kluby AB Argir oraz B71 Sandoy. Obrońcą tytułu był dziewiętnastokrotny mistrz HB Tórshavn, który zajął tym razem czwarte miejsce, po raz pierwszy w swej historii zwycięzcą została drużyna NSÍ Runavík. Do niższej ligi spadły zespoły AB Argir i VB/Sumba.

</doc>
<doc id="1229608" url="https://pl.wikipedia.org/wiki?curid=1229608" title="Miles Davis Volume 2">
Miles Davis Volume 2

Miles Davis Volume 2 – album nagrany w 1953 r. przez Milesa Davisa na drugiej sesji dla firmy nagraniowej Blue Note i wydany w 1955 roku.
Historia i charakter albumu.
Album ten powstał z nagrań dokonanych na drugiej sesji dla firmy Blue Note. Sesja pierwsza odbyła się w maju 1952 r., a sesja trzecia w marcu 1954 r. Zostały one wydane na Miles Davis Volume 1.
Album ten utrzymany jest raczej w szybkim tempie.
Oryginalny album zawierał sześć utworów umieszczonych na 10-calowej płycie. Pięć alternatywnych nagrań dodano do wznowień.

</doc>
<doc id="1229614" url="https://pl.wikipedia.org/wiki?curid=1229614" title="Dishwalla">
Dishwalla

Dishwalla jest amerykańskim zespołem grającym rocka alternatywnego, założonym w 1994 roku. Nazwa zespołu pochodzi od słowa z języka indyjskiego, oznaczającego montera telewizji kablowej.
W 1996 zespół wydał piosenkę "Counting Blue Cars" z albumu "Pet Your Friends", dzięki czemu zdobył rozgłos oraz parę nagród (min. nagrodę magazynu Billboard dla najlepszej piosenki rockowej). Drugi album zespołu, "And You Think You Know What Life's About", nie powtórzył sukcesu pierwszego, w związku z czym zespół został zaszufladkowany jako artyści jednego przeboju.
Członkowie zespołu.
J.R. Richards - wokal
Rodney Browning Cravens - gitara
Scot Alexande (1993-2005) - gitara basowa
Jim Wood - klawisze
Pete Maloney - perkusja
George Pendergast (1993-1998) - perkusja

</doc>
<doc id="1229617" url="https://pl.wikipedia.org/wiki?curid=1229617" title="Apaharan">
Apaharan

Apaharan (w hindi: „Porwanie”) to bollywoodzki dramat społeczny i polityczny z elementami thrillera wyreżyserowany w 2005 roku przez reżysera z Biharu Prakash Jha, autora "Parampara", "Dil Kya Kare" i "Gangaajal". W rolach głównych Ajay Devgan i Nana Patekar. Akcja filmu rozgrywa się w Biharze. Tematem filmu jest „wzlot” i „upadek” mężczyzny, któremu ojciec wpoił wysokie ideały i któremu nie udaje się żyć według nich. Zawodzi siebie i ojca. Odrzucony przez ojca szuka drogi do sukcesu na drodze przestępczej.
Fabuła.
Ajay Shastri (Ajay Devgan) żyje w Salmapur w stanie Bihar. Jego ojciec profesor Raghuvansh Shastri (Mohan Agashe) jest naśladowcą Gandhiego, uznanym politykiem, z pasją krytykującym działalność polityków skażonych korupcją i powiązaniami z mafią biharską. Oczekuje, że jego syn pójdzie w jego ślady hołdując niezłomnie wyższym wartościom, żyjąc w każdych okolicznościach uczciwie i w prawdzie. Tymczasem Ajay, mimo ukończenia z wyróżnieniem szkoły policyjnej, od lat nie może dostać się na listę kandydatów do zatrudnienia, ponieważ uparcie odmawia dania łapówki decydentom. Bezrobotny, zrozpaczony tym, że w przyszłym roku wiek uniemożliwi mu spełnienie marzenia o zostaniu policjantem, Ajay decyduje się dać łapówkę. Wbrew swoim przekonaniom i woli swojej ukochanej Meghi Basu (Bipasha Basu). Aby zdobyć pieniądze na łapówkę zapożycza się u miejscowego gangstera Murli (Murli Sharma). Dzięki łapówce wreszcie spełnia się jego wieloletnie marzenie – Ajay trafia na listę kandydatów do policji. Ale żyjący na bakier z prawem minister spraw wewnętrznych Dinkar Pandey (Chetan Pandit) stawia warunek. Jeśli ojciec Ajaya nie zrezygnuje z godzącej w niego krytycznej mowy wobec tłumów, Ajay zostanie skreślony z listy. Ajay próbuje przekonać swojego ojca, że jego nieustępliwość zniweczy marzenia syna. Profesor czuje się rozczarowany postawą syna. Oburzony odrzuca propozycję ministra. Ajay nie tylko traci szanse na dostanie pracy w policji. Przymuszany przez gangstera do zwrotu długu, zdesperowany decyduje się przyjąć od mafii zlecenie na porwanie pewnego bankiera. Porwanie to doprowadza go do konfliktu z chroniącym bankiera gangsterem Gaya Singh (Yashpal Sharma). Ajay z pogardą odrzucony przez bezkompromisowego w swoich poglądach ojca, upokorzony do granic wytrzymałości przez Gayę Singha, zabija gangstera. Nie ma już powrotu do świata wyznawanych dotychczas zasad, który dzielił z ojcem i Meghą. Ajay zwraca się do mającego ambicje polityczne szefa mafii muzułmańskiej Tabreza Alama (Nana Patekar) proponując mu swoje usługi.

</doc>
<doc id="1229619" url="https://pl.wikipedia.org/wiki?curid=1229619" title="Feliks Malanowski">
Feliks Malanowski

Feliks Malanowski (ur. 17 maja 1906 w Płońsku, zm. 5 kwietnia 1976 we Wrocławiu) – polski lekkoatleta, olimpijczyk. Sędzia lekkoatletyki, działacz sportowy, a także dziennikarz.
Absolwent prawa na Uniwersytecie Warszawskim oraz CIWF.
Jako lekkoatleta specjalizował się w biegach średniodystansowych. Pięciokrotnie był mistrzem Polski: w biegu na 1500 metrów (w 1928) oraz w sztafecie 4 × 400 metrów (w 1925, 1926, 1927 i 1928). Był także pięciokrotnym wicemistrzem Polski na 800 metrów (w 1926 i 1928), 1500 metrów (w 1925 i 1927) oraz w sztafecie 4 × 400 metrów (w 1929), a także trzykrotnym brązowym medalistą na 800 metrów (w 1927) i na 400 metrów przez płotki (w 1928 i 1929).
Startował na Igrzyskach Olimpijskich w 1928 w Amsterdamie w biegu na 800 metrów i w sztafecie 4 × 400 metrów, ale odpadł w przedbiegach. Dwukrotnie brał udział w akademickich mistrzostwach świata (w 1927 i 1928). Był rekordzistą Polski na 800 metrów i na 2000 metrów oraz w sztafecie 4 × 400 metrów.
Rekordy życiowe:
Od 1934 pracował w Wolnym Mieście Gdańsku jako nauczyciel wychowania fizycznego i dziennikarz. Po klęsce w kampanii wrześniowej włączył się w pracę konspiracyjną, z której powodu był w latach 1941-1945 więźniem obozów koncentracyjnych w Auschwitz i Mauthausen.
Po wojnie mieszkał we Wrocławiu, gdzie był wieloletnim prezesem Okręgowego Związku Lekkiej Atletyki oraz członkiem zarządu Polskiego Związku Lekkiej Atletyki. Znany propagator sportu wśród młodzieży. Oprócz lekkiej atletyki był także działał w boksie i piłce nożnej. Podczas licznych spotkań z młodzieżą upowszechniał idee olimpijskie, działał także w Klubie Olimpijczyka.
Miał dwoje dzieci z małżeństwa z Marią Malanowską z domu Gorazdowską: Andrzeja Stefana (ur. 03.01.1932) oraz młodszą Marię. Został pochowany we Wrocławiu na Cmentarzu Osobowickim w Alei Zasłużonych. We Wrocławiu przez kilka lat odbywał się lekkoatletyczny memoriał dla młodzieży jego imienia, gdzie nagrody kilkakrotnie wręczał nieżyjący już dziś jego syn.

</doc>
<doc id="1229620" url="https://pl.wikipedia.org/wiki?curid=1229620" title="Pagoda Xá Lợi">
Pagoda Xá Lợi

Pagoda Xá Lợi (wiet. "Chùa Xá Lợi") – jest największa pagodą w mieście Ho Chi Minh w Wietnamie. Budowa rozpoczęła się 5 sierpnia 1956 roku, a zakończyła się 2 maja 1958 roku. Pagoda ta była siedzibą "Wietnamskiego Związku Buddystów" do 1981 roku i była jego drugim biurem do maja 1993.

</doc>
<doc id="1229621" url="https://pl.wikipedia.org/wiki?curid=1229621" title="Xa Loi">
Xa Loi



</doc>
<doc id="1229625" url="https://pl.wikipedia.org/wiki?curid=1229625" title="Armia Boga (film)">
Armia Boga (film)

Armia Boga ("The Prophecy") – amerykański film fabularny (horror) z 1995 roku.
Fabuła.
W niebiosach wybucha straszliwa, przepowiedziana w sekretnym rozdziale Biblii, wojna między zastępami aniołów. Przyczyną konfliktu są ludzie, którzy zajęli miejsce aniołów i odebrali im bożą łaskę. Zastępy Gabriela zstępują na ziemię, aby rozpętać piekło i zdobyć duszę najstraszliwszego człowieka, który kiedykolwiek istniał. Ale anioł Szymon ukrywa pożądaną przez Gabriela duszę w ciele małej dziewczynki Marii. W konflikt między aniołami wplątany zostaje Thomas Dagget, policjant i były ksiądz. Ponieważ stoi na drodze, musi albo walczyć albo przyłączyć się do jednej ze stron. Niespodziewanie dla wszystkich pojawia się nagle dawny ulubieniec Boga, strącony anioł światłości, Lucyfer.

</doc>
<doc id="1229626" url="https://pl.wikipedia.org/wiki?curid=1229626" title="Rafał Sztencel">
Rafał Sztencel

Rafał Sztencel (ur. 22 maja 1953 w Warszawie, zm. 26 stycznia 2008 w Grzegorzewicach) – polski matematyk, publicysta i tłumacz, wykładowca na Wydziale Matematyki, Informatyki i Mechaniki UW oraz na Wydziale Nauk Ekonomicznych UW. Był autorem podręczników probabilistyki oraz serii artykułów w miesięczniku „Delta”. Pracę doktorską napisał po kierunkiem Stanisława Kwapienia w 1984 roku.
Pochowany 6 lutego 2008 na cmentarzu prawosławnym przy ul. Wolskiej 138/140 w Warszawie.

</doc>
<doc id="1229628" url="https://pl.wikipedia.org/wiki?curid=1229628" title="František Čapek">
František Čapek

František Čapek (ur. 24 października 1914 w Branicach, zm. 31 stycznia 2008 w Pradze) – czeski kajakarz, złoty medalista Letnich Igrzysk Olimpijski 1948 na dystansie 10 000 m.
Karierę sportową zaczynał jako zapaśnik, po złamaniu nogi zdecydował się na kajakarstwo. W 1954 na mistrzostwach świata zajął drugie miejsce w wyścigu na 10 km, na tym dystansie wywalczył także 7 tytułów mistrza Czechosłowacji. W momencie śmierci był najstarszym czeskim złotym medalistą olimpijskim. 

</doc>
<doc id="1229629" url="https://pl.wikipedia.org/wiki?curid=1229629" title="Jacek Baszkiewicz">
Jacek Baszkiewicz

Jacek Baszkiewicz (ur. 1956 w Poznaniu, zm. 29 stycznia 2008 w Świeradowie Zdroju) – polski kabareciarz, współtwórca poznańskiego kabaretu Pod Spodem.
Życiorys.
Ukończył II LO w Poznaniu, był absolwentem poznańskiego AWF. Współtwórca i członek powstałego w 1979 kabaretu Pod Spodem, gdzie współpracował między innymi z Andrzejem Czerskim, Aleksandrem Gołębiowskim, Krzysztofem Jaślarem, Bohdanem Smoleniem i Markiem Szpendowskim. Był również współzałożycielem kabaretu Kluczydło. Wraz z Bohdanem Smoleniem wykonywał między innymi piosenkę pt. "Oby nam się udało".

</doc>
<doc id="1229630" url="https://pl.wikipedia.org/wiki?curid=1229630" title="Gadomski (krater księżycowy)">
Gadomski (krater księżycowy)

Gadomski – krater na powierzchni Księżyca o średnicy 65 km, położony na 36,4° szerokości północnej i 147,3° długości zachodniej. Krater ten jest położony na niewidocznej z Ziemi stronie Księżyca.
Decyzją Międzynarodowej Unii Astronomicznej w 1970 roku został nazwany nazwiskiem polskiego astronoma Jana Gadomskiego.

</doc>
<doc id="1229631" url="https://pl.wikipedia.org/wiki?curid=1229631" title="Gwiazda symbiotyczna">
Gwiazda symbiotyczna

Gwiazda symbiotyczna – szczególna klasa gwiazd podwójnych, w których są wyraźnie widoczne linie absorpcyjne formujące się w chłodniejszej gwieździe i linie emisyjne wysoko zjonizowanego gorącego gazu. Widma gwiazd symbiotycznych stanowiły zagadkę, dopóki nie stwierdzono ich przynależności do układów podwójnych.
Gwiazda symbiotyczna składa się z gwiazdy klasy czerwonego olbrzyma oraz z gorącej gwiazdy – towarzysza o mniejszych rozmiarach (jest nim najczęściej biały karzeł, ale może nim być małomasywna gwiazda ciągu głównego, a nawet gwiazda neutronowa). Okresy orbitalne gwiazd symbiotycznych są rzędu kilku lat, a nawet dłuższe.
Faza gwiazdy symbiotycznej reprezentuje późny etap ewolucji gwiazdy i stosunkowo krótki etap w ewolucji układu podwójnego. Czerwony olbrzym na tym etapie traci bardzo intensywnie masę, co jest źródłem otoczki wokół całego układu. Ze względu na krótkotrwałość tego etapu, liczba znanych gwiazd symbiotycznych jest stosunkowo niewielka (~200). Większość z nich znajduje się w naszej Galaktyce, ale znane są nieliczne gwiazdy symbiotyczne np. w Małym Obłoku Magellana i Wielkim Obłoku Magellana. 
Materia tracona przez czerwonego olbrzyma częściowo opada na zwartego towarzysza, co jest źródłem obserwowanej aktywności gwiazdy symbiotycznej, mającej nieraz postać silnych wybuchów i formowania się dżetu. Materia ta tworzy dysk akrecyjny otaczający zwarty składnik.
Znane gwiazdy symbiotyczne to EG And (HIP 3494), Z And (HIP 116287), CH Cyg (HIP 95413), CI Cyg (HIP 97594), RS Oph.
Podejrzewa się, że gwiazdy symbiotyczne są przodkami bipolarnych mgławic planetarnych. Niektóre z gwiazd symbiotycznych mogą też przekształcić się w systemy, które ostatecznie eksplodują jako supernowe typu Ia.

</doc>
<doc id="1229632" url="https://pl.wikipedia.org/wiki?curid=1229632" title="Wesley Ngetich">
Wesley Ngetich

Wesley Ngetich Kimutai (ur. 15 grudnia 1977, zm. 21 stycznia 2008) – kenijski maratończyk.
Był dwukrotnym zwycięzcą Grandma’s Marathon w Minnesocie w latach 2005 i 2007. Miał trójkę dzieci. Według informacji podanych przez francuską agencje prasową AFP zginął w pobliżu rezerwatu Masajów w zachodniej części kraju. Przyczyną śmierci było ugodzenie zatrutą strzałką w klatkę piersiową sportowca, wraz z nim zginęło 5 lub 6 innych osób. Do zdarzenia doszło w okresie zamieszek w Kenii po ogłoszeniu zwycięstwa w wyborach prezydenckich dotychczasowego prezydenta kraju, Mwai Kibakiego.

</doc>
<doc id="1229633" url="https://pl.wikipedia.org/wiki?curid=1229633" title="Dziewulski (krater księżycowy)">
Dziewulski (krater księżycowy)

Dziewulski – krater na powierzchni Księżyca o średnicy 63 km, położony na 21,2° szerokości północnej i 98,9° długości wschodniej.
Decyzją Międzynarodowej Unii Astronomicznej w 1970 roku został nazwany od polskiego astronoma Władysława Dziewulskiego.

</doc>
<doc id="1229634" url="https://pl.wikipedia.org/wiki?curid=1229634" title="Badarzewska (krater wenusjański)">
Badarzewska (krater wenusjański)



</doc>
<doc id="1229636" url="https://pl.wikipedia.org/wiki?curid=1229636" title="Olesnicka (krater wenusjański)">
Olesnicka (krater wenusjański)



</doc>
<doc id="1229638" url="https://pl.wikipedia.org/wiki?curid=1229638" title="Carroccio">
Carroccio

Carroccio – rydwan, wóz bojowy zaprzężony w woły, używany przez armie średniowiecznych republik i księstw włoskich. Była to prostokątna platforma na pełnych, drewnianych kołach, na której umieszczano sztandar miasta i ołtarz polowy, gdzie kapłan odprawiał mszę przed bitwą, i z której trębacze zagrzewali wojsko do boju. 
W bitwie carroccio było otoczone przez najwaleczniejszych żołnierzy armii i służyło zarówno jako punkt dowodzenia, jak i palladion mający stać na straży honoru miasta; jego zagarnięcie przez nieprzyjaciela uważane było za straszliwą klęskę i hańbę. Po raz pierwszy użyte zostało przez Mediolańczyków w 1038 roku i odgrywało wielką rolę w wojnach Ligi Lombardzkiej z cesarzem Fryderykiem Barbarossą. Później zostało zaadaptowane przez inne miasta jak Florencja, która wykorzystała ów pojazd na polu bitwy w roku 1228. 
Florentyńskie carroccio poprzedzało zazwyczaj mniejszy wóz, na którym znajdowała się "martinella", dzwon przekazujący wojsku dźwiękowe rozkazy w czasie bitwy. Gdy zachodziło prawdopodobieństwo wojny "martinellę" wieszano na drzwiach kościoła Marii Panny na "Mercato Nuovo" we Florencji, skąd ostrzegała swym dzwonieniem mieszkańców przed nadciągającym niebezpieczeństwem. W czasach pokojowych "carroccio" było przechowywane w domach wybitnych obywateli odznaczających się w pracach na rzecz społeczności.

</doc>
<doc id="1229639" url="https://pl.wikipedia.org/wiki?curid=1229639" title="Chrystodulos (arcybiskup Aten)">
Chrystodulos (arcybiskup Aten)

Chrystodulos, imię świeckie Christos Paraskewaidis (ur. 17 stycznia 1939 w Ksanti, zm. 28 stycznia 2008 w Psichiko) – grecki duchowny prawosławny, zwierzchnik Greckiego Kościoła Prawosławnego w latach 1998–2008.
Życiorys.
W 1961 otrzymał święcenia diakońskie i złożył śluby mnisze w monasterze św. Warłaama na Meteorach. W 1962 ukończył studia na Wydziale Prawa Uniwersytetu w Atenach. Pięć lat później otrzymał stopień doktora teologii na wydziale teologicznym tej samej uczelni. Kapłanem został w 1965. Przez pięć lat służył w cerkwi Zaśnięcia Matki Bożej w Panaio Phalero (Ateny). Następnie piastował funkcję sekretarza Synodu Greckiego Kościoła Prawosławnego. Chirotonię biskupią przyjął w 1974. 14 lipca 1974 został metropolitą Dymitriady. Uczestniczył w działalności misyjnej Greckiego Kościoła Prawosławnego w Afryce oraz w Europie Zachodniej. W latach 1985–1998 był odpowiedzialny za koordynowanie działalności ekumenicznej Kościoła Greckiego.
28 kwietnia 1998 został zwierzchnikiem Greckiego Kościoła Prawosławnego z tytułem arcybiskupa Aten i całej Grecji, 9 maja tego samego roku odbyła się jego uroczysta intronizacja.
W maju 1998 skrytykował zamiary wprowadzenia w Grecji rozdziału Kościoła od państwa, twierdząc, że przetrwanie narodu greckiego było możliwe dzięki prawosławiu, zaś pozbawienie Kościoła statusu państwowego oznacza walkę z tradycyjną kulturą grecką.
W 2001 spotkał się z papieżem Janem Pawłem II, w czasie jego wizyty w Grecji. W 2006 złożył wizytę w Watykanie, odwiedzając papieża Benedykta XVI. Tym samym przyczynił się do poprawy stosunków między Kościołem katolickim a Greckim Kościołem Prawosławnym, które przez wiele lat były bardzo złe. Spotykał się również z przywódcą społeczności muzułmańskiej w Grecji.
W czerwcu 2007 zdiagnozowano u niego raka wątrobowokomórkowego. Hierarcha miał poddać się przeszczepowi wątroby, który został odwołany z powodu bardzo złego stanu zdrowia duchownego (liczne przerzuty). Chrystodulos został jedynie poddany chemioterapii.
Autor prac z dziedziny teologii moralnej. Miał opinię znakomitego kaznodziei, umiejącego wykorzystywać nowoczesne środki masowego przekazu w pracy duszpasterskiej. Angażował się w akcje społeczne na rzecz walki z AIDS i narkomanią. Cieszył się znaczną popularnością w społeczeństwie greckim, 75% Greków deklarowało dlań zaufanie. 60% było zdania, że nawet ciężko chory powinien pozostawać dożywotnim zwierzchnikiem Kościoła. Jego krytycy zarzucali mu głoszenie poglądów nacjonalistycznych.
Chrystodulos był zdecydowanym krytykiem globalizacji i Unii Europejskiej, twierdził, że po wejściu do jej struktur Grecja zatraci swoją kulturę. Sprzeciwiał się również integracji Turcji z Europą, nazywając Turków „barbarzyńcami”. Protestował przeciwko bombardowaniu Serbii przez siły NATO w 1999. W 2000 zorganizował masowe protesty w Atenach i Salonikach przeciwko usuwaniu z greckich dowodów osobistych informacje o wyznaniu, co nazwał atakiem na podstawy tożsamości narodowej Greków. Stwierdził wówczas, że Grecy są w pierwszej kolejności Grekami, dopiero później obywatelami Europy. W odróżnieniu od wielu swoich poprzedników, Chrystodulos żywo angażował się w bieżące problemy polityczne, wspierając nacjonalistyczne partie greckie.
W 2003 otrzymał tytuł doktora "honoris causa" Chrześcijańskiej Akademii Teologicznej w Warszawie.
Został pochowany na Pierwszym cmentarzu w Atenach.
W 2004 odznaczony Krzyżem Komandorskim Orderu Zasługi Rzeczypospolitej Polskiej.

</doc>
<doc id="1229640" url="https://pl.wikipedia.org/wiki?curid=1229640" title="Heweliusz (krater księżycowy)">
Heweliusz (krater księżycowy)

Heweliusz (Hevelius) – krater na powierzchni Księżyca o średnicy około 114 km, położony na współrzędnych selenograficznych .
Decyzją Międzynarodowej Unii Astronomicznej w 1935 roku został nazwany nazwiskiem polskiego astronoma Jana Heweliusza.

</doc>
<doc id="1229641" url="https://pl.wikipedia.org/wiki?curid=1229641" title="Edward Jurjewicz">
Edward Jurjewicz

Edward Jurjewicz (ur. 5 stycznia 1939 w Mołodecznie, zm. 28 stycznia 2008 w Olsztynie) – polski rzeźbiarz i pedagog.
Życiorys.
Ukończył Liceum Sztuk Plastycznych w Szczecinie. W latach 1961–1966 studiował w Państwowej Wyższej Szkole Sztuk Plastycznych w Gdańsku. Dyplom uzyskał w 1967 roku. Od 1968 roku członek Okręgu Olsztyńskiego Związku Polskich Artystów Plastyków. Pracował jako asystent w Wyższej Szkole Pedagogicznej w Olsztynie, był wykładowcą na Uniwersytecie Warmińsko-Mazurskim, nauczał w Państwowym Liceum Sztuk Plastycznych w Olsztynie. 
Był współautorem stworzonego wraz z Piotrem Obarkiem, figury św. Jana Nepomucena przy moście na Starym Mieście w Olsztynie. Autor tablicy upamiętniającej 50-rocznicę wiecu manifestującego poparcie dla powstania węgierskiego, znajdującego się na pl. Gen. Józefa Bema w Olsztynie, płaskorzeźby upamiętniającej postać Wojciecha Kętrzyńskiego na ścianie Wysokiej Bramy w Olsztynie oraz tablicy poświęconej marszałkowi Józefowi Piłsudskiemu.

</doc>
<doc id="1229644" url="https://pl.wikipedia.org/wiki?curid=1229644" title="Zespół Jadassohna i Lewandowsky'ego">
Zespół Jadassohna i Lewandowsky'ego



</doc>
<doc id="1229645" url="https://pl.wikipedia.org/wiki?curid=1229645" title="Nerwoból nerwu trójdzielnego">
Nerwoból nerwu trójdzielnego



</doc>
<doc id="1229646" url="https://pl.wikipedia.org/wiki?curid=1229646" title="Blind Faith (album)">
Blind Faith (album)

Blind Faith – album nagrany w 1969 r. przez grupę Blind Faith i wydany w tym samym roku.
Historia i charakter albumu.
Początkowo Eric Clapton w wypowiedziach twierdził, że przygotowywany jest solowy album przy pomocy Steve'a Winwooda. Jednak obecność Gingera Bakera zdawała się wskazywać na coś innego i nikt Claptonowi nie wierzył.
Prace rozpoczęły się w Morgan Studios (luty, marzec), a potem grupa (jeszcze bez nazwy) przeniosła się do Olympic Studios, gdzie ostatecznie odbyła się także postprodukcja nagrań (miksowanie i mastering).
Wszystko odbywało się w pośpiechu, bowiem już w czerwcu miało się rozpocząć krótkie europejskie tournée zespołu a 12 lipca występem w Madison Square Garden w Nowym Jorku – tournée amerykańskie. Grupa najpewniej miała mało gotowych kompozycji, skoro na drugiej stronie albumu znalazły się tylko dwa utwory, w tym rozciągnięta do ponad 15 minut jamowa kompozycja Gingera Bakera "Do What You Like".
Po wydaniu olbrzymie kontrowersje wzbudziła okładka albumu przedstawiająca nagą dojrzewającą dziewczynkę z modelem kosmicznego pojazdu odbieranym jak przedmiot o ewidentnie fallicznym charakterze. Autorem zdjęcia był Bob Seidemann, znany ze zdjęć Janis Joplin i Grateful Dead. Spotkał on 14-letnią dziewczynę w metrze, zaproponował jej pozowanie i poszedł ustalić zgodę z rodzicami. W wyniku rozmowy z rodzicami ostatecznie do zdjęcia pozowała 11-letnia siostra uprzednio wybranej dziewczyny. Zapłatą był koń kupiony dla niej przez Roberta Stigwooda. W USA okładka nie przeszła przez cenzurę.
Zdjęcie Seidemann zatytułował "Blind Faith" (pol. Ślepa wiara) i ostatecznie zespół przyjął tytuł zdjęcia jako swoją nazwę. Postanowiono nie umieszczać na stronie przedniej okładki nazwy zespołu, co był rzadkim rozwiązaniem zastosowanym prawdopodobnie dopiero dwa razy. Tak zrobili The Rolling Stones ze swoją debiutancką płytą i powtórzyli The Beatles na "Rubber Soul".
Mimo wszelkich niedociągnięć albumu, spowodowanych pośpiechem, płyta stała się albumem nr 1 zarówno Wielkiej Brytanii jak i w Stanach Zjednoczonych. Dostała się także na listę albumów wykonawców afroamerykańskich dochodząc do 40 pozycji, co było ewenementem.
Zespół przetrwał właściwie tylko pół roku.

</doc>
<doc id="1229647" url="https://pl.wikipedia.org/wiki?curid=1229647" title="Jan Lisowski (sztangista)">
Jan Lisowski (sztangista)

Jan Lisowski (ur. 23 września 1952 w Olsztynie) – polski sztangista, olimpijczyk.
Życiorys.
Startował w wadze półciężkiej (do 82,5 kg). największy sukces odniósł na Igrzyskach Olimpijskich w 1980 w Moskwie, gdzie zajął 4. miejsce z wynikiem 355 kg. Był także dwukrotnym mistrzem Polski (w 1981 i 1983).
Prowadzi biuro detektywistyczne w Olsztynie.

</doc>
<doc id="1229655" url="https://pl.wikipedia.org/wiki?curid=1229655" title="PSE">
PSE



</doc>
<doc id="1229656" url="https://pl.wikipedia.org/wiki?curid=1229656" title="David Kimutai Too">
David Kimutai Too

David Kimutai Too (ur. 23 sierpnia 1968 – zm. 31 stycznia 2008) – kenijski polityk Pomarańczowego Ruchu Demokratycznego (ODM). Został zastrzelony podczas zamieszek po wyborach przez policjanta.

</doc>
<doc id="1229660" url="https://pl.wikipedia.org/wiki?curid=1229660" title="Mugabe Were">
Mugabe Were

Mugabe Were (ur. 9 sierpnia 1968, zm. 29 stycznia 2008 w Nairobi) – kenijski polityk Pomarańczowego Ruchu Demokratycznego (ODM). Został zastrzelony podczas zamieszek po wyborach.

</doc>
<doc id="1229661" url="https://pl.wikipedia.org/wiki?curid=1229661" title="Voronež">
Voronež



</doc>
<doc id="1229664" url="https://pl.wikipedia.org/wiki?curid=1229664" title="Derwent (rzeka w Derbyshire)">
Derwent (rzeka w Derbyshire)

Derwent – rzeka w środkowej Anglii, na terenie hrabstwa Derbyshire, o długości 80 km. Wypływa z gór Peak District, a uchodzi do rzeki Trent.

</doc>
<doc id="1229665" url="https://pl.wikipedia.org/wiki?curid=1229665" title="Winieta (modelarstwo)">
Winieta (modelarstwo)

Winieta – niewielkich rozmiarów diorama, stanowiąca podstawkę pod jeden model: pojazd, samolot lub figurkę.

</doc>
<doc id="1229666" url="https://pl.wikipedia.org/wiki?curid=1229666" title="Białek (góra)">
Białek (góra)

Białek (dawniej niem. "Bieler Preis-Koppe") – góra ze szczytem na wysokości 723 m n.p.m. znajdująca się w Masywie Śnieżnika w Sudetach, na terenie Śnieżnickiego Parku Krajobrazowego.
Geografia.
Białek stanowi kulminację w bocznym rozłogu Śnieżnika, w grzbiecie zamykającym od zachodu dolinę potoku Jodłówka ponad Szklarnią, a dochodzącym na południowy zachód od Puchacza. Jest wzniesieniem wyraźnie wydzielonym krótkimi, głębokimi dolinami potoków Bielica i Szklarka.
Geologia.
Zbudowany ze skał gnejsowych należących do metamorfiku Lądka i Śnieżnika, porośnięty świerkowym lasem dolnoreglowym. Okolice wierzchołkowe (wraz z wyższą, bezimienną kulminacją o wysokości 743 m n.p.m.) są odkryte, przez co roztaczają się stamtąd widoki na Rów Górnej Nysy, Góry Bystrzyckie i dolinę Jodłówki.
Turystyka.
Grzbietem powyżej Białka przechodzi europejski długodystansowy szlak pieszy E3 z Międzylesia na Halę pod Śnieżnikiem.

</doc>
<doc id="1229669" url="https://pl.wikipedia.org/wiki?curid=1229669" title="Markelfingen (stacja kolejowa)">
Markelfingen (stacja kolejowa)

Markelfingen – przystanek kolejowy w Radolfzell am Bodensee, w dzielnicy Markelfingen, w kraju związkowym Badenia-Wirtembergia, w Niemczech.

</doc>
<doc id="1229672" url="https://pl.wikipedia.org/wiki?curid=1229672" title="Allensbach (stacja kolejowa)">
Allensbach (stacja kolejowa)

Allensbach – przystanek kolejowy w Allensbach, w kraju związkowym Badenia-Wirtembergia, w Niemczech.

</doc>
<doc id="1229674" url="https://pl.wikipedia.org/wiki?curid=1229674" title="Kategoryczny imperatyw">
Kategoryczny imperatyw



</doc>
<doc id="1229675" url="https://pl.wikipedia.org/wiki?curid=1229675" title="Eintracht Wetzlar">
Eintracht Wetzlar

Eintracht Wetzlar - niemiecki klub piłkarski z Wetzlar.

</doc>
<doc id="1229676" url="https://pl.wikipedia.org/wiki?curid=1229676" title="Distractive Killusions">
Distractive Killusions

Distractive Killusions – trzeci album studyjny polskiej grupy muzycznej Vesania. Wydawnictwo ukazało się zimą 2007 roku nakładem wytwórni muzycznej Napalm Records. W Polsce płyta ukazała się w 2008 roku nakładem Mystic Production. Album został poprzedzony singlem "Rage of Reason", który ukazał się tylko w Polsce nakładem Empire Records. Na singlu ukazał się utwór "Slow Consolation Calm", który nie znalazł się na "Distractive Killusions".
Gościnnie w nagraniach wziął udział wokalista zespołu Proghma-C - Piotr Gibner, który zaśpiewał w utworze "Infinity Horizon".
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1229678" url="https://pl.wikipedia.org/wiki?curid=1229678" title="Hegne (stacja kolejowa)">
Hegne (stacja kolejowa)

Hegne – przystanek kolejowy w Hegne (gmina Allensbach), w kraju związkowym Badenia-Wirtembergia, w Niemczech.

</doc>
<doc id="1229679" url="https://pl.wikipedia.org/wiki?curid=1229679" title="Albert Serrán">
Albert Serrán

Albert Serrán właściwie Albert Serrán Polo - (ur. 17 lipca 1984 w Barcelonie) - hiszpański piłkarz grający na pozycji obrońcy. Jego warunki fizyczne to 1,81 cm i 82 kg wagi. Występuje w Swansea City A.F.C.
Życiorys.
Serrán rozpoczął karierę w zespole młodzieżowym RCD Espanyol. Był wypożyczony do FC Cartagena, zagrał też trzy mecze w Primera División. Następnie przeniósł się do zespołu Swansea City A.F.C. na mocy trzyletniego kontraktu. W czerwcu 2010 został on przedłużony o rok.

</doc>
<doc id="1229681" url="https://pl.wikipedia.org/wiki?curid=1229681" title="Reichenau (Baden)">
Reichenau (Baden)

Reichenau – przystanek kolejowy w Reichenau, w kraju związkowym Badenia-Wirtembergia, w Niemczech.
Przystanek nie leży na wyspie Reichenau, lecz w dzielnicy Lindenbühl na stałym lądzie.

</doc>
<doc id="1229682" url="https://pl.wikipedia.org/wiki?curid=1229682" title="Konstanz-Wollmatingen">
Konstanz-Wollmatingen

Konstanz-Wollmatingen – przystanek kolejowy w Konstancji, w dzielnicy Wollmatingen, w kraju związkowym Badenia-Wirtembergia, w Niemczech.

</doc>
<doc id="1229683" url="https://pl.wikipedia.org/wiki?curid=1229683" title="Beatyfikowani przez Leona XII">
Beatyfikowani przez Leona XII

Beatyfikowani i kanonizowani przez Leona XII – święci i błogosławieni wyniesieni na ołtarze w czasie pontyfikatu Leona XII.
1825.
8 marca
23 maja
5 czerwca
19 czerwca
3 sierpnia
18 grudnia
1826.
10 maja
20 grudnia
1827.
14 czerwca
26 września
1828.
26 marca
21 września
1 października
Linki zewnętrzne.
 
 

</doc>
<doc id="1229684" url="https://pl.wikipedia.org/wiki?curid=1229684" title="Konstanz-Fürstenberg">
Konstanz-Fürstenberg

Konstanz-Fürstenberg – przystanek kolejowy w Konstancji, w dzielnicy Fürstenberg, w kraju związkowym Badenia-Wirtembergia, w Niemczech.

</doc>
<doc id="1229685" url="https://pl.wikipedia.org/wiki?curid=1229685" title="Polska Liga Futbolu Amerykańskiego 2006">
Polska Liga Futbolu Amerykańskiego 2006

Polska Liga Futbolu Amerykańskiego w sezonie 2006 – premierowa edycja rozgrywek ligowych futbolu amerykańskiego w Polsce (jedyna wówczas klasa rozgrywek ligowych w tej dyscyplinie sportu). Jej triumfator otrzymywał tytuł Mistrza Polski (po raz pierwszy w historii). Do rywalizacji, toczonej systemem "wiosna-jesień", przystąpiły 4 drużyny grające w jednej grupie. Czołowa dwójka końcowej tabeli kwalifikowała się do jednomeczowego finału (przeprowadzonego w Warszawie). Organizatorem i zarządcą zmagań był Polski Związek Futbolu Amerykańskiego.
Finał.
The Crew Wrocław odmówili przyjazdu na mecz o 3 miejsce, który miał być rozegrany w Warszawie.

</doc>
<doc id="1229687" url="https://pl.wikipedia.org/wiki?curid=1229687" title="Albert Serran">
Albert Serran



</doc>
<doc id="1229689" url="https://pl.wikipedia.org/wiki?curid=1229689" title="Liudmiła Denisowa">
Liudmiła Denisowa



</doc>
<doc id="1229692" url="https://pl.wikipedia.org/wiki?curid=1229692" title="Jurij Pawlenko">
Jurij Pawlenko



</doc>
<doc id="1229694" url="https://pl.wikipedia.org/wiki?curid=1229694" title="Polska Liga Futbolu Amerykańskiego 2007">
Polska Liga Futbolu Amerykańskiego 2007

Polska Liga Futbolu Amerykańskiego w sezonie 2007 – druga edycja rozgrywek ligowych futbolu amerykańskiego w Polsce (jedyna wówczas klasa rozgrywek ligowych w tej dyscyplinie sportu). Jej triumfator otrzymywał tytuł Mistrza Polski. Do rywalizacji, toczonej systemem "wiosna-jesień", przystąpiło 9 drużyn, grających w trzech grupach (dywizjach). Trójka zwycięzców końcowych tabeli każdej z nich oraz zespół z przyznaną dziką kartą kwalifikowali się I rundy fazy play-off (tj. jednomeczowego półfinału). Dwójka wygranych z obu par półfinałowych uzyskiwała awans do jednomeczowego finału (przeprowadzonego w Warszawie). Organizatorem i zarządcą zmagań był Polski Związek Futbolu Amerykańskiego.
Sezon regularny.
Nieoficjalny MVP fazy zasadniczej.
Nagroda ufundowana przez serwis usasports.pl
Zwycięzca został ogłoszony podczas Polish Bowl 2007.

</doc>
<doc id="1229700" url="https://pl.wikipedia.org/wiki?curid=1229700" title="Weronika Giuliani">
Weronika Giuliani

Weronika Giuliani, "Urszula Giuliani" (ur. 27 grudnia 1660 w Mercatello sul Metauro w ówczesnym Księstwie Urbino, zm. 9 lipca 1727 w Città di Castello) – klaryska kapucynka, mistyczka, dziewica i święta katolicka.
Życiorys.
Weronika Giuliani urodziła się w zamożnej rodzinie Mancini. Była najmłodszą z siedmiu córek. Rodzice dali jej na chrzcie imię "Urszula". Kiedy miała 5 lat, umarła jej matka. Sakrament bierzmowania otrzymała w siódmym roku życia. Miała 10 lat, kiedy została dopuszczona do pierwszej Komunii świętej (1670). Wbrew woli ojca wstąpiła do zakonu klarysek-kapucynek w Città di Castello (1677). W rok później złożyła śluby zakonne. W zakonie przeszła wszystkie stopnie w hierarchii: od furtianki, kucharki, szatniarki, piekarki, zakrystianki, mistrzyni nowicjuszek aż po urząd ksieni klasztoru. Mistrzynią była przez 33 lata, ksienią 11 lat.
W 1694 przeżyła mistyczne zaręczyny i zaślubiny z Chrystusem. 5 kwietnia 1697 w Wielki Piątek otrzymała dar krwawiących stygmatów. Na jej prośbę po trzech latach stygmaty zanikły, ale cierpienie ran Chrystusa pozostało. W nagrodę za nabożeństwo do Męki Pańskiej miała otrzymać w sercu swoim wyryte znaki tej męki.
Z polecenia spowiedników Weronika zostawiła "Dziennik" (liczący około 22 tysięcy stron) swojego życia, w którym opisuje swoje mistyczne przeżycia absolutu (łączności ze zmartwychwstałym Jezusem Chrystusem), zostawiła także "Listy" i "Poezje".
Zmarła, po długiej chorobie, 9 lipca 1727.
Kult.
Weronika została beatyfikowana przez Piusa VII 17 czerwca 1802, a kanonizowana 26 maja 1839 przez papieża Grzegorza XVI.
Jej wspomnienie liturgiczne w Kościele katolickim obchodzone jest 9 lipca.

</doc>
<doc id="1229703" url="https://pl.wikipedia.org/wiki?curid=1229703" title="Francesco De Geronimo">
Francesco De Geronimo



</doc>
<doc id="1229704" url="https://pl.wikipedia.org/wiki?curid=1229704" title="Scout X-4">
Scout X-4

Scout X-4 – amerykańska rakieta nośna całkowicie na paliwo stałe. Występowała w dwóch wariantach: podstawowym i „A”, który został użyty tylko dwa razy. Rakiety te wynosiły głównie satelity naukowe.
Wariant A.
Pięcioczłonowy wariant rakiety. Użyty tylko 2 razy.

</doc>
<doc id="1229705" url="https://pl.wikipedia.org/wiki?curid=1229705" title="France 1">
France 1



</doc>
<doc id="1229706" url="https://pl.wikipedia.org/wiki?curid=1229706" title="Franciszek de Posadas">
Franciszek de Posadas

Franciszek de Posadas, właśc. hiszp. "Francisco Martín Fernández de Posadas" (ur. 25 listopada 1644 w Kordobie, zm. 20 września 1713 tamże) – hiszpański dominikanin (OP), kapłan, kaznodzieja i spowiednik, pisarz, regionalny misjonarz, błogosławiony Kościoła katolickiego.
Franciszek już za młodu postanowił być księdzem. W wieku 19 lat (1662) wstąpił do dominikańskiego nowicjatu. Mając propozycje w Kadyksie i Kordobie otrzymania godności biskupiej oraz bycia przełożonym klasztoru, odrzucił je pozostając zwykłym zakonnikiem. W swojej misji duszpasterskiej promował modlitwę różańca. Napisał kilka utworów m.in. traktat przeciw kwietyzmowi Molinosa.
Franciszek zmarł zgodnie ze swoją zapowiedzią w 1713 roku.
Beatyfikował go papież Pius VII w dniu 20 września 1818.
Jego wspomnienie liturgiczne obchodzone jest w dies natalis (20 września).

</doc>
<doc id="1229707" url="https://pl.wikipedia.org/wiki?curid=1229707" title="Amero">
Amero

Amero – waluta hipotetycznej unii monetarnej Ameryki Północnej – Kanady, Meksyku i Stanów Zjednoczonych. Koncepcja jest wzorowana na wspólnej walucie Unii Europejskiej – euro. Pomimo że oficjalnie żadne ze wspominanych państw nie potwierdziło chęci wprowadzenia tej waluty, według teorii spiskowej ich rządy już nad nią pracują.
Historia.
Pomysłodawcą wprowadzenia waluty był meksykański ekonomista, Francisco Gil-Diaz. Kanadyjczyk Herbert G. Grubel opublikował książkę "The Case for the Amero" w 1999 roku (tym samym, w którym wprowadzono euro).

</doc>
<doc id="1229712" url="https://pl.wikipedia.org/wiki?curid=1229712" title="Józef Oriol">
Józef Oriol

Józef Oriol, kat. "Josep Oriol Bogunyà", również "Thaumaturgus z Barcelony" (ur. 23 listopada 1650 w Barcelonie, zm. 23 marca 1702 tamże) – kataloński kapłan, święty Kościoła katolickiego.
Został beatyfikowany 21 września 1806 roku przez Piusa VII, a kanonizowany 20 maja 1909 roku przez Piusa X.
Jego wspomnienie liturgiczne obchodzone jest w dzienną pamiątkę śmierci.

</doc>
<doc id="1229713" url="https://pl.wikipedia.org/wiki?curid=1229713" title="Polska Liga Futbolu Amerykańskiego 2008">
Polska Liga Futbolu Amerykańskiego 2008

Polska Liga Futbolu Amerykańskiego w sezonie 2008 – trzecia edycja rozgrywek ligowych futbolu amerykańskiego w Polsce, po raz pierwszy złożona z dwóch klas rozgrywkowych. Jej triumfator otrzyma tytuł Mistrza Polski. Do rywalizacji przystąpiło 8 drużyn w najwyższej klasie oraz 9 drużyn podzielonych na 3 dywizje w drugiej klasie rozgrywek. Rozgrywki toczone są systemem "wiosna-jesień". W sezonie zasadniczym drużyny rozegrały po jednym meczu systemem "każdy z każdym" (bez rewanżu). Zespoły z miejsc 1-4 awansowały do fazy playoff, zespół z 8. miejsca spadł bezpośrednio do PLFA II, zaś ekipa, która zajęła 7. miejsce, zagrała baraż o pozostanie w lidze z wicemistrzem PLFA II. Organizatorem i zarządcą rozgrywek PLFA był Polski Związek Futbolu Amerykańskiego.
PLFA I.
Faza play-off.
Finał.
18.10 Pomorze Seahawks 14-26 Warsaw Eagles
PLFA II.
Tabele po fazie zasadniczej.
Dywizja Północna.
Pozytywny bilans bezpośrednich pojedynków pomiędzy Spartans a Mustangs zadecydował o kolejności w tabeli.
Dywizja Południowa.
Torpedy Łódź uzyskały awans poprzez dziką kartę.
Faza play-off.
Półfinały.
11.10 Białystok Lowlanders 38:7 Kraków Knights
12.10 Fireballs Wielkopolska 14:19 Torpedy Łódź
Finał.
19.10 Białystok Lowlanders 20-0 Torpedy Łódź
Baraże o PLFA 2009.
8.11 Kozły Poznań 22:0 Torpedy Łódź
Dzięki zwycięstwu w finale, Białystok Lowlanders zapewnił sobie awans do rozgrywek Polskiej Ligi Futbolu Amerykańskiego w sezonie 2009.

</doc>
<doc id="1229714" url="https://pl.wikipedia.org/wiki?curid=1229714" title="Hiacynta Mariscotti">
Hiacynta Mariscotti

Hiacynta Mariscotti (Marescotti) TOR (ur. 1585 w Vignanello we Włoszech, zm. 30 stycznia 1640 w Viterbo) − włoska franciszkanka klauzurowa z III Zakonu św. Bernardyna, święta katolicka.
Życiorys.
Pochodziła z bogatej arystokratycznej rodziny włoskiej. Jej rodzicami byli Marek Antoniusz Marescotti i Oktawia z.d. Orsini. Na chrzcie otrzymała imię Klarysa.
W wieku 19 lat wstąpiła do klasztoru klauzurowego franciszkanek III Zakonu św. Bernardyna w Viterbo. Ku zgorszeniu sióstr przez pierwsze piętnaście lat prowadziła swobodny tryb życia. Przełożeni nie interweniowali ze względu na wysoką pozycję społeczną rodu. Dopiero ciężka choroba i słowa spowiednika skłoniły ją do refleksji. Po odzyskaniu zdrowia podjęła życie modlitwy i pokuty, zajęła się działalnością charytatywną. Pomagała w więzieniach, szpitalach i przytułkach. Założyła dwa stowarzyszenia (w 1636 i 1638), opiekujące się ludźmi chorymi i w podeszłym wieku. Była obdarzona darem ekstaz, prorokowania i czytania w ludzkim sumieniu. Napisała "Rady duchowe, jak prowadzić dusze do miłości Jezusa i Maryi."
Kult.
Beatyfikował ją papież Benedykt XIII 1 września 1726 roku, a kanonizował 24 maja 1807 roku papież Pius VII. Dzień wspomnienia przypada 30 stycznia. Jest czczona przede wszystkim we wspólnotach franciszkańskich. Relikwie znajdują się w klasztorze klarysek w Viterbo, zniszczonym w latach 1940-1945, odrestaurowanym w 1959.

</doc>
<doc id="1229715" url="https://pl.wikipedia.org/wiki?curid=1229715" title="Wydział Nauk Biologicznych Uniwersytetu Zielonogórskiego">
Wydział Nauk Biologicznych Uniwersytetu Zielonogórskiego

Wydział Nauk Biologicznych Uniwersytetu Zielonogórskiego - powstał 1 września 2007 roku poprzez wydzielenie z Wydziału Inżynierii Lądowej i Środowiska. Według Ministerstwa Nauki i Szkolnictwa Wyższego wydział posiada kategorię "B".
Kierunki kształcenia.
Dostępne kierunki:
Władze Wydziału.
W kadencji 2020–2024:

</doc>
<doc id="1229719" url="https://pl.wikipedia.org/wiki?curid=1229719" title="Johann Siebmacher">
Johann Siebmacher

Johann Ambrosius Siebmacher, także: "Sibmacher" (ur. 1561 w Norymberdze, zm. 23 marca 1611 tamże) – autor i założyciel wielokrotnie publikowanego herbarza, ważnego źródła heraldyki dla niemieckiego obszaru językowego.
Autorstwa Siebmachera jest tylko zbiór herbów "Wappenbüchlein" i "Newe Wappenbuch...", który został wydany w dwóch tomach w 1605 (względnie 1609). Dalsze części i tomy były publikowane aż do 1806, czasem także pod innymi nazwami. W ramach tego cyklu wydawniczego opublikowano ok. 19 000 herbów.
W herbarzu Siebmachera można znaleźć wiele herbów rodów rycerskich, szlacheckich i nobilitowanych mieszczańskich oraz miast z terenów Pomorza oraz Śląska, współcześnie znajdujących się w granicach Polski.
W nawiązaniu do dzieła J. Siebmachera w 1854 roku został opublikowany "Neuer Siebmacher". Druk kolejnych tomów był kontynuowany aż do XX wieku.

</doc>
<doc id="1229722" url="https://pl.wikipedia.org/wiki?curid=1229722" title="Alfonso de’ Liguori">
Alfonso de’ Liguori



</doc>
<doc id="1229725" url="https://pl.wikipedia.org/wiki?curid=1229725" title="Zakon Słonia">
Zakon Słonia



</doc>
<doc id="1229727" url="https://pl.wikipedia.org/wiki?curid=1229727" title="Beatyfikowani w 1979 roku">
Beatyfikowani w 1979 roku

Papież Jan Paweł II w 1979 roku beatyfikował 3 osoby.
Beatyfikowani.
24 lutego 1979
29 kwietnia 1979
14 października 1979

</doc>
<doc id="1229730" url="https://pl.wikipedia.org/wiki?curid=1229730" title="Lesieniec (góra)">
Lesieniec (góra)

Lesieniec (dawniej niem. "Schneer-Berg", po 1945 r. również "Lisieniec") – góra ze szczytem na wysokości 868 m n.p.m. znajdująca się w Masywie Śnieżnika w Sudetach, na terenie Śnieżnickiego Parku Krajobrazowego.
Geografia, geologia i przyroda.
Lesieniec jest słabo zaznaczonym szczytem w rozłogu Śnieżnika w kierunku Iglicznej. Wyrasta między tym szczytem a kotą 888, gdzie przechodzi Droga Albrechta. Zbudowana jest z gnejsów śnieżnickich, należących do metamorfiku Lądka i Śnieżnika. W większej części porasta ją świerkowy las regla dolnego. Opada dość stromymi zboczami w kierunku północnym do doliny rzeki Szklarzynki, a ku południowi do doliny Bogoryi w Miedzygórzu. Na południowym stoku znajduje się obszerna Polana Śnieżna z resztkami przysiółka Czarna Góra. Rośnie tu masowo dziewięćsił bezłodygowy.
Turystyka.
Przez Lesieniec przechodzą dwa szlaki turystyczne:

</doc>
<doc id="1229733" url="https://pl.wikipedia.org/wiki?curid=1229733" title="Nowa Partia Sakigake">
Nowa Partia Sakigake

Nowa Partia Sakigake – japońska partia polityczna założona 22 czerwca 1993 r. przez Masayoshiego Takemurę. 
Powstała na skutek rozłamu w Partii Liberalno-Demokratycznej. Skupiała głównie byłych polityków prawicowych i konserwatywnych. Jednym z głównych jej celów działania było promowanie ekologii i modernizacja. W 1998 r. zmieniła nazwę na Sakigake. W 2002 r. ponownie zmieniła nazwę na Midori no kaigi. Ze względu na to, że wyborach nie uzyskała żadnego poparcia, w dniu 22 lipca 2004 r. została rozwiązana.

</doc>
<doc id="1229735" url="https://pl.wikipedia.org/wiki?curid=1229735" title="Siebmacher">
Siebmacher



</doc>
<doc id="1229739" url="https://pl.wikipedia.org/wiki?curid=1229739" title="Barbie z Jeziora Łabędziego">
Barbie z Jeziora Łabędziego

Barbie z Jeziora Łabędziego – amerykański film animowany z 2003 roku w reżyserii Owen Hurley. Jest to trzecia z kolei amerykańska bajka o Barbie z nią w roli głównej. Na podstawie baletu "Jezioro Łabędzie" Piotra Czajkowskiego.
Fabuła.
Film opowiada o młodej dziewczynie imieniem Odetta. Jej ojciec jest piekarzem, a siostra jeździ konno. Pewnego dnia Odetta spotyka w wiosce jednorożca, którego atakują mieszkańcy. Gdy zwierzęciu udaje się uciec dziewczyna biegnie za nim i trafia do zaklętego lasu. Tam, by uwolnić jednorożca, który zaczepił sznurem o gałąź, wyjmuje z drzewa kryształ. Nie jest jednak świadoma tego, że kryształ ten (według przepowiedni) może wyjąć osoba, która pokona kuzyna królowej lasu, Rothbarta. Odetta postanawia wrócić do domu, pozostawiając zaczarowany las. Podczas powrotu spotyka złego czarnoksiężnika Rothbarta, który zamienia ją w łabędzia. Królowej lasu, która straciła niemal całą swoją moc udaje się jednak odwrócić odrobinę czar i Odetta miała powracać do ludzkiej postaci każdej nocy. Dziewczynie posiadającej kryształ nic nie grozi dopóki go ma, ale Rothbart szuka sposobu, żeby ją zabić. Sprowadza do lasu człowieka, księcia Daniela, z nadzieją, że ten zabije dziewczynę. Nie wiedział, że Danielowi będzie żal ptaka. Tak odkrył kim naprawdę jest piękna łabędzica. Książę zakochuje się w niej i postanawia pomóc w uwolnieniu zaczarowanego lasu od złego Rothbarta, przysięgając dziewczynie miłość. Zaprasza ją na bal, lecz przebiegły czarnoksiężnik uknuł spisek. Za sprawą czarów zamienił swoją córkę Odylię, tak by w oczach Daniela wyglądała jak Odetta. Daniel wyznaje jej miłość i w ten sposób magiczny kryształ traci moc. Rothbart zabiera kryształ, który potem go niszczy, a wszystkie jego zaklęcia zostają złamane.

</doc>
<doc id="1229741" url="https://pl.wikipedia.org/wiki?curid=1229741" title="Lodowiec Pasterze">
Lodowiec Pasterze



</doc>
<doc id="1229742" url="https://pl.wikipedia.org/wiki?curid=1229742" title="Aria dla atlety">
Aria dla atlety

Aria dla atlety – polski film psychologiczny z 1979. Opowieść o losach głównego bohatera Władysława Góralewicza została zainspirowana biografią zapaśnika Zbyszka Cyganiewicza i jego wspomnieniami "Na ringach całego świata".
Produkcja.
Zdjęcia plenerowe kręcono w następujących lokacjach: 
Treść.
Akcja filmu rozpoczyna się w latach 30. XX wieku, kiedy to Władysław Góralewicz - wielbiciel muzyki operowej i zarazem były mistrz świata zapasów w stylu francuskim i wolnoamerykańskim przekazuje operze swoją imponującą kolekcję nagród. Przy tej okazji udziela wywiadu i wspomina własne życie. Wraz z jego opowieścią przenosimy się do schyłku XIX wieku, kiedy to Góralewicz, jako młody galicyjski chłopak zaczyna występować w budach jarmarcznych oraz podrzędnych cyrkach. Jego niesamowita siła, zaskakująca elegancja walki i erudycja sprawiają, że pnie się coraz wyżej po szczeblach zapaśniczej hierarchii.

</doc>
<doc id="1229743" url="https://pl.wikipedia.org/wiki?curid=1229743" title="Rybitwa wąsata">
Rybitwa wąsata

Rybitwa wąsata, rybitwa peruwiańska ("Larosterna inca") – gatunek średniej wielkości ptaka z rodziny mewowatych (Laridae), występujący na zachodnim wybrzeżu Ameryki Południowej, od Zatoki Guayaquil przy wybrzeżach Ekwadoru, aż po miasto Valdivia w Chile. Gniazduje też na tzw. wyspach guanowych niedaleko wybrzeży.
Taksonomia.
Jest to jedyny przedstawiciel rodzaju "Larosterna". Nie wyróżnia się podgatunków.
Ekologia i zachowanie.
Rybitwa wąsata jest ptakiem towarzyskim. Żyje w koloniach liczących nawet kilka tysięcy ptaków. Kolonie te często znajdują się blisko gniazdowisk mew. Rybitwa wąsata z pewnością nie jest cichym ptakiem. Zwierzęta porozumiewają się ze sobą głośnym krzykiem, szczególnie jeśli zagraża im niebezpieczeństwo. Ponieważ często dla tak wielkiej liczby ptaków brak miejsca na urwiskach, walki między rybitwami i kormoranami nie są niczym wyjątkowym. W powietrzu rybitwy wąsate wyglądają zwinnie i elegancko, nie pływają jednak zbyt dobrze. Pozwalają, by unosiły je fale, ale rzadko nurkują.
Zimny Prąd Humboldta opływając zachodnie wybrzeża Ameryki Południowej niesie wody bogate w ryby i inne zwierzęta morskie i dostarcza zwierzętom żyjącym w tym regionie bogatego pożywienia. Najliczniejsze są małe rybki i skorupiaki. Rybitwa wąsata łowi je, latając ok. 20 cm nad powierzchnią morza i jeśli ujrzy zdobycz, rzuca się nagle do wody i z łupem w dziobie natychmiast wynurza. Rybitwy wąsate latają często za wielorybami, żywią się bowiem resztkami ich pożywienia lub kradną łup lwom morskim. Kiedy lew ze swoją zdobyczą wynurzy się z wody, stado rybitw atakuje go z głośnym krzykiem i w razie powodzenia zabiera rybę prosto z jego pyska.
Co roku wiosną rybitwy wąsate opuszczają wybrzeża kontynentu południowoamerykańskiego i odlatują na tzw. wyspy guanowe, by tam gniazdować i wychować pisklęta. Wyspy te powstały w ciągu tysięcy lat tam, gdzie żyje lub gromadzi się wielka liczba ptaków morskich. Powstała warstwa ich odchodów ma grubość kilkuset metrów i może wystawać nad powierzchnię morza na znaczną wysokość. Podczas toków samiec próbuje zyskać przychylność samicy, wykonując w powietrzu akrobatyczne sztuczki i przynosząc jej ryby jako dar, dopóki samica mu nie ulegnie. Para rybitw wyszukuje sobie miejsce na gniazdo w dziurze między warstwami guano. Niektóre rybitwy zajmują i poszerzają dziuple burzyków lub pingwinów, częściej jednak zadowalają się szczeliną, lub krótką jaskinią. W razie konieczności gniazdują też pod kamieniem lub w innym osłoniętym miejscu, gdzie jaja i pisklęta są przynajmniej częściowo ukryte przed kondorami, które z upodobaniem pustoszą gniazda rybitw. Gniazdowanie w norach wyróżnia te rybitwy, inne gatunki z reguły budują gniazda na ziemi, na otwartym terenie. Rybitwa wąsata jest wierna jednemu gniazdowisku przez kilka lat. Samiczka znosi 1–3 jaj, które wysiadują na zmianę oboje rodzice. Pisklęta wykluwają się po 3–4 tygodniach i są porośnięte delikatnym puchem. Od początku są żwawe, szybko rosną i już po kilku dniach próbują pływania.
Status.
Międzynarodowa Unia Ochrony Przyrody (IUCN) od 2004 roku uznaje rybitwę wąsatą za gatunek bliski zagrożenia (NT, "Near Threatened"); wcześniej, od 1988 roku klasyfikowano ją jako gatunek najmniejszej troski. Liczebność populacji szacuje się na co najmniej 150 tysięcy osobników. BirdLife International uznaje trend liczebności populacji za spadkowy.

</doc>
<doc id="1229746" url="https://pl.wikipedia.org/wiki?curid=1229746" title="Barbie z Wróżkolandii">
Barbie z Wróżkolandii

Barbie z Wróżkolandii () – amerykański film animowany z 2005 roku.
Fabuła.
Film o wróżce imieniem Elina. Nie ma skrzydeł, co jest powodem drwin innych mieszkanek Magicznej Łąki we Wróżkolandii. Jednak zawsze wstawiają się za nią jej najlepsza przyjaciółka Chryzantema oraz miły, ale przedziwny stworek Bibi. Pewnego dnia, kiedy małe wróżki nabijają się z Eliny, informują ją oraz Chryzantemę o porwaniu Topaz – opiekunki Magicznej Łąki i jednej ze strażników Czarodziejki – władczyni Wróżkolandii. Za jej porwaniem prawdopodobnie stoi Laverna – zła bliźniaczka Czarodziejki. Elina i Chryzantema jednak w nią nie wierzą – myślą, że Laverna to mit. Jednak nagle po całych siedmiu regionach krainy wróżek rozprzestrzenia się tajemnicza choroba, odbierająca wróżkom zdolność latania, za co odpowiedzialna jest Lavrena. Kolejno znikają inni strażnicy. Kiedy kwiaty na Magicznej Łące usychają, Elina z przyjaciółką i Bibim wyruszają do Wróżkowa, gdzie mieszka tamtejsza strażniczka, Azura. Niestety, w połowie wyprawy i Chryzantemę dopada choroba. Osłabiona przyjaciółka Eliny wraca do domu. Bibi i bezskrzydła wróżka kontynuują podróż. Gdy docierają do strażniczki, Azura zapewnia Elinę, że Laverna to nie mit i powierza jej swój naszyjnik strażnika od Czarodziejki, na czas niebezpiecznej wyprawy – chce bowiem wyruszyć do Czarownego Lasu aby odnaleźć dawną służkę Laverny, driadę Dalię. Niestety, kiedy wylatuje, grzybiaki (słudzy Laverny) porywają Azurę. Elina z Bibim i pomocą Pazia, motyla, odnajduje Dalię i razem wszyscy lecą do siedziby Laverny. Po drodze atakują ich ognistopióre. Wtedy chowają się w zatoce i spotykają księcia syren – Nalu. Daje im specjalne wodorosty, dzięki którym mogą oddychać pod wodą. Przeprawiają się na drugi koniec zatoki i kontynuują podróż. Elina przekrada się do zamku, podczas gdy Paź, Bibi i Dalia osłaniają ją. Kiedy Elina dostaje się do sali, gdzie uwięziono strażników i jej przyjaciół, Laverna obiecuje jej skrzydła w zamian za naszyjnik Azury. Wprawia nielotną w trans, zaś ta idzie do Azury i chce jej nałożyć naszyjnik. W ostatniej chwili wybudza się z transu i ciska naszyjnikiem w klejnot stworzony przez złą siostrę Czarodziejki w celu zjednoczenia mocy zawartej w naszyjnikach. Laverna zostaje pokonana, zaś Elina wraca na Magiczną Łąkę. Po powrocie sama Czarodziejka zjawia się w domu Eliny i daje jej najwspanialszą nagrodę, jaką wróżka mogła sobie wymarzyć – naszyjnik, oraz własne, piękne skrzydła.

</doc>
<doc id="1229747" url="https://pl.wikipedia.org/wiki?curid=1229747" title="Nikocjana">
Nikocjana



</doc>
<doc id="1229751" url="https://pl.wikipedia.org/wiki?curid=1229751" title="E115 (trasa europejska)">
E115 (trasa europejska)

E115 – trasa europejska bezpośrednia północ-południe, biegnąca z Jarosławia przez Moskwę, Woroneż, Rostów nad Donem, Krasnodar do Noworosyjska w Rosji.

</doc>
<doc id="1229752" url="https://pl.wikipedia.org/wiki?curid=1229752" title="Brentwood (Anglia)">
Brentwood (Anglia)

Brentwood – miasto w Anglii, w hrabstwie Essex, w dystrykcie Brentwood, w regionie Londynu. W 2001 roku miasto liczyło 47 593 mieszkańców.
W Brentwood rozwinął się przemysł maszynowy, metalowy, fotochemiczny oraz materiałów budowlanych. Miasto to pełni głównie funkcje mieszkaniowe dla aglomeracji londyńskiej.

</doc>
<doc id="1229753" url="https://pl.wikipedia.org/wiki?curid=1229753" title="Agris Kazeļņiks">
Agris Kazeļņiks

Agris Kazeļņiks (ur. 24 lipca 1973 w Ogre) – łotewski strongman.
Jeden z najlepszych łotewskich siłaczy. w latach 2006, 2007, 2008 i 2009. Drużynowy Drugi Wicemistrz Świata Par Strongman 2004.
Życiorys.
Agris Kazeļņiks zadebiutował jako siłacz w 2000 r. W klasyfikacji generalnej Ligi Mistrzów Strongman w roku 2008 zajął trzecie miejsce, w roku 2009 zajął drugie miejsce.
Wziął udział w indywidualnych Mistrzostwach Świata IFSA Strongman 2006, Mistrzostwach Świata IFSA Strongman 2007 i Mistrzostwach Świata Strongman 2009, jednak nigdy nie zakwalifikował się do finałów.
Nie wziął udziału w Mistrzostwach Łotwy Strongman 2010.
Mieszka w Ogre. Żona: Ilza, córka: Aneta. Młodszy brat Agrisa, Ivars Kazeļņiks, również jest siłaczem.
Wymiary:
Rekordy życiowe:

</doc>
<doc id="1229754" url="https://pl.wikipedia.org/wiki?curid=1229754" title="Nowy Sącz Miasto">
Nowy Sącz Miasto

Nowy Sącz Miasto – przystanek kolejowy położony na linii Chabówka – Nowy Sącz czynny dla pociągów towarowych. Od września 2009 ruch pociągów pasażerskich na stacji Nowy Sącz Miasto został wstrzymany. Linia dla pociągów towarowych czynna jest tylko na niespełna 30-kilometrowym odcinku do Limanowej.

</doc>
<doc id="1229756" url="https://pl.wikipedia.org/wiki?curid=1229756" title="Rezydua">
Rezydua

Rezydua – to zjawiska psychiczne, wyobrażenia i przekonania będące wyrazem popędów skłaniających ludzi do określonych zachowań.
Najważniejsze rezydua to te skłaniające człowieka do:
Pochodne rezyduów to derywaty czyli językowa osłona rezyduów, która ma nadawać działaniom jednostek pozory racjonalności. Derywaty to np. idee, ideologie, religie itp.

</doc>
<doc id="1229757" url="https://pl.wikipedia.org/wiki?curid=1229757" title="Polot 11A59">
Polot 11A59

Polot 11A59 (Sputnik 11A59) – radziecka rakieta nośna zbudowana na bazie rakiety balistycznej R-7. Uproszczony wariant rakiety Woschod 11A57. Użyta do wyniesienia prototypów broni antysatelitarnej wobec anulowania programu rakiety UR-200, a przed rakietami Cyklon.

</doc>
<doc id="1229761" url="https://pl.wikipedia.org/wiki?curid=1229761" title="Boris Miloševič">
Boris Miloševič

Boris Miloševič (ur. 23 marca 1971) – słoweński strongman.
Jeden z najlepszych słoweńskich siłaczy. w 2002 r.
Mieszka w mieście Maribor.
Wymiary:
Rekordy życiowe:

</doc>
<doc id="1229764" url="https://pl.wikipedia.org/wiki?curid=1229764" title="Tomasz Żocholl">
Tomasz Żocholl

Tomasz Żocholl, ps. Dzikus (ur. 2 stycznia 1981 w Pucku) – polski windsurfer i strongman.
Drugi Wicemistrz Polski Strongman 2005. Wicemistrz Polski Strongman w Parach 2009.
Życiorys.
Tomasz Żocholl od dwunastego roku życia przez siedem lat uprawiał wyczynowo windsurfing, w klubach "Zatoka Puck" i "SKŻ Sopot". Wziął udział w wielu zawodach, w Polsce i za granicą.
W wieku dziewiętnastu lat rozpoczął treningi siłowe. Uczestniczył w Pucharze Polski Strongman 2004, Pucharze Polski Strongman 2005, Pucharze Polski Strongman 2007 i Pucharze Polski Strongman 2008.
Wziął udział w Mistrzostwach Polski Strongman 2008, rozgrywanych w Częstochowie, jednak nie zakwalifikował się do finału. Mieszka w Opolu, gdzie od 2012 trenuje armwrestling w klubie TitanArm Opole. 
Wymiary:
Rekordy życiowe:

</doc>
<doc id="1229765" url="https://pl.wikipedia.org/wiki?curid=1229765" title="Kliknij tutaj">
Kliknij tutaj

„Kliknij tutaj” (rzadziej także: "kliknij tu") − wyrażenie używane w sieci Internet jako hiperłącze do oddzielnej strony (do której możemy przejść wybierając ten link myszką). W języku angielskim używa się analogicznie wyrażenia: "click here".
W dniu 30 maja 2011 wyszukiwarka Google zwróciła 21 600 000 wyników wyszukiwania frazy "kliknij tutaj" i 1 940 000 dla "kliknij tu".
World Wide Web Consortium zaleca w "Dobrych radach dla webmasterów" (ang.: "Quality Tips for Webmasters"), aby unikać używania tego wyrażenia dla tych celów, ponieważ nie niesie ze sobą treści, nie jest też związany z treścią przywoływanej strony. Odnośniki na stronach internetowych powinny być wyróżnione tak, aby nie było potrzeby informowania, gdzie należy kliknąć.
Jakob Nielsen, specjalista w dziedzinie użyteczności, uznał używanie wyrażenia "kliknij tutaj" lub podobnych ogólnikowych sformułowań za jeden z dziesięciu najpoważniejszych błędów w projektowaniu dla Internetu w roku 2005 Według Jutty Denenger, programistki stron internetowych: 
Odnośniki w rodzaju "kliknij tutaj" stanowią również problem dostępności stron WWW. Czytniki ekranowe, których używają osoby z zaburzeniami narządu wzroku odczytują nazwy wszystkich odnośników na stronie jako szybką metodę nawigacji. Użytkownik, który słyszy „kliknij tutaj” wśród listy odnośników, nie może z niego skorzystać, bowiem odnośnik wyrwany z oryginalnego kontekstu nic dla niego nie oznacza. Co więcej takie odnośniki tracą znaczenie przy wydrukowaniu strony.
W innych językach.
W wielu innych języków funkcjonują podobne frazy. Na przykład: hiszpańska wersją sformułowania jest "haz clic aquí", niemiecką: "klicken Sie hier", francuską: "cliquez ici", duńską: "klik her", bułgarską: "щракни тук" ("shtrakni tuk"), japońską: ここをクリック ("koko o kurikku"), hebrajską: לחץ כאן ("lechats kan"), szwedzką: "klicka här".

</doc>
<doc id="1229771" url="https://pl.wikipedia.org/wiki?curid=1229771" title="AS Bamako">
AS Bamako

Association Sportive de Bamako – malijski klub piłkarski, grający obecnie w pierwszej lidze, mający siedzibę w mieście Bamako, stolicy kraju.
Historia.
Klub został założony w 1999 roku. Największym jego sukcesem jest wywalczenie Pucharu Mali w 2005 roku, dzięki zwycięstwu w serii rzutów karnych z Djoliba AC.

</doc>
<doc id="1229772" url="https://pl.wikipedia.org/wiki?curid=1229772" title="Koszty bieżące na ochronę środowiska">
Koszty bieżące na ochronę środowiska

Koszty bieżące ochrony środowiska są to koszty obsługi i utrzymania technologii, wyposażenia, procesu.
Głównym celem kosztów bieżących jest zapobieganie, unieszkodliwianie lub też eliminowanie zanieczyszczeń i jakichkolwiek strat środowiskowych które wynikają z działalności bieżącej podmiotów gospodarczych. Działalność ta obejmuje przede wszystkim gospodarkę odpadami, ochronę powietrza atmosferycznego, ochronę przed promieniowaniem, ochronę gleb i wód podziemnych i powierzchniowych.
Do kosztów bieżących zaliczamy:
W kwestionariuszu Organizacji Współpracy Gospodarczej i Rozwoju (OECD) koszty bieżące dzielone są na koszty działań własnych oraz opłaty i zakupy usług środowiskowych. Koszty działań własnych są sumą kosztów pracy, kosztów zakupu dóbr i surowców używanych do ochrony środowiska oraz opłaty za dzierżawę wyposażenia środowiskowego.
Opłaty i zakupy usług środowiskowych obejmują wszystkie płatności uiszczane jednostkom publicznym i prywatnym w celu zmniejszenia negatywnego wpływu podmiotu na środowisko.
Obowiązek badania kosztów bieżących ochrony środowiska w Polsce spoczywa na Ministerstwie Środowiska.

</doc>
<doc id="1229773" url="https://pl.wikipedia.org/wiki?curid=1229773" title="Jej dzieci">
Jej dzieci

Jej dzieci (tyt. oryg. Fëmijët e saj) – film fabularny produkcji albańskiej z roku 1957.
Opis fabuły.
Pierwszy nakręcony przez Albańczyków film fabularny, krótkometrażowy. Akcja filmu rozgrywa się w jednej ze wsi w północnej Albanii, w latach 50. XX w.
Wściekły pies pogryzł syna Fatimy. Lekarz pracujący we wsi radzi, aby Fatima pojechała z synem do miasta, gdzie dostanie zastrzyk surowicy. Fatima woli skorzystać z usług Remji, znachorki, która leczy jej syna przy pomocy magii. Syn Fatimy umiera.

</doc>
<doc id="1229774" url="https://pl.wikipedia.org/wiki?curid=1229774" title="Odd Haugen">
Odd Haugen

Odd Haugen (ur. 16 stycznia 1950, Tingvoll) – amerykański trójboista siłowy, kulturysta, zawodnik futbolu amerykańskiego i strongman norweskiego pochodzenia.
 w latach 2000 i 2003.
Życiorys.
Odd Haugen rozpoczął sporty siłowe od kulturystyki i trójboju siłowego. Od 1996 roku bierze udział w zawodach siłaczy. Wziął udział w Mistrzostwach Świata Strongman 2001, Mistrzostwach Świata Strongman 2002 i Mistrzostwach Świata Strongman 2006, jednak nigdy nie zakwalifikował się do finału. Występował jako sędzia zawodów siłaczy, w tym zawodów Arnold Strongman Classic.
Nie jest spokrewniony z norweskim siłaczem Arildem Haugenem.
Mieszka w Newbury Park (stan Kalifornia).
Wymiary:
Rekordy życiowe:

</doc>
<doc id="1229776" url="https://pl.wikipedia.org/wiki?curid=1229776" title="Roman Nowik">
Roman Nowik

Roman Nowik (ukr. Роман Новік, ur. 1977) – ukraiński sztangista i strongman.
Mieszka w Charkowie.
Wymiary:

</doc>
<doc id="1229777" url="https://pl.wikipedia.org/wiki?curid=1229777" title="Elektron niewalencyjny">
Elektron niewalencyjny

Elektron niewalencyjny – elektron, znajdujący się w atomie na niższej energetycznie od najwyższej powłoce elektronowej. Elektrony niewalencyjne tworzą wraz z jądrem atomowym tzw. rdzeń atomowy i nie uczestniczą w tworzeniu wiązań chemicznych.

</doc>
<doc id="1229780" url="https://pl.wikipedia.org/wiki?curid=1229780" title="Neurocyt">
Neurocyt



</doc>
<doc id="1229781" url="https://pl.wikipedia.org/wiki?curid=1229781" title="Alessandro Mancini">
Alessandro Mancini



</doc>
<doc id="1229783" url="https://pl.wikipedia.org/wiki?curid=1229783" title="Alessandro Mancini (kapitan regent)">
Alessandro Mancini (kapitan regent)



</doc>
<doc id="1229787" url="https://pl.wikipedia.org/wiki?curid=1229787" title="Świdnik (dopływ Bobru)">
Świdnik (dopływ Bobru)

Świdnik ("Świnka", niem. ) – potok, lewy dopływ Bobru o długości 12,73 km i powierzchni zlewni 37,5 km².
Potok wypływa w Karkonoszach, pomiędzy Przełęczą Kowarską a Rozdrożem Kowarskim, na wysokości 780 m n.p.m. Przepływa przez Ogorzelec, Leszczyniec i Szarocin. Uchodzi w Błażkowej, na granicy z Janiszowem, na wysokości 465 m n.p.m. Odwadnia północno-wschodnie zbocza Lasockiego Grzbietu, północną część Wzgórz Bramy Lubawskiej i południowo-wschodni fragment Rudaw Janowickich. Wzdłuż jego górnego biegu prowadzi droga wojewódzka 367. 

</doc>
<doc id="1229790" url="https://pl.wikipedia.org/wiki?curid=1229790" title="Stanisław Gomoliński">
Stanisław Gomoliński

Stanisław Gomoliński herbu Jelita (zm. 1604) – biskup łucki od 1600, biskup chełmski od 1591, biskup nominat kamieniecki w 1590, kanonik sandomierski od 1589, krakowski od 1583, prepozyt kapituły katedralnej poznańskiej w latach 1585–1600, scholastyk płocki. 
W 1559 kształcił się na uniwersytecie w Wittenberdze. Mianowany sekretarzem królewskim. W 1580 przyjął święcenia kapłańskie. W 1582 przejął biskupstwo kujawskie w imieniu nowo wybranego biskupa Hieronima Rozdrażewskiego. Od 1594 należał do komisji episkopatu Polski, która negocjowała z prawosławnymi zawarcie unii kościelnej. 
Jako biskup chełmski był kanclerzem Akademii Zamojskiej i na mocy bulli papieża Klemensa VIII zatwierdził w 1595 jej statut. Ufundował klasztor dominikanów w Janowie Podlaskim, wybudował pałac biskupów chełmskich w Krasnymstawie. 

</doc>
<doc id="1229791" url="https://pl.wikipedia.org/wiki?curid=1229791" title="Arkadź Smolicz">
Arkadź Smolicz

Arkadź Smolicz, biał. "Аркадзь Антонавіч Смоліч", "Arkadź Antonawicz Smolicz" (ur. 29 września 1891 w Bacewiczach koło Bobrujska, zm. 17 czerwca 1938 w Omsku) - białoruski działacz narodowy, polityk socjaldemokratyczny, naukowiec - geograf i kartograf, minister rolnictwa w rządzie BRL, premier BRL w 1920 roku, działacz społeczny i naukowy na Białorusi radzieckiej. 
Kształcił się na seminarium duchownym w Mińsku, później w Nowoaleksandryjskim Instytucie Rolnictwa i Leśnictwa (obecnie Puławy) i Politechnice Kijowskiej. 
Od 1910 roku członek Białoruskiej Socjalistycznej Hramady, zaangażowany w działalność "Biełorusskoj chatki" w Mińsku. Pisywał do gazet "Ranica" ("Раніца") i "Łuczynka" ("Лучынка"). 
W marcu 1917 roku wybrany do Białoruskiego Komitetu Narodowego ("Беларускі нацыянальны камітэт"). W grudniu wziął udział w I Zjeździe Wszechbiałoruskim w Mińsku, jako członek Rady BRL przyczynił się do wydania przez nią aktu niepodległości 25 marca 1918 roku. 
W pierwszym rządzie BRL objął tekę sekretarza oświaty, wyjeżdżał w misjach dyplomatycznych do Kijowa, Warszawy i Berlina, by lobbować za uznaniem niezależności BRL. 
Po rozłamie w Hramadzie organizował Białoruską Partię Socjaldemokratyczną, przyczynił się do stworzenia jej programu ideowo-politycznego. W lecie 1919 roku objął urząd wicepremiera w rządzie Antona Łuckiewicza oraz resort rolnictwa. 
W 1921 roku wyjechał do Wilna, gdzie zakładał Towarzystwo Szkoły Białoruskiej - został jego pierwszym prezesem. 
W 1919 roku wydał w Wilnie "Geografię Białorusi", która po drobnym opracowaniu stała się w 1922 roku podręcznikiem w szkołach na terenie BSRR. Pracował jako nauczyciel w gimnazjum białoruskim w Wilnie, wykładał geografię na kursach dla nauczycieli.
W sierpniu 1922 roku wyjechał do BSRR, gdzie podjął pracę w komisariacie rolnictwa, wykładał geografię i agronomię na Białoruskim Uniwersytecie Państwowym oraz w Instytucie Kultury Białoruskiej. W 1924 roku stworzył czasopismo "Płuh" ("Плуг") oraz białoruskie towarzystwo krajoznawcze.
W 1930 roku aresztowany pod zarzutem "białoruskiego nacjonalizmu" i więziony do sierpnia 1935 roku w centralnych obwodach Rosji. Ponownie aresztowany w czerwcu 1937 roku, rok później skazany na karę śmierci i rozstrzelany w omskim więzieniu. Rehabilitowany odpowiednio w 1957 i 1988 roku. 

</doc>
<doc id="1229792" url="https://pl.wikipedia.org/wiki?curid=1229792" title="Biskupstwo kujawskie">
Biskupstwo kujawskie



</doc>
<doc id="1229797" url="https://pl.wikipedia.org/wiki?curid=1229797" title="Nighttime Calls">
Nighttime Calls

Nighttime Calls - trzeci album zespołu Sylver wydany w 2004 roku. Single z tego albumu to
"Love is an angel" i "Make it".

</doc>
<doc id="1229798" url="https://pl.wikipedia.org/wiki?curid=1229798" title="Złocik północny">
Złocik północny

Złocik północny, pląśnik północny, koliber szerokodzioby ("Cynanthus latirostris") – gatunek małego ptaka z rodziny kolibrowatych (Trochilidae). Występuje od południowo-zachodnich USA po środkowy Meksyk. Kolibry gniazdujące na północy jesienią wędrują na południe.
Systematyka i zasięg występowania.
Międzynarodowy Komitet Ornitologiczny (IOC) wyróżnia obecnie (2022) trzy podgatunki "C. latirostris":
Za podgatunki "C. latirostris" do niedawna uznawane były złocik turkusowy ("C. doubledayi") i złocik szafirowy ("C. lawrencei"), obecnie (2022) klasyfikowane jako odrębne gatunki. Proponowany podgatunek "toroi" nie jest uznawany za ważny, reprezentuje on osobniki z obszaru, gdzie nakładają się na siebie zasięgi występowania taksonów "propinquus" i "doubledayi".
Status.
Międzynarodowa Unia Ochrony Przyrody (IUCN) uznaje złocika północnego za gatunek najmniejszej troski (LC – "least concern"). W 2019 roku organizacja Partners in Flight oceniała trend liczebności populacji jako stabilny.

</doc>
<doc id="1229803" url="https://pl.wikipedia.org/wiki?curid=1229803" title="Grissini">
Grissini

Grissini – włoskie, lekkostrawne pieczywo drożdżowe w kształcie długich paluszków. "Grissini" są wytwarzane od XVII wieku z ciasta na tradycyjne pieczywo turyńskie zwane "ghersa". Wymyślone zostały przez turyńskiego piekarza Antonio Brunero dla cierpiącego na dolegliwości trawienne księcia Wiktora Amadeusza II. 
"Grissini" charakteryzują się kruchością i suchością. Mogą zawierać dodatek rozmarynu, sezamu, cebuli lub parmezanu. Są popularną przekąską we Włoszech, gdzie większość restauracji podaje je jako przystawkę przed głównym posiłkiem – same lub owinięte w szynkę parmeńską.

</doc>
<doc id="1229806" url="https://pl.wikipedia.org/wiki?curid=1229806" title="Nikołaj Waszczenko">
Nikołaj Waszczenko

Nikołaj Władimirowicz Waszczenko, ros. Николай Владимирович Ващенко (ur. w 1916 r.) – radziecki pilot wojskowy, oficer oddziału dowódczego Sił Zbrojnych Komitetu Wyzwolenia Narodów Rosji pod koniec II wojny światowej.
Ukończył szkołę lotniczą w Melitopolu. Służył w sowieckim lotnictwie wojskowym. Na pocz. wojny z Niemcami był oficerem 134 pułku szybkich bombowców. Został strącony, po czym dostał się do niewoli niemieckiej i został osadzony w obozie jenieckim. W 1943 r. podjął kolaborację z Niemcami. Wstąpił do Rosyjskiej Armii Wyzwoleńczej (ROA). Przeszedł kursy propagandowe ROA w ośrodku w Dabendorfie. Służył w sztabie gen. Andrieja A. Własowa jako oficer łącznikowy, zaś od 1944 r. w północnym oddziale propagandy ROA w Rydze. Pod koniec tego roku został w stopniu porucznika oficerem w oddziale dowódczym Sił Zbrojnych Komitetu Wyzwolenia Narodów Rosji. Po zakończeniu wojny wyjechał do francuskiego Maroka, a następnie do Australii. W 1974 r. zamieszkał w USA.
Linki zewnętrzne.
Biografia Nikołaja W. Waszczenki (jęz. rosyjski)

</doc>
<doc id="1229807" url="https://pl.wikipedia.org/wiki?curid=1229807" title="Dora Baret">
Dora Baret

Dora Baret (ur. 7 lipca 1940 w Buenos Aires) – argentyńska aktorka.
Dora Baret swój debiut aktorski miała w 1958 roku rolą "Cita con la vida, Una". Sławę jej przyniosły role w telenowelach: "Celeste" z 1991, gdzie wcieliła się w postać Teresy Visconti, "Celeste, siempre Celeste" z 1993 oraz Amor latino z 2000.

</doc>
<doc id="1229809" url="https://pl.wikipedia.org/wiki?curid=1229809" title="Andrea del Castagno">
Andrea del Castagno

Andrea del Castagno (ur. 1419 (?), zm. 1457) – włoski malarz epoki quattrocenta. 
Według przekazów był synem chłopa. Wykształcenie malarskie otrzymał dzięki Bernadettowi de'Medici. Uchodził za gwałtownika, czego dowodem jest uznawana dziś za nieprawdziwą informacja Vasariego, że zamordował innego artystę, Domenika Veneziano.
Jednym z jego najwcześniejszych dzieł, które zachowały się do naszych czasów, są freski z kościoła San Zaccharia w Wenecji (1442). W ich dekoracyjności widać jeszcze wpływy sztuki gotyku. Na zbliżony okres datowane jest "Ukrzyżowanie" ze szpitala Santa Maria Nuova we Florencji (obecnie Uffizi, ok. 1440-41). Malowidło to było przeznaczone dla szerokiego kręgu widzów, zwłaszcza tych najbiedniejszych. Scena pozbawiona została monumentalizmu i zyskała cechy zbliżające je do cierpiącego, tak jak Chrystus, odbiorcy. Freski z refektarza klasztoru Santa Apollonia we Florencji (1445-50) są już dziełem dojrzałym. Przedstawione zostały tam sceny: "Ostatniej Wieczerzy", "Ukrzyżowania", "Złożenia do grobu" oraz "Zmartwychwstania". Dzięki dużej głębi przestrzennej i rzeźbiarskiemu modelunkowi "Ostatnia Wieczerza" iluzjonistycznie wydłuża przestrzeń pomieszczenia. Obecnie w budynku klasztoru znajduje się muzeum artysty. 
W 1456 Andrea del Castagno stworzył we florenckiej katedrze fresk z wyobrażeniem pomnika konnego Niccola da Tolentino, nawiązując do dzieła "Pomnik sir Johna Hawkwooda" Uccella. W tym samym okresie powstały freski w willi Carducci niedaleko Florencji - cykl portretów wybitnych osobistości. Postaci umieszczone zostały w niszach z architektonicznym obramowaniem. Byli to: trzej ludzie czynu (Filippo Scolari zw. Pippo Spano, Farinata degli Uberti, Niccolo Acciainoli), trzy sławne kobiety (Sybilla Kumańska, królowa Estera, królowa Tomyris) i trzej wielcy pisarze (Dante Alighieri, Francesco Petrarca, Giovanni Boccaccio). 
Twórczością Castagna inspirowali się w drugiej połowie XV w. artyści florenccy (Antonio Pollaiuolo, Verrocchio), ferraryjscy i Andrea Mantegna.

</doc>
<doc id="1229810" url="https://pl.wikipedia.org/wiki?curid=1229810" title="MQL 4">
MQL 4

MQL 4 jest językiem używanym do tworzenia doradców, znanych również jako mechaniczne systemy handlowe ("Expert Advisors)". Skrypty i biblioteki funkcji, które automatycznie odtwarzają proces zarządzania wymianą w elektronicznym środowisku handlowym.
Dodatkiem do podstawowych logicznych i arytmetycznych operacji jest duża liczba funkcji niezbędnych do analizy obecnych i wykonanych już zapytań, jak i również funkcje wyszczególniające aktywność handlową istniejącą w strukturach.
Obsługa tego języka jest natywnie wspierana przez platformę handlu elektronicznego MetaTrader 4. Za pomocą MQL4 tworzone są najczęściej zautomatyzowane systemy wykorzystywane na rynku Forex.
Twórcą języka jest firma Metaquotes Software Corp.

</doc>
<doc id="1229811" url="https://pl.wikipedia.org/wiki?curid=1229811" title="Beatyfikowani i kanonizowani w 1982 roku">
Beatyfikowani i kanonizowani w 1982 roku



</doc>
<doc id="1229813" url="https://pl.wikipedia.org/wiki?curid=1229813" title="Weltreise">
Weltreise

Weltreise – drugi album studyjny zespołu Schiller, wydany został w 2001 roku. Jest to ostatni album, przy którego tworzeniu brał udział Mirko von Schlieffen. Single promujące płytę to: „Dream of You”, „Ein schöner Tag” oraz „Dancing With Loneliness”. Do produkcji zaproszono wielu gości, między innymi byli to: Peter Heppner, Kim Sanders, Isgaard, Otto Sander, Franziska Pigula, Benjamin Völz, Tissy Thiers, Stefan Pintev.
Utwór „Ein schöner Tag” w zmienionej aranżacji, został użyty przez Sarah Brightman w albumie "Harem" z 2003 roku.
Lista utworów.
CD 2: (tylko w edycji limitowanej)

</doc>
<doc id="1229815" url="https://pl.wikipedia.org/wiki?curid=1229815" title="Ziemia Wilczka">
Ziemia Wilczka

Ziemia Wilczka (ros. Земля Вильчека) – wyspa położona w południowo-wschodniej części rosyjskiego archipelagu Ziemia Franciszka Józefa. Jest drugą pod względem powierzchni wyspą tego archipelagu.
Wyspa ma długość 57 km, szerokość 47 km i powierzchnię 2203 km². Najwyższy punkt wznosi się na wysokość 606 m n.p.m.
Nazwę otrzymała wyspa na cześć hrabiego Jana Nepomucena Wilczka, głównego sponsora austro-węgierskiej wyprawy polarnej na szkunerze Admiral Tegetthoff z lat 1872-1874, która odkryła Ziemię Franciszka Józefa.
Ziemi Wilczka nie należy mylić z położoną na południowym skraju archipelagu Ziemi Franciszka Józefa niewielką Wyspą Wilczka.

</doc>
<doc id="1229818" url="https://pl.wikipedia.org/wiki?curid=1229818" title="Mauger (arcybiskup Rouen)">
Mauger (arcybiskup Rouen)

Mauger (lub Malger według "Gesta Normannorum Ducum") – młodszy syn księcia Normandii Ryszarda II Dobrego i jego drugiej żony Poppy, starszy brat Wilhelma z Talou, hrabiego d'Arques.
Ok. 1037 r. został arcybiskupem Rouen. W 1053 r. poparł bunt swojego brata przeciwko swojemu bratankowi, księciu Wilhelmowi II. Po klęsce buntu hrabia d'Arques został wygnany, a synod w Lisieux w 1054 lub 1055 r. pozbawił Maugera godności arcybiskupiej. Mauger został zesłany na wyspę Guernsey. Data jego śmierci jest nieznana.

</doc>
<doc id="1229819" url="https://pl.wikipedia.org/wiki?curid=1229819" title="Jan Paweł Gomoliński">
Jan Paweł Gomoliński

Jan Paweł Gomoliński herbu Jelita (zm. 1711) – biskup kijowski od 1698, opat wąchocki, sekretarz królewski, proboszcz płocki.
Życiorys.
W czasie bezkrólewia 1696 poparł kandydaturę saską, pożyczał pieniądze elektorowi Fryderykowi Augustowi I. Dzięki temu pozyskał sobie zaufanie Augusta II, który popierał jego kandydaturę do urzędów kościelnych. W 1698 wysłany z misją dyplomatyczną do Wiednia, gdzie miał uzgadniać warunki zawarcia pokoju. 8 września 1698 wydał memoriał "Memoriale S. C. Maiestati... propositum nomine...Regis Polonorum...a...Gomoliński...Ablegato Extra ordinario ... ad Imperatorem die 8 Septem. 1698 ad Puncta...ad Tractatus Pacis cum Portha Ottomana pertinentia", w którym uroczyście zaprotestował przeciwko zawarciu osobnego pokoju Austrii i Wenecji z Turcją na warunkach "uti possidetis", bez uwzględnienia interesów polskich.
Popadł w osobisty spór z rodziną Załuskich. W 1701 brał udział wraz z królem w spotkaniu z carem Piotrem I w Birżach. W styczniu 1702 roku podpisał akt pacyfikacji Wielkiego Księstwa Litewskiego. W styczniu 1702 mianowany podkanclerzym koronnym, na życzenie króla odstąpił ten urząd Janowi Kazimierzowi de Alten Bokum. 13 września 1704 brał udział w zjeździe w Jaworowie a 21 sierpnia 1704 w radzie obozowej pod Łańcutem. Był członkiem konfederacji sandomierskiej 1704 roku. 
Przeszedł na stronę Stanisława Leszczyńskiego, który w 1706 obdarzył go ekspektatywą na biskupstwo poznańskie. 26 grudnia 1707 i 17 grudnia 1708 interweniował wraz z biskupem chełmińskim Teodorem Potockim i kanclerzem wielkim koronnym biskupem Andrzejem Stanisławem Załuskim u nuncjusza w sprawie uznania Stanisława Leszczyńskiego przez papieża Klemensa XI. Był uczestnikiem Walnej Rady Warszawskiej 1710 roku.

</doc>
<doc id="1229820" url="https://pl.wikipedia.org/wiki?curid=1229820" title="Trójkąt Codmana">
Trójkąt Codmana

Trójkąt Codmana, mankiet Codmana, ostroga Codmana (ang. Codman triangle) – trójkątny obszar powstającej podokostnowo kości tworzący się w wyniku działania różnych zmian, często guzów odwarstwiających okostną od kości.
Główne przyczyny to: mięsak kościopochodny, mięsak Ewinga, ropień podokostnowy.
Eponim honoruje amerykańskiego lekarza Ernesta Armory Codmana (1869-1940).

</doc>
<doc id="1229823" url="https://pl.wikipedia.org/wiki?curid=1229823" title="Wyspa Grahama Bella">
Wyspa Grahama Bella

Wyspa Grahama Bella (ros. "Греэм-Белл") – wyspa w rosyjskim arktycznym archipelagu Ziemia Franciszka Józefa. Jest trzecią co do wielkości, najbardziej wysuniętą na wschód wyspą archipelagu. Ma powierzchnię 1557 km², najwyższy punkt wznosi się na wysokość 509 m n.p.m.
Została nazwana na cześć Aleksandra Grahama Bella, wynalazcy telefonu.
Od 1 stycznia 2006 r. administracyjnie należy (jak i cała Ziemia Franciszka Józefa) do rejonu primorskiego w obwodzie archangielskim.

</doc>
<doc id="1229825" url="https://pl.wikipedia.org/wiki?curid=1229825" title="Paszczak australijski">
Paszczak australijski

Paszczak australijski ("Podargus strigoides") – gatunek ptaka z rodziny paszczaków (Podargidae), występujący w całej Australii wraz z Tasmanią. Pozostałe gatunki rodzaju "Podargus" żyją w północno-wschodniej Australii, na Nowej Gwinei i okolicznych wyspach. Nie jest zagrożony.
Ekologia i zachowanie.
Żyje na zalesionych obszarach z polanami, na obrzeżach wilgotnych lasów tropikalnych, w zadrzewieniach na obszarach miejskich, parkach, a nawet ogrodach. Unika gęstych lasów deszczowych i pozbawionych drzew pustyń.
Status.
IUCN uznaje paszczaka australijskiego za gatunek najmniejszej troski (LC, "Least Concern") nieprzerwanie od 1988 roku. Liczebność światowej populacji nie została oszacowana, ale ptak ten opisywany jest jako zazwyczaj pospolity. Ze względu na brak istotnych zagrożeń i dowodów na spadki liczebności BirdLife International uznaje trend liczebności populacji za stabilny.
Podgatunki.
Obecnie wyróżnia się trzy podgatunki "P. strigoides":

</doc>
<doc id="1229826" url="https://pl.wikipedia.org/wiki?curid=1229826" title="Episom">
Episom

Episom − element genetyczny, plazmid będący autonomiczną cząsteczką DNA, mającą zdolność do samodzielnej replikacji lub integracji z genomem gospodarza oraz replikacji w tym samym czasie co chromosom bakteryjny. Zintegrowana forma plazmidu może przejść wiele podziałów komórkowych, zanim ponownie wytnie się z chromosomu. Przykładem episomu może być plazmid F, który zintegrowany z chromosomem może powodować przeniesienie całego chromosomu bakteryjnego do komórki biorcy.

</doc>
<doc id="1229828" url="https://pl.wikipedia.org/wiki?curid=1229828" title="Krzysztof Kubiak (historyk wojskowości)">
Krzysztof Kubiak (historyk wojskowości)

Krzysztof Kubiak (ur. 1967) – polski historyk wojskowości i politolog, prof. dr hab., komandor porucznik rezerwy. Autor wielu artykułów i monografii dotyczących konfliktów zbrojnych po II wojnie światowej, opublikował kilkadziesiąt książek.
Życiorys.
. Ukończył Akademię Marynarki Wojennej i politologię na Uniwersytecie Gdańskim (1992). Przez niemal dwadzieścia lat był związany z wyższym szkolnictwem wojskowym. Pełnił funkcję szefa Katedry Działań Morskich na Wydziale Strategiczno-Obronnym Akademii Obrony Narodowej. Był kierownikiem Zakładu Bezpieczeństwa Międzynarodoego w Dolnośląskiej Szkole Wyższej we Wrocławiu, prorektorem tej uczelni oraz dziekanem Wydziału Nauk Technicznych. Jest samodzielnym pracownikiem naukowym Katedry Krajów Europy Północnej Uniwersytetu Jana Kochanowskiego w Kielcach i Akademii Marynarki Wojennej w Gdyni. Doktorat w 1998, habilitacja w 2003, tytuł naukowy profesora otrzymał w 2015.
Zainteresowania badawcze Krzysztofa Kubiaka: bezpieczeństwo państwa, sztuka wojenna, taktyczne użycie morskiej techniki wojskowej, współczesne konfliky zbrojne.

</doc>
<doc id="1229830" url="https://pl.wikipedia.org/wiki?curid=1229830" title="Screamers">
Screamers

Screamers – film dokumentalny o przypadkach ludobójstwa w XX wieku. Począwszy od zagłady Ormian w 1915 roku, przez holokaust, Bośnię i Rwandę, a wszystkie widziane oczyma członków zespołu muzycznego System of a Down. Film wyreżyserowała Carla Garapedian (dziennikarka BBC World News), która towarzyszyła grupie podczas tournée i wraz z nimi odwiedzała miejsca tragedii.
Punktem wyjścia jest historia 96-letniego dziadka wokalisty Serja Tankiana, który przeżył eksterminację Ormian w Turcji. Soundtrack filmu stanowi muzyka zespołu System of a Down.

</doc>
<doc id="1229833" url="https://pl.wikipedia.org/wiki?curid=1229833" title="Jezioro Bytyń Wielki">
Jezioro Bytyń Wielki



</doc>
<doc id="1229834" url="https://pl.wikipedia.org/wiki?curid=1229834" title="Betyń">
Betyń



</doc>
<doc id="1229837" url="https://pl.wikipedia.org/wiki?curid=1229837" title="Pałuta Badunowa">
Pałuta Badunowa

Pałuta Badunowa (biał. Палута (Пелагея) Аляксандраўна Бадунова; ur. 7 września 1885 w Nowobielicy koło Homla, zm. 29 listopada 1938 w Mińsku) – białoruska polityk, nauczycielka, jeden z liderów białoruskich socjal-rewolucjonistów, członek rządu i Rady Białoruska Republiki Ludowej.
Życiorys.
W młodości pracowała jako nauczycielka języka rosyjskiego i geografii w szkołach na Homelszczyźnie. W czasie I wojny światowej przebywała w Piotrogrodzie, gdzie uczyła się na kursach historyczno-literackich oraz nawiązała kontankty z białoruską inteligencją lewicową.
W czerwcu 1917 weszła w skład KC Białoruskiej Socjalistycznej Hramady, z jej ramienia była deputowaną do Piotrogrodzkiej Rady Delegatów Robotniczych i Chłopskich.
Wzięła udział w pracach I Wszechbiałoruskiego Zjazdu w Mińsku, a w lutym 1918 znalazła się w składzie rządu Białoruskiej Republiki Ludowej jako sekretarz opieki społecznej. Przyczyniła się do powstania licznych szkół i przytułków na terenie Białoruskiej Socjalistycznej Republiki Radzieckiej, współzakładała dobroczynne towarzystwo "Ciotka" w Mińsku.
Po rozłamie w szeregach Hramady przyłączyła się do białoruskich eserów, została sekretarzem KC partii. 12 listopada 1919 wybrana wiceprzewodniczącą Rady Białoruskiej Republiki Ludowej. Tydzień później aresztowana w Mińsku wraz z Wacławem Łastowskim przez polskie władze.
W kwietniu 1920 była członkiem delegacji BPSR w rozmowach z rosyjskimi bolszewikami na temat współpracy politycznej, z początku opowiadała się za kursem ugodowym wobec sowietów, liczyła na transformację Białoruskiej Socjalistycznej Republiki Radzieckiej w kierunku narodowego państwa białoruskiego.
W nocy z 16 na 17 lutego 1921 aresztowana w Mińsku podczas operacji likwidacji BPSR, oskarżono ją o współpracę z białoruskim podziemiem na wschodzie kraju oraz układy z władzami polskimi. Ze względu na stan zdrowia została zwolniona w sierpniu tego roku.
W grudniu 1922 nielegalnie przekroczyła granicę białorusko-polską i zamieszkała w Wilnie, jednak szybko została aresztowana przez polskie władze i po kilku miesiącach wydalona z terytorium RP. Od 1923 do 1925 przebywała w Pradze, gdzie poza działalnością polityczną kontynuowała naukę: rozpoczęła studia w Wyższym Pedagogicznym Instytucie Ukraińskim im. M. Drahamanowa.
Po rozwiązaniu BPSR na zjeździe w Mińsku w październiku 1924 załamała się nerwowo, jednak w styczniu 1925 zachęcona efektami polityki białorutenizacji wróciła do BSRR.
Zamieszkała w Mińsku u siostry Marii, podjęła współpracę z Inbiełkultem. W 1930 wyjechała na Homelszczyznę, gdzie pracowała jako nauczyciel w Nowej Bielicy i Homlu.
3 września 1937 została aresztowana, a po kilku tygodniach skazana na 10 lat łagru. W maju 1938 wyrok zamianiono na karę śmierci. Została rozstrzelana 29 listopada 1938 w Mińsku. Rehabilitowano ją w czerwcu 1989 decyzją Rady Najwyższej BSRR.

</doc>
<doc id="1229838" url="https://pl.wikipedia.org/wiki?curid=1229838" title="Mój dziadek">
Mój dziadek

Mój Dziadek – niezależny film Michała Modlingera wyprodukowany w 2007 roku. Mimo niskiego budżetu w filmie zagrała czołówka polskich aktorów filmowych i teatralnych. Pierwsza emisja: 6 lutego 2008, TVP Kultura o 23:30.

</doc>
<doc id="1229840" url="https://pl.wikipedia.org/wiki?curid=1229840" title="Jezioro Duża Boruja">
Jezioro Duża Boruja



</doc>
<doc id="1229841" url="https://pl.wikipedia.org/wiki?curid=1229841" title="No Regrets (singel Amandy Lear)">
No Regrets (singel Amandy Lear)

No Regrets – singel francuskiej piosenkarki Amandy Lear, wydany w 1983 roku.
Ogólne informacje.
Był to pierwszy singel pochodzący z płyty "Tam-Tam". Został wydany jedynie we Włoszech, odnosząc niewielki sukces. Tekst piosenki, napisany przez samą Amandę, opowiada o tym, iż artystka nie żałuje niczego w swoim życiu. Aranżacją i produkcją utworu zajął się Roberto Cacciapaglia.
Na stronie B singla 7-calowego wydano balladę „It’s All Over”, także pochodzącą z albumu "Tam-Tam", natomiast singel 12-calowy zawierał wydłużoną oraz instrumentalną wersję „No Regrets”.
Teledysk.
Teledysk przedstawia piosenkarkę wykonującą utwór topless. Wideoklip swą premierę miał we włoskim programie telewizyjnym "Premiatissima", który w tamtym czasie prowadziła Amanda Lear.

</doc>
<doc id="1229842" url="https://pl.wikipedia.org/wiki?curid=1229842" title="Pokłon Trzech Króli (obraz Gentile da Fabriano)">
Pokłon Trzech Króli (obraz Gentile da Fabriano)

Pokłon Trzech Króli () – obraz namalowany przez włoskiego malarza Gentile da Fabriano w 1423 roku na zlecenie bogatego florenckiego kupca i polityka Palla di Noferi Strozzi.
Historia obrazu.
Obraz początkowo miał ozdobić kaplicę Strozzich w kościele Santa Trinita, wraz z innym dziełem Fra Angelica "Pokłon Trzech Króli". W 1806 roku, w trakcie wojny napoleońskiej, obraz trafił do siedziby florenckiej akademii sztuk pięknych, a następnie w 1919 roku do galerii Uffizi. Prawa kwatera predelii ołtarza przedstawiająca "Ofiarowanie w świątyni" w roku 1812 trafiła do muzeum Luwr.
Tematyka obrazu.
Tematem dzieła jest scena biblijna z Nowego Testamentu – Pokłon trzech króli. Fabriano przedstawił orszak królewski wędrujący przed oblicze dzieciątka poprzez trzy sceny znajdujące się nad centralną sceną w tle. W scenach tych malarz w naturalistyczny sposób ukazał pejzaż, z prawej strony ukazano wypatrywanie przez królów gwiazdy, z lewej strony gwiazdę obwieszczającą narodzenie Chrystusa. W centralnej części znajduje się scena przybycia orszaku do pałacu Heroda w Jerozolimie. Całość jest zatłoczona, gwarna i żywa.Na pierwszym planie trzej królowie składają hołd Chrystusowi, siedzącemu na kolanach Maryi. Obok stoi Józef i dwie służące.U stóp najmłodszego króla klęczy sługa i przypina młodzieńcowi ostrogi. Tuż za nim, w turbanie i w stroju z adamaszku, trzymający sokoła, stoi sam zleceniodawca, Palli Strozzi z synem Lorenzem, tej samej wielkości, co reszta przedstawionych osób. Jest to przeciwieństwo średniowiecznego sposobu ukazywania fundatora w pomniejszonej skali. Dalej tłoczy się świta królów wraz z końmi i psami.
Malarz na obrazie zastosował różne techniki – oprócz farb temperowych używał złota i srebra, a niektóre elementy przedstawił w sposób plastyczny, niemal trójwymiarowy, przy pomocy specjalnej masy z gipsu i kleju zw. "pastiglii". Złote tło, rama, złocenia, dekoracyjność, trzy łuki będące pozostałością po formie tryptyku są śladami gotyku; na sposób renesansowy malarz ukazał sceny rodzajowe i próbował uchwycić rzeczywistość.
Na predelli ołtarza znajdują się trzy mniejsze obrazy: "Boże narodzenie", "Ucieczka do Egiptu" i "Ofiarowanie w świątyni". Na obrazie znajdują się liczne postacie zwierzęce i roślinne m.in. konie, wielbłądy i małpy oraz jelenie, lamparty, i różne ptaki.
Symbolika obrazu.
Królowie przedstawieni na obrazie noszą bogate stroje i symbolizują trzy etapy ludzkiego życia: najstarszy władca jest w pozycji klęcznej i całuje stopy Dzieciątka, król w średnim wieku jest zgięty w pokłonie, najmłodszy stoi wyprostowany trzymając swój dar w ręku.

</doc>
<doc id="1229843" url="https://pl.wikipedia.org/wiki?curid=1229843" title="Rezerwat przyrody Kociołek">
Rezerwat przyrody Kociołek

Rezerwat przyrody Kociołek – rezerwat torfowiskowy w gminie Biskupiec, w powiecie nowomiejskim (województwo warmińsko-mazurskie). Jest położony na terenie leśnictwa Krotoszyny (Nadleśnictwo Jamy). Został utworzony zarządzeniem Ministra Leśnictwa i Przemysłu Drzewnego z 4 lutego 1958 roku. Powierzchnia 7,20 ha (akt powołujący podawał 7,44 ha). Powstał w celu zachowania zespołu pierwotnej roślinności torfowiskowej.
Rezerwat jest usytuowany w stosunkowo głębokim zagłębieniu wytopiskowym. W pobliżu jego centrum znajduje się zbiornik wodny o powierzchni 0,90 ha, będący pozostałością większego niegdyś jeziora dystroficznego. Zbiornik ten jest otoczony przez torfowisko przejściowe powstałe wskutek zarastania jeziora. Cały rezerwat otacza kompleks leśny.
Flora.
Na styku z lustrem wody występują zbiorowiska mszarne z przygiełką białą, rzadziej z turzycą nitkowatą. Na bardziej utrwalonych podłożach torfowych rośnie głównie wełnianka pochwowata, turzyca bagienna, turzyca dzióbkowata, sit rozpierzchły; miejscami występują tu zarośla łozowe z wierzbą uszatą, a gdzieniegdzie rośnie sosna. Inne spotykane tu gatunki roślin to m.in. rosiczka okrągłolistna, widłak jałowcowaty, bagno zwyczajne, bagnica torfowa.

</doc>
<doc id="1229844" url="https://pl.wikipedia.org/wiki?curid=1229844" title="Objaw powietrznego rąbka w kształcie półksiężyca">
Objaw powietrznego rąbka w kształcie półksiężyca

Objaw powietrznego rąbka w kształcie półksiężyca – objaw radiologiczny występujący na zdjęciach rentgenowskich i obrazach w tomografii komputerowej klatki piersiowej jako półksiężycowaty obszar, przepuszczalny dla promieniowania rentgenowskiego spowodowany przez obecność okrągłej masy nieprzepuszczalnej dla promieniowania w jamie płuca wypełnionej powietrzem. Klasycznie spowodowany przez grzybniaka kropidlakowego (jedna z postaci aspergilozy) w płucu. Dochodzi do tego gdy "Aspergillus" skolonizuje jamę płuca (np. pogruźliczą).

</doc>
<doc id="1229848" url="https://pl.wikipedia.org/wiki?curid=1229848" title="Milena Vukotić">
Milena Vukotić



</doc>
<doc id="1229851" url="https://pl.wikipedia.org/wiki?curid=1229851" title="Kraton Pilbara">
Kraton Pilbara

Pilbara – archaiczny kraton, stanowiący część tarczy australijskiej. Utworzył się on około 3,6 mld lat temu i jest on razem z kratonem Kaapvaal w południowej Afryce – najstarszym zachowanym fragmentem skorupy kontynentalnej na Ziemi. Ok. 3,3 mld lat temu oba te kontynenty połączyły się, tworząc superkontynent Walbara.

</doc>
<doc id="1229853" url="https://pl.wikipedia.org/wiki?curid=1229853" title="Jezioro Borówno Małe">
Jezioro Borówno Małe



</doc>
<doc id="1229854" url="https://pl.wikipedia.org/wiki?curid=1229854" title="Jezioro Borówno Wielkie">
Jezioro Borówno Wielkie



</doc>
<doc id="1229855" url="https://pl.wikipedia.org/wiki?curid=1229855" title="Kakadu molucka">
Kakadu molucka

Kakadu molucka ("Cacatua moluccensis") – gatunek ptaka z rodziny kakaduowatych (Cacatuidae) występujący w Indonezji w południowych Molukach, szczególnie na wyspie Seram. Osiedlono ją też na pobliskiej wyspie Ambon. Populacje z wysp Saparua i Haruku prawdopodobnie wymarły.

</doc>
<doc id="1229859" url="https://pl.wikipedia.org/wiki?curid=1229859" title="Jezioro Małe Brodno">
Jezioro Małe Brodno



</doc>
<doc id="1229860" url="https://pl.wikipedia.org/wiki?curid=1229860" title="Jezioro Kłodno">
Jezioro Kłodno



</doc>
<doc id="1229863" url="https://pl.wikipedia.org/wiki?curid=1229863" title="DAF XF">
DAF XF

DAF XF – seria ciężarówek przystosowanych do transportu długodystansowego, produkowanych przez holenderską firmę DAF. Obecnie produkowane są pojazdy drugiej generacji.
DAF 95XF i XF95.
Po raz pierwszy pojazd tej serii zaprezentowano w styczniu 1997 – był to model 95XF, który zdobył tytuł "Truck of the Year 1997". Zastosowano w nim nowo opracowany 6-cylindrowy silnik o pojemności 12,6 dm³ z turbosprężarką i chłodzeniem międzystopniowym. W układzie zasilania stosowano mechanicznie sterowane pompy wtryskowe, pozbawione sterowania elektronicznego. Mimo to silnik spełniał wymagania normy Euro 2. We wrześniu 1999 roku w zmodernizowanych silnikach spełniających wymagania normy Euro 3 wprowadzono układ zasilania typu PLD. Był on podobny do pompowtryskiwacza, a osobną dla każdego cylindra jednosekcyjną pompę wtryskową połączono z wtryskiwaczem przewodem wysokiego ciśnienia (1500 bar). Kadłuby silników wykonano z żeliwa grafitowego CGI, zapewniającego większą sztywność konstrukcji od żeliwa szarego. Rodzina silników miała moce maksymalne 340, 381, 430, 480 i 530 KM. Zastosowanie układu PLD pozwoliło zachować dotychczasową konstrukcję kabin, bez powiększania poziomu ich podłogi niezbędnego dla pompowtryskiwaczy. W 2002 roku model ten przeszedł modernizację, w wyniku której odświeżono nieznacznie stylistykę pojazdu. Zastosowano nowe reflektory, nieznacznie zmienioną atrapę wlotu powietrza oraz owiewki. Pojazd po liftingu uzyskał nazwę XF95. 
Kabiny produkowano w trzech wariantach: "Comfort Cab" - kabina sypialna z niskim dachem, "Space Cab" - z podniesionym dachem i dwoma miejscami sypialnymi, "Super Space Cab" - z podniesionym dachem i dwoma miejscami sypialnymi.
DAF 95XF powstawał jako ciągnik siodłowy oraz podwozie pod zabudowę, w konfiguracjach 4x2 i 6x2. Podwozie wykonywano w dwóch wersjach: "M" (Medium-Duty) – z podłużnicami o wysokości 260 mm, "H" (Heavy-Duty) – z podłużnicami o dwóch wariantach wysokości: 260 mm w ciągniku siodłowym, oraz 310 mm w podwoziach do zabudowy. Model ten jest zawieszony na resorach parabolicznych z przodu oraz zawieszeniu powietrznym składającym się z 4 miechów z tyłu.
DAF XF105.
Podczas targów w Amsterdamie w październiku 2005 roku zadebiutował DAF XF105. W 2006 roku wszedł on do produkcji seryjnej, zastępując typoszereg DAF XF95. Model ten otrzymał tytuł "Truck of the Year 2007". Wprowadzono w nim wygodniejszą, zmodernizowaną kabinę oraz bardziej ekonomiczne i ekologiczne silniki "Paccar MX". Mają one pojemność 12,9 dm³ i moce maksymalne 408, 462 oraz 510. Dzięki zastosowaniu SCR spełniają one wymagania norm Euro 4 lub Euro 5. Podobnie jak poprzednie silniki mają po 4 zawory na cylinder, turbodoładowanie i chłodzenie powietrza doładowującego. Stosowane są w nich jednosekcyjne pompy wtryskowe PLD o ciśnieniu zwiększonym z 1500 do 2000 bar. Dzięki temu w układzie wydechowym nie ma potrzeby stosowania filtra cząstek stałych. Trwałość silnika jest szacowana na 1,6 mln km. Standardowo stosowana jest szesnastobiegowa przekładnia manualna, jako opcja zautomatyzowana AS-Tronic. 
Jesienią 2006 roku wprowadzono obok dotychczasowych nowe układy napędowe typu 6x4, 8x2 oraz 8x4. W tym ostatnim układzie wykonywany jest m.in. ciągnik FTM 8x4 z trzema osiami z tyłu, z których pierwsza ma skrętne koła, a dwie ostatnie osie są napędzane. Ciągnik ten służy do holowania przyczep z ciężkim sprzętem lub ładunkami ponadgabarytowymi.
DAF XF106 Euro6.
Podczas targów w Amsterdamie w październiku 2013 roku zadebiutował DAF XF106. W 2014 roku wszedł on do produkcji seryjnej, zastępując typoszereg DAF XF105 choć mają ze sobą wiele wspólnego. Wprowadzono w nim wygodniejszą, zmodernizowaną kabinę oraz bardziej ekonomiczne i ekologiczne silniki "Paccar MX". Mają one pojemność 10,8 dm³ o mocy 440 KM i 12,9 dm3 o mocy 410, 460 oraz 510 KM. Dzięki zastosowaniu SCR spełniają one wymagania norm Euro 6. Podobnie jak poprzednie silniki mają po 4 zawory na cylinder, turbodoładowanie i chłodzenie powietrza doładowującego. Stosowane są w nich jednosekcyjne pompy wtryskowe CR o ciśnieniu zwiększonym z 2000 do 2500 bar. Dzięki temu w układzie wydechowym nie ma potrzeby stosowania filtra cząstek stałych. Zastosowano również turbosprężarkę ze zmienną geometrią łopatek (VTG). Jako jedyna firma produkująca ciężarówki zastosowała w pełni ledowe reflektory z przodu, dzięki czemu spadło spalanie paliwa oraz wzrosło bezpieczeństwo. Zastosowano również różne systemy bezpieczeństwa wspomagające kierowcę. Trwałość silnika jest szacowana na 1,6 mln km. Standardowo stosowana jest szesnastobiegowa przekładnia manualna, jako opcja zautomatyzowana 12 biegowa AS-Tronic.
Jesienią 2014 roku wprowadzono obok dotychczasowych nowe układy napędowe typu 6x4, 8x2 oraz 8x4. W tym ostatnim układzie wykonywany jest m.in. ciągnik FTM 8x4 z trzema osiami z tyłu, z których pierwsza ma skrętne koła, a dwie ostatnie osie są napędzane. Ciągnik ten służy do holowania przyczep z ciężkim sprzętem lub ładunkami ponadgabarytowymi.

</doc>
<doc id="1229864" url="https://pl.wikipedia.org/wiki?curid=1229864" title="Jezioro Wielkie Brodno">
Jezioro Wielkie Brodno



</doc>
<doc id="1229865" url="https://pl.wikipedia.org/wiki?curid=1229865" title="Jezioro Bukrzyno Małe">
Jezioro Bukrzyno Małe



</doc>
<doc id="1229866" url="https://pl.wikipedia.org/wiki?curid=1229866" title="D’eux">
D’eux

D’eux – francuskojęzyczny studyjny album Céline Dion, wydany 27 marca 1995 roku. 16 maja 1995 roku został wydany w Stanach Zjednoczonych jako "The French Album".
Krążek jest najlepiej sprzedającym się francuskojęzycznym albumem wszech czasów. Jest najlepiej sprzedającym się francuskim wydawnictwem praktycznie w każdym kraju w którym został wydany. Jest także najlepiej sprzedającą się płytą w historii we Francji oraz w kanadyjskiej prowincji Quebec. We Francji krążek spędził konsekwentnie 44 tygodnie na szczycie listy albumowej, sprzedając się w ponad 4,5 mln egzemplarzy. Został zdetronizowany dopiero przez anglojęzyczny "Falling into You". W walońskiej części Belgii płyta spędziła na pierwszym miejscu listy albumowej aż 37 tygodni. W Wielkiej Brytanii album był pierwszym francuskim albumem który znalazł się w Top 10 najlepszych albumów i uzyskał certyfikat złotej płyty.
Z albumu pochodzi do tej pory najczęściej puszczana przez stacje radiowe francuskojęzyczna kompozycja „Pour que tu m’aimes encore”, która zdobyła wiele nagród m.in. "Juno Awards", "Félix Awards", "Victoires de la Musique". Piosenka spędziła 12 tygodni na szczycie najlepszych singli we Francji, sprzedając się tam w liczbie 1 mln egzemplarzy, oraz 15 tygodni na 1. miejscu w walońskiej części Belgii. Utwór jako pierwszy francuski w historii trafił do Top 10 najlepszych singli w Wielkiej Brytanii i Irlandii. Z albumu pochodzi także singel „Je sais pas”, który w samej Francji sprzedał się w liczbie ponad pół miliona kopii, przez 7 tygodni okupując tam szczyt listy singlowej. Z płyty wydano także single radiowe – „Le ballet” (we Francji), oraz „Destin” i „J’irai ou tu iras” (w Kanadzie).
Trzy z kompozycje zawarte na albumie – „Pour que tu m’aimes encore”, „Je sais pas”, „Vole” – zostały nagrane w wersjach anglojęzycznych i umieszczone na kolejnej anglojęzycznej płycie Dion "Falling into You". Wiele piosenek znajdujących się na "D’eux" znalazło się także na koncertowych wydawnictwach "Live à Paris" i "Au cœur du stade", oraz na wydanej w 2005 roku kompilacji "On ne change pas". Z albumu "Live à Paris" będącego zapisem koncertu który miał miejsce w Paryżu w ramach trasy "D’eux Tour" wydano radiowy singel „Les derniers seront les premiers” (live) oraz dwa komercyjne „J’attendais” (live) oraz „Je sais pas” (live).

</doc>
<doc id="1229867" url="https://pl.wikipedia.org/wiki?curid=1229867" title="Jezioro Cheb">
Jezioro Cheb



</doc>
<doc id="1229868" url="https://pl.wikipedia.org/wiki?curid=1229868" title="Przewrót 19 maja">
Przewrót 19 maja

Przewrót 19 maja (bułg. Деветнадесетомайски преврат) – zamach stanu dokonany w Bułgarii w 1934 przez Koło Polityczne „Zweno” i Związek Wojskowy przy pomocy armii.
Sytuacja gospodarcza, społeczna i polityczna w Bułgarii na początku lat 30. XX wieku.
Na początku lat 30. XX wieku Carstwo Bułgarii wciąż odczuwało skutki postanowień traktatu pokojowego z Neuilly-sur-Seine z 1919 (określane w Bułgarii mianem „drugiej katastrofy narodowej”), na mocy którego kraj poniósł znaczne straty terytorialne i zmuszony był zapłacić reparacje wojenne swoim sąsiadom. Dodatkowych problemów przysporzyły rzesza uchodźców z utraconych ziem oraz wielki kryzys z końca lat 20, który pogorszył sytuację gospodarczą kraju.
Mimo tych trudności Carstwo Bułgarii było w 1934 jednym z niewielu krajów w Europie i jedynym na Bałkanach z wielopartyjnym systemem rządów. Wybory do Zgromadzenia Narodowego w 1931 przyniosły zwycięstwo koalicji Blok Narodowy. W jej skład wchodzili ludowcy, demokraci, radykałowie oraz liberałowie. Zróżnicowanie polityczne i ideologiczne w obrębie Bloku prowadziło do wielu wewnętrznych napięć oraz przedłużających się sporów przy obsadzie stanowisk ministerialnych. Niezadowolona z tej sytuacji była prawica skupiona w Kole Politycznym „Zweno” oraz armia, w której znaczącą rolę odgrywała organizacja oficerów rezerwy – tzw. Związek Wojskowy. Część działaczy Związku opowiadała się za zorganizowaniem zamachu stanu i odsunięciem nieudolnego rządu od sprawowania władzy. Wojskowi nie byli jedynym ugrupowaniem, które dążyło do przewrotu. W 1934 popularność zyskał opozycyjny Narodowy Ruch Socjalny, na czele którego stał były premier, profesor Aleksandyr Cankow. Organizacja Cankowa otwarcie groziła siłowym przejęciem władzy w kraju i ustanowieniem dyktatury faszystowskiej.
Sytuację polityczną na początku maja 1934 dodatkowo skomplikował poważny kryzys rządowy, w wyniku którego do dymisji podał się premier Nikoła Muszanow, a Zgromadzenie Narodowe zawiesiło swoje obrady. Car Borys III przeprowadził rozmowy z liderami partii tworzącymi Blok Narodowy, które jednak nie zakończyły się porozumieniem. Nie mogąc znaleźć innego rozwiązania Borys III ponownie powierzył misję utworzenia rządu Muszanowowi, zaś funkcję ministra wojny przydzielił liderowi Związku Wojskowego, generałowi Atanasowi Watewowi. Nominując Watewa car miał nadzieję złagodzić buntownicze nastroje w armii i odsunąć groźbę przewrotu.
W przededniu przewrotu.
17 maja 1934 wojskowi z Zarządu Głównego Związku Wojskowego zwołali nadzwyczajne posiedzenie, podczas którego określili sytuację polityczną w kraju jako beznadziejną i zdecydowali o zawiązaniu spisku w celu przeprowadzenia zamachu stanu. Na jego czele stanęli gen. Penczo Złatew i płk Damjan Wełczew. W kluczowych garnizonach w kraju rozlokowano ponad ośmiuset oficerów uczestniczących w konspiracji. Do spisku nie dopuszczono gen. Watewa, którego określono mianem zdrajcy.
Wieści o planowanym zamachu stanu dotarły zarówno do cara, jak i do premiera Muszanowa. Żaden z nich nie podjął jednak działań w celu zapobiegnięcia przewrotowi. Borys III ograniczył się jedynie do poinformowania gen. Watewa o krytycznej sytuacji w kraju, ale uczynił to zbyt późno, by minister miał szansę odwrócić przebieg wydarzeń.
Zamach stanu.
Krótko po północy z 18 na 19 maja wojsko, na czele którego stali oficerowie należący do spisku, rozpoczęło zajmowanie kluczowych urzędów i obiektów w stolicy oraz w innych ważniejszych miastach kraju. Choć żołnierze dysponowali tzw. ostrą amunicją, zamach przebiegł bez rozlewu krwi. Premier Muszanow i gen. Watew zostali zaaresztowani. O piątej nad ranem do sztabu spiskowców przybył wysłannik cara, który zaprosił gen. Złatewa oraz kandydata wojskowych na premiera, Kimona Georgiewa z Koła Politycznego „Zweno”, na spotkanie w pałacu. Udając się na rozmowy Georgiew wziął dwa dokumenty: dekret o powołaniu nowego rządu oraz akt abdykacji cara, który miał mu zostać przedstawiony w przypadku odmowy podpisania tego pierwszego. Audiencja przebiegła jednak spokojnie, Borys III zgodził się usankcjonować przewrót i powierzyć Georgiewowi zadanie budowy rządu.
Po przewrocie.
Rząd Georgijewa, zaprzysiężony 19 maja, sprawował władzę autorytarną. Wkrótce po przewrocie unieważniono Konstytucję Tyrnowską obowiązującą w Bułgarii od 1879, rozwiązano Zgromadzenie Narodowe, zdelegalizowano wszystkie partie polityczne, związki zawodowe i organizacje polityczne. Władza w kraju została scentralizowana. Rząd mianował burmistrzów, powoływał państwowe organizacje zawodowe (m.in. Robotniczy Związek Zawodowy, do którego musieli należeć wszyscy bułgarscy robotnicy) i silnie ingerował w gospodarkę narodową.
Mimo iż postulat obalenia monarchii nie został oficjalnie postawiony, część wojskowych i działaczy Koła Politycznego „Zweno” nie kryła swoich republikańskich poglądów. Mając tego świadomość car Borys III starał się zminimalizować znaczenie antymonarchistów i w ten sposób umocnić własną pozycję. Podjęte przez niego działania doprowadziły do odsunięcia od władzy płk. Wełczewa, a w styczniu 1935 do zmiany premiera. Na czele gabinetu stanął gen. Złatew, który popierał monarchię. Mimo to w kwietniu 1935 powołany został nowy rząd, z premierem Andrejem Toszewem na czele. Toszew był już całkowicie podległy carowi i odciął się od większości postulatów wysuniętych przez rząd Georgijewa. W ten sposób wojskowi i Koło Polityczne „Zweno” utracili swój krótkotrwały wpływ na politykę, zaś w kraju zapanowała dyktatura monarchy.

</doc>
<doc id="1229869" url="https://pl.wikipedia.org/wiki?curid=1229869" title="Jezioro Słupino">
Jezioro Słupino



</doc>
<doc id="1229870" url="https://pl.wikipedia.org/wiki?curid=1229870" title="Tendance">
Tendance

Tendance – album francuskiej piosenkarki Amandy Lear, wydany w 2003 roku.
Ogólne informacje.
"Tendance" jest reedycją poprzedniego albumu wokalistki, "Heart". Ze względu na nieco inną listę utworów i nowy tytuł płyta ta jest jednak uznawana za osobny album w dyskografii Amandy Lear.
Oprócz piosenek z poprzedniej płyty, album zawiera trzy bonusy: "Beats of Love", nagrany razem z belgijską grupą Get Ready!, tytułową piosenkę z jej włoskiego talk show, "Cocktail d'amore" oraz remiks utworu "Love Boat". Pominięto na nagranie "Manuel do guerreiro da luz", a zamiast francuskiej piosenki "Vol de nuit" umieszczono jej angielską wersję "Travel by Night".

</doc>
<doc id="1229871" url="https://pl.wikipedia.org/wiki?curid=1229871" title="Objaw półksiężyca">
Objaw półksiężyca



</doc>
<doc id="1229872" url="https://pl.wikipedia.org/wiki?curid=1229872" title="Objaw powietrznego półksiężyca">
Objaw powietrznego półksiężyca



</doc>
<doc id="1229873" url="https://pl.wikipedia.org/wiki?curid=1229873" title="Międzybrodzie (ujednoznacznienie)">
Międzybrodzie (ujednoznacznienie)



</doc>
<doc id="1229874" url="https://pl.wikipedia.org/wiki?curid=1229874" title="Jezioro Damaszka">
Jezioro Damaszka



</doc>
<doc id="1229875" url="https://pl.wikipedia.org/wiki?curid=1229875" title="Biskupi i arcybiskupi Rouen">
Biskupi i arcybiskupi Rouen

Arcybiskup Rouen jest prymasem Normandii i jednym z 15 francuskich arcybiskupów. Według legendy biskupstwo w Rouen powstało w III w. W połowie VIII w. przekształciło się w arcybiskupstwo.

</doc>
<doc id="1229876" url="https://pl.wikipedia.org/wiki?curid=1229876" title="Jezioro Dąbrze">
Jezioro Dąbrze



</doc>
<doc id="1229877" url="https://pl.wikipedia.org/wiki?curid=1229877" title="Tersana SC">
Tersana SC

Tersana Sporting Club (arab. النادي الترسانة الرياضي) - egipski klub piłkarski, grający obecnie w pierwszej lidze, mający siedzibę w mieście Giza, trzecim co do wielkości w kraju.
Historia.
Tersana jest drugim pod względem wielkości klubem w Gizie po Zamaleku. Swój jedyny tytuł mistrza kraju wywalczył w sezonie 1963/1964. Sześciokrotnie zdobył Puchar Egiptu - pierwszy w 1923 roku, a ostatni w 1986.

</doc>
<doc id="1229878" url="https://pl.wikipedia.org/wiki?curid=1229878" title="Jezioro Deka">
Jezioro Deka



</doc>
<doc id="1229880" url="https://pl.wikipedia.org/wiki?curid=1229880" title="Tersana">
Tersana



</doc>
<doc id="1229884" url="https://pl.wikipedia.org/wiki?curid=1229884" title="Jezioro Dobrogoszcz">
Jezioro Dobrogoszcz



</doc>
<doc id="1229885" url="https://pl.wikipedia.org/wiki?curid=1229885" title="Vetus latina">
Vetus latina

Vetus latina – zbiorcza nazwa grupy łacińskich przekładów Pisma Świętego, dokonanych przez wielu tłumaczy, którzy pracowali niezależnie od siebie, w różnych miejscach i czasach, powstałych przed opracowaniem przez Hieronima, na zlecenie papieża Damazego I, jednolitej wersji łacińskiej nazwanej Wulgatą. Przyczyną łacińskiego tłumaczenia Biblii był wzrost liczby chrześcijan posługujących się tym językiem, a nieznających greki, który wynikał z rozprzestrzeniania się chrześcijaństwa na zachód Imperium Rzymskiego, gdzie dominował język łaciński.
Vetus latina nie stanowi jednego spójnego przekładu, lecz jest raczej całą kolekcją tekstów biblijnych przełożonych z greki na łacinę. Do czasów współczesnych nie zachował się żaden starożytny manuskrypt zawierający kompletne tłumaczenie Biblii na łacinę z czasów sprzed opracowania Wulgaty.
Historia powstania i odmiany.
Najstarszym dokumentem wzmiankującym istnienie łacińskiego przekładu Nowego Testamentu są spisane w 180 roku n.e. "Akta męczenników ze Scillium" (miasto to znajdowało się w Afryce Północnej). Vetus latina są znane głównie z cytatów w pismach łacińskich Ojców Kościoła.
Do Vetus latina zaliczają się Afra, Itala i Hispana. Każda z tych grup przekładów nosi wyróżniające ją charakterystyczne cechy wynikające z mentalności i religijności kultur zamieszkujących każdy z tych regionów. Hispana to grupa przekładów, które powstały na Półwyspie Iberyjskim. Tertulian i Cyprian stosowali Afrę, której nazwa nawiązuje do tego, że świadectwa o tym przekładzie pochodzą z terenów Afryki. Augustyn cenił Italę, która jest przekładem późniejszym. Dzięki autorytetowi Augustyna tekst Itali cieszył się większym uznaniem.
Rękopisy.
Zachowała się nieliczna grupa około 90 rękopisów z tekstem starołacińskim Nowego Testamentu i mniej niż 400 rękopisów z tekstem Starego Testamentu. Nie pozwalają one jednak na skompilowanie tekstu pełnej Biblii, gdyż były to dzieła fragmentaryczne powstające głównie ze względu na potrzeby liturgiczne.
Dopiero z upływem czasu na podstawie pism liturgicznych skompletowano wszystkie, choć niejednolite w tłumaczeniu księgi Biblii. W Starym Testamencie przekłady starołacińskie opierały się na Septuagincie. Tekst Nowego Testamentu reprezentował zachodnią tradycję tekstualną. Tekst Nowego Testamentu przechował się głównie w rękopisach bilingwicznych (grecko-łacińskie, gocko-łacińskie).
W 1945 roku w opactwie św. Marcina w Beuron w Niemczech utworzono "Vetus latina-Institut" zajmujący się starołacińskimi przekładami Pisma Świętego.

</doc>
<doc id="1229887" url="https://pl.wikipedia.org/wiki?curid=1229887" title="Chmura elektronowa">
Chmura elektronowa

Chmura elektronowa – obszar, w którym istnieje pewne prawdopodobieństwo znalezienia elektronu; w praktyce jest to obszar o wysokiej gęstości elektronowej. Pojęcie spopularyzowane przez laureata Nagrody Nobla, Richarda Feynmana, do poglądowego przedstawienia wniosków z mechaniki kwantowej opisującej elektron jako obszar rozmytego ładunku elektrycznego.

</doc>
<doc id="1229888" url="https://pl.wikipedia.org/wiki?curid=1229888" title="Wojsko Polskie (II RP)">
Wojsko Polskie (II RP)

Wojsko Polskie – formacja zbrojna odrodzonego państwa polskiego w latach 1918–1939.
Rodowód.
Wybuch I wojny światowej spowodował, że olbrzymia cześć żołnierzy – Polaków z ziem poszczególnych zaborów – zmuszona była stanąć w szeregach obcych armii.
Poza tymi wojskami powstały także polskie oddziały ochotnicze, walczące bądź po stronie państw koalicyjnych, bądź centralnych.
We Francji powstał oddział „bajończyków”, a w Rosji – Legion Puławski. Były to jednak jednostki małe. Pierwszy przestał istnieć na skutek strat, a drugi nie mógł się rozwijać z uwagi na uwarunkowania polityczne.
Większym zawiązkiem Wojska Polskiego niepodległej Rzeczypospolitej były Legiony Polskie. Stworzył je w 1914 brygadier Józef Piłsudski. Kadrą tych formacji byli członkowie konspiracyjnych stowarzyszeń wojskowych. Od 1908 istniał Związek Walki Czynnej. W roku 1910 powstały powiązane z ZWC dwie jawne organizacje, Związek Strzelecki i Towarzystwo „Strzelec”. Natomiast w roku 1911 z inicjatywy Organizacji Młodzieży Niepodległościowej „Zarzewie” powstały Drużyny Strzeleckie. Kolejną organizacją były Drużyny Bartoszowe utworzone w roku 1908 z inicjatywy Wawrzyńca Dayczaka.
Obok Legionów Polskich liczącą się siłą było Wojsko Polskie na Wschodzie, w tym organizowane od 1917 roku Korpusy Polskie w Rosji. Stanowiły one znaczną część kadry odrodzonego w listopadzie 1918 r. Wojska Polskiego.
Legiony Polskie.
16 sierpnia 1914 r. zostały utworzone przy armii austro-węgierskiej Legiony Polskie, od 20 września 1916 r. przemianowane na Polski Korpus Posiłkowy.
Na wiosnę 1917 r., w wyniku kryzysu przysięgowego oddziały Legionów zostały rozformowane. Obywatele Rosji, którzy odmówili złożenia przysięgi, zostali internowani, zaś obywatele austro-węgierscy – wcieleni do wojska austro-węgierskiego. Żołnierze z Królestwa, którzy złożyli przysięgę weszli w skład Polskiej Siły Zbrojnej, zaś Polski Korpus Posiłkowy, wraz z wchodzącą w jego skład II Brygadą, został przekazany dowództwu Armii Austro-Węgier i przeniesiony do Bukowiny.
Równocześnie rozpoczęło się tworzenie Polskiej Organizacji Wojskowej, która przygotowywała się do walki zbrojnej przeciw mocarstwom centralnym.
Korpusy Polskie w Rosji.
Po rewolucji lutowej i obaleniu caratu w Rosji na wiosnę 1917 formują się korpusy polskie. Ich tworzeniem kierował powołany w czerwcu 1917 Naczelny Polski Komitet Wojskowy (Naczpol).
W 1917 na Białorusi powstał I Korpus Polski pod dowództwem gen. Józefa Dowbora-Muśnickiego. W 1918 liczył początkowo ok. 29 tys. żołnierzy, później ok. 23,5 tys. W tym samym roku I Korpus uznał zwierzchnictwo Rady Regencyjnej. W lutym i marcu 1918 r. Dowborczycy toczyli ciężkie walki o Bobrujsk z bolszewikami zakończone zwycięstwem żołnierzy polskich. 21 maja 1918 wobec skomplikowanej sytuacji politycznej Korpus został rozbrojony przez Niemców.
W grudniu 1917 w Besarabii powstał II Korpus, z którym w marcu 1918 połączyła się II Brygada płk Józefa Hallera. Liczył on wówczas 7 tys. ludzi. Dowodził nim Jan Stankiewicz, a od kwietnia 1918 – płk Haller. W maju 1918 II Korpus został otoczony przez wojska niemieckie pod Kaniowem i po całodziennej walce zmuszony do kapitulacji.
Na początku 1918 z oddziałów polskich na Ukrainie sformowano liczący ok. 3 tys. żołnierzy III Korpus Polski, dowodzony przez gen. Eugeniusza de Henning-Michaelisa. Formacja ta walczyła na Ukrainie z bolszewikami, po czym w czerwcu 1918 została rozbrojona przez Austriaków.
W 1918 w Odessie utworzono oddziały polskie pod dowództwem kpt. S. Skrzyńskiego, liczące ok. 1,5 tys. ludzi, nazywane również IV Korpusem, rozwiązane po próbie rozbrojenia ich przez Austriaków. Część żołnierzy korpusów polskich stała się zalążkiem 4. i 5. dywizji strzeleckich oraz oddziału murmańskiego, utworzonych w lecie 1918.
Błękitna Armia.
Latem 1917 rozpoczęło się formowanie Armii Polskiej we Francji (nazywanej potocznie "Błękitną Armią").
Armia została zorganizowana na zasadzie zaciągu ochotniczego we Francji spośród Polaków służących w wojsku francuskim, polskich jeńców wojennych z armii państw centralnych, a także z polskiej emigracji z Francji, Stanów Zjednoczonych, Kanady i Brazylii. Pierwszym dowódcą był Francuz gen. Louis Archinard, od 4 października 1918 armią dowodził gen. Józef Haller.
We Włoszech, ze skromnego Legionu utworzonego z jeńców – Polaków z armii austriackiej, utworzono pułki, które przewiezione do Francji wzmocniły Błękitną Armię.
Na Syberii tworzyła się dywizja pod dowództwem gen. Waleriana Czumy. Formalnie wchodziła ona w skład armii gen. Hallera jako 5 Dywizja Syberyjska.
Wojska wielkopolskie.
Układ rozejmowy w Compiègne nie doprowadził do wyzwolenia Wielkopolski.
Nastąpiła jednak daleko idąca aktywizacja społeczeństwa wielkopolskiego. Umożliwiła ona częściową polonizację władz lokalnych. Wysiłki mające na celu opanowanie garnizonów wojskowych nie dały jednak spodziewanego wyniku i społeczeństwo wielkopolskie było zmuszone do tworzenia od podstaw własnych sił zbrojnych.
Poczynaniom tym sprzyjał rozkaz pruskiego ministra wojny w sprawie powołania oddziałów Służby i Straży Bezpieczeństwa. Wszędzie tam, gdzie przeważała ludność polska, miały one w rzeczywistości polski charakter.
Oddziały wchodzące w skład tej organizacji stanowiły zaczątek sił zbrojnych, które 27 grudnia 1918 rozpoczęły w Poznaniu akcję powstańczą. W toku działań zbrojnych rozwinęły się one w wojska wielkopolskie, na których czele 16 stycznia stanął gen. Józef Dowbor-Muśnicki, były dowódca I Korpusu Polskiego.
Kadra dowódcza formowanej armii została w poważnym stopniu obsadzona przez oficerów byłych polskich formacji organizowanych w Rosji. Świetną kadrę podoficerską stanowili Polacy z armii niemieckiej.
Wiosną 1919 wydano dekrety o poborze kolejnych roczników. Stworzyło to możliwość uzupełnienia istniejących już batalionów oraz nowych oddziałów. Sformowano 12 pułków strzelców wielkopolskich. Nastąpiła też reorganizacja terytorialnych władz wojskowych. Wielkopolskę podzielono na trzy okręgi wojskowe, a rozlokowane w nich oddziały scalono w 3 dywizje strzelców wielkopolskich.
W maju 1919 siły wojsk wielkopolskich zostały podporządkowane Naczelnemu Dowództwu Wojska Polskiego. Początkowo miało to charakter poufny. Oddziały wielkopolskie, liczące wówczas około 72 000 żołnierzy, były już jednak traktowane jako część składowa Wojska Polskiego, które wkraczało na wyższy stopień organizacji.
Wojsko Litwy Środkowej.
Wraz z ogłoszeniem przez generała Lucjana Żeligowskiego powstania Litwy Środkowej, wojsko, którym dowodził i które brało udział w „buncie”, stało się automatycznie Wojskiem Litwy Środkowej.
Wojsko to w rzeczywistości stanowiło zawsze autonomiczną część sił zbrojnych Rzeczypospolitej.
Już we wrześniu 1921 zaczęto przemianowywać pułki Wojsk Litwy Środkowej zgodnie z numeracją ustaloną dla całości Wojska Polskiego. Miński Pułk Strzelców przyjął nazwę 86 pułku piechoty, a 2 pap został przemianowany na 29 pułk artylerii polowej. Jesienią 1921 1. i 2. Dywizja Piechoty Litewsko-Białoruskiej otrzymały numerację 19 DP i 29 DP.
Gdy w kwietniu 1922 Litwa Środkowa zjednoczyła się z Polską, znaki formalnej odrębności Wojska Litwy Środkowej praktycznie już nie istniały.
Formowanie Wojska Polskiego.
Formowanie jednostki Wojska Polskiego odbywało się w skomplikowanej sytuacji politycznej. Natrafiało na poważne trudności natury organizacyjno-kadrowej. Miało dość często charakter improwizowany i spontaniczny. Niekiedy wymuszane było zmieniającymi się warunkami zewnętrznymi, jak i wewnętrznymi odradzającego się państwa.
Na przełomie października i listopada 1918 gotową formację kadrową stanowiła tylko Polska Siła Zbrojna, złożona z dwóch pułków piechoty i różnych oddziałów pomocniczych.
Zdecydowano się na pobór żołnierzy byłych polskich formacji wojskowych oraz członków tajnych organizacji.
Możliwości werbunkowe były bardzo dogodne. Szeregi POW liczyły ponad 30 000 członków. W kraju znajdowało się przeszło 15 000 byłych legionistów i ponad 20 000 żołnierzy zdemobilizowanych w Rosji.
Zasadnicze rezerwy mobilizacyjne stanowili mieszkańcy byłego Królestwa Polskiego i Polacy służący w szeregach obcych wojsk. W dalszej przyszłości można było liczyć ponadto na Polaków służących jeszcze w formacjach wojskowych w Rosji oraz na żołnierzy z wojska gen. Hallera we Francji.
Formowanie odrodzonego wojska polskiego napotykało trudności związane z dezercjami i uchylaniem się poborowych od służby wojskowej. Już w 1919 r. wydawane były zarządzenia o prowadzeniu obław na dezerterów. Tylko w maju 1920 na terenie woj. kieleckiego schwytanych zostało ponad 2000 dezerterów i poborowych uchylających się od służby wojskowej.
W związku z uchwałą Sejmu z 17 czerwca 1919 r. oficerami mogli być tylko obywatele polscy narodowości polskiej (wykluczało to mianowanie na stopnie oficerskie np. obywateli żydów).
Naczelne władze Wojska Polskiego.
28 października 1918 roku szefem powołanego trzy dni wcześniej Sztabu Generalnego Wojska Polskiego został gen. Tadeusz Rozwadowski. Z chwilą objęcia tego stanowiska rozpoczął on organizowanie centralnych instytucji wojskowych oraz nowych oddziałów Wojska Polskiego.
11 listopada 1918 zwierzchnią władzę nad wojskiem przejął Józef Piłsudski jako naczelny wódz. Nastąpiła dalsza organizacja naczelnych władz wojskowych: Ministerstwa Spraw Wojskowych i Sztabu Generalnego WP.
"Z pierwszego rozkazu do Wojska Polskiego wydanego 12 listopada 1918 przez Józefa Piłsudskiego (pisownia oryginalna):"
"„Żołnierze!Obejmuję nad Wami komendę w chwili, gdy serce w każdym Polaku bije silniej i żywiej, gdy dzieci naszej ziemi ujrzały słońce swobody w całym jej blasku. Z Wami razem przeżywam wzruszenie tej godziny dziejowej, z Wami razem ślubuję życie i krew swoją poświęcić na rzecz dobra Ojczyzny i szczęścia Jej obywateli.Żołnierze! W ciągu wojny światowej w różnych miejscach i warunkach tworzyły się próby formacyj wojskowych polskich. Przy kalectwie – zdawało się – nieuleczalnym naszego Narodu próby nawet, gdy były szczytne i bohaterskie były z konieczności karle i jednostronne. Pozostałością tych stosunków jest niejednolitość szkodliwa wojsku. Liczę na to, że każdy z Was potrafi siebie przezwyciężyć i zdobędzie się na wysiłek dla usunięcia różnic i tarć, klik i zaścianków w wojsku, dla szybkiego wytworzenia poczucia koleżeństwa i ułatwienia pracy. …Chciałbym, … abym mógł zdając sprawę ze swych czynności przed narodem, powiedzieć sumiennie o sobie i o Was, że byliśmy nie tylko pierwszymi, ale i dobrymi żołnierzami zmartwychwstałej Polski.Rozkaz ten przeczytać przed frontem podwładnych mi oddziałów.”"
Ministerstwo Spraw Wojskowych.
W skład ministerstwa wchodziły określone jednostki organizacyjne zajmujące się różnymi dziedzinami spraw wojskowych. Były to departamenty: Mobilizacji i Uzupełnień, Techniczno-Komunikacyjny, Gospodarczy, Artylerii, Szkolnictwa Wojskowego, Prawno-Wojskowy i Sekcja Ogólna.
Od 1919 w jego skład weszły kolejne departamenty: Personalny, Spraw Morskich (rozwinięty z dawnej sekcji Marynarki Wojennej), do Spraw Koni i Taborów oraz Informacyjny.
Przy ministerstwie powołano ponadto instytuty: Wojskowo-Techniczny, Wojskowo-Geograficzny oraz Główny Urząd Zaopatrzenia Armii.
W drugiej połowie 1919 nastąpiła kolejna reorganizacja ministerstwa. W jej wyniku zostały powołane generalne inspektoraty: Piechoty, Jazdy i Artylerii oraz inspektoraty: Budynków Wojskowych, Wojsk Łączności, Wojsk Kolejowych, Szkół Wojennych, Inżynierii i Saperów, Wojsk Lotniczych, Wojsk Taborowych, Wojsk Samochodowych, Żandarmerii, Straży Granicznej oraz Obozów Jeńców.
Ministrami byli kolejno: płk Jan Wroczyński, gen. Józef Leśniewski i gen. Kazimierz Sosnkowski.
Sztab Generalny WP.
Pierwszym szefem Sztabu Generalnego Wojska Polskiego powołanego przez Radę Regencyjną 25 października 1918 roku został gen. Tadeusz Rozwadowski. Rozpoczął on formowanie zalążków polskiego wojska. Od 16 listopada 1918 Rozwadowskiego zastąpił gen. Szeptycki. Sztab Generalny funkcjonował wówczas w składzie dziesięciu wydziałów.
Były to: I Organizacyjny, II Łączności, III Kolejowy, IV Techniczny, V Demobilizacyjny, VI Informacyjny, VII Naukowy, VIII Geograficzny, IX Personalny i Adiutantura.
Od 7 lutego 1919 funkcję Szefa Sztabu Generalnego Wojska Polskiego sprawował płk Stanisław Haller, a od lipca 1920 ponownie gen. Tadeusz Rozwadowski.
Tworzenie jednostek bojowych.
Wielkie jednostki.
Licząc się z istniejącymi możliwościami materialnymi, przystąpiono na wiosnę 1919 do tworzenia dziesięciu dywizji piechoty, Dywizji Litewsko-Białoruskiej, brygady górskiej i pięciu brygad jazdy. Każdą dywizję piechoty miały stanowić cztery pułki piechoty. Sformowano 40 pułków piechoty, 4 pułki piechoty litewsko-białoruskiej i 2 pułki górskie: a ponadto 2 pułki szwoleżerów i 13 pułków ułanów
W połowie 1919 zdecydowano o zjednoczeniu wojska narodowego w jednolity organizm. Chodziło o scalenie formacji z trzech zaborów.
Józef Piłsudski, od pierwszych dni powołania Wojska Polskiego, dążył do zatarcia różnic pomiędzy żołnierzami odmiennych szkół wojskowych byłych wojsk zaborczych i różnych organizacji powstałych podczas I wojny światowej. Dlatego wydał rozkaz, który dla przypieczętowania półrocznego braterstwa broni tworzył zewnętrzny symbol zjednoczenia wojska, poprzez nałożenie na kołnierze kurtek oficerskich i żołnierskich srebrnego wężyka, który do tego czasu nosili wyłącznie oficerowie pochodzący z Legionów. Oto treść tego rozkazu, zamieszczonego w „Dzienniku Rozkazów Wojskowych” z dnia 29 maja 1919 (pisownia oryginalna):
"„Walcząc od 6 miesięcy ramię przy ramieniu, zawarły oddziały Wojska Polskiego, czy to powstałe z Legionów Polskich, czy z oficerów i żołnierzy byłych armii zaborczych, ściśle krwią i trudami żołnierskimi przypieczętowane braterstwo broni.Tak, jak im jeden cel przyświeca i jeden ich rozkaz prowadzi: wola narodu i obrona Ojczyzny, tak też stali się oni jednolitym wojskiem polskim.By i zewnętrznie zaznaczyć jedność, dając wyraz tej woli całego wojska do zatarcia różnic, nakazuję wszystkim oficerom i żołnierzom Wojska Polskiego nałożenie odznaki, noszonej dotychczas na kołnierzu przez formację Legionów Polskich.Niech ten historyczny znak, którego świętą tradycję podjęły Legiony, stanie się od dziś odznaką całego Wojska Polskiego.Naczelnik PaństwaJózef Piłsudski.Dnia 23 maja 1919 r.”"
Na terytorium państwa polskiego transportem kolejowym przyjechały z bronią formacje armii gen. Hallera. W połowie czerwca 1919 z Odessy przez Rumunię przedostała się również 4 Dywizja Strzelców gen. Żeligowskiego.
Poszczególne dywizje piechoty otrzymały jednolitą numerację. Dywizje sformowane w kraju otrzymały numery od 1 do 9. W skład 10 Dywizji Piechoty weszły kadry 4 Dywizji Strzelców gen. Żeligowskiego, a jej pułki otrzymały miano „Strzelców Kaniowskich”. Jej jazda częściowo zasiliła 6 pułk ułanów, a częściowo utworzyła nowy – 14 pułk ułanów.
Rozkazem z 1 września 1919 dywizje Armii gen. Hallera otrzymały numery 11–13 oraz dostarczyły kadr pozwalających na utworzenie 18 Dywizji Piechoty i na rozwinięcie brygady podhalańskiej w dywizję górską.
Dywizje wojsk wielkopolskich – numery 14, 15, 17, a brygada jazdy numer VII. Numer 16 otrzymała dywizja sformowana na Pomorzu w pierwszych tygodniach 1920.
Dywizja Litewsko-Białoruska została rozwinięta w dwie wielkie jednostki.
Zjednoczone Wojsko Polskie na przełomie lat 1919–1920 dysponowało więc 21 dywizjami piechoty, 7 brygadami jazdy, formacjami artylerii oraz oddziałami wszystkich broni i służb. W formacjach skierowanych na front oraz w oddziałach rozmieszczonych w kraju służyło około 600 tys. żołnierzy.
Jednostki ochotnicze.
5 lipca 1920 powołano Generalny Inspektorat Armii Ochotniczej i przystąpiono do tworzenia formacji, która składałaby się z ochotników niezobowiązanych do świadczenia służby wojskowej. Początkowe zamierzenia, obliczone na utworzenie dodatkowej Armii Ochotniczej, zostały jednak zmodyfikowane. Ograniczono się do formowania pułków, które mogły być użyte w działaniach bojowych jako wzmocnienie dywizji piechoty. Formowano też bataliony ochotnicze i kierowano je do poszczególnych pułków jako uzupełnienie strat osobowych.
Ostatecznie utworzono czteropułkową Dywizję Ochotniczą walczącą całością sił, ponadto 5 pełnych pułków ochotniczych i 22 pułki sformowane częściowo. Te ostatnie użyto jako uzupełnienie oddziałów regularnych, oraz kilku oddziałów specjalnych (nie w rozumieniu sił specjalnych).
Jednostki rezerwowe.
Zimą 1920 przystąpiono do dalszej rozbudowy Wojska Polskiego. Planowano rozwinięcie batalionów zapasowych poszczególnych pułków piechoty w pułki rezerwowe. Żołnierzy miał dostarczyć pobór sześciu nowych roczników. Planowano utworzyć 65 tego typu pułków. Po ich scaleniu w brygady miała powstać silna armia rezerwowa, przeznaczona do działań w odwodzie i na drugorzędnych odcinkach frontu.
Z uwagi na ciężką sytuację gospodarczą nowo powołanego państwa, plan ten zrealizowano częściowo. Zdołano utworzyć 25 pułków rezerwowych. Większość z nich istniała tylko przez okres przejściowy. Ich stan osobowy był wykorzystywany do uzupełnienia strat walczących na froncie pułków piechoty. Pewna liczba pułków rezerwowych brała jednak udział w działaniach zbrojnych walcząc całością sił.
Wojsko Polskie w szczytowym okresie swego rozwoju w powijakach, w październiku 1920 miało w swoich szeregach ponad 900000 żołnierzy. Składało się ze wszystkich rodzajów broni i służb, w tym lotnictwa i broni pancernych. Osiągnięto to m.in. dzięki pomocy wojskowej okazywanej przez mocarstwa Ententy, a głównie Francję.
W walce o granice.
Na kresach południowo-wschodnich.
Konflikt zbrojny o przynależność państwową Galicji Wschodniej, zamieszkanej głównie przez Polaków i Ukraińców. Jego stronami były: proklamowana 1 listopada 1918, przez społeczeństwo ukraińskie Galicji Wschodniej, Zachodnioukraińska Republika Ludowa po jednej stronie oraz polskie społeczeństwo Lwowa i lokalny lwowski Komitet Ochrony Dobra i Porządku Publicznego (po 23 listopada Tymczasowy Komitet Rządzący), a po 11 listopada (w rzeczywistości 22 listopada) odrodzone państwo polskie, po drugiej. W konflikt zaangażowała się na Pokuciu Rumunia.
Wojna polsko-bolszewicka.
Wojna pomiędzy odrodzoną Rzecząpospolitą Polską (II RP), a Rosyjską Federacyjną Socjalistyczną Republiką Radziecką (RFSRR), dążącą do podboju europejskich państw i przekształcenia ich w republiki sowieckie, zgodnie z ideologią, doktryną polityczną i programem politycznym Rosyjskiej Partii Komunistycznej (bolszewików) (RKP(b)) i jej deklarowanymi celami politycznymi, określanymi jako „rewolucja z zewnątrz”.
Bój o Wilno.
Pod koniec wojny polsko-bolszewickiej 1920, gdy wojska polskie przechodziły do kontrofensywy znad Niemna, do Polski powracały ziemie utracone uprzednio na rzecz Armii Czerwonej.
Po zwycięstwach wojsk polskich w bitwach nad Wisłą i nad Niemnem, bolszewicy, pragnąc wciągnięcia Polaków do konfliktu z Litwą, 27 sierpnia przekazali Wilno Litwinom.
Tymczasem w kraju odezwały się głosy, żądające przyłączenia Wileńszczyzny do Polski. Przedstawiciele niemal wszystkich partii politycznych byli w tym przypadku zgodni.
Józef Piłsudski miał olbrzymie zaufanie do gen. Lucjana Żeligowskiego. Pochodził on, podobnie jak Naczelnik Państwa, z Wilna. Jemu postawił nietypowe dla żołnierza zadanie, upozorowanie buntu.
Rankiem 7 października gen. L. Żeligowski zarządził odprawę oficerów, na której oficjalnie podał wiadomość o „zbuntowaniu się” (mistyfikacja) wobec dowództwa wojsk polskich i o rozpoczęciu samowolnego marszu na Wilno.
Słowa generała wywołały duże wrażenie wśród oficerów, którzy nie brali udziału w naradzie dnia poprzedniego. Zrozumiałe jest to, że część z nich odmówiła zerwania kontaktów z dowództwem i wykonania polecenia „buntu”.
Marsz oddziałów gen. Lucjana Żeligowskiego na Wilno rozpoczął się o 6 rano 8 października. Trasa do przebycia miała długość około 50 km, a na drodze polskich wojsk stanęły oddziały litewskie. Były to 4, 7 i 9 pułki piechoty.
Żeligowski miał zdecydowaną przewagę. Pierwsza potyczka – na terenie Puszczy Rudnickiej – zakończyła się wycofaniem Litwinów. Poważniejsze starcie miało miejsce pod Jaszunami. Siły Żeligowskiego sforsowały rzekę Mereczankę.
9 października wojska ruszyły dalej. W Wilnie uaktywnili się polscy powstańcy. Opanowali Górę Zamkową i okolice Zielonego Mostu. Powstańcom udało się zająć dużą część miasta jeszcze przed wkroczeniem regularnych wojsk.
Wkraczające oddziały polskie spotkały się z entuzjastycznym przyjęciem miejscowej polskiej ludności.
12 października gen. Lucjan Żeligowski wydał dekret dotyczący organizacji władzy na Litwie. Obwołał w nim siebie Naczelnym Dowódcą Wojsk Litwy Środkowej, jako formacji zbrojnej niezależnego państwa. Jednocześnie zapowiedział utworzenie Tymczasowej Komisji Rządzącej. Utworzenie państwa Litwa Środkowa było stadium przejściowym przed zamierzonym przyłączeniem jej ziem do Rzeczypospolitej Polskiej. 20 lutego 1922 sejm wileński przegłosował przyłączenie miasta do Polski. Zadanie generała Lucjana Żeligowskiego w tym rejonie działań zostało zakończone. Operacja zakończyła się sukcesem.
Wojsko Polskie pierwszych lat pokoju.
W latach 1921–1939 siły zbrojne Polski składały się z wojsk lądowych i Marynarki Wojennej. W skład wojska wchodziły bronie główne: piechota, jazda (od 1924 r. – kawaleria) i artyleria, bronie techniczne: saperzy, łączność oraz wojska samochodowe i bronie pancerne, bronie pomocnicze: żandarmeria i tabory. Ponadto w skład wojska wchodziło lotnictwo oraz jednostki organizacyjne KOP (od 1924 r.) i Obrony Narodowej (od 1937 r.).
Stan liczebny sił zbrojnych 31 lipca 1921 r. wynosił: 20 038 oficerów i urzędników wojskowych, 1583 chorążych, 248 835 szeregowych i 67 390 koni.
Odsetek żołnierzy narodowości polskiej w 1922 r. wynosił ok. 78%, po przeprowadzeniu poboru w Galicji Wschodniej rok później spadł poniżej 66%, choć zgodnie z założeniami władz Polacy mieli stanowić minimum ⅔ żołnierzy. Pomimo starań administracji, odsetek Polaków spadł w 1926 r. do 64%.
W wojsku prowadzono politykę kadrową, która była ostro krytykowana przez przedstawicieli mniejszości żydowskiej. Żołnierze pochodzenia żydowskiego traktowani byli jako żołnierze drugiej kategorii lub wręcz z góry byli podejrzewani o nielojalność wobec Polski. Usuwano Żydów z całych formacji, zwłaszcza z marynarki wojennej, lotnictwa i łączności. Jeszcze podczas wojny polsko-bolszewickiej utworzono obóz w Jabłonnie, w którym internowano około tysiąca żołnierzy i oficerów żydowskiego pochodzenia (decyzja o jego utworzeniu została wydana 16 sierpnia 1920, obóz działał do 9 września 1920; jego powstanie wywołało skandal międzynarodowy, z którego minister Sosnkowski musiał tłumaczyć się przed Sejmem i opinią publiczną).
W odpowiedziach na interpelacje poselskie Sosnkowski stwierdzał, że „Żydzi nie nadają się do poważniejszej pracy niż pisanie na maszynie”. W związku z uchwałą Sejmu z 17 czerwca 1919 r. według której oficerami mogli być tylko obywatele polscy narodowości polskiej degradowano oficerów pochodzenia żydowskiego nawet awansowanych już w Polsce niepodległej.
23 marca 1923 roku Sztab Generalny WP wydał tajny rozkaz usunięcia wszystkich Żydów z wojskowych zakładów graficznych.
Od końca lat dwudziestych osób pochodzenia żydowskiego nie rekrutowano do lotnictwa, marynarki, łączności i broni pancernej oraz Korpusu Ochrony Pogranicza.
W dniach 12–15 maja 1926 ma miejsce zbrojny zamach stanu w Polsce dokonany przez marszałka Józefa Piłsudskiego. Wojsko Polskie zostaje wewnętrznie rozdarte między dwa obozy, jeden sprzyjający legalnym władzom na czele z Prezydentem Stanisławem Wojciechowskiem i drugi opowiadający się za Piłsudskim. W czasie bratobójczych walk zginęło po obu stronach konfliktu łącznie 379 osób (215 żołnierzy i 164 osoby cywilne), a około 1000 osób zostało rannych.
Po zwycięstwie obozu piłsudczykowskiego w Wojsku Polskim dochodzi do czystek kadrowych, od pełnienia funkcji odsuwa się wielu oficerów m.in. generałów Rozwadowskiego, Hallera, Zagórskiego, Sikorskiego. Do 1934 roku z czynnej służby zwolniono 6032 oficerów, wśród których było 109 generałów. Zdarzali się nawet tacy, którzy nie ukończyli jeszcze 50 roku życia, a i tak czekała ich przymusowa emerytura.
Bronie i służby.
Podstawowym rodzajem broni była piechota zorganizowana w 30 dywizji, w tym dwie dywizje górskie. Każda dywizja na stopie pokojowej liczyła 3 pułki piechoty i pułk artylerii polowej. Na stopie wojennej miała być wzmocniona pododdziałami innych broni oraz niezbędnymi służbami. Każdy z 84 pułków piechoty i 6 pułków strzelców podhalańskich składał się z trzech batalionów. Obowiązkowa służba wojskowa w piechocie trwała 18 miesięcy.
Drugim rodzajem broni była jazda. Po zakończeniu działań wojennych Polska posiadała 40 pułków jazdy, w tym: 27 pułków ułanów, 3 pułki szwoleżerów i 10 pułków strzelców konnych oraz 10 dywizjonów artylerii konnej. Pułki ułanów i szwoleżerów oraz dywizjony artylerii konnej zorganizowane zostały w dziesięć samodzielnych brygad jazdy. Pułki strzelców konnych podporządkowane były dowódcom okręgów korpusów. Każdy z nich składał się z trzech szwadronów kawalerii i szwadronu karabinów maszynowych. W czasie wojny każda z czynnych dywizji piechoty otrzymać miała jeden szwadron strzelców konnych z plutonem karabinów maszynowych. W 1924 r. jazda przemianowana została na kawalerię i zreorganizowana. Pułki strzelców przestały pełnić funkcję kawalerii dywizyjnej. Utworzone zostały 4 dywizje i 5 samodzielnych brygad kawalerii oraz trzy nowe dywizjony artylerii konnej. Każda z dywizji składała się z trzech dwupułkowych brygad kawalerii, dwóch dywizjonów artylerii konnej i trzech szwadronów (samochodów pancernych, łączności i pionierów). Samodzielne brygady kawalerii składały się z trzech pułków kawalerii, dywizjonu artylerii konnej i szwadronu pionierów, z wyjątkiem 5 SBK, która miała cztery pułki kawalerii i dodatkowo szwadron samochodów pancernych.
Ze względu na przeznaczenie, artyleria dzieliła się na artylerię organiczną wielkich jednostek piechoty i kawalerii (wspomniane wyżej pułki artylerii polowej i dywizjony artylerii konnej) oraz artylerię samodzielną liczącą dziesięć pułków artylerii ciężkiej, jeden pułk artylerii najcięższej, dwa pułki artylerii górskiej, a także jeden dywizjon artylerii zenitowej, jak ówcześnie nazywano artylerię przeciwlotniczą. W 1924 r. dywizjon zenitowy przeformowano w pułk artylerii przeciwlotniczej oraz utworzono 10 samodzielnych baterii przeciwlotniczych. Pod koniec 1925 r. zlikwidowano cztery baterie, a pozostałych sześć przeformowano w samodzielne dywizjony artylerii przeciwlotniczej. Ponadto istniały dwa pododdziały: kompanii artylerii pieszej i dywizjonu artylerii pomiarowej.
Lotnictwo wchodziło w skład wojsk lądowych. Podstawową formacją organizacyjno-administracyjną był pułk. W połowie lat dwudziestych Wojsko Polskie dysponowało 6 pułkami lotniczymi oraz dywizjonem lotnictwa morskiego. Pułki stacjonowały w Warszawie, Krakowie, Poznaniu, Toruniu, Lidzie i Lwowie, a dywizjon w Pucku.
Wojska saperskie przeznaczone były do prac komunikacyjnych, fortyfikacyjnych, do niszczenia umocnień oraz do działań minerskich. Występowały dwa rodzaje jednostek: saperskie – wyszkolone wszechstronnie i specjalne ("mostowe, elektrotechniczne, reflektorowe, plutony min rzecznych i plutony żeglugi śródlądowej").
Wojska łączności dzieliły się na formacje ewidencyjne i nieewidencyjne. Oddziałami ewidencyjnymi były: pułki łączności, pułk radiotelegraficzny i samodzielne bataliony łączności. Do nieewidencyjnych zaliczano: Centralne Składy Łączności, Centralne Warsztaty Łączności, Centralną Stację Radiotelegraficzną, Obóz Szkolny Łączności oraz stacje telegraficzne i telefoniczne, obsługujące władze i instytucje wojskowe.
Bronie pancerne w połowie lat dwudziestych XX w. stanowiły: pułk czołgów, 5 dywizjonów samochodów pancernych i 2 dywizjony pociągów pancernych. Formacje pancerne były wyposażone w 114 czołgów i 10 pociągów pancernych.
W wojskach samochodowych istniało 10 dywizjonów samochodowych, po jednym w każdym okręgu korpusu.
Na uzbrojenie wojsk pancernych weszły także dwie polskie konstrukcje tankietka TKS oraz czołg 7 TP. 7TP był unowocześnioną modyfikacją czołgu angielskiego Vickers E. Armia polska użytkowała także zachodnie konstrukcje jak czołgi Vickers E oraz francuskie Renault R-35 i Hotchkiss H-35.
Żandarmeria była zaliczona do broni, jak ówcześnie określano rodzaj wojsk.
Marynarka Wojenna.
Do 1926 w jej skład wchodziły: 2 kanonierki („Komendant Piłsudski” i „Generał Haller”), 4 trałowce („Jaskółka”, „Mewa”, „Rybitwa” i „Czajka”), 5 torpedowców („Mazur”, „Krakowiak”, „Ślązak”, „Podhalanin” i „Kujawiak”), 4 monitory rzeczne („Warszawa”, „Toruń”, „Pińsk” i „Horodyszcze”) oraz 2 transportowce („Warta” i „Wilia”).
Przewidywano dalszy rozwój floty wojennej.
Korpus Ochrony Pogranicza.
Poważną siłę bojową stanowił Korpus Ochrony Pogranicza. Był formowany od jesieni 1924. Podlegał Ministerstwu Spraw Wewnętrznych oraz Ministerstwu Spraw Wojskowych. W 1926 składał się z 6 brygad ochrony granicy. Formacje korpusu, w których służyło około 16 000 żołnierzy pogranicza, były rozlokowane wzdłuż granic: radzieckiej, łotewskiej i litewskiej, a od 1939 także na rumuńskiej i północnej z Niemcami.
Szkolnictwo wojskowe.
Istotnym składnikiem wartości bojowej wojska było wyszkolenie korpusu oficerów. Kandydatów na oficerów zawodowych szkoliły: Oficerska Szkoła Piechoty, Oficerska Szkoła Kawalerii, Oficerska Szkoła Artylerii, Oficerska Szkoła Lotnictwa i Oficerska Szkoła Inżynierii. W sierpniu 1928 wszystkie te szkoły zostały przemianowane na szkoły podchorążych. Podoficerowie mogli uzyskać stopień oficerski w Szkole Podchorążych dla Podoficerów. Szeregowych z cenzusem (absolwenci szkół średnich i wyższych) przygotowywano na oficerów w szkołach podchorążych rezerwy różnych rodzajów wojsk i służb.
Kursy doskonalenia oficerów były organizowane przez Doświadczalne Centrum Wyszkolenia. Powoływano na nie kapitanów przed awansem na stopień majora. Kursy doskonalenia oficerów prowadziły również: Oficerska Szkoła Lotnictwa i Oficerska Szkoła Inżynierii.
Oficerów sztabowych kształciły: Wyższa Szkoła Wojenna i Wyższa Szkoła Intendentury, a także kursy Centrum Wyższych Studiów Wojskowych. Doskonalenie oficerów z wyższym wykształceniem wojskowym odbywało się też na francuskich wyższych uczelniach wojskowych.
Oficerów i instruktorów Marynarki Wojennej szkolono w Oficerskiej Szkole Marynarki Wojennej w Toruniu oraz w Szkole Specjalistów Marynarki w Świeciu.
Pod władzą Ministra Spraw Wojskowych Józefa Piłsudskiego.
W wyniku przewrotu wojskowego Minister Spraw Wojskowych Józef Piłsudski przejął władzę w państwie. W nowym, utworzonym przez Kazimierza Bartla rządzie, objął on urząd Ministra Spraw Wojskowych.
Czynnikiem umacniającym władzę Ministra Spr. Wojsk. były również wprowadzone przez niego zmiany w korpusie oficerskim. W 1921 na 145 generałów, którzy służyli w Wojsku Polskim, 12 wywodziło się z Legionów Polskich. W 1928 na 81 czynnych generałów już było 44 byłych legionistów. Objęli oni przy tym najważniejsze stanowiska dowódcze. Taka polityka kadrowa przyniosła w przyszłości fatalne skutki.
Reorganizacja naczelnych władz wojskowych.
J. Piłsudski przeprowadził gruntowną reorganizację naczelnych władz wojskowych. Rozwiązano Ścisłą Radę Wojenną i zlikwidowano jej Biuro działające w ramach Sztabu Generalnego WP. Dekretem Prezydenta Polski z 6 sierpnia 1926 został utworzony Generalny Inspektorat Sił Zbrojnych (GISZ). Na jego czele stanął Generalny Inspektor, przewidziany w razie wojny na stanowisko Naczelnego Wodza.
Wraz z utworzeniem Generalnego Inspektoratu ukształtował się dwutorowy system dowodzenia wojska: pokojowy – sprawowany przez Ministerstwo Spraw Wojskowych i wojenny – realizowany przez GISZ.
Zmniejszono także kompetencje dowódców okręgów korpusów. Ich sztaby sprowadzone zostały do roli terytorialnego ogniwa administracji wojskowej. Przestały one pełnić funkcje organów wojennego systemu dowodzenia.
Generalny Inspektorat Sił Zbrojnych.
Generalny Inspektor formalnie podlegał Ministrowi Spraw Wojskowych. Kierował on przygotowaniami do wojny i miał nieograniczone prawo zgłaszania wszelkiego rodzaju postulatów. W rzeczywistości był on zwierzchnikiem ministra, a w swoich kompetencjach miał możliwość wydawania mu wiążących poleceń.
W skład GISZ powołano też inspektorów. Byli to generałowie przewidziani w razie wojny na stanowiska dowódców poszczególnych armii. Do ich zadań w okresie pokoju należały inspekcja i szkolenie operacyjne przydzielonych im wielkich jednostek.
Sztab Główny.
Generalnemu Inspektorowi podporządkowany został Sztab Generalny WP. W 1928 przemianowano go na Sztab Główny i zreorganizowano. Nastąpiło ograniczenie jego roli do funkcji organu wykonawczego w zakresie realizacji zadań związanych z przygotowaniami do wojny.
W jego skład wchodziły oddziały: I Organizacyjno-Mobilizacyjny, II Wywiadowczy, III Szkoleniowo-Operacyjny, IV Kwatermistrzowski, a także Szefostwo Komunikacji Wojskowej, Inspektorat Saperów, Sztab Lotnictwa, Instytut Geograficzny i Samodzielny Referat Personalny.
Zmiany w broniach i służbach.
Nastąpiły również częściowe zmiany w strukturze organizacyjnej wojska. Zostały zlikwidowane trzy spośród czterech istniejących dywizji kawalerii. Wzrosła natomiast liczba samodzielnych brygad kawalerii (z 5 do 12).
W broniach pancernych od 1931 w Wojsku Polskim istniały 3 pułki pancerne ("w Poznaniu, Żurawicy i Modlinie"), dywizjon pancerny ("w Brześciu nad Bugiem"), 10 dywizjonów samochodowych i 2 dywizjony pociągów pancernych ("w Jabłonnie koło Warszawy i w Krakowie"). W 1933 nastąpiło połączenie oddziałów czołgów z oddziałami samochodowymi w 6 samodzielnych batalionów pancernych.
W końcu lat dwudziestych XX w. zreorganizowano wojska inżynieryjne. Z istniejących poprzednio 10 pułków saperskich pozostawiono 8 batalionów, a pułki saperów kolejowych zmniejszono do szczebla batalionu. Bataliony te połączono w 4, a w 1934 w 3 brygady, obejmujące łącznie 13 batalionów.
Wojsko Polskie w latach 1936–1939.
Po śmierci Józefa Piłsudskiego w naczelnych organach WP nastąpiły poważne zmiany personalne. Stanowisko Generalnego Inspektora Sił Zbrojnych objął gen. Edward Rydz ps. Śmigły. Ministrem Spraw Wojskowych został gen. Tadeusz Kasprzycki. Nastąpiły również przesunięcia w GISZ. W jego skład weszli m.in. Tadeusz Kutrzeba i Władysław Bortnowski. Szefem Sztabu Głównego Wojska Polskiego mianowano gen. Wacława Stachiewicza.
Nowe kierownictwo dążyło do uporządkowania podstawowych dziedzin życia wojskowego, a przede wszystkim do unowocześnienia jego dotychczasowej struktury oraz do wyposażenia wojska w nowoczesny sprzęt. Zamierzenia w dziedzinie modernizacji wojska były poważne. Szczególną inicjatywę w tym kierunku przejawiał Sztab Główny, który uzyskał większe niż poprzednio uprawnienia.
1 września 1938 roku weszła w życie Ustawa o powszechnym obowiązku wojskowym z dnia 9 kwietnia 1938 roku, która sankcjonowała podział Sił Zbrojnych na: Wojsko (wojska lądowe) i Marynarkę Wojenną. Wojsko składało się z jednostek organizacyjnych wojska stałego i jednostek organizacyjnych Obrony Narodowej, a także jednostek organizacyjnych Korpusu Ochrony Pogranicza
Plan modernizacji i rozbudowy wojska.
Latem 1936 rozpoczęto prace nad planem unowocześnienia Wojska Polskiego, o wiele zbyt późno. Powstał sześcioletni plan modernizacji i rozbudowy wojska. Założenia planu zmierzały w kierunku wzmocnienia siły ogniowej podstawowych rodzajów broni: piechoty i kawalerii. Przewidywał on zwiększenie w poszczególnych dywizjach piechoty ilości ręcznych i ciężkich karabinów maszynowych, granatników, karabinów przeciwpancernych i dział polowych do poziomu przodujących wojsk europejskich.
Rozwój Marynarki Wojennej.
W okresie gdy przystąpiono do realizacji planu modernizacji i rozbudowy wojska, Marynarka Wojenna miała już dość znaczny potencjał bojowy. Składały się nań: dywizjon kontrtorpedowców („Wicher” i „Burza”), dywizjon okrętów podwodnych („Wilk”, „Ryś”, „Żbik” oraz torpedowiec „Kujawiak” i okręt pomocniczy „Sławomir Czerwiński”), dywizjon minowców (kanonierki: „Komendant Piłsudski” i „Generał Haller” oraz trałowce: „Jaskółka”, „Mewa”, „Czajka” i „Rybitwa”), zespół okrętów wydzielonych (okręty pomocnicze: „Wilia”, „Iskra” i „Pomorzanin”).
Centrum Wyszkolenia Specjalistów Floty posiadało 5 okrętów (okręt pomocniczy „Bałtyk” i torpedowce: „Mazur”, „Ślązak”, „Krakowiak” i „Podhalanin”).
Dowództwu Floty podlegały ponadto: morski dywizjon lotniczy (25 wodnopłatowców), morski batalion strzelców, morski dywizjon artylerii przeciwlotniczej (8 dział 75 mm).
W skład Rejonu Umocnionego Hel wchodziły m.in.: dywizjon artylerii przeciwlotniczej ("6 dział 75 mm") i dywizjon artylerii nadbrzeżnej ("4 działa 152 mm i 6 dział 100–105 mm").
Flota wojenna dysponowała ponadto kompanią łączności i oddziałem minowym ("okręt pomocniczy „Smok” i 3 krypy minowe").
Rozbudowano też flotyllę rzeczną w Pińsku ("2 monitory rzeczne, 2 kanonierki, 5 uzbrojonych statków rzecznych i 3 uzbrojone kutry rzeczne").
W stoczniach zachodnich budowane były 2 nowoczesne niszczyciele („Grom” i „Błyskawica”), 2 okręty podwodne („Sęp” i „Orzeł”) oraz stawiacz min („Gryf”). W wyniku realizacji planu rozbudowy sił morskich, miały się one składać z 6 niszczycieli, 8 okrętów podwodnych, jednego stawiacza min, 8 trałowców, 3 ścigaczy oraz w/w okrętów wojennych i pomocniczych.
Wojsko w marcu 1939.
Wiosną 1939, gdy w stosunkach niemiecko-polskich rozpoczął się czas końcowych przygotowań wojennych, w skład wojska wchodziły następujące jednostki organizacyjne wojska stałego, Obrony Narodowej i KOP:
30 dywizji piechoty ("90 pułków piechoty, 30 pułków artylerii lekkiej, 7 dywizjonów artylerii ciężkiej, w tym 4 w trakcie formowania, 12 ośrodków sapersko-pionierskich i 30 kompanii łączności");
6 brygad i 5 półbrygad Obrony Narodowej (38 batalionów ON);
11 brygad kawalerii ("38 pułków kawalerii, 11 dywizjonów artylerii konnej, 11 szwadronów pionierów i 11 szwadronów łączności");
jeden pułk artylerii najcięższej, 10 pułków artylerii ciężkiej, 2 pułki artylerii lekkiej, w tym jeden motorowy, jeden dywizjon pomiarów artylerii, 2 dywizjony artylerii lekkiej;
jeden pułk i 9 dywizjonów artylerii przeciwlotniczej;
jedna brygada pancerno-motorowa ("2 pułki zmotoryzowane, dywizjon przeciwpancerny, dywizjon rozpoznawczy"), 10 batalionów pancernych, kadra jednego batalionu pancernego, 2 dywizjony pociągów pancernych;
jeden pułk saperów, 7 batalionów saperów, jeden batalion mostowy, jeden batalion silnikowy, jeden batalion elektrotechniczny i 2 bataliony mostów kolejowych;
jeden pułk radiotelegraficzny, 3 bataliony telegraficzne i 4 kadry batalionów telegraficznych;
10 dywizjonów żandarmerii oraz 2 dywizjony taborów i 8 kadr dywizjonów taborów;
6 pułków lotniczych (4 eskadry bombowe, jedna eskadra bombowa ćwiczebna, 15 eskadr myśliwskich, 18 eskadr towarzyszących, 17 eskadr liniowych) i 2 bataliony balonowe.
1 marca 1939 r. Wojsko i Marynarka Wojenna (bez Korpusu Ochrony Pogranicza) liczyły 282 877 żołnierzy, w tym 17 561 oficerów zawodowych i 368 oficerów rezerwy powołanych na ćwiczenia, oraz 43 384 podoficerów zawodowych.
Święta.
Po odzyskaniu przez Polskę niepodległości, w latach 1919–1923, nieformalnym świętem Wojska Polskiego był dzień 6 sierpnia – na pamiątkę wyruszenia do walki w 1914 roku Pierwszej Kompanii Kadrowej pod dowództwem komendanta Józefa Piłsudskiego. Rocznicę tę szybko przyćmiły jednak wydarzenia ze zwycięskiej wojny polsko-bolszewickiej. Dlatego też 4 sierpnia 1923 roku rozkazem nr 126 Ministra Spraw Wojskowych gen. Stanisława Szeptyckiego ustanowiono Święto Żołnierza, przypadające 15 sierpnia. Dzień ten wybrano dla upamiętnienia rozpoczęcia kontrofensywy sił polskich podczas Bitwy Warszawskiej w 1920 roku, w wyniku której rozgromiono wojska rosyjskiego Frontu Zachodniego dowodzonego przez Michaiła Tuchaczewskiego. W rozkazie ustanawiającym święto gen. Szeptycki napisał:

</doc>
<doc id="1229889" url="https://pl.wikipedia.org/wiki?curid=1229889" title="Jezioro Gaładuś">
Jezioro Gaładuś



</doc>
<doc id="1229891" url="https://pl.wikipedia.org/wiki?curid=1229891" title="Jezioro Garczyn">
Jezioro Garczyn



</doc>
<doc id="1229893" url="https://pl.wikipedia.org/wiki?curid=1229893" title="Rezerwat przyrody Koniuszanka II">
Rezerwat przyrody Koniuszanka II

Rezerwat przyrody Koniuszanka II – krajobrazowy rezerwat przyrody położony w gminie Nidzica w województwie warmińsko-mazurskim, na styku dwóch krain fizjograficznych: Pojezierza Mazurskiego i Sandru Mazursko-Kurpiowskiego. Obszar rezerwatu znajduje się na terenie Nadleśnictwa Nidzica.
Rezerwat Koniuszanka II został ustanowiony na mocy zarządzenia Ministra Leśnictwa i Przemysłu Drzewnego z dnia 11 października 1978 roku. Obejmuje obszar 64,06 ha (według aktu powołującego było to 64,55 ha). Celem ochrony jest zachowanie i ochrona walorów krajobrazowych przełomowego odcinka doliny rzeki Koniuszanki.
W skład drzewostanu rezerwatu wchodzą: dąb szypułkowy, grab pospolity, brzoza brodawkowata, świerk pospolity, sosna zwyczajna.
Do ciekawszych gatunków występujących tu zwierząt należy kruk, orzechówka, dzięcioł czarny, bóbr.
Przez teren rezerwatu częściowo przebiega wykonana w 1996 roku ścieżka edukacyjna mająca charakter zamkniętej pętli o długości ok. 2,5 km, jej początek znajduje się w pobliżu ośrodka wypoczynkowego „Gawra”.

</doc>
<doc id="1229894" url="https://pl.wikipedia.org/wiki?curid=1229894" title="Jezioro Gatno">
Jezioro Gatno



</doc>
<doc id="1229895" url="https://pl.wikipedia.org/wiki?curid=1229895" title="Jezioro Głębock">
Jezioro Głębock



</doc>
<doc id="1229897" url="https://pl.wikipedia.org/wiki?curid=1229897" title="Jezioro Głęboczek">
Jezioro Głęboczek



</doc>
<doc id="1229901" url="https://pl.wikipedia.org/wiki?curid=1229901" title="Jezioro Konik">
Jezioro Konik



</doc>
<doc id="1229902" url="https://pl.wikipedia.org/wiki?curid=1229902" title="Jezioro Głęboczko">
Jezioro Głęboczko



</doc>
<doc id="1229905" url="https://pl.wikipedia.org/wiki?curid=1229905" title="Odmieniec amerykański">
Odmieniec amerykański

Odmieniec amerykański ("Necturus maculosus") – gatunek płaza z rodziny odmieńcowatych występujący w Ameryce Północnej: na wschodzie Stanów Zjednoczonych i na północy – przez Nową Anglię i wybrzeża Zatoki Świętego Wawrzyńca, aż po południowo-wschodnią Kanadę.
Odmieniec amerykański (Necturus maculosus) - opis hodowli

</doc>
<doc id="1229910" url="https://pl.wikipedia.org/wiki?curid=1229910" title="Jezioro Gwiazda">
Jezioro Gwiazda



</doc>
<doc id="1229911" url="https://pl.wikipedia.org/wiki?curid=1229911" title="Wilhelm d'Arques">
Wilhelm d'Arques

Wilhelm z Talou, hrabia d'Arques, najmłodszy syn księcia Normandii Ryszarda II Dobrego i Poppy. Młodszy brat Maugera, arcybiskupa Rouen, młodszy brat przyrodni książąt Normandii Ryszarda III i Roberta I. Stryj Wilhelma Zdobywcy.
Kiedy Wilhelm II został w 1035 r. księciem Normandii hrabia d'Arques i jego brat znaleźli się w gronie jego przeciwników. Posiadali oni na tyle znaczne wpływy, że otrzymali wysokie godności w księstwie. Mauger został arcybiskupem Rouen, a Wilhelm hrabią Arques. W późniejszych latach bracia stali jednak na uboczu kolejnych rebelii przeciwko księciu i po klęsce największej rebelii w bitwie pod Val-ès-Dunes utrzymali swoje stanowiska.
Jednak wobec wzrastającej potęgi bratanka Wilhelm d'Arques wywołał w 1052 r. rebelię, korzystając z pomocy króla Francji Henryka I. Książę Wilhelm szybko obległ zamek stryja w Arques i pokonał odsiecz króla Francji. Arques rychło skapitulowało, a hrabia Wilhelm udał się na wygnanie na dwór hrabiego Eustachego II z Boulogne. Tam zmarł.
Wilhelm d'Arques był żonaty z nieznaną z imienia córką Hugona II, hrabiego de Ponthieu, i Berty, hrabiny d'Aumale, córki hrabiego Guerinfroia. Nic nie wiadomo o jego ewentualnym potomstwie.

</doc>
<doc id="1229915" url="https://pl.wikipedia.org/wiki?curid=1229915" title="Step Up 2 the Streets">
Step Up 2 the Streets



</doc>
<doc id="1229916" url="https://pl.wikipedia.org/wiki?curid=1229916" title="Makar Kraucou">
Makar Kraucou

Makar Kraucou (biał. Макар Краўцоў, "Makar Kraŭcoŭ"; właśc. Makar Kościewicz, biał. Макар Мацьвеевіч Касьцевіч; w polskich publikacjach również jako Makar Krawcow) (ur. 18 sierpnia 1891 w Bobrowni k. Grodna, zm. po 1939 w ZSRR) – białorusko-polski poeta, tłumacz, publicysta, żołnierz, działacz narodowy i polityk socjaldemokratyczny, autor słów hymnu Białorusi z 1919 roku.
Życiorys.
Urodził się w rodzinie zamożnych chłopów na Grodzieńszczyźnie. Ukończył szkołę parafialną w Haławaczach, później kształcił się w seminarium duchownym w Świsłoczy. Pracował jako nauczyciel języka białoruskiego i rosyjskiego w szkole.
W 1915 zmobilizowany do wojska, walczył na froncie północno-zachodnim.
W grudniu 1917 uczestniczył w I Wszechbiałoruskim Zjeździe w Mińsku. Wykładał na kursach białorutenoznawstwa przy radzie miejskiej Mińska, pracował jako nauczyciel w szkołach.
W 1918 włączył się w działalność Białoruskiej Partii Socjalistów-Rewolucjonistów, był członkiem Rady BRL. W 1920 walczył w powstaniu słuckim, podczas którego kierował drukarnią w Klecku.
Po klęsce powstania przeszedł przez polską granicę i zamieszkał w Wilnie. W latach 1922–1923 uczył w białoruskim gimnazjum w Radzoszkowicach. Redagował czasopismo „Sacha”. W 1927 zaangażował się w prace Białoruskiego Towarzystwa Naukowego w Wilnie.
Jako publicysta publikował już od 1916 w „Homanie”, „Zwonie”, „Biełaruskim życcju”, „Biełaruskich wiedamasciach”, „Biełarusi”, „Naszej dumce”, „Małance”, „Hramadzkim Hołasie”, „Biełaruskim słowie”, „Sjaljanskiej Niwie”, „Biełoruskoj kulturze”, „Biełoruskim dniu” – często pod pseudonimem „Jazep Swiatazar” („Язэп Сьвятазар”).
Za działalność antypaństwową aresztowany przez władze polskie II RP, wypuszczony po kilku miesiącach. Był członkiem zarządu głównego Towarzystwa Szkoły Białoruskiej w Wilnie (1936–1937).
W październiku 1939 pracował w redakcji „Wilenskiej praudy”. Jeszcze przed wkroczeniem Litwinów do Wilna zdążyło go aresztować NKWD, wywieziony na wschód – dokładna data i miejsce śmierci nieznane.
Publikacje.
Przekłady na język białoruski.
Makar Kraucou jest autorem słów hymnu Białoruskiej Republiki Ludowej „My wyjdziem szczylnymi radami”.

</doc>
<doc id="1229919" url="https://pl.wikipedia.org/wiki?curid=1229919" title="Michał da Paz">
Michał da Paz

Michał da Paz, port. "Miguel da Paz de Trastámara e Avis", hiszp. "Miguel de Paz de Trastámara y Aviz" (ur. 1498, zm. 1500) – książę – infant Portugalii i Asturii.
Był jedynym synem Manuela I Szczęśliwego z dynastii Aviz, i jego pierwszej żony – Izabeli z Asturii (1470-1498). Urodził się w Saragossie, w Hiszpanii – dnia 24 sierpnia 1498. Jego matka zmarła w połogu. Michał został następcą tronu Portugalii (swojego ojca), jak i tronów Kastylii i Leónu. Jako następca dwóch różnych królestw nazywany był jednocześnie księciem Portugalii i księciem Asturii. Tytuły te nosił przez całe dwa lata swojego życia. Ojciec pozostawił go w Hiszpanii pod opieką babki, królowej Izabeli, która osobiście opiekowała się chorowitym od urodzenia wnukiem.
Michał zmarł 19 lipca 1500, w Grenadzie. Został pochowany w klasztorze Świętej Izabeli w Toledo. Po jego śmierci jego ojciec ożenił się z młodszą siostrą Izabeli z Asturii – Marią Aragońską. Druga żona dała Manuelowi I ośmioro dzieci, w tym późniejszego króla Portugalii – Jana III Pobożnego. 
Ojciec Michała żenił się z hiszpańskimi księżniczkami, bo marzył o zjednoczeniu dwóch królestw iberyjskich pod jednym berłem. Marzenia te rozwiały się po śmierci Michała. Kiedy Michał zmarł, nową księżną Asturii i tym samym następczynią tronu Hiszpanii została jego ciotka, młodsza siostra jego matki - Joanna Szalona ("Juana la loca"). Joanna od 20 października 1496 r. była żoną Filipa I Pięknego z rodu Habsburgów, dzięki temu małżeństwu Habsburgowie uzyskali dziedziczne prawa do korony Hiszpanii. Unia dwóch królestw iberyjskich powstała jednak w 1580 i potrwała krótko do 1640 - wtedy król Filip II Habsburg, syn przyrodniej siostry Michała, wnuk Joanny Szalonej i Manuela I, podporządkował Hiszpanii Portugalię (patrz: Dynastia Filipina).

</doc>
<doc id="1229933" url="https://pl.wikipedia.org/wiki?curid=1229933" title="Robert d’Évreux">
Robert d’Évreux

Robert (zm. 16 marca 1037) – hrabia d’Évreux, arcybiskup Rouen (jako Robert II), młodszy syn księcia Normandii Ryszarda I Nieustraszonego i jego żony Gunnory. Był młodszym bratem księcia Ryszarda II.
W 990 r. został arcybiskupem Rouen. Brał aktywny udział w życiu politycznym księstwa Normandii. Był rzecznikiem reformy Kościoła. Po wstąpieniu na tron swojego bratanka Roberta I toczył z nim wojnę, która zakończyła się wygnaniem arcybiskupa, który nałożył interdykt na Normandię. Wkrótce jednak arcybiskup porozumiał się z bratankiem i wrócił od księstwa. Po śmierci księcia w 1035 r. został jednym z regentów w imieniu nowego księcia Wilhelma II. Zmarł w 1037 r.
Żoną Roberta była Harleva z Rouen. Robert miał z nią następujące potomstwo:

</doc>
<doc id="1229934" url="https://pl.wikipedia.org/wiki?curid=1229934" title="My wyjdziem szczylnymi radami">
My wyjdziem szczylnymi radami

My wyjdziem szczylnymi radami... (biał. "Мы выйдзем шчыльнымі радамі...", "My vyjdziem ščylnymi radami", pol. "Wyjdziemy zwartymi szeregami"), znany też pod nazwą Wojacki marsz (biał. "Ваяцкi марш", "Vajacki marš") – białoruski hymn narodowy z lat 1919–1920, uznawany również nieoficjalnie na emigracji.
Historia.
Pieśń jest uważana za hymn Białoruskiej Republiki Ludowej, chociaż powstała już po upadku BRL. Makar Kraucou stworzył tekst, opublikowany 30 października 1919 roku w dzienniku "Biełaruś", wydawanym w Mińsku w okresie, kiedy miasto to było pod kontrolą polską. Muzykę skomponował Uładzimier Terauski. Pieśń "My wyjdziem szczylnymi radami" była śpiewana w czasie powstania słuckiego w listopadzie 1920 roku, dlatego też innym jej tytułem jest "Marsz Brygady Słuckiej".
Warianty.
"Istnieje również odmienna wersja pierwszej strofy:"
"... drugiej":
"... czwartej:"
"... i piątej:"

</doc>
<doc id="1229938" url="https://pl.wikipedia.org/wiki?curid=1229938" title="Równina Gorzowska">
Równina Gorzowska

Równina Gorzowska (314.61) – mezoregion fizycznogeograficzny w zachodnio-północnej Polsce, zaliczany ze względu na typ mezoregionów do sandrów w granicach ostatniego zlodowacenia z jeziorami w regionie nizin i obniżeń, przechodzący od północy w Pojezierze Myśliborskie, od wschodu w Pojezierze Dobiegniewskie, od południa w Kotlinę Gorzowską i od zachodu w Kotlinę Freienwaldzką.
Obejmuje obszar około 1640 km², w większości równiny sandrowej fazy pomorskiej zlodowacenia północnopolskiego o wysokościach bezwzględnych do 60 m, gdzieniegdzie poprzerywanej morenami czołowymi, wznoszącymi się na wysokość do około 100 m.
Piaszczyste obszary sandrowe porastają lasy, w tym Lasy Mieszkowickie i Puszcza Gorzowska, w granicach której utworzono Barlinecko-Gorzowski Park Krajobrazowy. Równina poprzerywana jest dolinami dopływów Odry, z których do najważniejszych należą Myśla i Kurzyca.
W granicach mezoregionu utworzono rezerwaty przyrody, m.in.: „Buki Zdroiskie”, „Morenowy Las”, „Bogdanieckie Grądy”, „Bagno Chłopiny”.

</doc>
<doc id="1229941" url="https://pl.wikipedia.org/wiki?curid=1229941" title="Ryszard d’Évreux">
Ryszard d’Évreux

Ryszard (zm. 13 grudnia 1067) – hrabia d’Évreux, najstarszy syn Roberta Duńczyka, hrabiego d’Évreux i arcybiskupa Rouen, oraz Herlevy z Rouen.
W dokumentach pojawia się po raz pierwszy w 1026 r. Po śmierci ojca w 1037 r. został kolejnym hrabią Évreux. Należał do stronników księcia Wilhelma II. Brał udział w jego wyprawie na Anglię w 1066 r. i w bitwie pod Hastings. Zmarł w 1067 r. i został pochowany w opactwie w Fontenelle.
Ok. 1040 r. poślubił Godehildę, wdowę po Rogerze I de Tosny. Z tego małżeństwa miał syna i dwie córki:

</doc>
<doc id="1229942" url="https://pl.wikipedia.org/wiki?curid=1229942" title="Superwtorek">
Superwtorek

Superwtorek () – w Stanach Zjednoczonych dzień (wtorek), na początku lutego lub marca w roku wyborów prezydenckich, kiedy w największej liczbie stanów odbywają się prawybory (z ang. "primaries"), na których wybierani są delegaci na konwencje partyjne (na nich dochodzi do oficjalnej nominacji kandydatów danej partii na prezydenta). 
Podczas superwtorku, w porównaniu z każdym innym dniem prawyborów, wybierana jest największa liczba delegatów. Jest to ważny dzień dla poszczególnych kandydatów, gdyż na podstawie wyników prawyborów mogą oni ocenić własne szanse na stanie się oficjalnymi kandydatami swojej partii we właściwych wyborach.
W 2008 roku superwtorkiem był 5 lutego. W 24 stanach wybierano tego dnia delegatów – 52% delegatów Partii Demokratycznej oraz 41% delegatów Partii Republikańskiej.

</doc>
<doc id="1229945" url="https://pl.wikipedia.org/wiki?curid=1229945" title="Sarah Jackson">
Sarah Jackson

Sarah Yorke Jackson (ur. 16 lipca 1803, zm. 23 sierpnia 1887) – pierwsza dama Stanów Zjednoczonych od 26 listopada 1834 do 4 marca 1837 za czasów prezydentury Andrew Jacksona.
Sarah Yorke Jackson była żoną adoptowanego syna i dziedzica Jacksona, Andrew Jacksona juniora, za którego wyszła niedługo po inauguracji. Od 19 grudnia 1836 do 4 marca 1837 oficjalnie pełniła obowiązki pierwszej damy. Wcześniej Sarah pozostała w cieniu Emily Donelson Jackson, która była żoną adoptowanego syna Andrew Jacksona i do śmierci w 1836 pełniła obowiązki pierwszej damy, a Sarah kilka razy ją zastępowała.

</doc>
<doc id="1229947" url="https://pl.wikipedia.org/wiki?curid=1229947" title="Ekran Kenta">
Ekran Kenta

Ekran Kenta – wirująca okrągła szyba, rodzaj wycieraczki, instalowana na przedniej szybie sterówki. 
Obrót dysku usuwa z niego deszczówkę i śnieg, co poprawia widoczność. Wykonywany ze szkła i aluminium. Nazwa pochodzi od firmy George Kent Ltd., która w 1967 uzyskała patent na to urządzenie.
Ekran Kenta jest też używany w niektórych lokomotywach i w transporcie szynowym.

</doc>
<doc id="1229951" url="https://pl.wikipedia.org/wiki?curid=1229951" title="Arciszewski">
Arciszewski



</doc>
<doc id="1229962" url="https://pl.wikipedia.org/wiki?curid=1229962" title="Elżbieta Qin Bian">
Elżbieta Qin Bian

Św. Elżbieta Qin Bian (chiń. 婦秦邊麗莎) (ur. 1846 r. w Nanpeiluo, Hebei w Chinach – zm. 19 lipca 1900 r. w Liucun, Hebei) – święta Kościoła katolickiego, męczennica.
Życiorys.
Po śmierci męża Elżbieta Qin Bian została z szóstką dzieci (trzech synów i trzy córki). Czworo z jej dzieci zostało męczennikami. Podczas powstania bokserów w Chinach doszło do prześladowania chrześcijan. Ponieważ jej rodzina jako katolicka została odkryta przez bokserów, uciekli do Liucun. Tam pewien bogaty człowiek chciał ożenić jej syna Szymona Qin Chunfu ze swoją jedyną córką, w zamian za co obiecywał ochronę przed bokserami. Szymon Qin odmówił, w następstwie czego człowiek ten doniósł bokserom, gdzie rodzina się ukrywa. Prześladowcy zabili Szymona Qin i poranili jego brata Pawła Qin Baolu. Paweł Qin ukrył się na cmentarzu. Został jednak znaleziony przez bokserów i zabity. Bokserzy wrócili do wsi po kobiety z rodziny i zażądali od nich, żeby wyparły się wiary. W związku z ich odmową wyprowadzili je za wieś i zabili 19 lipca 1900 r.
Dzień wspomnienia.
9 lipca (w grupie 120 męczenników chińskich).
Proces beatyfikacyjny i kanonizacyjny.
Została beatyfikowana razem z synem Szymonem Qin Chunfu 17 kwietnia 1955 r. przez Piusa XII w grupie Leon Mangin i 55 Towarzyszy. Kanonizowana w grupie 120 męczenników chińskich 1 października 2000 r. przez Jana Pawła II.

</doc>
<doc id="1229963" url="https://pl.wikipedia.org/wiki?curid=1229963" title="Wilhelm d’Évreux">
Wilhelm d’Évreux

Wilhelm (zm. 18 kwietnia 1118) – hrabia d’Évreux, jedyny syn hrabiego Ryszarda i Godehildy. Kuzyn króla Anglii i księcia Normandii Wilhelma Zdobywcy.
U boku ojca brał udział w wyprawie na Anglię w 1066 r. i bitwie pod Hastings. Po śmierci ojca w 1067 r. został hrabią Évreux. Odziedziczył również rozległe dobra w Anglii, w hrabstwa Hampshire, Berkshire i Oxfordshire. Nadanie te uczyniły Wilhelma jednym z największych posiadaczy ziemskich w Anglii. Był bliskiem współpracownikiem Wilhelma Zdobywcy. W 1081 r. negocjował traktat pokojowy z Fulkiem IV Andegaweńskim. W latach 1084-1086 tłumił rewoltę w Maine. W 1085 r. dostał się de niewoli podczas oblężenia Sainte-Suzanne.
Po śmierci Wilhelma Zdobywcy, hrabia Wilhelm służył księciu Normandii Robertowi Krótkoudemu. W 1097 r. walczył z królem Francji Filipem I o Vexin. Na początku XII w. porzucił jednak Roberta i przeszedł na stronę jego brata, króla Anglii Henryka I. U jego boku brał udział w bitwie pod Tinchebray w 1106 r. W późniejszych latach pogorszyły się również stosunki Wilhelma z Henrykiem. Zakończyło się to wygnaniem Wilhelma do Andegawenii w 1112 r. W lutym 1113 r. Wilhelm pogodził się z Henrykiem i powrócił do Normandii.
Wilhelm był żonaty z Jadwigą, córką Wilhelma I, hrabiego Nevers, i Ermengardy, córki Renalda, hrabiego de Tonnerre. Małżonkowie nie mieli razem dzieci.
Hrabia zmarł na udar mózgu w 1118 r. Został pochowany w opactwie Fontenelle.

</doc>
<doc id="1229964" url="https://pl.wikipedia.org/wiki?curid=1229964" title="Rezerwat przyrody Kulka">
Rezerwat przyrody Kulka

Rezerwat przyrody Kulka – rezerwat florystyczny położony na terenie gminy Dźwierzuty, w powiecie szczycieńskim, w województwie warmińsko-mazurskim, około 1 km od miejscowości Orzyny. Leży na terenie leśnictwa Kulka w Nadleśnictwie Korpele.
Utworzony w 1955 roku dla zachowania fragmentu lasu mieszanego ze stanowiskami flory pontyjskiej i roślin chronionych. Zajmuje powierzchnię 12,67 ha (akt powołujący podawał 12,15 ha). Rezerwat ciągnie się wąskim pasem o długości około 2,5 km wzdłuż wschodniego brzegu jeziora Łęsk.
Rezerwat nie posiada planu ochrony, obowiązują w nim jednak zadania ochronne, na mocy których obszar rezerwatu podlega ochronie czynnej.

</doc>
<doc id="1229966" url="https://pl.wikipedia.org/wiki?curid=1229966" title="Szymon Qin Chunfu">
Szymon Qin Chunfu

Św. Szymon Qin Chunfu OFS (chiń. 秦春福西滿) (ur. 1886 w Nanpeiluo, Hebei, zm. 19 lipca 1900 w Liucun, Hebei) − świecki katechista, tercjarz franciszkański, męczennik, święty Kościoła katolickiego.
Życiorys.
Szymon Qin Chunfu urodził się w Nanpeiluo w powiecie Renqiu, prowincja Hebei. Troje z jego piątki rodzeństwa zostało męczennikami, jak również jego matka.
Podczas powstania bokserów doszło w Chinach do prześladowania chrześcijan. Ponieważ jego rodzina jako katolicka została odkryta przez bokserów, uciekli do Liucun. Tam pewien bogaty człowiek chciał, żeby Szymon Qin Chunfu ożenił się z jego jedyną córką. W zamian obiecywał mu ochronę przed bokserami. On jednak odmówił. Wtedy człowiek ten doniósł bokserom, gdzie ukrywa się rodzina. Szymon Qin Chunfu prosił ich, żeby zabrali tylko jego, a pozostałym pozwolili odejść, bo wiedział, że to przez bogacza. Bokserzy zabili go bez wahania i poranili jego brata Pawła Qin Baolu. Ludzie z Liucun przyszli, pochowali Szymona i zabrali Pawła do swojego domu w Peiluo.
Dzień wspomnienia.
9 lipca (w grupie 120 męczenników chińskich).
Proces beatyfikacyjny i kanonizacyjny.
Został beatyfikowany razem z matką Elżbietą Qin Bian 17 kwietnia 1955 r. przez Piusa XII w grupie "Leon Mangin i 55 Towarzyszy". Kanonizowany w grupie 120 męczenników chińskich 1 października 2000 r. przez Jana Pawła II.

</doc>
<doc id="1229968" url="https://pl.wikipedia.org/wiki?curid=1229968" title="Uładzimir Terauski">
Uładzimir Terauski

Uładzimir Wasilewicz Terauski lub Cierauski (, , "Władimir Wasiljewicz Tierawski", ur. 23 listopada 1871 w Romanowie w powiecie słuckim, zm. 10 listopada 1938 w Mińsku) – białoruski dyrygent, kompozytor, folklorysta, nauczyciel, pracownik cerkwi prawosławnej, autor melodii hymnu Białoruskiej Republiki Ludowej; więziony i rozstrzelany przez władze radzieckie w okresie wielkiego terroru.
Życiorys.
Urodził się 23 (11 st. st.) listopada 1871 roku w miasteczku Romanowo, w powiecie słuckim guberni mińskiej Imperium Rosyjskiego (obecnie wieś Lenino w rejonie słuckim Białorusi). Był młodszym synem prawosławnego duchownego, kierownika chóru cerkiewnego Wasila Terauskiego. W 1889 roku ukończył szkołę duchowną w Słucku. Uczył się w seminarium duchownym w Mińsku. W latach 1892–1895 odbywał służbę wojskową w Armii Imperium Rosyjskiego. Od 1895 roku był kontrolerem na Kolei Libawsko-Romieńskiej. Od 1897 roku pracował w Uralskich Fabrykach grafa Strogonowa, służył jako regent, nauczyciel w guberni permskiej. Będąc na Uralu kierował amatorskimi chórami robotniczymi w zakładach kolejowych: Bilimbajewskim i Szajtanskim. Śpiewał w grupie muzycznej rosyjskiego dyrygenta Dmitrija Agreniowa-Sławianskiego, w repertuarze którego były m.in. białoruskie pieśni ludowe.
W 1900 roku (według innego źródła – 1901) przyjechał do Mińska, gdzie był współpracownikiem mińskiego oddziału państwowego banku. Od 1901 roku pracował jako urzędnik kancelaryjny 2. kategorii w Mińskiej Izbie Kontroli. Jednocześnie stał na czele chóru cerkwi św. Marii Magdaleny i amatorskiego chóru Mińskiego Towarzystwa Trzeźwości. Był też nauczycielem śpiewu i gimnastyki w Gubernialnym Ośrodku Opieki nad Przytułkami Dziecięcymi. W 1904 roku biskup miński i turowski Michał (Tiemnorusow) mianował go lektorem w soborze katedralnym świętych Piotra i Pawła. Jednocześnie pełnił funkcję pomocnika regenta Mińskiego Chóru Arcybiskupiego. Następnie był lektorem w cerkwi św. Marii Magdaleny i nauczycielem śpiewu 3. Mińskiej Szkoły Parafialnej. Wchodził w skład Towarzystwa Twórców Sztuki Białoruskiej. W lipcu 1914 roku założył Miński Białoruski Chór z narodowym białoruskim repertuarem, który w 1917 roku wszedł w skład Pierwszego Białoruskiego Towarzystwa Dramatu i Komedii. Współorganizował ośrodek kulturalno-oświatowy przy „Białoruskiej chatce”. W latach 1918–1919 kierował kapelą chórową w Białoruskim Teatrze Radzieckim. Należał do Towarzystwa Pracowników Białoruskiej Sztuki. Jesienią 1919 roku na zaproszenie rektora Mińskiego Instytutu Pedagogicznego Usiewałada Ihnatouskiego pracował jako wykładowca. Latem 1920 roku w Osipowiczach został aresztowany przez władze polskie. Pełnił funkcję głównego chórmistrza w Białoruskim Teatrze Państwowym w Mińsku (BDT-1) od czasu jego założenia.
Radzieckie represje i rozstrzelanie.
3 września 1921 roku został wraz z żoną Nadzieją Procharauną aresztowany w Mińsku przez Czeka. Sądzony był w ramach jednej sprawy z artystami Usiewaładem Falskim, Uładzimirem Kubarem, jego żoną Nadzieją Kubar, kierownikiem wydziału dezynfekcji Ludowego Komisariatu Ochrony Zdrowia Siamionem Wałaczkowiczem, starszym mechanikiem Mińskiego Telegrafu Hierasimem Ramanczykiem, telegrafistami Michaiłem Bakunem i Hanną Brujewicz oraz pielęgniarką Sinklicikiją Małczanawą. 23 września został skazany decyzją kolegium OGPU ZSRR na rozstrzelanie, wkrótce jednak wyrok został zmieniony na 5 lat więzienia. Karę odbywał w domu poprawczym w Smoleńsku. Jego żonę skazano na rok prac przymusowych w Mińskim Obozie Pracy. 24 maja 1923 roku został przedterminowo zwolniony w celu przygotowania i udziału BDT-1 we Wszechzwiązkowej Wystawie Rolniczej w Moskwie. Następnie kierował zespołami chórowymi Białoruskiego Uniwersytetu Państwowego, Mińskim Technikum Pedagogicznym i związku zawodowym pocztowców-telegrafistów. Brał udział w pracach sekcji muzycznej Instytutu Kultury Białoruskiej. Po 1930 roku został zwolniony z pracy i oskarżony o „narodowy demokratyzm”. Ponownie służył jako lektor w cerkwi św. Marii Magdaleny. 17 sierpnia 1938 roku został aresztowany po raz drugi. 1 listopada 1938 roku został uznany przez trójkę NKWD za „agenta polskiego wywiadu” i skazany na rozstrzelanie. Wyrok wykonano 10 listopada 1938 roku w więzieniu NKWD w Mińsku.
1 października 1957 roku został zrehabilitowany przez trybunał BWA w sprawie z 1938 roku. 6 sierpnia 1996 roku został zrehabilitowany przez prokuraturę BWA w sprawie z 1921 roku. Dokumenty w sprawach Uładzimira Terauskiego wraz z fotografiami przechowywane są w archiwum Komitetu Bezpieczeństwa Państwowego Białorusi. Sprawa grupowa z 1921 roku znajduje się pod numerem № 20479, sprawa z 1938 roku pod numerem № 10927-с.
Rola w białoruskim ruchu narodowym.
Uładzimir Terauski związany był z białoruskim ruchem narodowym, głównie poprzez pracę dyrygenta i kompozytora. W lipcu 1917 roku występował przed delegatami zjazdu białoruskich partii i organizacji. Podczas otwarcia I Zjazdu Wszechbiałoruskiego w grudniu 1917 roku prowadzony przez niego Miński Białoruski Chór wykonał trzy białoruskie pieśni: tzw. białoruską Marsyliankę "Adwieku my spali" do słów Alaksandra Mikulczyka, hymn ludowy skomponowany przez Terauskiego "A chto tam idzie" do wiersza Janki Kupały oraz hymn rewolucyjny "Krou naszu ljuć dauno użo katy…" Wszystkie trzy występy zostały przyjęte owacjami. W latach 1919–1920 wchodził w skład Tymczasowego Białoruskiego Komitetu Narodowego w Mińsku.
30 października 1919 roku napisany został przez Makara Kaścikiewicza tekst pieśni pt. "My wyjdziem szczylnymi radami", do którego Uładzimir Terauski skomponował melodię. Utwór stał się hymnem państwowym Białoruskiej Republiki Ludowej.
Twórczość.
Uładzimir Terauski jest autorem muzyki dla spektakli Białoruskiego Teatru Państwowego: "Biazwinnaja krou" Uładzisłaua Hałubka (1918), "Kawal-wajawoda" Jeuscihnieja Mirowicza (1925) i innych. Jest też autorem muzyki do spektaklu "Na Kupalle" Michaiła Kudzielki (1921), którą ówcześni białoruscy krytycy uznali za pierwszą białoruską operę narodową. Tworzył również pieśni i romanse do słów Janki Kupały, Jakuba Kołasa, Zmitroka Biaduli i innych. Zapisywał i harmonizował pieśni ludowe. Niektóre z nich zostały opublikowane w zbiorach "Biełaruski spieunik z notami na try hałasy pawodle narodnych miełodyj" (1921), "Biełaruski lirnik" (1922) i "Wajskowy zbornik" (1926).

</doc>
