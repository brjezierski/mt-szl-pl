<doc id="1229972" url="https://pl.wikipedia.org/wiki?curid=1229972" title="Abigail Fillmore">
Abigail Fillmore

Abigail Powers Fillmore (ur. 13 marca 1798 w Stillwater, zm. 30 marca 1853 w Waszyngtonie) – druga, a następnie pierwsza dama Stanów Zjednoczonych, żona 13. prezydenta USA Millarda Fillmore’a.
Życiorys.
Abigail Powers urodziła się 13 marca 1798 roku w Stillwater, jako córka baptystycznego kaznodziei Samuela Powersa i jego żony Newland. Edukację odebrała w domu, w którym znajdował się duży księgozbiór. Dzięki tym lekturom, Abigail została nauczycielką w wieku 16 lat. Pięć lat później przeniosła się do New Hope, gdzie nauczała w szkole średniej, w której poznała swojego przyszłego męża – Millarda Fillmore’a. Fillmore był 19-letnim uczniem, który pragnął został prawnikiem. Oboje podjęli decyzję, że odłożą plany ślubne do czasu, aż Millard skończy studia. Rodzice Abigail byli przeciwni temu związkowi, jednak mimo to oboje zawarli związek małżeński w 1826 roku.
Po ślubie zamieszkali w East Aurorze (hrabstwo Erie), a wkrótce potem przenieśli się do Buffalo. W latach 30. wybuchła tam epidemia azjatyckiej cholery, na czas której Fillmorowie przenieśli się ponownie do East Aurory. Millard uczestniczył wówczas w życiu politycznym, a Abigail wspierała męża w jego działaniach i interesowała się polityką. W 1848 roku została drugą damą, jako żona wiceprezydenta, a po śmierci Zachary’ego Taylora w 1850 – pierwszą damą.
Ponieważ jej stan zdrowia nie pozwalał wówczas na podróże, do Waszyngtonu przybyła dopiero jesienią 1850. Nadszarpnięte zdrowie i dolegliwości w nodze sprawiły, że nie mogła uczestniczyć w oficjalnych przyjęciach. Wprowadziła do Białego Domu pewne udogodnienia: m.in. nakazała zamontować piec żelazny w kuchni, a także wannę z bieżącą wodą w łazience. Założyła także, pierwszą w siedzibie prezydenta, bibliotekę i sprowadziła instrumenty muzyczne. W wielu kwestiach Abigail zgadzała się z mężem, jednak w kwestii niewolnictwa miała odmienne zdanie. Uważała, że podpisanie ustawy nakazującej karać ludzi za pomoc uciekającym niewolnikom ze stanów konfederackich spowoduje utratę poparcia abolicjonistycznej Północy. Tak też się stało – Millard nie został prezydentem na następną kadencję i w 1853 opuścił Biały Dom.
Oboje mieli powrócić do Buffalo, jednak Abigail chciała wziąć udział w zaprzysiężeniu Franklina Pierce’a. 4 marca 1853 było zimno, wietrznie i deszczowo, przez co ustępująca pierwsza dama zachorowała na zapalenie płuc. Zmarła 30 marca tego samego roku i została pochowana w Buffalo.
Życie prywatne.
Abigail Powers wyszła za mąż za Millarda Fillmore’a 6 lutego 1826 roku w Moravii (hrabstwo Cayuga). Para miała dwoje dzieci: syna Millarda Powersa (ur. 25 kwietnia 1829) i córkę Mary Abigail (ur. 27 marca 1832).

</doc>
<doc id="1229974" url="https://pl.wikipedia.org/wiki?curid=1229974" title="Kreisiraadio">
Kreisiraadio

Kreisiraadio () – estoński kabaretowy projekt muzyczny założony w 1993 roku przez trzech komików: Hannesa Võrna, Peetera Oję i Tarmo Leinatamma, reprezentant Estonii podczas 53. Konkursu Piosenki Eurowizji w 2008 roku.
Historia.
Członkowie.
W skład formacji wchodzą:
Początki.
Kreisiraadio zostało założone w Tartu w kwietniu 1993 roku przez Hannesa Võrna, Peetera Oję i Tarmo Leinatamma. Celem projektu było robienie sobie żartów, które urządzali początkowo w radiu, a potem w estońskiej telewizji. Występowali również w operze, w orkiestrze symfonicznej oraz w filmach.
Konkurs Piosenki Eurowizji.
W 2007 roku członkowie Kreisiraadio zgłosili swój utwór „Lato svet” do estońskich selekcji do 53. Konkursu Piosenki Eurowizji "Eurolaul 2008", których finał odbył się 2 lutego. Ostatecznie grupa wygrała eliminacje, zdobywając łącznie 52 518 głosów widzów. Utwór został napisany przez członków zespołu we współpracy z Priitem Pajusaarem i Glenem Pilvrem. Piosenka została stworzona w języku serbsko-chorwackim, w refrenie także zawierała niemieckie i fińskie zwroty.
Kreisiraadio wystąpili jako trzeci w kolejności podczas pierwszego koncertu półfinałowego, który odbył się 20 maja. Zdobyli 8 punktów i zajęli przedostatnie, 18. miejsce, nie zdobywając tym samym awansu do rundy finałowej.

</doc>
<doc id="1229987" url="https://pl.wikipedia.org/wiki?curid=1229987" title="By-passy">
By-passy



</doc>
<doc id="1229990" url="https://pl.wikipedia.org/wiki?curid=1229990" title="Wieża telewizyjna Nagoja">
Wieża telewizyjna Nagoja

 – wieża telewizyjna w Nagoi, zbudowana ze stalowych kratownic. 
Jest to najstarsza wieża telewizyjna w Japonii, wzniesiona według projektu architekta Tachū Naitō. Budowę rozpoczęto 19 września 1953 roku, a zakończono 19 czerwca 1954 roku. Ma ona 180 metrów wysokości i dwie platformy obserwacyjne na wysokości: 30 metrów i 100 metrów. 
Wieża znajduje się w centrum miasta, w Hisaya Ōdori Park, w części dzielnicy Naka o nazwie Sakae.

</doc>
<doc id="1230003" url="https://pl.wikipedia.org/wiki?curid=1230003" title="Wydział Mechaniczny Uniwersytetu Zielonogórskiego">
Wydział Mechaniczny Uniwersytetu Zielonogórskiego

Wydział Mechaniczny Uniwersytetu Zielonogórskiego - powstał 1 września 2001 roku wraz z powołaniem Uniwersytetu Zielonogórskiego. Według Ministerstwa Nauki i Szkolnictwa Wyższego wydział posiada kategorię "B".
Kierunki kształcenia.
Dostępne kierunki:
Władze Wydziału.
W kadencji 2020–2024:

</doc>
<doc id="1230004" url="https://pl.wikipedia.org/wiki?curid=1230004" title="Jerzy III (król Gruzji)">
Jerzy III (król Gruzji)

Jerzy III, gruz. გიორგი III, "Giorgi III" (zm. 6 kwietnia 1184) – król Gruzji w latach 1156-1184 z dynastii bagratydzkiej. Czasy jego rządów razem z rządami królowej Tamary uważane są za "złoty wiek" historii gruzińskiej, czas sukcesów dyplomatycznych, triumfów militarnych, rozwoju nauki, kultury, duchowieństwa i sztuki. 
Jerzy III objął rządy po śmierci swojego ojca Dymitra I, w 1156. Zmienił on defensywną politykę swojego ojca na jeszcze bardziej argresywną i otwarcie zaatakował Seldżuków rządzących sąsiednią Armenią. Jednocześnie ze swoim wstąpnieniem na tron Gruzji, Jerzy III poprowadził zwycięską kampanię przeciwko seldżuckiemu sułtanatowi. W latach 1161-1162 Jerzy III zdobył i wcielił do Gruzji dwa miasta armeńskie; Ani i Dwin. W odpowiedzi Seldżucy zmusili Jerzego III do oddania im miasta Ani jako lenna (Jerzy III został tym samym ich wasalem). Ostatecznie miasto to zostało wcielone do Gruzji dopiero w 1173. Do tego czasu armia gruzińska była wspierana przez armeńśkich ochotników, którzy chcieli pomóc w wypędzeniu Seldżuków z ich państwa. W 1167 Jerzy III został zmuszony do pomocy swojemu wasalowi - szachowi Agszartanowi z Szyrwan, który walczył z Chazarami i Kipczakami, ale po wygranej wzmocnił panowanie Gruzji nad tym całym terytorium.
W 1177 szlachta zorganizowała powstanie przeciwko królowi i ogłosiła księcia Demnę (Dymitra) prawdziwym i legalnym królem Gruzji. Demna był synem starszego brata Jerzego III - Dawida V i dlatego wielu Gruzinów rzeczywiście uważało go za legitymistycznego pretendenta do tronu. Siły powstańców liczyły około 30,000 osób, prowadził je teść Demny - Ioane Orbeli, i okopały się one w cytadeli Lore. Fortecę zaczęła oblegać armia królewska, a Demna poddał się zdając się na łaskę wuja. Został on oślepiony i wykastrowany, a większość rodziny jego żony została wymordowana. 
W 1178 Jerzy III mianował swoją starszą córkę Tamarę, współwładczynią i następczynią tronu. Sam oddał córce prawie całą władzę, ale oficjalnie pozostał królem do swojej śmierci w 1184. Został pochowany w Monastyrze Gelati, na zachodzie Gruzji.
Potomstwo.
Około roku 1155 Jerzy poślubił Burdukhan ("Gurandukht"), córkę Kuddana, króla Osetii. Para miała dwie córki:

</doc>
<doc id="1230005" url="https://pl.wikipedia.org/wiki?curid=1230005" title="Port lotniczy Rimini">
Port lotniczy Rimini

Port lotniczy Rimini (IATA: RMI, ICAO: LIPR) – międzynarodowy port lotniczy położony w Miramare 8 km od centrum Rimini i 16 km od San Marino. Port lotniczy nosi imię włoskiego filmowca Federica Felliniego.

</doc>
<doc id="1230006" url="https://pl.wikipedia.org/wiki?curid=1230006" title="Ropne zapalenie opon mózgowo-rdzeniowych">
Ropne zapalenie opon mózgowo-rdzeniowych



</doc>
<doc id="1230009" url="https://pl.wikipedia.org/wiki?curid=1230009" title="Metody badań marketingowych">
Metody badań marketingowych

Badania ankietowe umożliwiają uzyskanie od respondentów w sposób bezpośredni informacji dotyczącej tego jak osoba ankietowana ocenia i postrzega badane zjawisko. Podstawowym narzędziem badania ankietowego jest kwestionariusz ankietowy, który zawiera uporządkowaną listę pytań. Pytania mogą mieć charakter pytań otwartych, które dają swobodę formułowania odpowiedzi, lub pytań zamkniętych, które ograniczają odpowiedź do jednego z podanych w ankiecie wariantów. Ankiety mogą być wypełniane przez respondentów lub przez ankietera.
W badaniu ankietowym stosuje się najczęściej:
Metoda obserwacji rynku.
Stanowi jeden ze sposobów badania całości stosunków rynkowych w skali branży, regionu lub kraju. Polega na prowadzeniu obserwacji:
Obserwacje pozwalają na udzielenie informacji dotyczących skuteczności stosowanych sposobów sprzedaży, efektywności poszczególnych rozwiązań organizacji dystrybucji oraz oddziaływania czynników promocji.
Badania panelowe.
Polegają na ciągłym lub systematycznym zbieraniu informacji (pisemnie, ustnie lub przy użyciu technik komputerowych) od ściśle określonej grupy jednostek badanych. Te wyodrębnione zbiorowości jednostek nazywane są panelami (np. panele konsumentów, panele sklepów).
Celem badań panelowych może być:
Wyniki tych badań mogą być wykorzystane m.in. przy opracowywaniu prognoz średnioterminowych i długoterminowych oraz przy przeprowadzaniu oceny potencjalnego rynku dla danych produktów.
Badania eksperymentalne.
Polega na stworzeniu w normalnej sytuacji rynkowej rynku o ograniczonym zasięgu terytorialnym i ograniczonej liczbie konsumentów. Rynek taki, utworzony w małej skali, pozwala na badania marketingowe określonych czynników i na podstawie zachowania się konsumentów na tym rynku wyciąga się wnioski i uogólnia je na cały rynek.
Ta metoda może znaleźć zastosowanie przy analizie takich zagadnień jak:
Bibliografia.
Stanisław Dębski, Damian Dębski "Ekonomika i organizacja przedsiębiorstw, część 2", Warszawa 1994

</doc>
<doc id="1230010" url="https://pl.wikipedia.org/wiki?curid=1230010" title="Kościół św. Szymona i św. Heleny w Mińsku">
Kościół św. Szymona i św. Heleny w Mińsku

Kościół świętych Szymona i Heleny, zwany czerwonym kościołem (, "Kaścioł światych Symona j Aleny"; , "Czyrwony kaścioł") – kościół katolicki w Mińsku znajdujący się przy pl. Niepodległości. W kościele odprawiane są msze w językach białoruskim, polskim, litewskim, łacińskim.
Historia.
Został zbudowany w latach 1905–1910 według projektu Tomasza Pajzderskiego w stylu neoromańskim, budowę nadzorował Władysław Marconi. Jego fundatorem był Edward Woyniłłowicz, wezwanie otrzymał na pamiątkę zmarłych przedwcześnie jego dzieci Helenki i Szymona. Budowę wsparł kwotą tysiąca rubli polski ziemianin Jerzy Hutten-Czapski z Przyłuk. Budynek był wzorowany na podobnym kościele znajdującym się w Jutrosinie, wybudowanym przez tego samego architekta. Mury kościoła zbudowano z cegły sprowadzonej spod Częstochowy, marmury wewnątrz przyjechały spod Kielc, a dachy pokryto dachówką z Włocławka.
W 1923 świątynia została zbezczeszczona przez bolszewików, dziewięć lat później ostatecznie ją zamknięto, przekazując budynek Państwowemu Teatrowi Polskiemu Białoruskiej SRR. Przed II wojną światową zamieniono go na kino.
Podczas okupacji niemieckiej (1941–1944) kościół był otwarty dla wiernych, po zajęciu Mińska przez wojska radzieckie znów służył jako kino ("Sawieckaja Biełarus"), dokonano jego wewnętrznej przebudowy.
W roku 1988 w Mińsku rozpoczęto walkę o zwrot świątyni. Polacy, członkowie miejscowego Stowarzyszenia "Polonia", organizowali liczne protesty i głodówki. Dzięki tym staraniom i zabiegom Prezesa Wiktora Dmuchowskiego "Czerwony Kościół" w Mińsku, jako pierwszy został zwrócony Polakom i katolikom Mińska. W czasach ZSRR to był wielki sukces. Na spotkaniu z Papieżem Janem Pawłem II w listopadzie 1990 roku Prezes Stowarzyszenia p. Wiktor Dmuchowski osobiście odebrał z rąk Jego Świątobliwości podziękowania za pracę i postawę Polaków na Białorusi. Dużą rolę w odzyskaniu świątyni odegrały Anna Niciejewska-Siniewicz i Edward Tarlecki, którzy podjęli strajk głodowy pod murami świątyni oraz osobistym zaangażowaniem przyśpieszyli odzyskanie Kościoła św. Szymona i Heleny. Ks. Władysław Zawalniuk, obecny proboszcz parafii św. Szymona i Heleny był mocno uzależniony od władz komunistycznych, które co jakiś czas dawały mu wytyczne i pod ich naciskiem domagał się przerwania protestów i głodówek. Ostatecznie świątynia została zwrócona 15 kwietnia 1990 roku białoruskim katolikom (korzystają z niej również unici), po czym przeszła gruntowną rekonstrukcję. Obecnie jest centrum życia kulturalnego, społecznego i religijnego mińskich katolików, działają przy niej biblioteka polska, chór, teatr młodzieżowy i nieuznawany przez władze Białorusi miński oddział Związku Polaków.
We wrześniu 2007 decyzją władz Mińska ulicy przy kościele nadano imię Edwarda Woyniłłowicza.
W 2013 roku, na mocy rozporządzenia Prezydenta Republiki Białorusi i wbrew oczekiwaniom parafian, prawo własności do zespołu architektonicznego kościoła przekazano władzom Mińska, a parafia otrzymała jedynie prawo do nieodpłatnego użytkowania świątyni. Władze Mińska przekazały zarządzanie budynkiem przedsiębiorstwu komunalnemu „Minskaja Spadczyna” (tłum. Mińskie Dziedzictwo). Mieszkańcy Mińska i Kuria archidiecezji mińsko-mohylewskiej domagają się zwrotu świątyni parafii. W latach 2017-2019 przeprowadzono gruntowny remont budynku. 17 lutego 2019 r. arcybiskup mińsko-mohylewski Tadeusz Kondrusiewicz poświęcił odlane w Polsce trzy dzwony zawieszone na wieży kościoła. Poprzednie zostały zrzucone z wieży i zniszczone przez bolszewików w 1923 roku.
W nocy z 25 na 26 września 2022 r. nieznani sprawcy włamali się do świątyni i podpalili jedno z pomieszczeń. Zniszczenia były nieznaczne, jednak władze nakazały zamknąć kościół, z powodu konieczności przeprowadzenia w nim remontu. 6 października 2022 r. przedsiębiorstwo "Minskaja Spadczyna" wymówiło parafii bezpłatną umowę najmu budynku ze skutkiem natychmiastowym.

</doc>
<doc id="1230012" url="https://pl.wikipedia.org/wiki?curid=1230012" title="Stanisław Hebanowski (reżyser)">
Stanisław Hebanowski (reżyser)

Stanisław Hebanowski-Dobrogoyski (ur. 25 stycznia 1912 w Brzóstkowie, zm. 18 stycznia 1983 w Gdyni) – polski reżyser teatralny, prozaik, tłumacz, krytyk literacki i teatralny.
Życiorys.
Urodzony w Wielkopolsce. Pochodził z rodziny z krakowskich drukarzy działających na przełomie XVII i XVIII w. Ukończył gimnazjum klasyczne w Jarocinie. W latach 1929-1931 studiował na wydziale prawa Uniwersytetu Poznańskiego. W latach 1931-1935 studiował na wydziałach historii sztuki i filozofii ścisłej, studiów nie ukończył.
Po II wojnie światowej, już od 1945 r. pracował w referatach kultury – Jarocina, Gniezna i Poznania. W 1948 roku został kierownikiem literackim Teatru Polskiego w Poznaniu. W latach 1948-1949 był kierownikiem literacko-inscenizacyjnym Opery Poznańskiej. Od 1949 do 1959 był kierownikiem literackim Teatru Polskiego w Poznaniu. W latach 1960-1963 był kierownikiem literackim Teatru Ziemi Lubuskiej w Zielonej Górze. W latach 1963-1969 był kierownikiem literackim Teatru Polskiego w Poznaniu. W latach 1969-1973 był kierownikiem literackim Teatru Wybrzeże w Gdańsku, a w latach 1973-1980, kierownikiem artystycznym. W 1973 roku zdał egzamin reżyserski.
Debiutem reżyserskim Stanisława Hebanowskiego był dramat „Odwiedziny o zmroku” Tadeusza Rittnera wystawiony w 1948 w Teatrze Polskim w Poznaniu. W Teatrze Wybrzeże zrealizował 23 przedstawienia, w tym „Czekając na Godota” Samuela Becketta (1970), Wesele Stanisława Wyspiańskiego (1976) czy też polską prapremierę „Heleny” Eurypidesa, który to utwór sam przełożył na język polski.
W okresie gdańskim reżyserował w teatrze TVP. Reżyserował także opery w Operze Bałtyckiej w Gdańsku. Ponadto był autorem przekładów i adaptacji tekstów dramatów. Jego zainteresowania translatorskie dotyczyły literatury antycznej, francuskiej oraz dramatu węgierskiego.
W 1980 przeszedł na emeryturę. 18 stycznia 1983 zmarł w drodze do Szczecina, dokąd wybierał się na próbę spektaklu „Czekając na Godota” w Teatrze Współczesnym. Zmarł na zawał serca na peronie dworca w Gdyni. Został pochowany obok grobu swojego dziadka Stanisława Hebanowskiego, na cmentarzu w Gieczu.
Był mężem aktorki Ireny Maślińskiej.

</doc>
<doc id="1230018" url="https://pl.wikipedia.org/wiki?curid=1230018" title="Flinch">
Flinch

Flinch to fiński zespół rockowy, który powstał w 2003 roku. Na początku Flinch był szkolnym zespołem, występującym na uroczystościach organizowanych przez ich szkołę, po wielkich zmianach, które przeistoczyły zespół w pełen energii, fińskojęzyczny zespół, który wydał swój nowy album „Irrallaan” 9.04.2008. „Irrallaan”, które może mniej więcej może być przetłumaczone jako „Luźny”, jest drugą płytą zespołu, i został wyprodukowany przez starszego brata Villego, Jonnego, który jest lepiej znany ze swojej roli jako front men Negative. Pierwszy album zespołu, „Kuvastin” ('Lustro') został wydany w 2006 roku I osiągnął 17 miejsce na fińskich listach muzycznych. Dwa single z albumu - 'Tuulet' (Wiatr) and 'Liikaa' (Za Dużo) osiągnęły odpowiednio 2 i 3 miejsce na listach. Podczas wiosny 2007, skład zespołu całkowicie się zmienił i został tylko Ville, wokalista. Juuso, Olli, Tuukka i Mice zostali zastąpieni przez Oskari, Haiwe, Tommi I Jaakko. Ville wyjaśnił przyczyny tej zmiany „sytuacja z oryginalnym składem osiągnęła punkt, gdzie rozpad był jedynym wyjściem, ponieważ członkowie zespołu chcieli innych rzeczy. Jednak pomimo zmiany w składzie, wielu fanów pozostało wiernych i inni przychodzą na nasze koncerty i dobrze się bawią. Ogólnie opinie są bardzo pozytywne.” Początkiem zespołu może być 2003 rok, kiedy Ville i jego szkolni koledzy z Nokii założyli zespół. Z początku był on uznawany jako zespół naśladujący sukces starszego brata Villego, Jonnego Aarona, po prostu dlatego, że są ze sobą spokrewnieni. Jednak, w przeciwieństwie do Negative, muzyka Flinch jest głównie skierowana do fińskojęzycznych słuchaczy, mimo to zespół ma dużo fanów poza granicami Finlandii. Ciężko pracujący, ambitny zespół ma własną motywację i plany na przyszłość, chęć tworzenia muzyki, przyciąga bezstronnych ludzi na ich koncerty by mogli odkryć radosną, jednakże ponurą potężną muzykę Flinch. Mimo że przyszłość wygląda przejrzyście, gwiazdy na niebie oświetliły ciemne sprawy, niektórych z byłych członków zespołu, którzy mieli plan by wystąpić o prawa do nazwy 'Flinch'. Powodem tego był fakt, że Ville i nowi członkowie zespołu nadal grali pod tą nazwą, chociaż została ona wymyślona przez Villego i jednego z byłych członków zespołu, który zaniepokoił się na początku Stycznia 2008 kiedy „Taivas Tähtiverhoineen” zaczęto grać w radiu. Drugi singiel z albumu nazywa się „1986” i pochodzi z nadchodzącego albumu „Irrallaan”, który zawiera oba single i w sumie 10 dobrych rockowych piosenek.

</doc>
<doc id="1230021" url="https://pl.wikipedia.org/wiki?curid=1230021" title="Juneyao Airlines">
Juneyao Airlines

Juneyao Airlines () – chińska linia lotnicza z siedzibą w Szanghaju. Głównym węzłem jest port lotniczy Szanghaj-Hongqiao.
Agencja ratingowa Skytrax przyznała przewoźnikowi trzy gwiazdki.

</doc>
<doc id="1230027" url="https://pl.wikipedia.org/wiki?curid=1230027" title="Iwinka">
Iwinka

Iwinka (1079 m n.p.m.) – szczyt w Górach Bialskich w Sudetach Wschodnich, leżący na granicznym grzbiecie, oddzielającym Polskę od Czech.
Według (Regionalizacji fizycznogeograficznej Polski) J. Kondrackiego Góry Bialskie są częścią Gór Złotych, więc Iwinka znajduje się w Górach Złotych (332.61).
Wzniesienie położone w Sudetach Wschodnich, w południowej części Gór Bialskich, na terenie Śnieżnickiego Parku Krajobrazowego, na południowo-wschodnim rozrogu odchodzącym od Rudawca, między wzniesieniem Dział po południowo-wschodniej stronie i wzniesieniem Rudawiec po północno-zachodniej stronie, około 3,8 km na południowy zachód od małej wioski Bielice.
Graniczne wzniesienie o spłaszczonym, słabo zarysowanym wierzchołku, jest ledwo zauważalne w terenie. Należy do najwyższych szczytów Gór Bialskich. Wznosi się z płaskiej prawie grani granicznej, na krawędzi „worka bialskiego”. Wzniesienie położone na kontynentalnym dziale wodnym, w całości zbudowane ze skał metamorficznych łupków łyszczykowych i gnejsów gierałtowskich, porośnięte w większości naturalnym lasem regla dolnego, a w partiach szczytowych regla górnego. Północne i wschodnie zbocza góry porasta Puszcza Jaworowa, której najbardziej cenne fragmenty objęte są ochroną jako rezerwat przyrody Puszcza Śnieżnej Białki, która stanowi teren dziki i niecywilizowany, z rzadkimi gatunkami flory i fauny. Wzniesienie pod koniec XX wieku dotknęły zniszczenia wywołane katastrofą ekologiczną w Sudetach.
Na zboczu wzniesienia, na terenie rezerwatu, w pobliżu zielonego szlaku, znajdują się pozostałości po domku myśliwskim, spalonym w okresie PRL, prawdopodobnie przez żołnierzy WOP. Domek zbudowano w pierwszej połowie XIX wieku na polecenie Marianny Orańskiej, właścicielki tutejszych dóbr.
Turystyka.
Obok szczytu prowadzi szlak turystyczny

</doc>
<doc id="1230029" url="https://pl.wikipedia.org/wiki?curid=1230029" title="Uetersen">
Uetersen

Uetersen (duń. "Yttersen") – miasto w północnych Niemczech w kraju związkowym Szlezwik-Holsztyn, w powiecie Pinneberg. Do 31 grudnia 2016 siedziba związku gmin Haseldorf. Położone ok. 30 km na północ od Hamburga nad rzeką Pinnau, w pobliżu Łaby. Miasto zajmuje powierzchnię 11,43 km². Według danych z 31 grudnia 2019 Uetersen zamieszkiwało osób.

</doc>
<doc id="1230034" url="https://pl.wikipedia.org/wiki?curid=1230034" title="Herb Wolsztyna">
Herb Wolsztyna

Herb Wolsztyna – jeden z symboli miasta Wolsztyn i gminy Wolsztyn w postaci herbu.
Wygląd i symbolika.
Herb przedstawia w błękitnej tarczy herbowej postać Madonny w błękitnej sukni i czerwonym płaszczu, ze złotą koroną na głowie i srebrną aureolą wokół głowy. Stoi ona na srebrnym półksiężycu, otoczona owalną płomienistą złotą mandorlą. W prawej ręce trzyma srebrne berło, lewą podtrzymuje Dzieciątko Jezus, trzymające w lewej ręce jabłko królewskie, ze srebrną aureolą wokół głowy.
Historia.
Najstarsze znane przedstawienie herbu Wolsztyna pochodzi z XVI wieku i zawiera niemal identyczne elementy, brak jedynie mandorli. Pojawiłą się ona na pieczęci z 1637, jednakże kolejna pieczęć, z 1707, znów jej nie zawierała. Ostateczny kształt herbu, używanego do dziś, ustalił się w XIX wieku.
Jednocześnie pozostaje w mocy Zarządzenie Ministra Spraw Wewnętrznych z dnia 26 czerwca 1936 w sprawie zatwierdzenia herbu miasta Wolsztyna.

</doc>
<doc id="1230041" url="https://pl.wikipedia.org/wiki?curid=1230041" title="Sobór Mądrości Bożej w Nowogrodzie Wielkim">
Sobór Mądrości Bożej w Nowogrodzie Wielkim

Sobór Mądrości Bożej – prawosławny sobór na Kremlu w Nowogrodzie Wielkim w Rosji.
Obecna budowla została ufundowana przez księcia Włodzimierza i wzniesiona w latach 1045–1052 na miejscu wcześniejszej, drewnianej z trzynastoma kopułami (z 989). Układ świątyni, oparty na pięciu nawach, zbliżony jest do soboru Mądrości Bożej w Kijowie. W XII wieku i kolejnych okresach do soboru niemal z wszystkich stron dostawiono dobudówki. Cebulaste kopuły najprawdopodobniej zostały dobudowane w XIV wieku.
Z pierwotnych malowideł we wnętrzu soboru zachowało się tylko popiersie Chrystusa Pantokratora w kopule z 1108 oraz szczątki dekoracji w kaplicy św. Włodzimierza z przedstawieniami Świętych Heleny i Konstantyna. Na zewnątrz soboru znajdują się tzw. drzwi płockie, odlane z brązu w Magdeburgu około połowy XII wieku dla katedry w Płocku, które trafiły tu w niewyjaśnionych okolicznościach.

</doc>
<doc id="1230042" url="https://pl.wikipedia.org/wiki?curid=1230042" title="Order Miłosza Wielkiego">
Order Miłosza Wielkiego

Order Miłosza Wielkiego (serb.-chorw. "Orden Kneza Miloša") – w latach 1898 – 1903 drugie z kolei (po Orderze św. Łazarza, noszonym tylko przez króla) najwyższe odznaczenie Królestwa Serbii za czasów dynastii Obrenowiciów.
Historia i insygnia.
Order został ustanowiony w roku 1898 przez ostatniego króla Serbii z dynastii Obrenowiciów Aleksandra I na cześć przodka, księcia Miłosza zwanego Wielkim i otrzymał drugie miejsce w hierarchii serbskich orderów, wypierając Order Orła Białego na trzecie miejsce. Posiadał tylko trzy klasy, Wielki Krzyż, Komandorię z Gwiazdą i Komandorię i był nadawany poddanym serbskim i cudzoziemcom za zasługi wobec dynastii Obrenowiciów.
Oznaka orderu Miłosza Wielkiego utrzymana była w stylu secesji: była nią owalna, dwunastopromienna gwiazda z brylantowanymi promieniami. W środku gwiazdy znajdował się wykonany w palonej emalii portret kniazia Miłosza, otoczony emaliowaną niebieską wstęgą z nałożonym na nią srebrnym wieńcem laurowym z napisem "Цbeти 1815". Medalion jest ukoronowany złotym monogramem Miłosza, noszącym złotą koronę typu bizantyjskiego. Pod medalionem umieszczony jest zrywający się do lotu dwugłowy biały orzeł serbski z tarczą herbową – białym krzyżem serbskim w czerwonym polu. Gwiazda I i II klasy jest identyczna z oznaką orderu i tylko niewiele większa od niej. I oznaka, i gwiazda na pierś wysadzane były perłami i kamieniami półszlachetnymi. Wielki Krzyż noszony był na ciemnoniebieskiej wstędze z prawego ramienia na lewy bok, II i III klasa na szyi.
Po zamordowaniu króla Aleksandra I Obrenowicia nowy władca Piotr I Karadziordziewić zniósł order Miłosza Wielkiego, stworzony ku pamięci człowieka, który kazał zamordować przodka nowej dynastii, Karadziordzia, i odesłać jego uciętą głowę sułtanowi tureckiemu; Piotr I ustanowił na jego miejsce Order Gwiazdy Jerzego Czarnego.
W czasie pięciu lat swego istnienia Order Miłosza Wielkiego został nadany 225 razy.
Znawca, historyk i kolekcjoner orderów Václav Mēřička uważał go, obok rosyjskich orderów św. Andrzeja i Orła Białego, za najpiękniejszy order Europy.

</doc>
<doc id="1230043" url="https://pl.wikipedia.org/wiki?curid=1230043" title="Sobór św. Sofii w Nowogrodzie">
Sobór św. Sofii w Nowogrodzie



</doc>
<doc id="1230044" url="https://pl.wikipedia.org/wiki?curid=1230044" title="Sobór Sofijski w Nowogrodzie">
Sobór Sofijski w Nowogrodzie



</doc>
<doc id="1230045" url="https://pl.wikipedia.org/wiki?curid=1230045" title="Sobór Sofijski w Nowogrodzie Wielkim">
Sobór Sofijski w Nowogrodzie Wielkim



</doc>
<doc id="1230048" url="https://pl.wikipedia.org/wiki?curid=1230048" title="Jamistość opuszki">
Jamistość opuszki

Jamistość opuszki (łac. "syringobulbia") – wada wrodzona rdzenia przedłużonego, mająca postać szczelinowatej jamki w obrębie dolnej części pnia mózgu. Obecność jamy może wiązać się z uszkodzeniem nerwów czaszkowych, dróg czuciowych lub dróg ruchowych. Przebieg jest często gwałtowny. Typowymi objawami są: rozszczepienne zaburzenie czucia na twarzy, zespół opuszkowy i oczopląs. Mogą współistnieć zaburzenia rozwojowe ośrodkowego układu nerwowego, głównie zespół Arnolda-Chiariego.

</doc>
<doc id="1230067" url="https://pl.wikipedia.org/wiki?curid=1230067" title="Wasyl Kandyński">
Wasyl Kandyński



</doc>
<doc id="1230069" url="https://pl.wikipedia.org/wiki?curid=1230069" title="Jerzy IV Lasza">
Jerzy IV Lasza

Jerzy IV Lasza (zm. 1223) – król Gruzji z dynastii bagratydzkiej, panujący w latach 1213–1223.
Życiorys.
Był jedynym synem królowej Tamary i jej drugiego męża – Dawida Soslana, księcia Osetii. W 1207 został przez swoją matkę mianowany koregentem. Po śmierci matki kontynuował jej politykę zacieśniania związków feudalnych w Gruzji. Około roku 1210 stłumił rewolty w sąsiednich państwach wasalskich, gdzie panowali muzułmanie, potem rozpoczął przygotowania do ogromnej kampanii przeciwko muzułmańskiej Jerozolimie, która miała w 1220 wspomóc krzyżowców. Mongołowie, którzy stanęli u granic Gruzji, sprawili, że Jerzy IV musiał zrezygnować z krucjaty. Pierwszy atak Mongołów nastąpił w latach 1221–1222. Gruzini odnieśli poważne straty, a ich król został kilkakrotnie ranny. Przez te rany Jerzy IV zachorował i następnie zmarł w wieku zaledwie 31 lat. Tron po jego śmierci przejęła jego młodsza siostra – Rusudan.
Jerzy IV był znany jako człowiek o „otwartym umyśle” i dlatego spotykał się z krytyką ze strony konserwatywnych feudałów. Szlachta i kler odmówili uznania za królową żony Jerzego IV – dziewczyny pochodzącej z nieszlacheckiej rodziny. Król musiał im ulec i rozwieść się z żoną, ale odmówił poślubienia innej kobiety. Średniowieczne źródła opisują Jerzego IV jako mądrego władcę i dzielnego rycerza, a inne tymczasem piętnują jego amoralny styl życia i oddanie dla mistycyzmu, a nawet sufizmu.
Jerzego IV przeżył jego syn – Dawid (przyszły król Dawid VII).

</doc>
<doc id="1230071" url="https://pl.wikipedia.org/wiki?curid=1230071" title="Syringobulbia">
Syringobulbia



</doc>
<doc id="1230077" url="https://pl.wikipedia.org/wiki?curid=1230077" title="Tadeusz Kruczkowski">
Tadeusz Kruczkowski

Tadeusz Kruczkowski (ur. 5 stycznia 1961 w Jaskółdach koło Brzostowicy) – polski i białoruski historyk, działacz mniejszości polskiej na Białorusi, prezes Związku Polaków na Białorusi w latach 2000–2005, wykładowca Uniwersytetu Grodzieńskiego.
Życiorys.
Uczył się w Liceum Pedagogicznym w Wołkowysku (1976–1980), później studiował historię na Uniwersytecie Grodzieńskim (1983–1988). Po jej ukończeniu przez kilka miesięcy wykładał w Katedrze Historii Uniwersytetu, po czym podjął studia doktoranckie w Instytucie Słowianozawstwa i Bałkanistyki Rosyjskiej Akademii Nauk. W 1993 uzyskał stopień kandydata nauk (odpowiednik doktora) za pracę „Problematyka polska w rosyjskiej historiografii II połowy XIX wieku”. Po powrocie na Białoruś został pracownikiem naukowym Katedry Historii Powszechnej Uniwersytetu Grodzieńskiego.
Od początku lat dziewięćdziesiątych aktywnie brał udział w życiu społeczności polskiej na Białorusi. Od 1997 do 2000 stał na czele grodzieńskiego oddziału Polskiego Towarzystwa Naukowego. Honorowo pełnił również funkcję prezesa grodzieńskiego oddziału Związku Polaków na Białorusi.
Na V Nadzwyczajnym Zjeździe ZPB w listopadzie 2000 został wybrany prezesem organizacji, zastępując Tadeusza Gawina. Niedługo po swoim wyborze na prezesa ZPB oświadczył, że Związek nie będzie popierać żadnej opcji politycznej i będzie się zajmować wyłącznie sprawami polskimi, w tym szczególnie troszczyć się o interesy Polaków na Białorusi. Jak twierdzą przeciwnicy Kruczkowskiego, po tym oświadczeniu organizacja zawiesiła wszystkie kontakty z białoruskimi organizacjami pozarządowymi oraz partiami opozycyjnymi.
W 2005 r. Tadeusz Kruczkowski przegrał wybory na prezesa ZPB. Według oceny jednej strony, przyczyną porażki była krytyka stylu sprawowania władzy przez dotychczasowego prezesa, zbyt bliskie związki z , a także skandal obyczajowy, w jaki wplątany został przewodniczący. Po przegranych wyborach Kruczkowski nie zrezygnował z walki o władzę w Związku. W lipcu wspierany przez milicję i OMON wdarł się do siedziby organizacji w Grodnie, skąd zostali wyrzuceni działacze ZPB oraz kierownictwo, w tym Andżelika Borys. Krytycy wytykają mu fakt, że wystąpił w antypolskim filmie, wyemitowanym przez telewizję białoruską niedługo po marcowym zjeździe ZPB, oraz wziął aktywny udział w nadzwyczajnym, zaaranżowanym przez władze zjeździe, na którym wybrano na przewodniczącego Józefa Łucznika. Za działania na szkodę Rzeczypospolitej Polskiej w 2005 r. Tadeusz Kruczkowski dostał zakaz wjazdu na 15 lat (według innych źródeł – dożywotnio).

</doc>
<doc id="1230078" url="https://pl.wikipedia.org/wiki?curid=1230078" title="Nieświadomość indywidualna">
Nieświadomość indywidualna

Nieświadomość indywidualna (nieświadomość osobnicza) – nieświadoma sfera życia psychicznego człowieka. Zawiera procesy psychiczne, które odbywają się poza świadomością człowieka. Nieświadomość pojawia się w takich stanach, jak głęboki sen czy całkowite znieczulenie. Nie działają wówczas ośrodki zmysłów, obrazy wymykają się świadomości, ustaje wszelkie działanie rozumu i woli.
Bazą (fundamentem) dla nieświadomości indywidualnej jest znacznie obszerniejsza nieświadomość zbiorowa.
Znaczenie.
Psychologia analityczna uważa aktywny kontakt człowieka z jego nieświadomością indywidualną oraz archetypami za konieczny dla zachowania zdrowia psychicznego.
Zawartość.
Carl Gustav Jung podkreśla chaotyczność jej zawartości.
Obejmuje ona:
Mimo zepchnięcia do nieświadomości indywidualnej, są one nadal żyjące i działające w niej.
Odpowiedniki dalekowschodnie.
W odniesieniu do filozofii indyjskiej, do zawartości nieświadomości indywidualnej C.G.Jung zalicza chaotyczne manifestacje kleśa.

</doc>
<doc id="1230079" url="https://pl.wikipedia.org/wiki?curid=1230079" title="Aleksandr Łukaszenka">
Aleksandr Łukaszenka



</doc>
<doc id="1230080" url="https://pl.wikipedia.org/wiki?curid=1230080" title="Aleksandr Łukaszenko">
Aleksandr Łukaszenko



</doc>
<doc id="1230082" url="https://pl.wikipedia.org/wiki?curid=1230082" title="All the Way... A Decade of Song">
All the Way... A Decade of Song

All the Way... A Decade of Song – pierwsza anglojęzyczna kompilacja największych przebojów Céline Dion, wydana 13 listopada 1999 roku. Na płycie znalazły się największe anglojęzyczne przeboje gwiazdy z lat 90. oraz siedem zupełnie nowych utworów.
Składankę promował kolejny międzynarodowy hit piosenkarki "That’s the Way It Is". Na albumie znalazł się także cover utworu Roberta Flancka "The First Time Ever I Saw Your Face" a także duet z Frankiem Sinatrą "All the Way", który zdobył nominację do nagrody Grammy. Piosenka "Then You Look At Me" została wykorzystana w filmie "Bicentennial Man (Człowiek przyszłości)". Alternatywna wersja piosenki ukazała się na ścieżce dźwiękowej do filmu. Dion podjęła także współpracę z Robertem Lange, (znanym m.in. z współpracy z Shanią Twain nad jej multiplatynowymi płytami) i nagrała utwór "If Walls Could Talk". Kompozycja miała pod koniec 2000 roku ukazać się na singlu komercyjnym, jednak w ostatniej chwili wytwórnia wycofała się z tej decyzji. Z kolei do piosenki "I Want You to Need Me" nakręcono dwa wideoklipy, jednak pierwszy wyreżyserowany przez Paula Huntera nigdy nie ujrzał światła dziennego.
Kompilacja okazała się kolejnym komercyjnym sukcesem artystki, stając się jedną z najlepiej sprzedających składanek w historii muzyki pop. W ciągu pierwszych ośmiu tygodni w samych Stanach Zjednoczonych sprzedała się w ilości 3 mln egzemplarzy. Do tej pory płytę kupiono tam w ponad 8,8 mln kopii. W Europie krążek sprzedał się w ponad 5 mln egzemplarzy, natomiast w Japonii w nakładzie 2 mln kopii. Wyprodukowany przez zespół odpowiedzialny za komercyjne sukcesy Britney Spears oraz Backstreet Boys singel "That’s the Way It Is" długo nie schodził z pierwszych dziesiątek list przebojów na całym świecie.
W lutym 2001 roku wydano DVD "All the Way... A Decade of Song and Video" na którym umieszczono najlepsze teledyski piosenkarki z ostatnich lat, w tym wszystkie które powstały do singli promujących składankę "All the Way... A Decade of Song". Na płycie jako bonus umieszczono długą wersję wideoklipu do "It's All Coming Back to Me Now". 20 października 2003 roku płytę zawierającą największe przeboje wydano razem z tym DVD.

</doc>
<doc id="1230083" url="https://pl.wikipedia.org/wiki?curid=1230083" title="Archikatedra Najświętszego Imienia Najświętszej Maryi Panny w Mińsku">
Archikatedra Najświętszego Imienia Najświętszej Maryi Panny w Mińsku

Archikatedra Najświętszego Imienia Najświętszej Maryi Panny w Mińsku () – rzymskokatolicki kościół katedralny i zarazem centrum życia religijnego mińskich katolików.
Historia.
W 1656 roku do Mińska przybyli jezuici. Dla ich misji został przeznaczony wykupiony pałac z drewnianym kościółkiem w południowo-zachodniej części Wysokiego Rynku. Na sejmiku 1 grudnia 1694 toku obywatele województwa mińskiego pod przewodnictwem starosty mińskiego Krzysztofa Zawiszy postanowili przekazać 10 groszy polskich od dymu na budowę kościoła. W dniu 25 kwietnia 1700 roku kamień węgielny pod przyszłą świątynię został poświęcony przez Antoniego Brzostowskiego, ówczesnego superiora jezuitów. Prace prowadzono w szybkim tempie i już w 1705 roku postawiono dach i sklepienie. Dnia 31 lipca 1709 roku, w święto patrona zakonu jezuitów Ignacego Loyoli, kościół został poświęcony pod wezwaniem Najświętszej Maryi Panny, Pana Jezusa i św. Barbary. Konsekracji dokonał biskup wileński Konstanty Kazimierz Brzostowski 16 marca 1710 roku w obecności przebywających wówczas w Mińsku generałów wojska rosyjskiego, walczącego w obronie praw do tronu Augusta II: Szeremietiewa, Güntera Brussa, Göltza Wołkońskiego i innych. Do wykończenia świątyni przyczynili się Cieklewicz i Junkiewicz, jezuita Jakub Wołodkowicz, Franciszek Wołodkowicz, kanonik smoleński Mikołaj Przeradowski, sędzia grodzki miński Adam Swołyński, biskup wileński Konstanty Kazimierz Brzostowski, wojewoda miński Krzysztof Zawisza, rody Zawiszów, Bykowskich i Wołodkowiczów. W 1711 roku zbudowano zakrystię i drugą małą zakrystię przy kaplicy. W 1712 roku starosta Krzysztof Zawisza ofiarował relikwie św. Felicjana otrzymane od papieża Klemensa XI w 1700 roku. Przeniesiono je w uroczystej procesji 5 lutego 1713 roku. W latach 1719-1721 zbudowano nową większą zakrystię, zburzono następnie starą i na jej miejscu zbudowano kaplicę św. Felicjana, którego relikwie wniesiono do niej w styczniu 1722 roku. Wkrótce pochowano w niej jej fundatora Krzysztofa Zawiszę. W 1722 roku zbudowano ołtarz główny. W 1728 stanęła ambona. W 1730 roku wymurowano dwie wieże na fasadzie. W 1749 na wieży zawieszono wielki dzwon przywieziony z Królewca, który ufundowali bracia kasztelan witebski Józef Sołłohub i generał Antoni Sołłohub. 5 maja 1749 r. w kościele pochowano podskarbiego wielkiego litewskiego Jana Michała Sołłohuba. W 1754 roku pokryto dach kościoła dachówką holenderską, a dach kaplicy św. Felicjana obito blachą.
W 1773 roku nastąpiła kasata zakonu jezuickiego. Majątek przejęła Komisja Edukacji Narodowej, która utworzyła w Mińsku szkołę podwydziałową i zatrudniła w niej kilku jezuitów jako nauczycieli. Pozostali zakonnicy opuścili Mińsk i przenieśli się do Połocka na terenie ówczesnej Rosji, gdzie biskup Stanisław Bohusz Siestrzeńcewicz na polecenie Katarzyny II otworzył dla nich nowicjat. Siedemnastu z nich pozostało w Mińsku w charakterze kapłanów świeckich i wykładowców w byłym kolegium jezuickim. Kościół zakonny przekształcono w parafialny. W 1780 roku zreperowano fasadę i wieże. W 1792 roku wojska rosyjskie zajęły miasto. W 1797 roku świątynia pojezuicka ucierpiała na skutek pożaru. Uratowane obrazy i relikwie św. Felicjana przeniesiono do klasztoru benedyktynek.
29 lipca 1798 roku nuncjusz Wawrzyniec Litta dekretem "In omnes agri Dominici partes" erygował diecezję mińską. Kościół pojezuicki został wyznaczony na katedrę pod wezwaniem Imienia Marii i na nowo uposażony przez cara Pawła I ukazem z 28 kwietnia 1798 roku. Dzięki staraniom pierwszego biskupa mińskiego, Jakuba Ignacego Dederko, katedra została wyremontowana, a jej wnętrze ozdobiono późnobarokową polichromią. Od 1800 roku w świątyni odbywały się nabożeństwa, a remont został ukończony w 1803 roku. W latach 1853-1854 wyremontowano cały zespół, usuwając dwie ambony przy tęczy, a dano jedną przy filarze, odświeżono freski.
W 1869 w wyniku likwidacji biskupstwa w Mińsku, świątynię zdegradowano do siedziby parafii. W listopadzie 1917 roku, gdy diecezja mińska została reaktywowana, kościołowi pojezuickiemu przywrócono rangę katedry. W 1920 roku władze sowieckie aresztowały i zesłały biskupa Zygmunta Łozińskiego, a w 1934 roku zamknęły katedrę. Do czasu ataku Niemiec na Związek Radziecki w 1941 roku podczas II wojny światowej kościół wykorzystywany był jako garaż. W 1941 roku niemiecka administracja okupacyjna zwróciła go wiernym, jednak po wojnie, w 1947 roku władze sowieckie ponownie go zamknęły. W 1951 roku dokonano przebudowy, rozbierając wieże i zmieniając wygląd fasady – budynek przekształcono w siedzibę towarzystwa sportowego "Spartak", co nie przeszkodziło władzom wpisać go na listę dziedzictwa narodowego Białoruskiej SRR. Elewacje boczne i absyda zostały jednak nie zmienione.
Na początku lat dziewięćdziesiątych XX wieku na drugim piętrze budynku znów odbywały się nabożeństwa katolickie aż do całkowitego przekazania świątyni katolikom 15 grudnia 1993 roku. Rozpoczęły się wówczas prace restauracyjne, w trakcie których przywrócono pierwotny wygląd fasady, usunięto podziały wewnętrzne i odbudowano dwie wysokie wieże. Nowy ołtarz zaprojektował prof. Wiktor Zin z Krakowa. 21 października 1997 roku legat papieża Jana Pawła II, kardynał Kazimierz Szoka uroczyście dokonał ponownego poświęcenia katedry.
Architektura.
Kościół zbudowano w stylu baroku, w porządku jońskim. Posiada on dwie czterokondygnacyjne czworoboczne wieże, na których zawieszone były dzwony: św. Jakub, ważący 350 pudów (5733 kg), św. Felicjan – 250 pudów (4095 kg), św. Tadeusz – 48 pudów i 20 funtów (794,35 kg), św. Kazimierz – 20 pudów (327,6 kg), sygnaturka ważyła jeden pud (16,38 kg). Dzwony Jakub i Felicjan uchodziły za największe na Litwie. Dach świątyni pokryty był blachą. Główną fasadę świątyni zdobiły figury Najświętszej Marii Panny i św. Apostołów Piotra i Pawła. Przed wejściem znajdował się murowany arkadowy krużganek, kryty blachą. Rozpoczynał się od linii Wysokiego Rynku, ciągnął się do ściany kościelnej. Jego długość wynosiła kilkanaście łokci. Ściany krużganka wykonane były z żelaznych krat z przerwami na bramę i furtkę.
Za przedsionkiem znajdowała się kruchta, której ściany i sklepienie były ozdobione freskami z zastosowaniem metody optycznej. W kruchcie mieścił się niewielki drewniany ołtarz w stylu korynckim. Ołtarz był lakierowany i ozdobiony rzeźbą. Umieszczono w nim obraz św. Jana Chrzciciela. Z boku ołtarza, na schodach, znajdowała się kamienna chrzcielnica w kształcie wazonu. W jej wnętrzu umieszczono wykonane z miedzi naczynie z globusem, nad którym znajdował się biały Baranek snycerskiej roboty. Miejsce, gdzie znajdowała się chrzcielnica, oddzielone było żelaznym łańcuchem.
Wnętrze świątyni zostało wykończone w porządku korynckim. Sklepienie oparto na sześciu grubych kolumnach. Wyrzeźbione w drewnie kapitele były pozłocone i polakierowane. Przed kolumnami umieszczono ołtarze z drewnianymi i polakierowanymi na biało rzeźbami św. Apostołów. W połowie wysokości ścian, wokół kolumn, była zbudowana galeria, która otaczała kościół do prezbiterium. Galerię wykonano w drewnie, polakierowano na biało, jej fragmenty pozłocono. Na dwóch kolumnach bocznych przed prezbiterium były zbudowane dwie kazalnice i dwa górne ołtarze św. Apostołów Piotra i Pawła, przed którymi zawieszone były dwa srebrne kaganki. Wejścia na kazalnice były ozdobione różnokolorowymi latarniami. Przy filarach ustawiono pomalowane na kolor mahoniowy dębowe ławki. Posadzka została wyłożona marmurem. Na chórze mieściły się dwudziestoczterogłosowe organy, ozdobione tarczami herbowymi Cesarstwa Rosyjskiego, a także guberni mińskiej i jej dziesięciu powiatów. Na ścianach świątyni były zawieszone dużych rozmiarów obrazy, przedstawiające stacje drogi krzyżowej. Przy ścianach ustawiono konfesjonały, pomalowane na mahoń i ozdobione złoceniami. U sklepienia zawieszono dziewięć brązowych żyrandoli. Sklepienie zostało pokryte freskami pędzla mistrza Antoszewskiego.
Główny ołtarz został zbudowany w porządku korynckim, miał cztery kolumny z kapitelami. Z obu stron między kolumnami zawieszono po trzy srebrne kagańce. Siedem srebrnych kagańców utrzymywało rzeźbiony żyrandol, zawieszony u sufitu. Ołtarz był pomalowany na kolor mahoniowy. Został ozdobiony złoconymi rzeźbami. Między kolumnami – na całej długości ściany – oraz pod mensą zostały umieszczone tafle zwierciadeł. Cyborium było pozłocone i ozdobione mozaiką i rzeźbami. Druga, wyższa, część ołtarza, nazywana Lorettem, posiadała ozdobną mensę, która była przeznaczona dla odprawiania mszy przez zwyczajnych kapłanów. Do tego ołtarza z obu stron za kolumnami prowadziły schody. Nad mensą zawieszony był zdobiony obraz Matki Bożej. Za nim mieścił się kolorowy witraż, przedstawiający promienie. Nad Lorettem była zbudowana kopuła, którą podtrzymywały cztery pilastry w stylu jońskim. Na bocznych ścianach – po obu stronach głównego ołtarza – były zawieszone portrety papieża Piusa VI i biskupa mińskiego Jakuba Dederki.
W prezbiterium stały stalle i ławki dla kleru. Nad nimi w XIX wieku były zawieszone oprawione w złote ramy portrety Pawła I i Aleksandra I. Z jednej strony stalle kończyły się tronem biskupim, z drugiej – ozdobioną biskupimi godłami katedrą, przeznaczoną dla odprawiania przezeń codziennej modlitwy.
Katedra posiadała dwie kaplice, ulokowane za arkadami. Miały murowane ołtarze i były ozdobione gipsowymi rzeźbami. Nakryte były kopułami pokrytymi malowidłami, które przedstawiały sceny z Pisma Świętego. Z prawej strony ulokowana była kaplica św. Felicjana Męczennika, patrona Mińska. Znajdowała się w niej srebrna trumna z relikwiami świętego, nad którą ustawiono figurę Ukrzyżowanego Chrystusa. Z lewej strony mieściła się kaplica z obrazami Marii Panny w bogatej szacie i św. Barbary.
Zakrystia zajmowała dwa pomieszczenia. Na jej ścianach były zawieszone portrety osób, będących w składzie kapituły mińskiej, oraz darczyńców, którzy przyczynili się do odbudowy świątyni. W zakrystii były przechowywane srebra kościelne do celebracji mszy.
Po lewej stronie kościoła zachował się budynek dawnej szkoły jezuickiej z 1699 roku, którą po kasacie zakonu zamieniono w świecką, a następnie około 1799 roku przebudowano na siedzibę rosyjskiego gubernatora. W latach 1919-1934 mieściła się tu siedziba władz sowieckiej Białorusi, a następnie szkoła muzyczna, na potrzeby której w 1968 roku nadbudowano drugie piętro i zmieniono wygląd fasady.
Do katedry mińskiej należał murowany dwupiętrowy dom ulokowany z prawej strony świątyni na wysokości absydy. W chwili erekcji diecezji mińskiej w 1798 roku dom był w ruinie. Odrestaurowany dzięki staraniom biskupa Jakuba Dederki został przeznaczony na mieszkania duchownych, wchodzących w skład konsystorza.

</doc>
<doc id="1230090" url="https://pl.wikipedia.org/wiki?curid=1230090" title="Guillaume Gille">
Guillaume Gille

Guillaume Alain Gille (ur. 30 marca 1976 w Valence) – francuski piłkarz ręczny, wielokrotny reprezentant kraju. Występuje na pozycji środkowego rozgrywającego. W kadrze narodowej zadebiutował w 1996, a karierę reprezentacyjną zakończył w 2012.
Dwukrotny mistrz olimpijski 2008 oraz 2012.
W 2009 roku w Chorwacji wywalczył mistrzostwo świata. W finale ekipa Francji pokonała Chorwację "24:19".
Dwukrotny mistrz Europy z 2006 r. w Szwajcarii i z 2010 r. z Austrii. Podczas ME w 2010 r. Francuzi pokonali w wielkim finale Chorwację "25:21".
Od sezonu 2012/13 ponownie będzie występował we francuskiej Division 1, w drużynie Chambéry Savoie Handball. Wcześniej w klubie z Chambéry grał w latach 1996–2002. Przez 10 sezonów (od sezonu 2002/03 do sezonu 2011/12) występował w Bundeslidze, w drużynie HSV Hamburg.
28 stycznia 2020 został ogłoszony nowym selekcjonerem reprezentacji Francji.
Życie prywatne.
Ma dwóch młodszych braci: Bertranda i Benjamina, którzy także uprawiają piłkę ręczną.
Sukcesy.
reprezentacyjne.
Mistrzostwa śŚwiata:
Mistrzostwa Europy:
Igrzyska Olimpijskie:
klubowe.
Mistrzostwa Francji:
Mistrzostwa Niemiec:
Superpuchar Niemiec:
Puchar Niemiec:
Puchar Ligi Francuskiej:
Puchar Zdobywców Pucharów:

</doc>
<doc id="1230095" url="https://pl.wikipedia.org/wiki?curid=1230095" title="Pola bitowe (C++)">
Pola bitowe (C++)



</doc>
<doc id="1230098" url="https://pl.wikipedia.org/wiki?curid=1230098" title="Bertrand Gille">
Bertrand Gille

Bertrand Fabien Gille (ur. 24 marca 1978 w Valence) – francuski piłkarz ręczny, wielokrotny reprezentant kraju. Występuje na pozycji obrotowego. W kadrze narodowej zadebiutował w 1997 roku. W 2002 roku został wybrany najlepszym piłkarze ręcznym na świecie.
Dwukrotny mistrz olimpijski 2008 oraz 2012.
Dwukrotny mistrz Europy z 2006 r. w Szwajcarii i z 2010 r. z Austrii. Podczas ME w 2010 r. Francuzi pokonali w wielkim finale Chorwację "25:21".
W 2011 r. został mistrzem świata. Turniej odbywał się w Szwecji, a na jego zakończenie został wybrany najlepszym obrotowym.
Przez 10 sezonów (od 2002/2003 do 2011/2012) występował w Bundeslidze, w drużynie HSV Hamburg.
Od sezonu 2012/13 występuje we francuskiej Division 1, w drużynie Chambéry Savoie Handball.
Życie prywatne.
Jego starszy brat Guillaume oraz młodszy Benjamin również uprawiają piłkę ręczną.
Sukcesy.
reprezentacyjne.
Mistrzostwa świata:
Mistrzostwa Europy:
Igrzyska Olimpijskie:
klubowe.
Mistrzostwa Francji:
Mistrzostwa Niemiec:
Superpuchar Niemiec:
Puchar Niemiec:
Puchar Ligi Francuskiej:
Puchar Zdobywców Pucharów:

</doc>
<doc id="1230099" url="https://pl.wikipedia.org/wiki?curid=1230099" title="Scotty Moore">
Scotty Moore

Winfield Scott Moore III, "Scotty" (ur. 27 grudnia 1931 w Gadsden, zm. 28 czerwca 2016 w Nashville) – amerykański gitarzysta rock’n’rollowy, grający z Elvisem Presleyem. Uważany za jedną z legend gitary. W 2003 został sklasyfikowany na 44. miejscu listy 100 najlepszych gitarzystów wszech czasów magazynu Rolling Stone. W 2000 został wprowadzony do "Rock and Roll Hall of Fame". Był jednym z twórców gatunku rockabilly i to on jako gitarzysta i producent jako pierwszy dostrzegł talent wokalny Presleya i przyczynił się do jego wielkiego komercyjnego sukcesu. Ich pierwszy wielki przebój "That’s All Right" z 1954 rozpoczął nowy rozdział w historii muzyki i przyczynił się do rozwoju rock and rolla oraz rocka. Wielu muzyków wzorowało się na stylu gry Moore’a. Między innymi Keith Richards z The Rolling Stones.
Życiorys.
Scotty Moore dorastał w muzykalnej rodzinie. Jego ojciec i trzej starsi bracia grali utwory country na gitarze, banjo, skrzypcach i mandolinie. Scotty zaczął uczyć się gry na gitarze w wieku 8 lat. Brat Scotty’ego pokazał mu jak grać podstawowe chwyty, ale on uczył się gry przede wszystkim z płyt i radia. W wieku 15 lat postanowił zostać zawodowym muzykiem i w 1948 w czasie odbywania służby wojskowej założył swój pierwszy zespół. W 1952, odchodząc ze służby, został członkiem grupy Starlite Wranglers Douga Poindextera w Memphis. Obie grupy grały muzykę country, blues i pop, występując głównie w tanich nocnych klubach (tzw. "honky tonks"). Spotykał wówczas również Sama Phillipsa z Sun Records i rozpoczął pracę jako muzyk sesyjny. 2 lata później Moore wraz z basistą Billem Blackiem zrealizowali swoje pierwsze nagrania z Elvisem Presleyem w Sun Studios w Memphis. W 1958 roku zespół przerwał swą działalność, ze względu na służbę wojskową Elvisa i Scotty założył własne niewielkie wydawnictwo płytowe. w 1965 nagrał swój pierwszy solowy album – "The Guitar That Changed The World". W roku 1968 wystąpił w telewizyjnym programie, w którym Elvis powrócił na scenę, lecz niedługo później zrezygnował z kariery muzyka. Po 6 latach powrócił do działalności estradowej i nagrywał razem z Billym Swanem. W 1991 wziął udział w 15 dorocznym koncercie ku czci Elvisa w Memphis, a rok później wydał album z Carlem Perkinsem i odbył swoje pierwsze tournée po Europie. Pojawiła się też kaseta nagrana przez Perkinsa i Moore’a o tytule "706 Re-Union", wydana w ograniczonym nakładzie.
Sprzęt.
czyli gitary, wzmacniacze, efekty i inne urządzenia, których używał.
Pierwszą gitarą Moore’a była akustyczna z płaską górną płytą rezonansową firmy Kalamazoo, którą dostał od brata.
Jego kolejne gitary to:
Wzmacniacze:
Efekty:
Moore używał tylko jednego efektu, oprócz echa ze wzmacniacza Echo-Sonic. Była to taśmowa linia opóźniająca, którą przy nagraniach studyjnych stanowiły dwa magnetofony taśmowe.
Dyskografia.
oraz większość płyt Elvisa z lat '60 m.in. "Elvis Is Back", "G.I. Blues" i "NBC TV Special"
Poza tym, Moore swoje pierwsze nagrania ("My Kind Of Carryin' On" i "No She Cares No More For Me") zrealizował z jego pierwszą grupą Starlite Wranglers, które ukazały się na płycie wydanej przez wytwórnię Sun w maju 1954 roku.

</doc>
<doc id="1230100" url="https://pl.wikipedia.org/wiki?curid=1230100" title="Teatr Lubuski w Zielonej Górze">
Teatr Lubuski w Zielonej Górze



</doc>
<doc id="1230105" url="https://pl.wikipedia.org/wiki?curid=1230105" title="Chrust (surowiec drzewny)">
Chrust (surowiec drzewny)

Chrust – małowymiarowy sortyment drewna wchodzący w skład drobnicy użytkowej (chrust użytkowy) i drobnicy opałowej (chrust opałowy). W każdym wypadku jest to niekorowane drewno okrągłe osiągające w grubszym końcu nie więcej niż 7 cm średnicy, a zazwyczaj poniżej 5 cm średnicy. W typologii leśnej chrust użytkowy powstaje z całych młodych drzewek i okrzesanych grubszych gałęzi, podczas gdy pozostałe gałęzie zwane są gałęziami użytkowymi. Wśród drobnicy o różnym przeznaczeniu (na płyty pilśniowe, do wyrobu papieru, tyczki, kołki, pręty, stroisz itp.) wyróżnia się typowy chrust: faszynowy, brzozowy (hutniczy – stosowany przy walcowaniu blach oraz miotlarski). Chrust opałowy (gruby i cienki) wyrabia się podobnie jak użytkowy z całych młodych drzewek, i wierzchołków starszych i odróżnia od gałęzi opałowych. Układa się go w stosy (kupy chrustu), w których długość tzw. zwartej części (bez zwisających końców) nie powinna przekraczać 3 m.

</doc>
<doc id="1230113" url="https://pl.wikipedia.org/wiki?curid=1230113" title="Eye (utwór Smashing Pumpkins)">
Eye (utwór Smashing Pumpkins)

Eye – piosenka zespołu The Smashing Pumpkins, nagrana na ścieżkę dźwiękową filmu Davida Lyncha "Zagubiona autostrada". Jest jedną z trzech piosenek, obok "The End Is the Beginning Is the End" ze ścieżki dźwiękowej obrazu "Batman i Robin" oraz "Christmastime" ze składanki "A Very Special Christmas 3", nagranych w przerwie między albumami "Mellon Collie and the Infinite Sadness" a "Adore". "Eye" została nagrana przy użyciu niemal wyłącznie elektronicznych instrumentów, wyznaczając kierunek w twórczości grupy reprezentowany przez "Adore". Utwór "Tear" również został skomponowany z myślą o filmie Lyncha, ale ostatecznie nie został zamieszczony na płycie ze ścieżką dźwiękową filmu i znalazł się na albumie "Adore".
Pod koniec 1996 roku ukazał się w bardzo ograniczonym nakładzie promocyjny singel; "Eye" osiągnęła 8. pozycję na US Modern Rock Tracks w 1997 roku.

</doc>
<doc id="1230117" url="https://pl.wikipedia.org/wiki?curid=1230117" title="DEFA">
DEFA

Deutsche Film AG, DEFA – państwowa wytwórnia filmowa w NRD, w Poczdamie – Babelsbergu.
Wytwórnia DEFA wyprodukowała około 700 filmów fabularnych, 750 filmów animowanych oraz 2250 filmów dokumentalnych i krótkometrażowych. Udźwiękowiono około 8000 filmów, głównie dla potrzeb telewizji NRD Deutscher Fernsehfunk.
Wyprodukowano w niej wiele filmów fabularnych, bajek, ale także nagradzany poza NRD "Solo Sunny". W fantastyczno-naukowym filmie "W pyle gwiazd" wystąpił polski aktor Leon Niemczyk. Grał on także w filmach indiańskich i trylogii opartej na powieściach Józefa Ignacego Kraszewskiego.

</doc>
<doc id="1230121" url="https://pl.wikipedia.org/wiki?curid=1230121" title="Makler giełdowy">
Makler giełdowy



</doc>
<doc id="1230122" url="https://pl.wikipedia.org/wiki?curid=1230122" title="Wilmslow">
Wilmslow

Wilmslow – miasto w Anglii w hrabstwie ceremonialnym Cheshire, 18 km na południe od centrum Manchesteru i 2 km od portu lotniczego. 
7 czerwca 1954 roku zmarł tam Alan Turing, angielski matematyk, twórca maszyny Turinga i jeden z twórców informatyki. 
W Wilmslow mieszka Sir Alex Ferguson, a także Nemanja Vidić.

</doc>
<doc id="1230132" url="https://pl.wikipedia.org/wiki?curid=1230132" title="Mistrzostwa Świata w Piłce Nożnej 2010 (eliminacje strefy UEFA)/Strzelcy">
Mistrzostwa Świata w Piłce Nożnej 2010 (eliminacje strefy UEFA)/Strzelcy

Strzelcy.
"Stan na koniec eliminacji (bramki strzelało 390 zawodników)"
Strzelcy według drużyn.
3 gole
1 gol
1 gol
9 goli
4 gole
3 gole
2 gole
1 gol
Gole samobójcze
5 goli
2 gole
1 gol
Gole samobójcze
1 gol
2 gole
5 goli
2 gole
1 gol
6 goli
2 gole
1 gol
9 goli
5 goli
4 gole
2 gole
1 gol
5 goli
2 gole
1 gol
Gol samobójczy
3 gole
2 gole
1 gol
4 gole
2 gole
1 gol
3 gole
2 gole
1 gol
5 goli
3 gole
2 gole
1 gol
5 goli
3 gole
2 gole
1 gol
2 gole
1 gol
4 gole
2 gole
1 gol
4 gole
3 gole
2 gole
1 gol
10 goli
4 gole
2 gole
1 gol
3 gole
2 gole
1 gol
7 goli
3 gole
2 gole
1 gol
3 gole
2 gole
1 gol
6 goli
2 gole
1 gol
2 gole
1 gol
Gole samobójcze
3 gole
1 gol
5 goli
3 gole
1 gol
3 gole
1 gol
1 gol
4 gole
3 gole
2 gole
1 gol
1 gol
Gol samobójczy
3 gole
2 gole
1 gol

1 gol
1 gol
7 goli
6 goli
4 gole
3 gole
1 gol
Gole samobójcze
3 gole
2 gole
1 gol
6 goli
3 gole
2 gole
1 gol
4 gole
3 gole
2 gole
1 gol
Gole samobójcze
5 goli
3 gole
2 gole
1 gol
Gole samobójcze
2 gole
1 gol
Gol samobójczy
1 gol
5 goli
3 gole
2 gole
1 gol
Gole samobójcze
6 goli
2 gole
1 gol
Gol samobójczy
5 goli
3 gole
2 gole
1 gol
1 gol
5 goli
2 gole
1 gol
3 gole
2 gole
1 gol
gol samobójczy
3 gole
2 gole
1 gol
6 goli
5 goli
2 gole
1 gol
Gol samobójczy
2 gole
1 gol
3 gole
2 gole
1 gol
4 gole
2 gole
1 gol
Gole samobójcze
1 gol

</doc>
<doc id="1230137" url="https://pl.wikipedia.org/wiki?curid=1230137" title="Cmentarz Kalwaryjski w Mińsku">
Cmentarz Kalwaryjski w Mińsku

 
Cmentarz Kalwaryjski w Mińsku (biał. Кальварыйскія могілкі ў Менску lub Кальварыя) – zabytkowy cmentarz rzymskokatolicki w Mińsku.
Został założony w XVII wieku, rozrósł się wokół drewnianego kościoła postawionego tu w 1673.
Do nekropolii prowadzi bogato zdobiona brama z okresu klasycyzmu zbudowana w 1830 przez Jerzego Kobylińskiego (na pamiątkę zmarłej żony). Na cmentarzu znajduje się neogotycki kościół Podwyższenia Krzyża Świętego (1839–1841). We wnętrzu świątyni pochowano m.in. Jana Krzysztofa Damela – polskiego malarza i grafika, wykładowcę Uniwersytetu Wileńskiego.
Najstarszy nagrobek pochodzi z 1808, w 1967 cmentarz zamknięto dla nowych pochówków.
Na cmentarzu chowano ofiary terroru sowieckiego.

</doc>
<doc id="1230138" url="https://pl.wikipedia.org/wiki?curid=1230138" title="Rake (program)">
Rake (program)

Rake – program komputerowy służący do automatyzacji wykonywania zadań. Zadania (ang. "tasks" lub "rake tasks") są pisane w języku Ruby. Jest odpowiednikiem programów make czy SCons z wieloma istotnymi różnicami. Pliki "Rakefile" są odpowiednikiem plików "Makefile" w make. Twórcą Rake jest Jim Weirich. Rake jest oprogramowaniem open source, dystrybuowanym na licencji MIT.
Rake używany jest w dużym stopniu m.in. w Ruby on Rails do wykonywania szeregu zadań, takich jak migracje baz danych, zbudowanie assetów, czyszczenie logów czy katalogów tymczasowych. Od wersji 5 jednak zalecane jest korzystanie z wbudowanej komendy codice_1 (a więc zamiast codice_2, codice_3).
Rake jest również powszechnie używany do uruchamiania testów.
Przykład własnego zadania.
Stworzenie prostego zadania w Rake polega na stworzeniu w katalogu, z którego będziemy je uruchamiać, pliku Rakefile. Następnie w tym pliku należy użyć rake'owego DSL, na przykład w ten sposób:
 namespace :hello do
 task :world do
 puts "Hello, world!"
 end
 end
Stworzone w ten sposób zadanie uruchamia się poprzez wywołanie komendy codice_4 w terminalu.

</doc>
<doc id="1230146" url="https://pl.wikipedia.org/wiki?curid=1230146" title="Gare d’Orléans">
Gare d’Orléans

Gare d’Orléans – stacja kolejowa w Orleanie, w Regionie Centralnym, we Francji. Znajduje się tu 5 peronów.

</doc>
<doc id="1230148" url="https://pl.wikipedia.org/wiki?curid=1230148" title="OTEC">
OTEC

OTEC (skrót od Ocean Thermal Energy Conversion) – technologia mająca odzyskiwać energię cieplną zgromadzoną w wodach oceanów, a dokładnie wykorzystać różnicę temperatur między chłodniejszymi wodami z głębin a cieplejszymi z wód powierzchniowych. Do tego celu służy silnik cieplny, który zamienia energię termiczną (cieplną) w energię mechaniczną lub elektryczną (elektrownie maretermiczne lub oceanotermiczne).
Energia cieplna oceanu.
Ziemia ma naturalny kolektor słoneczny – morza w strefie międzyzwrotnikowej. Dziennie 60 mln km2 tych mórz absorbuje z promieniowania słonecznego ilość energii równą tej zawartej w 250 miliardach baryłek ropy naftowej, czyli energię przynajmniej 4000 razy większą od aktualnie wykorzystywanej przez człowieka. 
OTEC jest technologią, która może wykorzystać energię słoneczną zmagazynowaną w oceanach. Ponieważ ocean jest nośnikiem zmagazynowanej energii, OTEC oferuje ciągłe zaopatrywanie w tę energię – zarówno podczas jasnych, pogodnych dni, jak i w nocy, bez względu na pogodę. Technologia ta nie zawiera żadnych kosztów i komplikacji wynikających ze sztucznych systemów magazynowania energii.
Charakterystyka.
Na proces OTEC składa się pompowanie na powierzchnię zimnej wody oceanicznej i wykorzystanie różnicy temperatur pomiędzy nią a ciepłą wodą powierzchniową do napędzania silnika termicznego produkującego elektryczność. 
OTEC może być umiejscowiony w strefie mórz międzyzwrotnikowych, wszędzie tam, gdzie głęboka i zimna woda zalega pod ciepłą wodą powierzchniową (wyjątkiem są zachodnie wybrzeża Ameryki Południowej, gdzie pracę OTEC uniemożliwia zjawisko sezonowego upwellingu). Wody powierzchniowe w tych rejonach mają temperaturę +25 °C i wyższą. Woda oceaniczna na głębokości poniżej 1000 m jest zasilana chłodnymi prądami z regionów polarnych i ma zwykle temperaturę ok. +4 °C. Żeby możliwe było wykorzystanie technologii OTEC potrzebna jest różnica temperatur wód powierzchniowych i głębinowych równa przynajmniej 20 °C (patrz: mapa powyżej). Czynniki fizyczne, takie jak zasoby termalne i batymetria dna, mocno ograniczają liczbę pożądanych miejsc wzdłuż linii brzegowych kontynentów. Najkorzystniejsze więc tereny dla lądowych OTEC to lokalizacje wyspiarskie. Liczba potencjalnych miejsc może zostać zwiększona przez zastosowanie pływających OTEC, dla których nie istnieje surowy wymóg odpowiedniego profilu dna. 
OTEC jawi się jako dość korzystne źródło energii. Jego zasoby są odnawialne. Nie produkuje zanieczyszczeń, a nawet wzbogaca ubogą odżywczo powierzchnię wody i dąży do pochłonięcia węgla. Azot, fosfor, krzem i inne składniki odżywcze pochodzące z głębin są mieszane przez fotosyntezę z atmosferycznym i rozpuszczonym w oceanie dwutlenkiem węgla, co wzmaga produkcję biomasy i redukuje obecność węgla w atmosferze. Ponadto OTEC wytwarza jako produkt uboczny znaczne ilości świeżej wody, chłodną wodę do klimatyzacji i hodowli hydroponicznych, a wraz z produkcją biomasy dostarcza surowców do produkcji przemysłowej (patrz: ryc. na prawo). Wszystko to zwiększa korzyści ekonomiczne płynące z zastosowania technologii i może pozwolić na ustalenie konkurencyjnych cen energii.
Aktualny stan wykorzystania.
Mimo że została wynaleziona już w 1881 roku, OTEC wciąż jest mało rozwiniętą technologią. Obecnie nie działa żadna większa elektrownia OTEC, chociaż badania są prowadzone przez USA, Japonię i Indie. Od 2004 roku u zachodnich wybrzeży Indii znajdowała się pływająca elektrownia o mocy 1 MW, która zbierała informacje na temat wszystkich aspektów projektowania i działania OTEC (patrz zdjęcie po prawej).
Elektrownie maretermiczne uruchomiono m.in. w Japonii (10 MW) i na Hawajach (40 MW).
Pierwszą hawajską instalację pilotażową wybudowano w latach 70. XX w. (prototyp pracujący przez 3 miesiące). Zaplanowano budowę zakładu o mocy 100 MW do 2015 roku (możliwość zaspokojenia energetycznych potrzeb małego miasta).
Przyszłość.
System OTEC ma nieprzeciętnie wysokie początkowe koszty konstrukcji oraz większą niepewność inwestycyjną niż elektrownie konwencjonalne. Te przeszkody mogą zostać pokonane tylko poprzez postęp w obecnych eksperymentalnych badaniach i ewolucję elektrowni laboratoryjnych do elektrowni rozmiarów pilotażowych i ewentualnie komercyjnych aby zademonstrować wykonalność ekonomiczną. 
Dla krótkoterminowego rozwoju systemów OTEC, odosobnione, niszowe rynki z wysokimi kosztami konwencjonalnej energii i odsalania wody oraz potrzebą niezależności energetycznej mogą zapewnić miejsce do penetracji rynku przez elektrownie o mocy 
1-15 MW. Mogą one zapewnić demonstracje potrzebne do wejścia na większe rynki, gdzie konkurencyjne ekonomicznie byłyby elektrownie o mocy 50-400 MW. Przewiduje się, że będą to państwa wyspiarskie – wyspy na południowym Pacyfiku, Hawaje oraz terytoria takie jak Guam czy Samoa Amerykańskie. Konkurencyjność będzie zależała od cen prądu ze źródeł konwencjonalnych i stopnia wykorzystania produktów ubocznych. 
Niewystarczające dane i modele ekonomiczne nie są jeszcze w stanie przekonać potencjalnych inwestorów, że system będzie przynosił zyski.

</doc>
<doc id="1230149" url="https://pl.wikipedia.org/wiki?curid=1230149" title="Studio 60 on the Sunset Strip">
Studio 60 on the Sunset Strip



</doc>
<doc id="1230155" url="https://pl.wikipedia.org/wiki?curid=1230155" title="Gare d'Orleans">
Gare d'Orleans



</doc>
<doc id="1230157" url="https://pl.wikipedia.org/wiki?curid=1230157" title="Gábor Babos">
Gábor Babos

Gábor Babos (ur. 24 października 1974 w Sopron) – węgierski piłkarz, gra na pozycji bramkarza w holenderskiej drużynie NAC Breda. Babos ma za sobą grę m.in. w Feyenoordzie.

</doc>
<doc id="1230163" url="https://pl.wikipedia.org/wiki?curid=1230163" title="Dziwaczka arlekin">
Dziwaczka arlekin

Dziwaczka arlekin, żaba dziwaczka, żaba arlekin ("Pseudis paradoxa") – gatunek płaza z rodziny rzekotkowatych, występujący na wschodzie Ameryki Południowej, na południe od Trynidadu, w dorzeczu Amazonki i na północy Argentyny.

</doc>
<doc id="1230165" url="https://pl.wikipedia.org/wiki?curid=1230165" title="Wydział Matematyki, Informatyki i Ekonometrii Uniwersytetu Zielonogórskiego">
Wydział Matematyki, Informatyki i Ekonometrii Uniwersytetu Zielonogórskiego

Wydział Matematyki, Informatyki i Ekonometrii Uniwersytetu Zielonogórskiego - powstał w 2004 roku poprzez zmianę nazwy z Wydział Nauk Ścisłych na obecną. Według Ministerstwa Nauki i Szkolnictwa Wyższego wydział posiada kategorię "A".
Kierunki kształcenia.
Dostępne kierunki:
Władze Wydziału.
W kadencji 2020–2024:

</doc>
<doc id="1230167" url="https://pl.wikipedia.org/wiki?curid=1230167" title="Sobór Mądrości Bożej">
Sobór Mądrości Bożej

Z gr. "Σοφία (Sophia)" – Mądrość. Kościoły noszące wezwanie Mądrości Bożej nazywane są także Sofijskimi lub św. Sofii. 

</doc>
<doc id="1230171" url="https://pl.wikipedia.org/wiki?curid=1230171" title="Art banking">
Art banking

Art banking – jedna z usług w ramach oferty private banking, obejmująca profesjonalne doradztwo w kolekcjonowaniu dzieł sztuki.
Klient korzystając z tej usługi otrzymuje pomoc w nabywaniu dzieł sztuki, ich wycenie czy potwierdzeniu autentyczności. Bank ocenia stan techniczny dzieła oraz panującą sytuację na rynku dzieł sztuki. W ramach oferty art banking bank również reprezentuje klienta na aukcjach, negocjuje cenę oraz pozostałe warunki transakcji. Ponadto zapewnia bezpieczny transport, przechowywanie, ubezpieczenie i konserwację eksponatów.
Pierwszym bankiem na świecie, który zaoferował usługi art banking, był szwajcarski bank UBS. W 1998 roku utworzył on departament Art Banking and Gold &amp; Numismatics, którego zadaniem było pozyskiwanie dla zamożnych klientów dzieł sztuki czy zbiorów kolekcjonerskich.

</doc>
<doc id="1230172" url="https://pl.wikipedia.org/wiki?curid=1230172" title="Zdzisław Sieczkowski">
Zdzisław Sieczkowski

Zdzisław Tadeusz Sieczkowski (ur. 18 listopada 1897 w Buczaczu, zm. 2 września 1939 pod Świekatowem) – podpułkownik piechoty Wojska Polskiego, działacz niepodległościowy, kawaler Orderu Virtuti Militari.
Życiorys.
Urodził się 18 listopada 1897 w Buczaczu, ówczesnym mieście powiatowym Królestwa Galicji i Lodomerii, w rodzinie Karola i Albiny z Raszkiewiczów. Rodzina Sieczkowskich miała prawo używać herbu Ogończyk. Zamieszkiwał w Stryju, dokąd jego rodzice przeprowadzili się na początku XX wieku. Uczył się w Filii C. K. I Gimnazjum w Stryju, gdzie w 1914 ukończył VI klasę (uczyli się tam także młodsi od niego Edward i Lech Sieczkowscy).
Całe swoje dorosłe życie związany z wojskiem, początkowo jako legionista, a później oficer zawodowy Wojska Polskiego. Zginął na polu chwały, śmiercią bohatera w bitwie pod Świekatowem (2 września 1939), dowodząc III/50 pp. Wraz z nim oddało życie 250 jego podkomendnych (m.in. adiutant por. Ośka).
Działalność niepodległościowa.
17 sierpnia 1914 r. wyjechał do Lwowa, gdzie ze Stryjską Drużyną Strzelecką wszedł do Legionu Wschodniego gen. Adama Pietraszkiewicza. 29 sierpnia 1914 r. oddziały Legionu Wschodniego opuściły Lwów z uwagi na niepowodzenia C.K. armii na pobliskim odcinku frontu i dotarły do Mszany Dolnej. Po odmowie złożenia przysięgi na wierność monarchii austro-węgierskiej Legion Wschodni rozwiązano 21 września 1914 r. Zdzisław Sieczkowski trafił do 3 pułku piechoty, następnie do 2 pułku ułanów Legionów Polskich, a następnie do 6 pułku ułanów II Korpusu Polskiego. Po klęsce w dniu 11 maja 1918 roku, po zaciętych walkach z niespodziewanie atakującymi wojskami niemieckimi (II Korpus Polski był wtedy dowodzony przez gen. Józefa Hallera), Zdzisław Sieczkowski przeszedł czasowo do cywila, zostając emisariuszem (tajnym wysłannikiem politycznym) POW na powiat Taraszcza k. Kijowa. Następnie wyjechał na Kubań, gdzie zorganizował oddział kawalerii przy gen. Lucjanie Żeligowskim. Jesienią 1918 r. w oddziale gen. Michała Żymierskiego, jako podporucznik udał się do Odessy, gdzie dostał się do niewoli ukraińskiej (oddziałów atamana Petlury), skąd uciekł w grudniu 1918 roku.
Służba w Wojsku Polskim.
Po ucieczce z niewoli 24 grudnia 1918 r. przyjęty został do Wojska Polskiego i przydzielony do 2 pułku piechoty Legionów, z którym wyszedł na front polsko-bolszewicki w marcu 1919 r. Początkowo w stopniu podporucznika, następnie porucznika i kapitana walczył z bolszewikami dowodząc nieprzeciętnej odwagi i brawury. Szkolił i prowadził do boju oddziały rekrutów; jego charakterystykę oddaje opinia bezpośredniego dowódcy mjr. Emila Czaplińskiego: "„Zdolny i pełen energii oficer. Świetny dowódca komp. Na jej czele szedł zwycięsko w ofensywie 1919 r. i w walkach wypadowych brawurowo wykonywał zadania. W defensywie majowej niezwykle dzielnie i uporczywie utrzymał się na swym odcinku. W jednym z licznych kontrataków został ciężko raniony”." W tym okresie został odznaczony Krzyżem Walecznych (17.02.1920 r.) oraz Krzyżem Srebrnym Orderu Virtuti Militari (13.09.1920 r.). Poważnie ranny 19 maja 1920 r. pod Murową n. Berezyną przez dłuższy okres leczył się (wdała się gangrena) i nie brał osobistego udziału w pogromie bolszewików. W roku 1920 osiadł w Grodnie, gdzie został adiutantem gen. Michała Żymierskiego. 3 maja 1922 został zweryfikowany w stopniu kapitana ze starszeństwem z 1 czerwca 1919 i 1601. lokatą w korpusie oficerów piechoty.
Po perypetiach wojennych i żeniaczce z Apolonią z Jodkowskich (z ich związku przyszedł na świat w lutym 1928 r., w Kutnie, syn Jeremi Michał) prowadził „normalne” życie oficera zawodowego 37 pułku piechoty w Kutnie: służba nie znająca norm, ćwiczenia polowe, wyjazdy służbowe czy też przenosiny do kolejnych garnizonów.
W lipcu 1928 został przeniesiony do kadry oficerów piechoty z równoczesnym przeniesieniem służbowym do Biura Ogólno Organizacyjnego Ministerstwa Spraw Wojskowych w Warszawie na stanowisko referenta. 2 kwietnia 1929 został mianowany majorem ze starszeństwem z 1 stycznia 1929 i 43. lokatą w korpusie oficerów piechoty. W tym samym miesiącu otrzymał przeniesienie do Departamentu Piechoty MSWojsk. na stanowisko referenta. W marcu 1930 został przeniesiony do 4 pułku strzelców podhalańskich w Cieszynie na stanowisko dowódcy batalionu. W czerwcu 1933 został przeniesiony do 19 pułku piechoty we Lwowie na stanowisko obwodowego komendanta Przysposobienia Wojskowego. W czerwcu następnego roku został przeniesiony do 51 pułku piechoty w Brzeżanach na stanowisko dowódcy batalionu. W listopadzie 1935 przeniesiony został na identyczne stanowisko w 71 pułku piechoty w Zambrowie. W 1938 r. przeniesiony został do Sarn, na Wołyniu, na stanowisko dowódcy detaszowanego III batalionu 50 pułku piechoty Strzelców Kresowych im. Francesco Nullo, stacjonującego w Kowlu. Na stopień podpułkownika został mianowany ze starszeństwem z 19 marca 1939 i 18. lokatą w korpusie oficerów piechoty.
"„Pułk ten miał tradycję, która była pielęgnowana i utrwalana w pamięci żołnierzy. Powstał we Włoszech w 1918 r., a następnie został wcielony jako 8. psp do 3. DSP armii polskiej we Francji. Do Polski przybył w połowie 1919 r., wchodząc w skład 13. DP. Walczył na Wołyniu i Podolu; brał udział w wyprawie kijowskiej. Sztandar ufundowany przez społeczeństwo Kowla został wręczony pułkowi w październiku 1925 r. W kampanii wrześniowej 1939 r. pułk walczył na Pomorzu i został rozbity 3 września. Sztandar pułkowy został zakopany na jednym z pól bitewnych w okolicach Świecia n. Wisłą. Odnaleziony w roku 1947, znajduje się obecnie w Muzeum Wojska Polskiego”."
Kampania wrześniowa.
2 września 1939 r. "„Maszerujący na Świekatowo, jako czołowy, 3/50. pp. natknął się na wysunięte niemieckie ubezpieczenie, które w ostrej walce zniósł i wkroczył do wsi. Wkrótce z południowego zachodu i zachodu (od m. Jania Góra) wzdłuż toru pojawiły się niemieckie czołgi. Aby uniknąć okrążenia, 3/50. pp. szybko wycofał się na północ za tor linii kolejowej Sępólno – Świecie, gdzie zajął obronę. Batalion wycofał się w bezpośrednim kontakcie z niemieckimi czołgami, dlatego poniósł poważne straty, zwłaszcza wśród oficerów, którzy usiłowali opanować zamieszanie w kompaniach spowodowane atakiem czołgów. Zginęli m.in.: ppłk. Zdzisław Sieczkowski, dowódca 3/50. pp. i dowódca 3/27. pal., mjr. Izydor Wilkoński”."

</doc>
<doc id="1230176" url="https://pl.wikipedia.org/wiki?curid=1230176" title="Solothurn (stacja kolejowa)">
Solothurn (stacja kolejowa)

Solothurn – stacja kolejowa w Solurze, w kantonie Solura, w Szwajcarii. Znajdują się tu 3 perony.

</doc>
<doc id="1230177" url="https://pl.wikipedia.org/wiki?curid=1230177" title="Cadavrexquis">
Cadavrexquis

Cadavrexquis – album francuskiej piosenkarki Amandy Lear, wydany w 1993 roku.
Ogólne informacje.
Płyta "Cadavrexquis" była powrotem artystki do tanecznego repertuaru. Podczas nagrywania płyty Amanda współpracowała z niemieckim zespołem Bass Bumpers. Oprócz singla "Fantasy", album zawierał również trzy starsze piosenki Amandy nagrane w nowych wersjach: "Follow Me", "Lili Marleen" oraz "Fashion Pack".
Początkowo album został wydany przez niewielką francuską wytwórnię Chène Music i nie zwrócono na niego zbytniej uwagi, lecz kiedy singel "Fantasy" zaczął zdobywać coraz większą popularność wśród społeczności gejowskiej, płytą zainteresowała się duża niemiecka firma fonograficzna Mint Records. Wydała ona album ze zmienioną okładką i dzięki temu o "Cadavrexquis" usłyszano także poza Francją.

</doc>
<doc id="1230182" url="https://pl.wikipedia.org/wiki?curid=1230182" title="Alecto Carrow">
Alecto Carrow



</doc>
<doc id="1230184" url="https://pl.wikipedia.org/wiki?curid=1230184" title="Windows Sidebar">
Windows Sidebar



</doc>
<doc id="1230185" url="https://pl.wikipedia.org/wiki?curid=1230185" title="Brighter Death Now">
Brighter Death Now

Brighter Death Now – solowy projekt muzyczny szwedzkiego producenta, Rogera Karmanika.
Muzyka B.D.M zależnie od wydania zaliczana jest do dark ambientu, noise oraz power electronics. Artysta poprzez swą twórczość skupia się na wytworzeniu specyficznej atmosfery wokół odbiorcy. 

</doc>
<doc id="1230189" url="https://pl.wikipedia.org/wiki?curid=1230189" title="Frankfurt (Main) Stresemannallee">
Frankfurt (Main) Stresemannallee

Frankfurt (Main) Stresemannallee – przystanek kolejowy we Frankfurcie nad Menem, w kraju związkowym Hesja, w Niemczech. 

</doc>
<doc id="1230198" url="https://pl.wikipedia.org/wiki?curid=1230198" title="Banjica (miasto Belgrad)">
Banjica (miasto Belgrad)

Banjica – historyczne przedmieście stolicy Serbii, Belgradu. Położone jest na stokach wzgórza o tej samej nazwie, na terenie dwóch gmin miejskich: Savski Venac (część wschodnia) i Voždovac (część zachodnia).
Historia.
Nazwa "Banjica" pochodzi od serbskiego słowa "Banja" oznaczającego łaźnię. Banjica na początku XIX wieku była podmiejską wioską, zamieszkiwaną głównie przez przybyszów z południowo-wschodniej Serbii którzy osiedlili się w okolicach Belgradu po II powstaniu serbskim w 1815. Podczas II wojny światowej znajdował się tu obóz koncentracyjny prowadzony przez Niemców przy pomocy serbskich kolaborantów. Po wojnie wioska bardzo mocno się rozbudowała, w miejscu starych domów powstały osiedla mieszkaniowe. W 2002 Banjica liczyła 17 711 mieszkańców.
Obóz koncentracyjny Banjica.
Obóz koncentracyjny w Banjicy działał od czerwca 1941 do września 1944. Więźniowie przetrzymywani byli w dawnych koszarach armii jugosłowiańskiej. Początkowo obóz przeznaczony był do przetrzymywania zakładników, z czasem zaczęto umieszczać w nim również Żydów, Cyganów i serbskich komunistów, którzy byli zabijani w egzekucjach odbywających się na terenie podbelgradzkiej wioski Jajinci. Przez cały czas istnienia obozu komendantem był funkcjonariusz Gestapo Willy Friedrich, który schwytany po zakończeniu wojny, został 27 marca 1947 skazany przez sąd wojskowy w Belgradzie na karę śmierci.
Od 1969 na terenie byłego obozu koncentracyjnego znajduje się muzeum.

</doc>
<doc id="1230201" url="https://pl.wikipedia.org/wiki?curid=1230201" title="Smoluchowski (krater księżycowy)">
Smoluchowski (krater księżycowy)

Smoluchowski – krater na powierzchni Księżyca o średnicy 83 km, położony na 60,3° szerokości północnej i 96,8° długości zachodniej.
Decyzją Międzynarodowej Unii Astronomicznej w 1970 roku został nazwany nazwiskiem polskiego fizyka Mariana Smoluchowskiego.

</doc>
<doc id="1230204" url="https://pl.wikipedia.org/wiki?curid=1230204" title="Wien Praterkai">
Wien Praterkai

Wien Praterkai – przystanek kolejowy w Wiedniu, w Austrii. Znajdują się tu 2 perony.

</doc>
<doc id="1230205" url="https://pl.wikipedia.org/wiki?curid=1230205" title="Mielinoliza środkowa mostu">
Mielinoliza środkowa mostu

Mielinoliza środkowa mostu (zespół Adamsa-Victora-Mancalla, ang. central pontine myelinolysis, CPM, osmotic demyelination syndrome, ODS) – demielinizacyjny zespół neurologiczny, należący do grupy encefalopatii alkoholowej. Nie jest jednak swoisty dla nawykowego spożywania alkoholu, obecnie traktowany jest głównie jako zespół jatrogenny, związany ze zbyt szybkim wyrównywaniem hiponatremii. Osmotyczny zespół demielinizacyjny jest terminem szerszym, obejmującym zarówno mielinolizę środkową mostu jak i mielinolizę pozamostową. Jednostkę chorobową opisali w 1958 roku Raymond Delacy Adams, Elliot Mancall i M. Victor.
Epidemiologia.
Nie ma dokładnych szacunków co do częstości występowania CPM w populacji. Jedno badanie wykazało 29% częstość CPM w badaniu "post mortem" pacjentów zakwalifikowanych do przeszczepu wątroby. U 2/3 tych pacjentów wahania stężeń sodu w surowicy wynosiły zaledwie 5-20 mEq/l. Nie ma doniesień o występowaniu CPM u Afroamerykanów; schorzenie częściej występuje u kobiet.
Patogeneza.
CPM polega na zazwyczaj symetrycznej, niezapalnej demielinizacji w obrębie środkowej części mostu. U co najmniej 10% pacjentów z CPM demielinizacja zachodzi również w innych strukturach mózgowia, takich jak śródmózgowie, wzgórze, jądra podstawne i móżdżek; określa się ten stan jako mielinolizę pozamostową (ang. extrapontine myelinolysis).
Dokładny mechanizm w jakim dochodzi do pozbawienia neuronów osłonki mielinowej nie jest znany. Przypuszcza się, że komórki przystosowując się do stanu przewlekłej hipoosmolarności przestrzeni pozakomórkowej, aktywnie transportują efektywne osmolity poza błonę komórkową. Dzięki temu rośnie osmolarność osocza i woda zgodnie z gradientem stężeń przemieszcza się z komórek do tkanek. Zbyt szybkie wyrównywanie niedoboru elektrolitów powoduje gwałtowny wzrost osmolarności osocza, przyspieszenie ucieczki wody z komórek do przestrzeni pozakomórkowej i ich nagłe odwodnienie. 
Objawy i przebieg.
Objawy rozpoczynają się na ogół w ciągu tygodnia od suplementacyjnego wyrównania deficytu jonów Na+, o ile suplementacja przekraczała 12 mEq/l dziennie. Choroba alkoholowa zwiększa predyspozycję do rozwinięcia objawów CPM. Występują symetryczne parapareza lub tetrapareza, piramidowe objawy patologiczne (np. objaw Babińskiego), często symetryczne porażenie mięśni mimicznych twarzy i zespół opuszkowy. W skrajnej postaci CPM ma obraz zespołu zamknięcia z tetraparezą i mutyzmem. Przytomność chorego i pionowe skojarzone ruchy gałek ocznych są zachowane.
Rozpoznanie.
Metodą z wyboru rozpoznania CPM jest MRI. Obrazy T2-zależne ujawniają hiperintensywne (jasne) obszary odpowiadające ogniskom demielinizacji. 
Różnicowanie.
W diagnostyce różnicowej zespołu należy uwzględnić:
Zapobieganie i leczenie.
Aby zapobiec mielinolizie środkowej mostu, zaleca się wyrównywanie hiponatremii nie szybciej niż 1 mEq/l/godzinę. Gdy objawy CPM już się rozwiną, możliwości leczenia są ograniczone; stosuje się leczenie podtrzymujące.
Rokowanie.
Rokowanie jest złe, śmiertelność w pierwszym miesiącu wynosi ponad 50%.

</doc>
<doc id="1230207" url="https://pl.wikipedia.org/wiki?curid=1230207" title="Zespół demielinizacyjny">
Zespół demielinizacyjny



</doc>
<doc id="1230209" url="https://pl.wikipedia.org/wiki?curid=1230209" title="Zespół demielinizacyjny pnia mózgu">
Zespół demielinizacyjny pnia mózgu



</doc>
<doc id="1230211" url="https://pl.wikipedia.org/wiki?curid=1230211" title="Zespół demielinizacyjny mostu">
Zespół demielinizacyjny mostu



</doc>
<doc id="1230217" url="https://pl.wikipedia.org/wiki?curid=1230217" title="Per Krøldrup">
Per Krøldrup

Per Billeskov Krøldrup (ur. 31 lipca 1979 w Farsø) - duński piłkarz grający na pozycji obrońcy. Krøldrup jest reprezentantem swojego kraju i był w składzie na Mistrzostwa Europy w Piłce Nożnej 2004 w Portugalii.

</doc>
<doc id="1230218" url="https://pl.wikipedia.org/wiki?curid=1230218" title="Abu Jusuf I">
Abu Jusuf I

Abu Jakub Jusuf (arab. أبو يعقوب يوسف بن عبد المؤمن = "Abū Yaʿqūb Yūsuf ibn ʿAbd al-Mūʿmin", ur. 1135, zm. 1184 pod Évorą), znany także jako Jusuf I – kalif Maroka z dynastii Almohadów, syn kalifa Abd al-Mumina.
Życiorys.
Rozpoczął swoje panowanie w 1163 roku. W 1170 roku najechał Półwysep Iberyjski, zajmując Andaluzję i pustosząc Walencję i Katalonię. Osiadł w Sewilli w 1171, ustanawiając ją stolicą swojego imperium. Nakazał tam budowę mostów i nadbrzeża na rzece Gwadalkiwir. Jemu zawdzięcza się również budowę akweduktu, obydwu twierdz oraz projekt meczetu, most Barcas, Patio del Yeso w Alcázarze (fortecy), pałace Buhaira, jak również odbudowę los Caños de Carmona. Wzmocnił też mury miejskie i odbudował fortecę w Alcalá de Guadaíra.
Został pokonany przez Ferdynanda II z Leonu w bitwie pod Santarém w Portugalii 30 lipca 1184 roku. Zmarł wkrótce w pobliżu Évory od ran odniesionych w tej bitwie.

</doc>
<doc id="1230221" url="https://pl.wikipedia.org/wiki?curid=1230221" title="Ogrodowiec zwyczajny">
Ogrodowiec zwyczajny

Ogrodowiec zwyczajny, wąż pończosznik, pończosznik prążkowany ("Thamnophis sirtalis") – gatunek węża z podrodziny zaskrońców w rodzinie połozowatych, występujący na terytorium od Kanady przez USA po Meksyk – od Pacyfiku po Atlantyk.
Charakterystyka.
Osiąga długość ciała 55-75 cm (samiec jest krótszy od samicy).
Tryb życia.
Żyje w grupach liczących tysiące osobników. Na miejsce snu zimowego wybierają głębokie szczeliny. Żywi się płazami, rybami, małymi ssakami, ptakami i padliną. Żyje do 12 lat.
Rozród.
Okres godowy przypada na wiosnę. Jedna samica zostaje otoczona przez setki samców. Sperma samca znajduje się w żelatynowej osłonce, co zapewnia plemnikom niezbędny czas do zapłodnienia jaj, zanim dotrze nasienie kolejnego partnera samicy. Pończoszniki są jajożyworodne. Samica rodzi 12-85 młodych. Badania DNA wykazały, że w jednym miocie samicy znajduje się potomstwo różnych ojców. Po 3 miesiącach wylęgają się młode węże. Dojrzałość płciową osiągają w 2-3 roku życia.

</doc>
<doc id="1230225" url="https://pl.wikipedia.org/wiki?curid=1230225" title="Alter Ego (album Amandy Lear)">
Alter Ego (album Amandy Lear)

Alter Ego – album francuskiej piosenkarki Amandy Lear, wydany w 1995 roku.
Ogólne informacje.
Był to pierwszy od dwunastu lat album Lear nagrywany w Monachium. Zawierał głównie taneczne, dyskotekowe piosenki, utrzymane w modnym wówczas nurcie eurodance. Znalazł się tu też cover piosenki "Torneró" włoskiego zespołu I Santo California, a także utwór dedykowany Salvadorowi Dalemu - "This Man".
Album nie wszedł na żadne listy sprzedaży, choć cieszył się uznaniem wśród fanów. Promowały go trzy single, a piosenka "Peep!" została użyta jako temat przewodni niemieckiego programu erotycznego pod tym samym tytułem, którego prowadzącą była Amanda.

</doc>
<doc id="1230232" url="https://pl.wikipedia.org/wiki?curid=1230232" title="Karol Niemira">
Karol Niemira

Karol Niemira (ur. 28 października 1881 w Warszawie, zm. 8 lipca 1965 w Czubinie) – polski duchowny rzymskokatolicki, doktor prawa kanonicznego, biskup pomocniczy piński w latach 1933–1965.
Życiorys.
Urodził się 28 października 1881 w Warszawie. Pochodził z kresowej rodziny ziemiańskiej. Osierocony we wczesnym dzieciństwie, był wychowankiem zakładu opiekuńczego prowadzonego przez siostry zakonne. W 1904 wstąpił do seminarium duchownego w Warszawie. Dalsze studia odbył na Uniwersytecie Gregoriańskim w Rzymie, gdzie uzyskał doktorat z prawa kanonicznego. Święcenia prezbiteratu otrzymał 13 listopada 1911.
Jego pierwszą placówką duszpasterską była parafia św. Anny w Łodzi, gdzie pracował jako wikariusz. Od 1913 był wikariuszem parafii archikatedralnej w Warszawie, której probostwo objął w 1920. W latach 1929–1933 był proboszczem parafii św. Augustyna w Warszawie. W 1917 otrzymał godność kanonika kapituły metropolitalnej warszawskiej. W 1919 pełnił posługę kapelana wojskowego. Uczestniczył w życiu politycznym i społecznym stolicy, od 1926 zasiadał w radzie miejskiej, był również aktywnym członkiem Warszawskiego Towarzystwa Dobroczynności.
26 maja 1933 papież Pius XI prekonizował go biskupem pomocniczym diecezji pińskiej ze stolicą tytularną Tavium. Święcenia biskupie otrzymał 15 sierpnia 1933 w katedrze Wniebowzięcia Najświętszej Maryi Panny w Pińsku. Konsekrował go biskup diecezjalny piński Kazimierz Bukraba w asyście Bernarda Dembka, biskupa pomocniczego łomżyńskiego, i Kazimierza Tomczaka, biskupa pomocniczego łódzkiego. We wrześniu 1939 po wkroczeniu wojsk radzieckich do diecezji został z niej wysiedlony. Osiadł w Warszawie na probostwie parafii św. Augustyna, sąsiadującym z gettem warszawskim. Po 1941 bez powodzenia starał się o zezwolenie władz niemieckich na powrót do diecezji. Brał udział w przerzucaniu Żydów z getta na stronę aryjską. Po wojnie rezydował w Warszawie i w Czubinie.
W 1938 był współkonsekratorem podczas sakry biskupa pomocniczego lubelskiego Władysława Gorala.
Zmarł 8 lipca 1965 w Czubinie. Został pochowany w grobowcu biskupów pomocniczych warszawskich na cmentarzu Powązkowskim w Warszawie.

</doc>
<doc id="1230239" url="https://pl.wikipedia.org/wiki?curid=1230239" title="Bennard Yao Kumordzi">
Bennard Yao Kumordzi

Bennard Yao Kumordzi (ur. 11 listopada 1985 w Akrze) – piłkarz ghański grający na pozycji ofensywnego pomocnika.
Kariera klubowa.
Piłkarską karierę Kumordzi rozpoczął w młodzieżowym klubie Klagon FC. Z czasem trafił do Supreme FC, w którym zaliczył dwa spotkania w trzeciej lidze Ghany. Na początku 2005 roku wyjechał do Szwecji i podpisał kontrakt z tamtejszym IFK Norrköping. Początkowo występował w szóstoligowych rezerwach klubu (FC Norrköping), gdzie strzelił 17 goli w 11 spotkaniach, a następnie awansował do składu pierwszej drużyny IFK i zaliczył występy w drugiej lidze szwedzkiej.
Latem 2006 Kumordzi trafił do Grecji. Został piłkarzem AO Egaleo (podpisał pięcioletni kontrakt), w którym od początku występował w pierwszym składzie. Na koniec sezonu 2006/2007 zespół spadł jednak z pierwszej ligi do drugiej. Latem 2007 interesował się nim Bayer 04 Leverkusen, jednak ostatecznie zawodnik przeszedł do Panioniosu GSS. Następnie grał w Dijon FCO i KRC Genk, a w 2017 trafił do KV Kortrijk.
Kariera reprezentacyjna.
20 stycznia 2007 Kumordzi został powołany do olimpijskiej reprezentacji Ghany na mecze kwalifikacyjne do Igrzysk Olimpijskich w Pekinie z Burkina Faso. 27 marca zadebiutował w pierwszej reprezentacji w przegranym 0:1 w Szwecji towarzyskim meczu z Brazylią. W 2008 roku został powołany przez Claude’a Le Roy do kadry na Puchar Narodów Afryki 2008.

</doc>
<doc id="1230241" url="https://pl.wikipedia.org/wiki?curid=1230241" title="Blue ray">
Blue ray



</doc>
<doc id="1230242" url="https://pl.wikipedia.org/wiki?curid=1230242" title="Malta Cup 2008">
Malta Cup 2008

Malta Cup 2008, nierankingowy turniej snookerowy rozegrany w dniach 4–10 lutego 2008 w Hilton Conference Center w Portomaso na Malcie. 
W Polsce turniej transmitowała stacja telewizyjna Eurosport.
Obrońcą tytułu mistrzowskiego był Shaun Murphy, który powtórzył swoje osiągnięcie z poprzedniego roku, pokonując w finale Kena Dohertego 9:3.
Data rozegrania.
Malta Cup w poprzednich trzech latach był turniejem rankingowym, lecz w sezonie 2007/2008 został zastąpiony przez Shanghai Masters. Dopiero w listopadzie 2007 roku Światowa Federacja Snookera ogłosiła włączenie imprezy na Malcie do kalendarza, jednak tylko w formie zaproszeniowej.
Z udziału w Malta Cup zrezygnował Ronnie O’Sullivan, którego miejsce zajął Joe Perry. Dwie "dzikie karty" przyznano reprezentantom gospodarzy, Tony'emu Drago oraz Alexowi Borgowi.
Format turnieju.
Dwudziestu uczestników podzielono na cztery pięcioosobowe grupy, w których obowiązywał format gry "każdy z każdym". W meczu rozgrywanych było sześć frame'ów (istniała możliwość remisu). Zwycięzca pojedynku otrzymał dwa punkty, w przypadku remisu – obaj gracze zapisali po jednym punkcie. Zwycięzcy grup awansowali do półfinałów.
Faza grupowa.
Grupa 1.
Zwycięzcą grupy został John Higgins
Grupa 2.
Zwycięzcą grupy został Ken Doherty
Grupa 3.
Zwycięzcą grupy został Shaun Murphy
Grupa 4.
Zwycięzcą grupy został Ding Junhui

</doc>
<doc id="1230243" url="https://pl.wikipedia.org/wiki?curid=1230243" title="Orlando Hernández">
Orlando Hernández

Orlando Hernández Pedroso (ur. 11 października 1965) – kubański baseballista, który występował na pozycji miotacza, złoty medalista Letnich Igrzysk Olimpijskich w Barcelonie. Jest bratem przyrodnim dwukrotnego uczestnika Meczu Gwiazd Livána Hernándeza.
Orlando Hernández karierę baseballisty rozpoczynał na Kubie, gdzie grał w zespole Industriales, występującym w Serie Nacional de Béisbol. W ciągu siedmiu sezonów występów w tym klubie osiągnął bilans zwycięstw i porażek 129–47, co jest do dziś rekordem w kubańskiej lidze. W 1992 na Letnich Igrzyskach Olimpijskich wraz z reprezentacją narodową zdobył złoty medal. W 1995 po ucieczce jego brata Livána do Stanów Zjednoczonych, kubańskie władze podejrzewając, iż dokona tego samego, został dożywotnio zawieszony w prawach zawodnika. W grudniu 1997 postanowił jednak przedostać się na łodzi do tego kraju.
W marcu 1998 roku jako wolny agent podpisał kontrakt z New York Yankees. W sezonie 1998 w głosowaniu do nagrody American League Rookie of the Year Award zajął 4. miejsce. W tym samym roku rozegrał jeden mecz w World Series, w których Yankees pokonali San Diego Padres 4–0. W 1999 po zwycięskiej serii New York Yankees nad Boston Red Sox w finale American League, został wybrany najbardziej wartościowym zawodnikiem, a w World Series Yankees ponownie zwyciężyli (4–0 z Atlanta Braves). Rok później zdobył z „Jankesami” trzeci tytuł, po zwycięstwie 4–1 w Subway Series nad New York Mets.
15 stycznia 2003 doszło do wymiany na linii New York Yankees, Chicago White Sox, Montreal Expos; ostatecznie Hernández został zawodnikiem klubu z Montrealu, w którym nie zagrał żadnego meczu. W sezonie 2003 rozegrał jedynie dwa mecze w klubie farmerskim tego zespołu, w Brevard County Manatees. W 2004 był ponownie zawodnikiem Yankees.
W styczniu 2005 podpisał kontrakt z Chicago Whites Sox, z którym wystąpił w World Series; White Sox pokonali Houston Astros w czterech meczach. Występował jeszcze w Arizona Diamondbacks, New York Mets oraz klubach farmerskich Texas Rangers i Washington Nationals.

</doc>
<doc id="1230244" url="https://pl.wikipedia.org/wiki?curid=1230244" title="Astipalea">
Astipalea

Astipalea () − grecka wyspa na Morzu Egejskim, należąca do archipelagu Dodekanez.
Leży w administracji zdecentralizowanej Wyspy Egejskie, w regionie Wyspy Egejskie Południowe, w jednostce regionalnej Kalimnos, w gminie Astipalea.
Powierzchnia wyspy wynosi około 97 km², a populacja 1238 mieszkańców (2001). Do wyspy należy również kilka niezamieszkanych wysepek, z których największymi są Sirna oraz Ofidusa. Astipalea jest głównie górzystą wyspą ze wzniesieniami nawet do 500 m n.p.m. Zbudowana jest z wapieni i fliszu. Na wyspie znajdują się także nieliczne plaże kamieniste. Stolicą wyspy jest Astipalea, gdzie znajduje się port obsługujący promy do Pireusu oraz głównych wysp archipelagu Dodekanez. Na wyspie dostępne są połączenia lotnicze między Astipaleą a Atenami.
Ludność wyspy zajmuje się rybołówstwem oraz uprawą jęczmienia, fasoli i drzew cytrusowych. Na wyspie rozwinęła się turystyka.
Historia.
W mitologii greckiej Astipalea miała być kobietą porwaną przez boga mórz Posejdona.
W starożytności wyspa została skolonizowana przez miasto-państwo Megara, a następnie osiedlanie na wyspie kontynuowali Rzymianie. W średniowieczu Astipalea należała do Bizancjum, którzy byli we władaniu wyspy aż do roku 1207 kiedy po IV wyprawie krzyżowej wyspa przeszła we władanie weneckiej rodziny "Qerini". W roku 1522 Astipalie zajęli Turcy, którzy władali wyspą aż do roku 1912, z wątkiem lat 1821–1828 kiedy zajęli ją Grecy w trakcie trwania greckiej wojny o niepodległość.
Turcy utracili wyspę w 1912 na rzecz Włochów po przegranej w Wojnie włosko-tureckiej. Astipalea pozostawała w rękach włoskich do roku 1947, kiedy oficjalnie wyspa została przekazana Grecji.

</doc>
<doc id="1230246" url="https://pl.wikipedia.org/wiki?curid=1230246" title="Gabor Babos">
Gabor Babos



</doc>
<doc id="1230247" url="https://pl.wikipedia.org/wiki?curid=1230247" title="Amanda Lear Sings Evergreens">
Amanda Lear Sings Evergreens

Amanda Lear Sings Evergreens – album francuskiej piosenkarki Amandy Lear, wydany w 2005 roku.
Ogólne informacje.
Płyta jest kompilacją coverów, jakich Amanda Lear nagrała w ciągu swojej 30-letniej wówczas kariery. Dodatkowo na albumie znalazł się utwór "Dreamer (South Pacific)", który nie jest coverem. Składanka zawiera nową wersję "I'll Miss You" nagraną w duecie z hiszpańskim wokalistą Manuelem Sanchezem na jego płytę "Ambitious" oraz piosenkę "C'est si bon". Krążek posiadał autoryzację piosenkarki.

</doc>
<doc id="1230254" url="https://pl.wikipedia.org/wiki?curid=1230254" title="Per Kroldrup">
Per Kroldrup



</doc>
<doc id="1230255" url="https://pl.wikipedia.org/wiki?curid=1230255" title="Armiński (krater księżycowy)">
Armiński (krater księżycowy)

Armiński – krater na powierzchni Księżyca o średnicy 26 km, położony na 16,4° południowej szerokości selenograficznej i 154,2° długości wschodniej.
Decyzją Międzynarodowej Unii Astronomicznej w 1976 roku został nazwany imieniem polskiego astronoma Franciszka Armińskiego.

</doc>
<doc id="1230257" url="https://pl.wikipedia.org/wiki?curid=1230257" title="JK-1 Trzmiel">
JK-1 Trzmiel

JK-1 Trzmiel – jednomiejscowy śmigłowiec doświadczalny, w układzie jednowirnikowym, konstrukcji metalowej. 
Historia.
Został on opracowany w Instytucie Lotnictwa przez inż. Jerzego Kotlińskiego na zamówienie wojska, jako śmigłowiec obserwacyjny. Miał on do pomocy w opracowaniu prototypowej dokumentacji konstrukcyjnej grupę złożoną z 4 inżynierów i około 4 techników i kreślarzy. Projekt konstrukcyjny śmigłowca był zakończony w lipcu 1956. Obliczenia wytrzymałościowe z zakresu aerosprężystości były wyrywkowo sprawdzane przez inż. Jerzego Kotlińskiego i kier. sekcji obliczeniowej inż. Lipkę. Prototyp przeznaczony do prób został skończony w połowie maja 1957. Napędzany dwoma silnikami strumieniowymi, konstrukcji inż. Wójcickiego, o ciągu 12,5 kG każdy, umiejscowionymi na końcach łopat nośnych. Po rozkręceniu wirnika na ziemi (z osobnego silnika zewnętrznego) uruchamiano silniki strumieniowe, które podejmowały pracę. W roku 1957 rozpoczęto próby naziemne, początkowo bez włączonych silników strumieniowych, następnie po ich uruchomieniu. Odbywało się to na prymitywnym stanowisku badawczym w postaci masywnego kozła z elementów drewnianych o dużym przekroju. Podczas jednej z prób, 21 czerwca 1957, prowadzący próby inż. Antoni Śmigiel usiadł na miejscu pilota. Biorący udział w próbie:
Z wymienionych osób inż. Śmigiel i mech. Daszkowski mieli hełmy ochronne. Ponadto próbę obserwowali inż. Julian Bojanowski i mech. Hipolit Gołąbek zza stosu cegieł po drugiej stronie głównej drogi. Próbę rozpoczęto o godz. 16.40. Celem próby było sprawdzenie sterowania śmigłowca z siedzenia pilota. Po 10 min pracy na wysokich obrotach nastąpiło urwanie się jednego silnika, co spowodowało powstanie wektora wirującego od niewyważonych sił masowych i w konsekwencji zniszczenie konstrukcji śmigłowca. Zginął pilot doświadczalny inż. Antoni Śmigiel, wiele osób było rannych (uderzonych szczątkami śmigłowca) m.in. Bronisław Żurakowski, mechanik Wacław Gipsiak. 24 czerwca 1957 w Instytucie Lotnictwa została powołana Komisja w celu zbadania tragicznego wypadku w czasie prób prototypu śmigłowca JK-1 Trzmiel.
W skład komisji wchodzili:
Po zebraniu i przeanalizowaniu dostępnych materiałów opracowano protokół. Na podstawie ustalonych faktów Komisja stwierdziła, że bezpośrednią przyczyną wypadku było oderwanie się ucha zawieszenia silnika od jego korpusu w okolicy spoiny. Niezrównoważona siła masowa drugiego silnika spowodowała natychmiastowe zniszczenie konstrukcji śmigłowca i śmierć pilota. Analiza pośrednich przyczyn wypadku przeprowadzona przez komisję dostarczyła obszerny materiał, w świetle którego ujawniły się 3 zasadnicze zespoły przyczyn:
W roku 1958 po następnym wypadku (również urwanie się silnika – tym razem przy sterowaniu zdalnym – bez ofiar), projekt ten został zamknięty. Z tych powodów Trzmiel nie został wprowadzony do użytku.

</doc>
<doc id="1230259" url="https://pl.wikipedia.org/wiki?curid=1230259" title="Wskaźnik zadłużenia kapitału własnego">
Wskaźnik zadłużenia kapitału własnego

Wskaźnik zadłużenia kapitału własnego jest relacją zobowiązań ogółem do kapitałów własnych. 
Wskaźnik ten pokazuje stopień zaangażowania zobowiązań w finansowaniu działalności przedsiębiorstwa w stosunku do poziomu zaangażowania kapitału własnego. Wiąże się to z możliwością ewentualnego pokrycia zobowiązań jednostki gospodarczej przez posiadane zasoby majątkowe. Przyjmuje się, że wartość wskaźnika powinna zawierać się w przedziale od 1,0 do 3,0.

</doc>
<doc id="1230260" url="https://pl.wikipedia.org/wiki?curid=1230260" title="Przepiórka chińska">
Przepiórka chińska

Przepiórka chińska ("Excalfactoria chinensis") – gatunek małego ptaka z rodziny kurowatych (Phasianidae).
Systematyka.
Wyróżniono kilka podgatunków "E. chinensis":
Taksony "novaeguineae" i "papuensis" bywają wliczane do "lepida", a takson "palmeri" do podgatunku nominatywnego.
Występowanie.
Dziko żyjące przepiórki chińskie występują od południowych Chin, Indii, Sri Lanki, do Nowej Gwinei, Archipelagu Bismarcka i Australii. 
Ekologia.
Ptaki te zamieszkują tereny otwarte: stepy, pola uprawne, tereny trawiaste. Przepiórki chińskie są ptakami monogamicznymi, czyli żyją w parach, w przeciwieństwie do większych przepiórek japońskich.
Hodowla.
Ptaki są trzymane ze względu na ich miniaturowy rozmiar (ok. 13 cm) i łatwą hodowlę. W wolierach ogrodowych i większych klatkach rozmnażają się bez najmniejszych problemów, w przeciwieństwie do swojego „siostrzanego gatunku” jakim jest przepiórka japońska (ok. 20), która częściowo zatraciła instynkt rozrodczy. Samiczka przepiórki chińskiej składa ok. 10 jaj (maksymalnie nawet 30) w naziemnym gnieździe, jednak nie jest w stanie wysiedzieć takiej liczby jaj. Wysiadywanie trwa 18 dni. Młode dojrzewają płciowo w wieku 6 miesięcy. 
Podczas inkubacji najlepiej oddzielić koguta i ponownie go przywrócić po wykluciu się młodych. Jest jednak jeden warunek, trzeba obserwować samca kilka dni czy nie atakuje piskląt, jeżeli to robi, należy natychmiast go oddzielić i ewentualnie z powrotem złączyć po wychowaniu młodych. 
W naturalnej odmianie barwnej (standard) samiec wyraźnie różni się od samicy. Samica ubarwiona jest na brązowo (szata ochronna), a samiec jest granatowo-brązowy. Głównym pożywieniem tych kuraków są nasiona traw, przede wszystkim proso (ok. 70%) później kanar i owsik. Można im również podawać mak. Spłoszona przepiórka gwałtownie wzbija się do lotu, trzymana w klatce może się roztrzaskać o dach, więc większość hodowców trzyma te ptaki w klatkach, których dach jest zabezpieczonym czymś miękkim np. styropianem. Z reguły ptaki wolą poruszać się „pieszo”. Lot jest ostatecznością.
Status.
W Czerwonej księdze gatunków zagrożonych Międzynarodowej Unii Ochrony Przyrody gatunek został zaliczony do kategorii LC (najmniejszej troski) pod nazwą "Synoicus chinensis".

</doc>
<doc id="1230261" url="https://pl.wikipedia.org/wiki?curid=1230261" title="Franciszkanki misjonarki">
Franciszkanki misjonarki

Zgromadzenie Franciszkanek Misjonarek Maryi – żeńskie katolickie zgromadzenie zakonne założone w Ootacamund w Indiach.
Zgromadzenie zostało założone przez Francuzkę Marię od Męki Pańskiej (Helenę de Chappotin). Zostało ono zatwierdzone 6 stycznia 1877 przez papieża Piusa IX. Od początku istnienia franciszkanki misjonarki uczestniczyły w pracy misyjnej Kościoła, a ideałem zgromadzenia było tworzenie wspólnot międzynarodowych.
Franciszkanki misjonarki prowadzą działalność ewangelizacyjną, edukacyjną, zakładają i pracują w przychodniach, szpitalach, hospicjach i sierocińcach. Do Polski siostry przybyły w 1922 z Odessy. Pierwszy dom zakonny został założony w Łabuniach.

</doc>
<doc id="1230262" url="https://pl.wikipedia.org/wiki?curid=1230262" title="Tricolor">
Tricolor

Tricolor – trójkolorowe umaszczenie występujące u psów i kotów.
U psów tricolor to określenie dla umaszczenia o barwie czarnej podpalanej z białymi znaczeniami. Rasy psów, u których umaszczenie tricolor jest typowe, to między innymi rasy górskich, szwajcarskich psów pasterskich takie jak: appenzeller, berneński pies pasterski, entlebucher, duży szwajcarski pies pasterski. Tricolor występuje także jako jedno z możliwych umaszczeń na przykład u takich ras jak: Welsh Corgi Cardigan czy Cavalier king charles spaniel.
U kotów maść tricolor występuje głównie u osobników żeńskich i jest określany jako szylkretowy z białym. Zwykle prezentuje się jako mieszanina białego z – wyraźnie zarysowanymi, okrągłymi i nasyconymi, lub bardziej „rozlanymi”, „wyblakłymi” – plamami koloru rudego (czy żółtego, często prążkowanymi) i czarnego. Istnieje kilka wersji szylkretu: czarny, niebieski, cynamonowy, czekoladowy, liliowy, płowy. Każda z nich jest mieszanką dwóch kolorów z białym, niekiedy również występują pręgi.

</doc>
<doc id="1230265" url="https://pl.wikipedia.org/wiki?curid=1230265" title="Aby Warburg">
Aby Warburg

Abraham Moritz Warburg, znany jako Aby Warburg (ur. 13 czerwca 1866 w Hamburgu, zm. 26 października 1929 w Hamburgu) – niemiecki historyk sztuki, teoretyk sztuki i kulturoznawca.
Zajmował się badaniem kultury antycznej i renesansowej. Założył Bibliotekę Historii Kultury Warburga (Kulturwissenschaftlichen Bibliothek Warburg). W 1912 wygłosił jeden z najważniejszych swych referatów, interpretując znaczenie fresków w Palazzo Schifanoia w Ferrarze za pomocą stworzonej przez siebie metody analizy ikonograficznej. Jego nauki były inspiracją do prowadzenia dalszych badań nad metodologią przez Erwina Panofsky'ego. 
Cierpiał na zaburzenia psychiczne. W 1929 roku zmarł w wyniku ataku serca. Jego uczeń, Fritz Saxl, kontynuował spuściznę Warburga. W 1933 roku, wskutek piętnowania artystów przez Hitlera, przeniósł Bibliotekę Kultury Warburga do Londynu, gdzie została przekształcona w Instytut Warburga.

</doc>
<doc id="1230266" url="https://pl.wikipedia.org/wiki?curid=1230266" title="Zespół Adamsa, Victora i Mancalla">
Zespół Adamsa, Victora i Mancalla



</doc>
<doc id="1230273" url="https://pl.wikipedia.org/wiki?curid=1230273" title="Ze’ew Zerizi">
Ze’ew Zerizi

Ze’ew Zerizi (Zrizi), hebr. זאב זריזי (ur. 1916 w Wyszkowie, zm. 3 sierpnia 2011) – izraelski polityk, drugi w historii mer izraelskiego miasta Beer Szewa. Sprawował tę funkcję w latach 1961-1963.

</doc>
<doc id="1230275" url="https://pl.wikipedia.org/wiki?curid=1230275" title="Pocket Full Of Sunshine">
Pocket Full Of Sunshine



</doc>
<doc id="1230276" url="https://pl.wikipedia.org/wiki?curid=1230276" title="Zbroch">
Zbroch

Zbroch (Zbroth) – nazwisko szlacheckie. Gniazdo ich pierwotnie zwało się Zbrochy, potem Ostrowe-Zbrochy.
Ponoć są herbu Jasieńczyk (w polu błękitnym klucz złoty w słup, zębem do góry). Zbrochowie podpisali z ziemią ciechanowską elekcje królewskie w latach 1632 i 1697. Norbert Zbroch występuje w 1769 r. w grodzie ciechanowskim jako plenipotent Franciszka Alexandra Podoskiego, starosty bobrownickiego. Potem o nich głucho. Obecnie nikt o tym nazwisku nie mieszka na Północnym Mazowszu.

</doc>
<doc id="1230278" url="https://pl.wikipedia.org/wiki?curid=1230278" title="Marco Donadel">
Marco Donadel

Marco Donadel (ur. 21 kwietnia 1983 w Conegliano, Prowincja Treviso, Włochy) – włoski piłkarz grający jako pomocnik. Od 2015 roku występuje w klubie Montreal Impact.
Donadel jest wychowankiem akademii piłkarskiej AC Milan. Był kolejno wypożyczany do Lecce, Parmy, Sampdorii i Fiorentiny. Po tym jak zaliczył kilka niezłych występów, będąc na półrocznym wypożyczeniu, "Viola" zatrudniła go na stałym kontrakcie. W sezonie 2005-2006 cieszył się zaufaniem trenera Cesare Prendellego, który zresztą znał Donadela, z czasów gdy prowadził Parmę. W 2011 roku przeszedł do SSC Napoli. W 2013 został wypożyczony do klubu Hellas Werona. W 2015 przeszedł do Montreal Impact.
Marco Donadel był kapitanem olimpijskiej reprezentacji Włoch grającej w 2004 roku w Atenach, i zdobył z tą drużyną brązowy medal. Z tą samą drużyną wywalczył również złoty medal Mistrzostw Europy do lat 21 w 2004 roku.

</doc>
<doc id="1230280" url="https://pl.wikipedia.org/wiki?curid=1230280" title="Mielinoliza centralna mostu">
Mielinoliza centralna mostu



</doc>
<doc id="1230281" url="https://pl.wikipedia.org/wiki?curid=1230281" title="Taizong">
Taizong



</doc>
<doc id="1230283" url="https://pl.wikipedia.org/wiki?curid=1230283" title="Barbara Piasecka Johnson">
Barbara Piasecka Johnson

Barbara Piasecka Johnson z domu Piasecka (ur. 25 lutego 1937 w Staniewiczach, zm. 1 kwietnia 2013 w Sobótce) – polska i amerykańska historyk sztuki, przedsiębiorca, filantropka, kolekcjonerka.
Życiorys.
Po zmianach granic państwowych w 1945, rodzina Piaseckich osiedliła się w Zacharzycach. Absolwentka historii sztuki Uniwersytetu Wrocławskiego. Kontynuowała studia w Rzymie, po czym wyjechała do Stanów Zjednoczonych. Zatrudniona przez drugą żonę S.J. Johnsona jako kucharka, Barbara jednak nie potrafiła dobrze gotować i wkrótce została pokojówką. Po roku zrezygnowała z pracy pokojówki. J. Seward Johnson zaproponował jej, zgodne z wykształceniem Barbary, stanowisko kuratora swej nowej kolekcji dzieł sztuki. W roku 1971 została jego trzecią żoną. Małżeństwo to trwało 12 lat, do śmierci męża w roku 1983, po czym rozpoczął się proces sądowy wytoczony przez dzieci Sewarda w sprawie majątku po mężu Barbary, w tym koncernu Johnson &amp; Johnson. Proces zakończył się przyznaniem Barbarze 350 milionów dolarów i po 30 mln dla każdego z dzieci Johnsona. Barbara odziedziczony majątek powiększyła.
W 2001 „Forbes” zaliczył Barbarę Piasecką Johnson do 20 najbogatszych kobiet na świecie. W 2011 Barbara Piasecka Johnson znalazła się na 393. miejscu wśród najbogatszych ludzi na świecie według czasopisma „Forbes”. Jej majątek szacowany był na 2,9 miliarda USD. Po śmierci męża przebudowała rodzinną posiadłość w Princeton i nazwała ją Jasna Polana. W jej kolekcji dzieł sztuki znalazł się m.in. obraz "Święta Prakseda" przypisywany J. Vermeerowi, obrazy Artemisii Gentileschi, Fra Filippo Lippi. Części tej kolekcji były prezentowane na wystawach muzealnych, m.in. dwukrotnie w Zamku Królewskim. Mieszkała w Monte Carlo, a kilka ostatnich lat życia w Polsce, w Sobótce. Założyła w 1974 r. The Barbara Piasecka Johnson Foundation finansującą m.in. edukacyjne pobyty polskich naukowców i studentów w USA. Uczestniczyła w wielu akcjach dobroczynnych w Polsce, m.in. była fundatorką Domu Matki i Dziecka w Gnieźnie oraz gdańskiego Instytutu Wspomagania Rozwoju Dziecka (pomagającego dzieciom chorym na autyzm) oraz współfundatorką legnickiego ośrodka diagnostyki onkologicznej. Przekazała dzieła sztuki na rzecz Zamku Królewskiego, finansowała też kaplicę klasztoru Jasnej Góry.
Została pochowana na cmentarzu św. Wawrzyńca we Wrocławiu.

</doc>
<doc id="1230284" url="https://pl.wikipedia.org/wiki?curid=1230284" title="Quod apostolici muneris">
Quod apostolici muneris

Quod apostolici muneris – encyklika papieża Leona XIII opublikowana dnia 28 grudnia 1878, w której krytykowany jest: nihilizm, socjalizm i komunizm.
Pierwsze jej słowa dały nazwę całej encyklice, które brzmią: "Czego wymagały od Nas względy urzędu Apostolskiego".
Papież w swoim dokumencie potępia poglądy socjalistów oraz nihilistów (powszechna równość, nowy model małżeństwa, podważanie autorytetu Nauczycielskiego Urzędu Kościoła z papieżem na czele), kierując również apel do biskupów, aby oni oraz wierni "nie ośmielali się należeć do tej niecnej sekty, ani jej sprzyjać z jakiegokolwiek względu, co więcej, niech dowodzą wspaniałymi czynami i szlachetnymi motywami postępowania we wszystkim, jak zgodna i szczęśliwa byłaby ludzka społeczność, gdyby poszczególni ludzie świecili przykładem dobra i cnót."
Koniec encykliki wieńczy apostolskie błogosławieństwo papieża Leona XIII.

</doc>
<doc id="1230286" url="https://pl.wikipedia.org/wiki?curid=1230286" title="Konsjerż">
Konsjerż

Konsjerż ( dozorca) – dozorca domu i odźwierny w kamienicach i hotelach. We współczesnych luksusowych hotelach również pracownik, którego zadaniem jest załatwianie najróżniejszych spraw dla gości – rezerwacji biletów teatralnych, stolików w restauracjach, doradzanie i organizowanie rozrywek, rezerwacja środków transportu itd.
W Polsce oficjalnie zatrudnionych jest trzydziestu konsjerżów. W 2013 roku w Polsce było 13 osób uprawnionych do noszenia międzynarodowej odznaki "Złotych Kluczy".
Historia.
W średniowieczu nazywano tak osobę odpowiedzialną za utrzymanie palących się świec w pomieszczeniach zamkowych. Konsjerż w późniejszych stuleciach był obarczany innymi obowiązkami m.in. dbaniem o gości przebywających w pałacu i spełnianiem ich życzeń.
W XX wieku dzięki rozwojowi transportu kolejowego i parowego, a tym samym wzmożonemu ruchowi turystycznemu, stworzono (pierwotnie w szwajcarskich grand hotelach) stanowisko "portiera w holu" wzorowane na konsjerżu. Nowa funkcja obejmowała asystowanie gościowi od powitania na stacji do końca jego pobytu w hotelu. W kolejnych latach zawód ten pojawiał się we wszystkich ważniejszych miastach Europy. W 1929 roku w Paryżu Pierre Quentin założył pierwsze Stowarzyszenie Konsjerżów – "Les Clefs d’Or" (Złote Klucze). Początek stowarzyszenia Les Clefs d'Or jako organizacji międzynarodowej datuje się na 1952, gdy na pierwszym międzynarodowym kongresie w Cannes, 7 krajowych delegacji z: Francji, Wielkiej Brytanii, Szwajcarii, Włoch, Danii, Niemiec i Belgii postanowiło o powołaniu UIPGH Les Clefs d'Or. 
Usługi konsjerża.
Obecnie konsjerżów można spotkać w hotelach wysokiej klasy i zajmują się realizowaniem najróżniejszych zachcianek gości. Na całym świecie, szczególnie w krajach wysoko rozwiniętych, powstało wiele firm zajmujących się tego typu usługami. 
Obsługa concierge, będąca dzisiaj usługą komercyjną, skierowana jest do osób prywatnych, firm oraz instytucji. Zakres pracy współczesnego konsjerża jest nieograniczony, można jednak sprowadzić go do kilku głównych grup tematycznych. Należą do nich obowiązki związane z:
Usługi concierge wchodzą w skład niektórych pakietów assistance samochodowego, bankowości oraz firm obsługujących klientów VIP, wymagających najwyższych standardów obsługi, nieograniczonej dostępności oraz indywidualnego podejścia.
Konsjerż w kulturze.
Funkcja konsjerża była tematem głównym francuskiego filmu "Le Concierge" Jeana Giraulta z 1973 roku oraz "Grand Budapest Hotel" Wesa Andersona z 2014 roku.

</doc>
<doc id="1230287" url="https://pl.wikipedia.org/wiki?curid=1230287" title="Zespół Kasabacha-Merritta">
Zespół Kasabacha-Merritta



</doc>
<doc id="1230288" url="https://pl.wikipedia.org/wiki?curid=1230288" title="Krater Ciołkowskiego">
Krater Ciołkowskiego

Krater Ciołkowskiego (Ciołkowski, ang. Tsiolkovskiy) – krater na powierzchni Księżyca o średnicy 185 km, położony na -21,2° szerokości południowej i 128,9° długości wschodniej.
Decyzją Międzynarodowej Unii Astronomicznej w 1961 roku został nazwany imieniem rosyjskiego uczonego i jednego z pionierów kosmonautyki polskiego pochodzenia, Konstantego Ciołkowskiego.

</doc>
<doc id="1230289" url="https://pl.wikipedia.org/wiki?curid=1230289" title="Rada Współpracy Zatoki Perskiej">
Rada Współpracy Zatoki Perskiej

Rada Współpracy Zatoki (ang. " Gulf Cooperation Council" – w skrócie GCC), nazywana również Radą Krajów Zatoki, powstała 25 maja 1981 roku w Rijadzie. W jej skład wchodzi 6 państw: Arabia Saudyjska, Bahrajn, Katar, Kuwejt, Oman i Zjednoczone Emiraty Arabskie.
Historia powstania.
Rada Współpracy Zatoki Perskiej została utworzona w obliczu wydarzeń związanych z rewolucją islamską w Iranie z 1979 roku (strach przed rozszerzeniem się rewolucji na inne państwa) oraz wojny iracko-irańskiej. Ważnym również wydarzeniem, na tle którego powstawała wspólnota, była inwazja sowiecka na Afganistan w 1979 roku. Powstanie Rady było niejako odpowiedzią na te wydarzenia. Obawiano się, iż ówczesne światowe potęgi Stany Zjednoczone i ZSRR zdecydują się zaatakować rejon Zatoki Perskiej, aby wzmocnić swoją pozycję na arenie międzynarodowej. Wydawało się to szczególnie prawdopodobne w roku 1970, gdy rozpoczęto wydobycie ropy naftowej na skalę światową. Innym czynnikiem jednoczącym członków Rady były zagrożenia wewnętrzne. Twórcom chodziło o to, aby wprowadzić wewnętrzną stabilizację i przeciwstawić się domowym konfliktom. Konkretnie chodziło tutaj o mniejszość szyicką, która mogłaby obalić dotychczasowe rządy (tak jak to było w przypadku Iranu).
4 lutego 1981 roku ministrowie spraw zagranicznych Arabii Saudyjskiej, Kuwejtu, Bahrajnu, Kataru, Omanu i Zjednoczonych Emiratów Arabskich spotkali się w Rijadzie i podjęli decyzję o utworzeniu Rady Współpracy Zatoki Perskiej. W dalszej perspektywie planowano utworzenie sekretariatu generalnego, oraz zobowiązano się do regularnych spotkań na szczeblu Rady. Podpisanie umowy wprowadziło sześć wyżej wymienionych państw na wspólna platformę współpracy m.in. ekonomicznej i politycznej. Głównym organem jest Rada Najwyższa, do której należą królowie i szejkowie państw członkowskich. Egzekutywa leży w rękach wybieranego co 3 lata sekretarza generalnego. Interesującym faktem jest, iż plany utworzenia wspólnoty w Zatoce Perskiej powstały już w 1976 roku. Początkowo, oprócz dzisiejszych członków, do Rady miały należeć również Irak i Iran. Jednakże, jak się później okazało, państwa te miały nieco odmienne cele, oraz charakter, i nie pasowały do pozostałych państw tworzących wspólnotę.
Główne cele.
Jak głosi czwarty artykuł Karty założycielskiej Rady Współpracy Zatoki Perskiej, porozumienie pomiędzy państwami ma na celu m.in. pogłębienie i wzmocnienie relacji pomiędzy państwami, jak i również powiązań i obszarów współpracy. Do zadań Rady należy scalanie rynku arabskiego, taryf celnych, tworzenie systemu ulg podatkowych, nadzór nad rozwojem przemysłu, rolnictwa i sieci komunikacyjno-transportowej. Rada będzie dążyła do stworzenia podobnych lub jednakowych regulacji w różnych dziedzinach, w tym: w kwestii spraw gospodarczych, finansowych, handlowych, regulacji celnych i komunikacyjnych oraz na płaszczyźnie edukacyjnej i kulturowej. Rada rozwija jednocześnie współpracę pomiędzy członkami w kwestiach legislacyjnych, administracyjnych, rozwoju turystyki, rolnictwa, przemysłu wydobywczego, badań naukowych i rozwoju technologicznego. Zajmuje się także wspieraniem tworzenia joint ventures (przedsiębiorstwa z udziałem kapitału zagranicznego), oraz rozwojem sektora prywatnego. Dodatkowo Rada jest wzmocniona poprzez jedność religijną oraz bezpośrednie kontakty międzyludzkie.

</doc>
<doc id="1230291" url="https://pl.wikipedia.org/wiki?curid=1230291" title="Maria Hermina Grivot">
Maria Hermina Grivot

Św. Maria Hermina od Jezusa (Irma Grivot) (ur. 28 kwietnia 1866 r. w Beaune we Francji – zm. 9 lipca 1900 r. w Taiyuan, prowincja Shanxi w Chinach) – święta Kościoła katolickiego, zakonnica ze zgromadzenia franciszkanek misjonarek Maryi, misjonarka, męczennica.
Życiorys.
Jej ojciec był bednarzem, a matka zajmowała się domem. Irma Grivot pragnęła zostać zakonnicą, ale jej rodzice byli temu przeciwni. Żeby stać się bardziej niezależną, zaczęła zarabiać na życie udzielając lekcji. W 1894 r. wstąpiła do franciszkanek misjonarek Maryi przyjmując imię Maria Hermina od Jezusa. Miała słabe zdrowie, ale silną wolę.
W 1898 r. biskup z Chin Franciszek Fogolla udał się do Turynu na Międzynarodową Wystawę Chińskiej Kultury i Sztuki. Następnie podróżował z czterema chińskimi seminarzystami po Europie, dzięki czemu pozyskał środki potrzebne dla misji. Na jego prośbę matka Maria od Męki Pańskiej, założycielka zgromadzenia franciszkanek misjonarek Maryi, wyznaczyła siedem sióstr do wyjazdu na misje do Chin (Marię Herminę, Marię od Pokoju, Marię Klarę, Marię od Bożego Narodzenia, Marię od św. Justyna, Marię Adolfinę, Marię Amandynę). Do Taiyuan razem z biskupem pojechało dziewięciu młodych księży i zakonnice ze zgromadzenia franciszkanek misjonarek Maryi. Maria Hermina została przełożoną siedmiu zakonnic wysłanych do Taiyuan. Siostry służyły biednym, chorym i zajmowały się sierotami.
Wkrótce po ich przybyciu do Chin, podczas powstania bokserów, doszło do prześladowań chrześcijan. Kiedy zagrożenie zwiększyło się tak, że siostry powinny przenieść się w bezpieczniejsze miejsce, nie zgodziła się uciekać. Maria Hermina od Jezusa mówiła "„Adoracja Najświętszego Sakramentu jest połową mojego życia. Drugą połową jest zaznajamianie ludzi z Jezusem i pozyskiwanie dusz dla Niego” ". Zarządca prowincji Shanxi Yuxian nienawidził chrześcijan. Z jego polecenia biskup Fogolla został aresztowany razem z 2 innymi biskupami, 3 księżmi, 7 zakonnicami, 7 seminarzystami, 10 świeckimi pomocnikami misji i kilkoma chińskimi wdowami. Aresztowano również protestanckich duchownych razem z ich rodzinami. Maria Hermina została stracona razem z współsiostrami z rozkazu gubernatora Shanxi 9 lipca 1900 r. W tym dniu zabito łącznie 26 męczenników. W styczniu 1901 r. nowy zarządca prowincji urządził ich uroczysty pogrzeb.
Dzień wspomnienia.
9 lipca w grupie 120 męczenników chińskich.
Proces beatyfikacyjny i kanonizacyjny.
Siostry zostały beatyfikowane 24 listopada 1946 r. przez Piusa XII w grupie Grzegorz Grassi i 28 Towarzyszy. Kanonizowane w grupie 120 męczenników chińskich 1 października 2000 r. przez Jana Pawła II.

</doc>
<doc id="1230307" url="https://pl.wikipedia.org/wiki?curid=1230307" title="Alicja w Krainie Czarów (film 1951)">
Alicja w Krainie Czarów (film 1951)

Alicja w Krainie Czarów () – amerykański film animowany z 1951 roku produkcji wytwórni Walt Disney Company, w reżyserii Clyde'a Geronimiego, Wilfreda Jacksona i Hamiltona Luskego. Nad produkcją filmu czuwał Walt Disney. Trzynasty film wytwórni jest adaptacją książki Lewisa Carrolla pod tym samym tytułem. Premiera filmu w USA odbyła się 28 lipca 1951 roku (W Wielkiej Brytanii dwa dni wcześniej). W Polsce premiera miała miejsce 25 grudnia 1961 roku.
Film w tej wersji w Polsce wydany na kasetach wideo w 2000 roku z dystrybucją Imperial Entertainment. Film wydany na DVD z dystrybucją CDP.pl i Galapagos Films. Film wyemitowany w telewizji na kanałach: Puls 2, Disney Channel. Film wydany na Blu-Ray oprócz polskiej wersji w USA, we Włoszech, w Niemczech, w Wielkiej Brytanii, w Hiszpanii, w Rosji, w Portugalii.
Serwis Rotten Tomatoes przyznał filmowi wynik 77%. W 2010 roku wytwórnia Walt Disney Company wyprodukowała aktorską kontynuację filmu pod tym samym tytułem, w reżyserii Tima Burtona.
Wersja polska.
Wersja polska: Studio Opracowań Dialogowych w Warszawie
Reżyseria: Zofia Dybowska-Aleksandrowicz
Wystąpili:
Źródło: 

</doc>
<doc id="1230308" url="https://pl.wikipedia.org/wiki?curid=1230308" title="Surdut">
Surdut

Surdut – męski strój wizytowy, współcześnie sporadycznie spotykany, mający formę długiej, dwurzędowej marynarki. W dzisiejszej formie bardzo popularny pod koniec XIX w. i na początku XX wieku. W tym okresie zarówno dzienny jak i wieczorowy. Do czasów współczesnych jednak zachowała się jedynie jego dzienna wersja.
Niekiedy surdutem nazywa się także pospolitą w dawnej wsi kapotę.
Historia.
W wiekach od XVII do początku XIX surdut, ówcześnie nazywany także redyngotą nazywano krótki, obcisły rodzaj płaszcza. Od tej, pierwotnej wersji surduta powstała jego przystosowana do jazdy na koniu odmiana, czyli frak, który w tamtych czasach nie był jeszcze strojem wieczorowym (sama kategoria strojów wieczorowych powstała dopiero, gdy powszechnym stało się oświetlenie sztuczne). W wieku XIX surdut znacząco się zmienił stając się eleganckim strojem wizytowym (a nie tak jak przedtem, codziennym). Pod koniec XVIII wieku rolę surduta jako munduru wojskowego zaczął przejmować frak. Już w czasach Wojen napoleońskich znaczna część oddziałów Napoleona I umundurowana była we fraki. Stan ten trwał ponad sto lat, gdyż Francja do I wojny światowej przystępowała w wojskiem uzbrojonym w granatowe kurtki krojem wciąż przypominające frak.

</doc>
<doc id="1230309" url="https://pl.wikipedia.org/wiki?curid=1230309" title="Kościół ewangelicki w Węgrowie">
Kościół ewangelicki w Węgrowie

Kościół ewangelicki w Węgrowie – modrzewiowy XVII-wieczny kościół luterański znajdujący się na cmentarzu protestanckim w Węgrowie, na końcu ulicy Ewangelickiej.
Historia.
Świątynię zbudowano w 1679 roku na mocy przywileju biskupa łuckiego Stanisława Witwickiego "w ciągu jednej doby", w miejscu podpalonej w 1678 przez mieszkańców Węgrowa wcześniejszej świątyni kalwińskiej z 1634 (protestanci nie byli w mieście lubiani). Warunkiem pozwolenia na odbudowę było właśnie postawienie zboru w jeden dzień (obowiązywał wówczas zakaz wznoszenia świątyń protestanckich). W latach 1679-1776 pełniła funkcję luterańskiego kościoła parafialnego. Od 1776 roku do zbudowania kościoła Świętej Trójcy (1838) był filiałem parafii Świętej Trójcy w Warszawie i pełnił rolę głównej świątyni ewangelickiej w mieście.
Architektura.
Prostokątny, orientowany kościół konstrukcji zrębowej przypomina drewniany dom mieszkalny. Jest zbudowany z modrzewiowych bali, oszalowany deskami, zwieńczony niewielką sygnaturką oraz dachem dwuspadowym, krytym gontem. Na sygnaturce znajduje się kuty krzyż żelazny, a w ścianach południowej i północnej po dwa otwory okienne. Wewnątrz nie zachowało się żadne oryginalne wyposażenie. Stoi tam skromny ołtarz współczesny.
Otoczenie.
Wokół kościoła znajduje się cmentarz z zabytkowymi nagrobkami (zgrupowanymi w wielu przypadkach w kwatery rodzinne), z których najstarsze pochodzą z końca XVII wieku i należą do najstarszych płyt nagrobnych w Polsce. Należą one do osób ze szkockich rodzin Hendersonów, Lidelów, Campbellów i Hueysów (kupców zbożowych, którzy z uwagi na walki religijne musieli uchodzić z kraju), np. Archebalda Campbella z 1692 z jego herbem (krzyżami św. Andrzeja skwadratowanymi z galerami). Do cennych zabytków należą też nagrobki pastora Karola Tetfejlera (zm. 1838) oraz nauczyciela i powstańca styczniowego Edwarda Marskiego, który poległ w bitwie pod Węgrowem 3 marca 1863. Część nagrobków zawiera symbolikę związaną z marnością życia. Język inskrypcji na nagrobkach wskazuje na to, że pochowani byli już w tym czasie spolonizowani. 

</doc>
<doc id="1230311" url="https://pl.wikipedia.org/wiki?curid=1230311" title="Mary Lennox">
Mary Lennox



</doc>
<doc id="1230316" url="https://pl.wikipedia.org/wiki?curid=1230316" title="Centralna mielinoza mostu">
Centralna mielinoza mostu



</doc>
<doc id="1230317" url="https://pl.wikipedia.org/wiki?curid=1230317" title="Maria Giuliani">
Maria Giuliani

Św. Maria od Pokoju (Marianna Giuliani) (ur. 12 grudnia 1875 w L’Aquili we Włoszech, zm. 9 lipca 1900 w Taiyuan, prowincja Shanxi w Chinach) – święta Kościoła katolickiego, włoska zakonnica ze zgromadzenia franciszkanek misjonarek Maryi, misjonarka, męczennica.
Życiorys.
Rodzina Marianny Giuliani była bardzo biedna. Jej ojciec był niepraktykujący i nie pozwalał również rodzinie chodzić do kościoła. Jednak matka nauczyła ją kochać Boga. W tajemnicy chodziły do kościoła i modliły się o nawrócenie ojca. Jej ciężko pracująca matka zmarła, gdy Marianna Giuliani miała 10 lat. Wtedy ojciec opuścił dom, a dzieci trafiły pod opiekę sąsiadów.
W 1892 r. Marianna Giuliani wstąpiła do nowicjatu franciszkanek misjonarek Maryi. Została wysłana do Austrii w celu utworzenia nowej wspólnoty. W 1898 r. biskup z Chin Franciszek Fogolla udał się do Turynu na Międzynarodową Wystawę Chińskiej Kultury i Sztuki. Następnie podróżował z czterema chińskimi seminarzystami po Europie, dzięki czemu pozyskał środki potrzebne dla misji. Na jego prośbę matka Maria od Męki Pańskiej, założycielka zgromadzenia franciszkanek misjonarek Maryi, wyznaczyła siedem sióstr do wyjazdu na misje do Chin (Marię Herminę, Marię od Pokoju, Marię Klarę, Marię od Bożego Narodzenia, Marię od św. Justyna, Marię Adolfinę, Marię Amandynę). Do Taiyuan razem z biskupem pojechało dziewięciu młodych księży i siedem zakonnic ze zgromadzenia franciszkanek misjonarek Marii. Marii od Pokoju Powierzono zorganizowanie sierocińca.
Wkrótce po ich przybyciu do Chin, podczas powstania bokserów, doszło do prześladowań chrześcijan. Zarządca prowincji Shanxi Yuxian nienawidził chrześcijan. Z jego polecenia biskup Fogolla został aresztowany razem z 2 biskupami, 3 księżmi, 7 zakonnicami, 7 seminarzystami, 10 świeckimi pomocnikami misji i kilkoma chińskimi wdowami. Aresztowano również protestanckich duchownych razem z ich rodzinami. Została stracona razem z współsiostrami z rozkazu gubernatora Shanxi 9 lipca 1900 r. W tym dniu zabito łącznie 26 męczenników. W styczniu 1901 r. nowy zarządca prowincji urządził ich uroczysty pogrzeb.
Dzień wspomnienia.
9 lipca w grupie 120 męczenników chińskich
Proces beatyfikacyjny i kanonizacyjny.
Siostry zostały beatyfikowane 24 listopada 1946 r. przez Piusa XII w grupie Grzegorza Grassiego i 28 Towarzyszy. Kanonizowane w grupie 120 męczenników chińskich 1 października 2000 r. przez Jana Pawła II.

</doc>
<doc id="1230322" url="https://pl.wikipedia.org/wiki?curid=1230322" title="Zespół podopuszkowy">
Zespół podopuszkowy



</doc>
<doc id="1230325" url="https://pl.wikipedia.org/wiki?curid=1230325" title="Febris flava">
Febris flava



</doc>
<doc id="1230326" url="https://pl.wikipedia.org/wiki?curid=1230326" title="Maria Klara Nanetti">
Maria Klara Nanetti

Św. Maria Klara (Clelia Nanetti) (ur. 9 stycznia 1872 r. w Santa Maria Maddalena, prowincja Rovigo we Włoszech – zm. 9 lipca 1900 r. w Taiyuan w Chinach) – święta Kościoła katolickiego, zakonnica ze zgromadzenia franciszkanek misjonarek Maryi, misjonarka, męczennica.
Życiorys.
Clelia Nanetti po zakończeniu nauki w szkole została w domu pomagając w prowadzeniu gospodarstwa domowego. Próbowała uniknąć uroków świata, ale jej rodzice zachęcali ją do udziału w balach i przyjęciach, mając nadzieję na atrakcyjne małżeństwo. Podporządkowywała się ich życzeniom, ale w sercu skrywała tajemnicę, że postanowiła poświęcić się Bogu. W wieku 18 lat poprosiła rodziców o zgodę na wstąpienie do zakonu. Ich sprzeciw był bardzo ostry. Pomimo to zrealizowała swoje postanowienie. 24 stycznia 1892 r. wstąpiła do franciszkanek misjonarek Maryi, w kwietniu rozpoczęła nowicjat.
W 1898 r. biskup z Chin Franciszek Fogolla udał się do Turynu na Międzynarodową Wystawę Chińskiej Kultury i Sztuki. Następnie podróżował z czterema chińskimi seminarzystami po Europie, dzięki czemu pozyskał środki potrzebne dla misji. Na jego prośbę matka Maria od Męki Pańskiej, założycielka zgromadzenia franciszkanek misjonarek Maryi, wyznaczyła siedem sióstr do wyjazdu na misje do Chin (Marię Herminę, Marię od Pokoju, Marię Klarę, Marię od Bożego Narodzenia, Marię od św. Justyna, Marię Adolfinę, Marię Amandynę). Do Taiyuan razem z biskupem pojechało dziewięciu młodych księży i siedem zakonnic ze zgromadzenia franciszkanek misjonarek Maryi. Siostry służyły biednym, chorym i zajmowały się sierotami.
Wkrótce po ich przyjeździe do Chin, podczas powstania bokserów, doszło do prześladowań chrześcijan. Zarządca prowincji Shanxi Yuxian nienawidził chrześcijan. Z jego polecenia biskup Fogolla został aresztowany razem z 2 innymi biskupami, 3 księżmi, 7 zakonnicami, 7 seminarzystami, 10 świeckimi pomocnikami misji i kilkoma chińskimi wdowami. Aresztowano również protestanckich duchownych razem z ich rodzinami. Została stracona razem z współsiostrami z rozkazu gubernatora Shanxi 9 lipca 1900 r. W tym dniu zabito łącznie 26 męczenników. W styczniu 1901 r. nowy zarządca prowincji urządził ich uroczysty pogrzeb.
Dzień wspomnienia.
9 lipca w grupie 120 męczenników chińskich
Proces beatyfikacyjny i kanonizacyjny.
Siostry zostały beatyfikowane 24 listopada 1946 r. przez Piusa XII w grupie Grzegorz Grassi i 28 towarzyszy. Kanonizowane w grupie 120 męczenników chińskich 1 października 2000 r. przez Jana Pawła II.

</doc>
<doc id="1230335" url="https://pl.wikipedia.org/wiki?curid=1230335" title="Guglielmo Stendardo">
Guglielmo Stendardo

Guglielmo Stendardo (ur. 6 maja 1981 w Neapolu) – włoski piłkarz występujący na pozycji środkowego obrońcy. Od 2017 roku zawodnik Pescary.
Kariera klubowa.
Guglielmo Stendardo zawodową karierę rozpoczął w 1997 w SSC Napoli. Rozegrał tam tylko jedno spotkanie, po czym trafił do Sampdorii. W nowej drużynie grał przez cztery lata i wystąpił tylko w 32 meczach. Następnym klubem w karierze Włocha była Salernitana, dla której w siedemnastu pojedynkach Stendardo cztery razy wpisywał się na listę strzelców. W 2003 Guglielmo podpisał kontrakt z Catanią. W zespole tym od razu wywalczył sobie miejsce w podstawowej jedenastce i rozegrał w sezonie 42 mecze.
Rok później obrońca znów zmienił klub. Tym razem przeszedł do zespołu Perugii. Tam Stendardo spisywał się bardzo dobrze, dzięki czemu dostał szansę przejścia do silniejszej drużyny. W 2005 Stendardo złożył podpis na pięcioletniej umowie z S.S. Lazio. W Rzymie początkowo pełnił rolę rezerwowego, jednak z czasem zaczął grywać coraz częściej, aż wyrósł na podporę defensywy ekipy "Biancocelestich".
W styczniu 2008 Włoch został wypożyczony do Juventusu. W barwach "Starej Damy" zadebiutował 31 stycznia w meczu z Interem w ramach rozgrywek o Puchar Włoch. Umowa obowiązywała przez pół roku i po zakończeniu sezonu Stendardo wrócił do S.S. Lazio. Pozyskaniem Stendardo swojego czasu interesowały się także między innymi zespoły angielskie oraz A.C. Milan. 1 września 2008 włoski zawodnik został wypożyczony do Lecce. Rozegrał dla niego 21 ligowych meczów, a Lecce spadło do drugiej ligi. Następnie Stendardo wrócił do Lazio, gdzie w latach 2009–2012 wystąpił w 33 meczach ligowych, w czasie których zdobył dwie bramki. 18 stycznia 2012 przeniósł się do Atalanty BC.
Kariera reprezentacyjna.
Guglielmo ma za sobą występy w młodzieżowych reprezentacjach Włoch. Grał w zespołach do lat 16, do lat 18 i do lat 20, dla których łącznie rozegrał 21 meczów i strzelił jednego gola.

</doc>
<doc id="1230337" url="https://pl.wikipedia.org/wiki?curid=1230337" title="Izabela Branicka">
Izabela Branicka



</doc>
<doc id="1230341" url="https://pl.wikipedia.org/wiki?curid=1230341" title="Malik Yoba">
Malik Yoba

Abdul-Malik Kashie Yoba (ur. 17 września 1967 w Bronksie w Nowym Jorku) – amerykański aktor i okazjonalnie piosenkarz.
Życiorys.
Urodził się w Bronksie w Nowym Jorku jako czwarte z sześciorga dzieci Mahmoudah Young (z domu Lanier) i Abdullah Yoby. Dorastał z bratem A Rahmanem w ogarniętych przestępczością gettach Bronxu i Harlemu. W wieku 15 lat został trafiony kulą w szyję, która jednak nie spowodowała trwałych obrażeń ani kalectwa.
Yoba zdecydował się poświęcić wolontariatowi, a mając dwadzieścia kilka lat zajął się doradztwem w nowojorskich organizacjach młodzieżowych. Jego specjalnością i pasją w tej roli było nauczanie muzyki i aktorstwa dzieci i młodzieży w wieku szkolnym. Często odwiedzał takie instytucje jak szkoły średnie, schroniska dla bezdomnych i zakłady karne.
W 1991 zadebiutował jako piosenkarz w Carnegie Hall. Po raz pierwszy wystąpił na ekranie jako Yul Brenner w komedii sportowej Jona Turteltauba "Reggae na lodzie" ("Cool Runnings", 1993) u boku Johna Candy. Grał w wielu popularnych i nagradzanych serialach, w tym Fox "Oblicza Nowego Jorku" ("New York Undercover", 1994-1998).
Życie prywatne.
21 grudnia 2003 poślubił Cat Wilson. Ma troje dzieci, córki - Prię i Denę oraz syna Josiaha.

</doc>
<doc id="1230344" url="https://pl.wikipedia.org/wiki?curid=1230344" title="Maria Kerguin">
Maria Kerguin

Św. Maria od Bożego Narodzenia (Jeanne-Marie Kerguin) (ur. 5 maja 1864 w Belle-Isle-en-Terre we Francji, zm. 9 lipca 1900 w Taiyuan, prowincja Shanxi w Chinach) – święta Kościoła katolickiego, zakonnica ze zgromadzenia franciszkanek misjonarek Maryi, misjonarka, męczennica.
Życiorys.
W bardzo młodym wieku straciła matkę. Wtedy ciężar prowadzenia domu spadł na jej barki. W 1887 r. wstąpiła do nowicjatu franciszkanek misjonarek Maryi w pobliskiej miejscowości. Następnie udała się do Paryża, a później do Kartaginy w Afryce. Tam ciężko zachorowała i została odesłana do Włoch.
W 1898 r. biskup z Chin Franciszek Fogolla udał się do Turynu na Międzynarodową Wystawę Chińskiej Kultury i Sztuki. Następnie podróżował z czterema chińskimi seminarzystami po Europie, dzięki czemu pozyskał środki potrzebne dla misji. Na jego prośbę matka Maria od Męki Pańskiej, założycielka zgromadzenia franciszkanek misjonarek Maryi, wyznaczyła siedem sióstr do wyjazdu na misje do Chin (Marię Herminę, Marię od Pokoju, Marię Klarę, Marię od Bożego Narodzenia, Marię od św. Justyna, Marię Adolfinę, Marię Amandynę). Do Taiyuan razem z biskupem pojechało dziewięciu młodych księży i siedem zakonnic ze zgromadzenia franciszkanek misjonarek Maryi. Siostry służyły biednym, chorym i zajmowały się sierotami. Maria od Bożego Narodzenia długi czas chorowała na tyfus.
Wkrótce po ich przybyciu do Chin, podczas powstania bokserów, doszło do prześladowań chrześcijan. Zarządca prowincji Shanxi Yuxian nienawidził chrześcijan. Z jego polecenia biskup Fogolla został aresztowany razem z 2 innymi biskupami, 3 księżmi, 7 zakonnicami, 7 seminarzystami, 10 świeckimi pomocnikami misji i kilkoma chińskimi wdowami. Aresztowano również protestanckich duchownych razem z ich rodzinami. Została ścięta razem ze współsiostrami z rozkazu gubernatora Shanxi 9 lipca 1900 r. W tym dniu zabito łącznie 26 męczenników. W styczniu 1901 r. nowy zarządca prowincji urządził ich uroczysty pogrzeb.
Dzień wspomnienia.
9 lipca w grupie 120 męczenników chińskich
Proces beatyfikacyjny i kanonizacyjny.
Siostry zostały beatyfikowane 24 listopada 1946 r. przez Piusa XII w grupie Grzegorz Grassi i 28 Towarzyszy. Kanonizowane w grupie 120 męczenników chińskich 1 października 2000 r. przez Jana Pawła II.

</doc>
<doc id="1230345" url="https://pl.wikipedia.org/wiki?curid=1230345" title="Lubuski Teatr im. Leona Kruczkowskiego">
Lubuski Teatr im. Leona Kruczkowskiego



</doc>
<doc id="1230346" url="https://pl.wikipedia.org/wiki?curid=1230346" title="Francois Louis Conti">
Francois Louis Conti



</doc>
<doc id="1230348" url="https://pl.wikipedia.org/wiki?curid=1230348" title="Manuel Pasqual">
Manuel Pasqual

Manuel Pasqual (ur. 13 marca, 1982 w San Donà di Piave, Prowincja Wenecja) jest graczem włoskiego klubu Empoli FC i członkiem włoskiej reprezentacji narodowej. Jest lewym bocznym obrońcą, który często wychodzi do przodu i jest znany z bardzo dokładnych dośrodkowań do swoich partnerów na boisku. Poza tym jest świetnym specjalistą od rzutów wolnych i często wykonuje je w swojej drużynie. 
Po kilku sezonach spędzonych w niskiej klasie rozgrywek Serie D, w drużynach takich jak Derthona czy Portedone, Pasqual przeszedł do występującego w Serie C1 A.C. Arezzo w styczniu 2002. Został tam jednym z najlepszych zawodników i w znacznym stopniu przyczynił się do awansu drużyny do Serie B. Później grał jeszcze jakiś czas w Arezzo, aż dołączył do Fiorentiny w lipcu 2005 roku. W Fiorentinie spędził łącznie jedenaście sezonów, grając dla klubu w 302 spotkaniach ligowych. W lipcu 2016 stał się zawodnikiem Empoli FC.
Obecnie regularnie gra dla "violi", a jego umiejętności nie przeszły niezauważone przez trenera włoskiej reprezentacji Marcello Lippiego, który powołał go na towarzyski mecz z Niemcami. Odbył się on na jego macierzystym stadionie we Florencji 1 marca, 2006 roku. Mecz skończył się niespodziewanie, ponieważ Włochy wygrały 4:1, ale Manuel wszedł tylko na kilka ostatnich minut.

</doc>
<doc id="1230349" url="https://pl.wikipedia.org/wiki?curid=1230349" title="Maria Anna Moreau">
Maria Anna Moreau

Św. Maria od Świętego Justyna (Anne-Françoise Moreau) (ur. 9 kwietnia 1866 r. w La Faye, departament Loire-Atlantique we Francji – zm. 9 lipca 1900 r. w Taiyuan, prowincja Shanxi w Chinach) – święta Kościoła katolickiego, zakonnica ze zgromadzenia franciszkanek misjonarek Maryi, misjonarka, męczennica.
Życiorys.
Urodziła się w małej wsi La Faye w departamencie Loire-Atlantique. Jej ojciec był zamożnym rolnikiem. Chciała zostać misjonarką w Chinach i w związku z tym, wbrew woli matki, wstąpiła do nowicjatu franciszkanek misjonarek Maryi w 1890 r. Rozpoczęła zakonne życie z entuzjazmem, chociaż rozłąka z rodziną była dla niej ciężkim przeżyciem.
W 1898 r. biskup z Chin Franciszek Fogolla udał się do Turynu na Międzynarodową Wystawę Chińskiej Kultury i Sztuki. Następnie podróżował z czterema chińskimi seminarzystami po Europie, dzięki czemu pozyskał środki potrzebne dla misji. Na jego prośbę matka Maria od Męki Pańskiej, założycielka zgromadzenia franciszkanek misjonarek Maryi, wyznaczyła siedem sióstr do wyjazdu na misje do Chin (Marię Herminę, Marię od Pokoju, Marię Klarę, Marię od Bożego Narodzenia, Marię od św. Justyna, Marię Adolfinę, Marię Amandynę). Do Taiyuan razem z biskupem pojechało dziewięciu młodych księży i siedem zakonnic ze zgromadzenia franciszkanek misjonarek Marii. Siostry służyły biednym, chorym i zajmowały się sierotami.
Wkrótce po ich przybyciu do Chin, podczas powstania bokserów, doszło do prześladowań chrześcijan. Zarządca prowincji Shanxi Yuxian nienawidził chrześcijan. Z jego polecenia biskup Fogolla został aresztowany razem z 2 innymi biskupami, 3 księżmi, 7 zakonnicami, 7 seminarzystami, 10 świeckimi pomocnikami misji i kilkoma wdowami. Aresztowano również protestanckich duchownych razem z ich rodzinami. Została ścięta razem z współsiostrami z rozkazu gubernatora Shanxi 9 lipca 1900 r. W tym dniu zabito łącznie 26 męczenników. W styczniu 1901 r. nowy zarządca prowincji urządził ich uroczysty pogrzeb.
Dzień wspomnienia.
9 lipca w grupie 120 męczenników chińskich.
Proces beatyfikacyjny i kanonizacyjny.
Siostry zostały beatyfikowane 24 listopada 1946 r. przez Piusa XII w grupie Grzegorz Grassi i 28 Towarzyszy. Kanonizowane w grupie 120 męczenników chińskich 1 października 2000 r. przez Jana Pawła II.

</doc>
<doc id="1230351" url="https://pl.wikipedia.org/wiki?curid=1230351" title="Porażenie rzekomoopuszkowe">
Porażenie rzekomoopuszkowe



</doc>
<doc id="1230354" url="https://pl.wikipedia.org/wiki?curid=1230354" title="Zespół Gradeniga">
Zespół Gradeniga



</doc>
<doc id="1230355" url="https://pl.wikipedia.org/wiki?curid=1230355" title="Losowanie systematyczne">
Losowanie systematyczne

Losowanie systematyczne – rodzaj losowania stosowany w eksperymentach naukowych. Polega ono na wyborze do próby elementów populacji oddalonych od siebie o stałą wartość "k", zwaną interwałem losowania.
Stosując losowanie systematyczne, należy określić:
gdzie:
Zastosowanie.
Stosując losowanie proste, bądź warstwowe należy znać liczbę jednostek, które na potrzeby losowania numeruje się, a następnie wybiera.
Przy bardzo dużej populacji generalnej, gdzie numerowanie każdej jednostki może być bardzo trudne, lub czasami niemożliwe (to znaczy: nie posiadamy operatu losowania), wygodnie jest stosować losowanie systematyczne.
Może to jednak prowadzić do trudnych do przewidzenia błędów. Na przykład może się okazać, że wybierając co dziesiątą osobę z książki telefonicznej trafimy na te same osoby, które wcześniej były wybierane tą samą metodą przez inną firmę badawczą. Poprzednie badanie mogło wpłynąć na postawy badanych i próba nie będzie reprezentatywna. Inne rodzaje losowania nie są podatne na ten typ błędu, gdyż dowolne dwa losowania (o ile nie są systematyczne) są niezależne.

</doc>
<doc id="1230356" url="https://pl.wikipedia.org/wiki?curid=1230356" title="Piotr Szujski">
Piotr Szujski

Piotr Iwanowicz Szujski (ros. Пётр Иванович Шуйский; zm. 1564) – rosyjski kniaź, syn Iwana Wasylewicza Szujskiego. Uczestnik wypraw kazańskich 1547–1548, namiestnik pskowski w latach 1550–1552, namiestnik i wojewoda swijażski w latach 1552–1553, namiestnik kazański w latach 1553–1557. Brał udział w wojnie z Litwą; od 1563 był namiestnikiem połockim.
26 stycznia 1564 „sławny z cnót wojskowych” kniaź prowadził swe wojsko ku miejscu koncentracji wyznaczonej pod Orszą. W drodze jednak „jakby od losu zaślepiony, okazał zadziwiającą nieostrożność: szedł bez żadnego porządku z tłumami nieuzbrojonymi, broń wieziono na saniach, na przodzie straży nie było, przez co pod Czaśnikami wpadł w zasadzkę i swoją nieostrożność życiem przypłacił”. Kniaź zginął w czasie ucieczki z pola bitwy. Ciało kniazia według różnych wersji znaleziono w studni z przestrzeloną lub z obciętą przez jakiegoś chłopa głową. Zwłoki Szujskiego zostały przewiezione do Wilna, gdzie „z uczciwością stanowi jego przyzwoitą” zostały pogrzebane.
Piotr Iwanowicz Szujski miał dwóch synów: Iwana Piotrowicza, również wojskowego, oraz Nikitę Piotrowicza, który został zasztyletowany w 1571.

</doc>
<doc id="1230358" url="https://pl.wikipedia.org/wiki?curid=1230358" title="Paludismus">
Paludismus



</doc>
<doc id="1230359" url="https://pl.wikipedia.org/wiki?curid=1230359" title="Maria Adolfina Dierk">
Maria Adolfina Dierk

Św. Maria Adolfina (Anna Catharina Dierkx) (ur. 8 marca 1866 w Osendrecht, Brabancja Północna w Holandii, zm. 9 lipca 1900 w Taiyuan, prowincja Shanxi w Chinach) – święta Kościoła katolickiego, zakonnica ze zgromadzenia franciszkanek misjonarek Maryi, misjonarka, męczennica.
Życiorys.
Jej rodzina była bardzo biedna. Wcześnie straciła matkę. Zajęła się nią rodzina biednych robotników. Podobnie piątką jej rodzeństwa zaopiekowali się sąsiedzi. Odczuwała powinność odwdzięczenia się pracą swojej przybranej rodzinie. Przez pewien czas pracowała w fabryce przy pakowaniu kawy, później jako służąca. W 1893 r. wstąpiła do nowicjatu franciszkanek misjonarek Maryi w Antwerpii.
W 1898 r. biskup z Chin Franciszek Fogolla udał się do Turynu na Międzynarodową Wystawę Chińskiej Kultury i Sztuki. Następnie podróżował z czterema chińskimi seminarzystami po Europie, dzięki czemu pozyskał środki potrzebne dla misji. Na jego prośbę matka Maria od Męki Pańskiej, założycielka zgromadzenia franciszkanek misjonarek Maryi, wyznaczyła siedem sióstr do wyjazdu na misje do Chin (Marię Herminę, Marię od Pokoju, Marię Klarę, Marię od Bożego Narodzenia, Marię od św. Justyna, Marię Adolfinę i Marię Amandynę). Do Taiyuan razem z biskupem pojechało dziewięciu młodych księży i siedem zakonnic ze zgromadzenia franciszkanek misjonarek Marii. Siostry służyły biednym, chorym i zajmowały się sierotami.
Wkrótce po ich przyjeździe do Chin, podczas powstania bokserów, doszło do prześladowań chrześcijan. Zarządca prowincji Shanxi Yuxian nienawidził chrześcijan. Z jego polecenia biskup Fogolla został aresztowany razem z 2 innymi biskupami, 3 księżmi, 7 zakonnicami, 7 seminarzystami, 10 świeckimi pomocnikami misji i kilkoma chińskimi wdowami. Aresztowano również protestanckich duchownych razem z ich rodzinami. Została ścięta razem z współsiostrami z rozkazu gubernatora Shanxi 9 lipca 1900 r. W tym dniu zabito łącznie 26 męczenników. W styczniu 1901 r. nowy zarządca prowincji urządził ich uroczysty pogrzeb.
Dzień wspomnienia.
9 lipca w grupie 120 męczenników chińskich
Proces beatyfikacyjny i kanonizacyjny.
Siostry zostały beatyfikowane 24 listopada 1946 r. przez Piusa XII w grupie Grzegorz Grassi i 28 towarzyszy. Kanonizowane w grupie 120 męczenników chińskich 1 października 2000 r. przez Jana Pawła II.

</doc>
<doc id="1230361" url="https://pl.wikipedia.org/wiki?curid=1230361" title="AFK Bohemians">
AFK Bohemians



</doc>
<doc id="1230367" url="https://pl.wikipedia.org/wiki?curid=1230367" title="Merkaptany">
Merkaptany



</doc>
<doc id="1230369" url="https://pl.wikipedia.org/wiki?curid=1230369" title="Zespół zakrętu kątowego">
Zespół zakrętu kątowego



</doc>
<doc id="1230372" url="https://pl.wikipedia.org/wiki?curid=1230372" title="Maria Amandyna Jeuris">
Maria Amandyna Jeuris

Św. Maria Amandyna (Maria-Paulina Jeuris) (ur. 28 grudnia 1872 r. w Herk-la-Ville w Belgii – zm. 9 lipca 1900 r. w Taiyuan w Chinach) – święta Kościoła katolickiego, zakonnica ze zgromadzenia franciszkanek misjonarek Maryi, misjonarka, męczennica.
Życiorys.
Jej ojcem był Cornelius Jeuris, matką Agnes Thijs. Paulina była ich siódmym dzieckiem. Jej matka zmarła w 1879 r. przy porodzie dziewiątego dziecka. Do czternastu lat przebywała u sąsiadki, która wzięła do siebie dwie najmłodsze dziewczynki. Następne 2 lata spędziła z rodziną Van Schoonbeek-Jans. Uczęszczała do szkoły podstawowej prowadzonej przez urszulanki. W 1886 służyła w zgromadzeniu Sióstr Miłości w Sint-Truiden, które pozwoliły jej dalej się uczyć. Jej starsza siostra Maria wstąpiła do tego zgromadzenia, a o 2 lata starsza siostra Rozalia również była w klasztorze od 2 lat. 2 sierpnia 1892 r. Paulina udała się do Hasselt, żeby pomagać w prowadzeniu domu swojej chorej siostrze Annie, która była wdową z czwórką dzieci.
Po wstąpieniu do franciszkanek misjonarek Maryi otrzymała imiona Maria Amandyna. Najpierw pracowała jako pielęgniarka w Marsylii.
W 1898 r. biskup z Chin Franciszek Fogolla udał się do Turynu na Międzynarodową Wystawę Chińskiej Kultury i Sztuki. Następnie podróżował z czterema chińskimi seminarzystami po Europie, dzięki czemu pozyskał środki potrzebne dla misji. Na jego prośbę matka Maria od Męki Pańskiej, założycielka zgromadzenia franciszkanek misjonarek Maryi, wyznaczyła siedem sióstr do wyjazdu na misje do Chin (Marię Herminę, Marię od Pokoju, Marię Klarę, Marię od Bożego Narodzenia, Marię od św. Justyna, Marię Adolfinę i Marię Amandynę). Do Taiyuan razem z biskupem pojechało dziewięciu młodych księży i siedem zakonnic ze zgromadzenia franciszkanek misjonarek Maryi. Siostry służyły biednym, chorym i zajmowały się sierotami. Dobry humor i entuzjazm Marii Amandyny zjednywały jej szacunek Chińczyków, którzy nazywali ją „roześmianą cudzoziemką”.
Wkrótce po ich przybyciu do Chin, podczas powstania bokserów, doszło do prześladowań chrześcijan. Zarządca prowincji Shanxi Yuxian nienawidził chrześcijan. Z jego polecenia biskup Fogolla został aresztowany razem z 2 innymi biskupami, 3 księżmi, 7 zakonnicami, 7 seminarzystami, 10 świeckimi pomocnikami misji i kilkoma chińskimi wdowami. Aresztowano również protestanckich duchownych razem z ich rodzinami. Maria Amandyna została ścięta razem z współsiostrami z rozkazu gubernatora Shanxi 9 lipca 1900 r. W tym dniu zabito łącznie 26 męczenników. W styczniu 1901 r. nowy zarządca prowincji urządził ich uroczysty pogrzeb.
Dzień wspomnienia.
9 lipca w grupie 120 męczenników chińskich
Proces beatyfikacyjny i kanonizacyjny.
Siostry zostały beatyfikowane 24 listopada 1946 r. przez Piusa XII w grupie Grzegorz Grassi i 28 Towarzyszy. Kanonizowane w grupie 120 męczenników chińskich 1 października 2000 r. przez Jana Pawła II.

</doc>
<doc id="1230380" url="https://pl.wikipedia.org/wiki?curid=1230380" title="Iosif Igelstrom">
Iosif Igelstrom



</doc>
<doc id="1230382" url="https://pl.wikipedia.org/wiki?curid=1230382" title="Luca Antonelli">
Luca Antonelli

Luca Antonelli (ur. 11 lutego 1987 w Monzy) – włoski piłkarz występujący na pozycji obrońcy we włoskim klubie Empoli oraz w reprezentacji Włoch. Syn byłego włoskiego piłkarza, Roberto Antonelliego.
Kariera klubowa.
Luca Antonelli swoją piłkarską karierę rozpoczynał już w wieku siedmiu lat, kiedy to trafił do szkółki juniorów AC Monza ze swojego rodzinnego miasta. Następnie trenował z młodzieżowymi drużynami AC Milan, a później z Primaverą, czyli najstarszą grupą juniorską.
W 2006 Antonelli dołączył do dorosłej ekipy "Rossonerich". Zadebiutował w niej 8 listopada tego samego roku w meczu przeciwko Brescii Calcio w ramach rozgrywek o Puchar Włoch, kiedy to w przerwie spotkania zmienił Matteo Lunatiego. Z powodu kontuzji kilku zawodników z podstawowej kadry Antonelli zasiadał na ławce rezerwowych w meczach Serie A z Empoli FC i Messiną oraz spotkaniu Ligi Mistrzów przeciwko AEK-owi Ateny. W rozgrywkach włoskiej ligi Antonelli zadebiutował 23 grudnia w wygranym 3:0 pojedynku z Udinese Calcio, kiedy to w przerwie meczu zmienił Clarence'a Seedorfa.
Latem 2007 Włoch został wypożyczony do Bari, a w styczniu 2008 roku na tej samej zasadzie przeszedł do Parmy. W czerwcu działacze drużyny "Gialloblu" wykupili połowę praw do karty Antonelliego. 1 lipca 2009 oficjalna strona Milanu poinformowała, że Włoch stał się pełnoprawnym zawodnikiem Parmy, która zdecydowała się na transfer definitywny piłkarza. 10 kwietnia 2010 w zwycięskim 3:2 wyjazdowym meczu z SSC Napoli zdobył swoją pierwszą bramkę w Serie A.
W 2011 roku Antonelli przeszedł do Genoi.
Kariera reprezentacyjna.
Antonelli ma za sobą występy w młodzieżowych reprezentacjach Włoch do lat 19 oraz 20, dla których rozegrał po jednym meczu. W zespole U-19 zadebiutował 14 grudnia 2005 w przegranym 1:2 spotkaniu z Turcją, natomiast w drużynie U-20 wystąpił 14 listopada 2007 podczas wygranego 3:0 pojedynku przeciwko Szwajcarii i zdobył wówczas jedną z bramek. W seniorskiej reprezentacji Włoch zadebiutował 3 września 2010 w zwycięskim 2:1 pierwszym meczu eliminacji do Euro 2012 z Estonią. W 80. minucie zmienił wówczas Antonio Cassano.

</doc>
<doc id="1230389" url="https://pl.wikipedia.org/wiki?curid=1230389" title="Duży obieg wody">
Duży obieg wody



</doc>
<doc id="1230392" url="https://pl.wikipedia.org/wiki?curid=1230392" title="Subkultura polityczna">
Subkultura polityczna

Subkultury polityczne - duże grupy ludzi o względnie trwałych poglądach politycznych. Subkultury polityczne dzieli się na:

</doc>
<doc id="1230405" url="https://pl.wikipedia.org/wiki?curid=1230405" title="Alan Gilmore">
Alan Gilmore

Alan C. Gilmore (ur. 1944 w Greymouth) – nowozelandzki astronom.
W latach 1981–2003 odkrył we współpracy ze swoją żoną Pamelą Kilmartin 41 planetoid; samodzielnie odkrył dwie planetoidy (w 2005 i 2007). Pracował w Mount John University Observatory i na Wydziale Fizyki i Astronomii Uniwersytetu Canterbury w Christchurch. Małżonkowie przeszli na emeryturę w 2014.
30 sierpnia 2007 odkrył okresową kometę P/2007 Q2 (Gilmore).
W uznaniu zasług jego oraz jego żony, Pameli, jedną z planetoid nazwano (2537) Gilmore.

</doc>
<doc id="1230406" url="https://pl.wikipedia.org/wiki?curid=1230406" title="Banachiewicz (krater księżycowy)">
Banachiewicz (krater księżycowy)

Banachiewicz – krater na powierzchni Księżyca o średnicy 92 km, położony na 5,2° szerokości północnej i 80,1° długości wschodniej.
Decyzją Międzynarodowej Unii Astronomicznej w 1964 roku został nazwany imieniem polskiego astronoma i matematyka Tadeusza Banachiewicza.

</doc>
<doc id="1230407" url="https://pl.wikipedia.org/wiki?curid=1230407" title="Remigiusz Isoré">
Remigiusz Isoré

Remigiusz Isoré, ur. 22 stycznia 1852 w Bambecque, zm. 19 czerwca 1900 w Wuyi, Hebei w Chinach) – święty Kościoła katolickiego, jezuita, ksiądz, misjonarz i męczennik chrześcijański.
Życiorys.
Ojciec Remigiusza Isoré był nauczycielem w szkole podstawowej. Jeden z jego braci został księdzem, a siostra wstąpiła do szarytek. Gdy był dzieckiem, miejscowy ksiądz zauważył jego pobożność i zaczął uczyć go łaciny, mając nadzieję, że chłopiec w przyszłości zostanie księdzem. W wieku 19 lat wstąpił do wyższego seminarium duchownego w Cambrai. Po 2 latach nauki wysłano go, by uczył w szkole podstawowej w Roubaix. Trzy lata później wstąpił do nowicjatu jezuitów w St. Acheul. W 1876 r. został wyznaczony do nauczania w wyższej szkole w La Provindence.
Remigiusz Isoré poprosił o zgodę na wyjazd na misję do Zambii. Został jednak wysłany do Chin. W 1882 r. przybył do Xian w prowincji Hebei i następny rok spędził ucząc się chińskiego. 31 lipca 1886 r. przyjął święcenia kapłańskie razem z Leonem Mangin w katedrze w Xian. Następnie wysłano go, by uczył w państwowej szkole w Zhangjiazhuang. Podczas powstania bokserów został zamordowany 19 czerwca 1900 r. w Wuyi razem z ojcem Modestem Andlauer.
Dzień obchodów.
Wspomnienie liturgiczne św. Remigiusza obchodzone jest 9 lipca w grupie 120 męczenników chińskich, 28 września a u jezuitów 4 lutego.
Proces beatyfikacyjny i kanonizacyjny.
Został beatyfikowany 17 kwietnia 1955 r. przez Piusa XII w grupie Leona Mangina i 55 Towarzyszy. Kanonizowany w grupie 120 męczenników chińskich 1 października 2000 r. przez Jana Pawła II.

</doc>
<doc id="1230410" url="https://pl.wikipedia.org/wiki?curid=1230410" title="Matt Reeves">
Matt Reeves

Matthew George Reeves (ur. 27 kwietnia 1966 w Rockville Centre) – amerykański reżyser, scenarzysta i producent filmowy.

</doc>
<doc id="1230411" url="https://pl.wikipedia.org/wiki?curid=1230411" title="Matthew George Reeves">
Matthew George Reeves



</doc>
<doc id="1230412" url="https://pl.wikipedia.org/wiki?curid=1230412" title="Księgi Trzeciego Dnia">
Księgi Trzeciego Dnia

Księgi Trzeciego Dnia - element dawnej chińskiej kultury. Część wiana przygotowanego przez krewne panny młodej. Kiedy kobieta wychodziła za mąż, 3 dni po ślubie otrzymywała od swej matki i przyrodnich sióstr tzw. Księgę Trzeciego Dnia. Był to owinięty w ozdobną tkaninę zbiór życzeń ślubnych i listów, w których matka opisywała poetyckim językiem swoją tęsknotę i ból po stracie córki. Zapisane w Księdze zdania miały przedstawić pannę młodą kobietom z jej nowej rodziny. Zawierały więc szczegółową listę zalet i cnót młodej mężatki. Połowę kartek Księgi Trzeciego Dnia pozostawiano niezapisaną - tu panna młoda miała zawrzeć swe doświadczenia i uczucia. Był to swego rodzaju pamiętnik.

</doc>
<doc id="1230413" url="https://pl.wikipedia.org/wiki?curid=1230413" title="Igor Hałagida">
Igor Hałagida

Igor Hałagida (, ur. 26 lipca 1971 w Gołdapi) – polski historyk narodowości ukraińskiej, w latach 2001–2018 pracownik naukowy IPN w Gdańsku, profesor historii na Wydziale Historycznym Uniwersytetu Gdańskiego.
Życiorys.
Ukończył IV Liceum Ogólnokształcące w Legnicy, studia historyczne na Uniwersytecie Gdańskim (1996), tam też obronił pracę doktorską (2000) oraz habilitował się (2009). 24 czerwca 2015 otrzymał tytuł profesora z rąk prezydenta RP Bronisława Komorowskiego. Specjalizuje się w tematyce poświęconej najnowszej historii Polski, ze szczególnym uwzględnieniem spraw związanych z relacjami polsko-ukraińskimi w XX w., mniejszością ukraińską w Polsce i Kościoła greckokatolickiego. Jest autorem licznych książek i artykułów poświęconych tej problematyce.
W kadencji 2018–2021 zasiadał w radzie Muzeum Gdańska.
Członek Związku Ukraińców w Polsce.
Odznaczony Złotym Krzyżem Zasługi (2015). Wyróżniony nagrodą „Memoria iustorum” (2008) za zasługi dla dialogu polsko-ukraińskiego.

</doc>
<doc id="1230414" url="https://pl.wikipedia.org/wiki?curid=1230414" title="Alan C. Gilmore">
Alan C. Gilmore



</doc>
<doc id="1230416" url="https://pl.wikipedia.org/wiki?curid=1230416" title="Giampaolo Pazzini">
Giampaolo Pazzini

Giampaolo Pazzini (ur. 2 sierpnia 1984 w Pescii) – włoski piłkarz występujący na pozycji napastnika w Levante UD.
Kariera klubowa.
Giampaolo Pazzini zawodową karierę rozpoczął w 2002 w Atalancie, której jest wychowankiem. W debiutanckim sezonie strzelił dla niej 9 goli w 39 meczach drugiej ligi i awansował do Serie A. W najwyższej klasie rozgrywek w kraju Pazzini po raz pierwszy wystąpił 12 września 2004 w zremisowanym 2:2 spotkaniu z Lecce, kiedy to już w pierwszej minucie strzelił bramkę.
W styczniu 2005 za 6,5 miliona euro włoski zawodnik odszedł do Fiorentiny, a w zimowym okienku transferowym działacze „Fioletowych” zakupili również trzech innych napastników – Waleriego Bożinowa, Javiera Portillo i Jaime Valdésa. Miejsce w podstawowej jedenastce Fiorentiny mieli jednak zapewnione Christian Riganò oraz Fabrizio Miccoli, którzy wspólnie strzelili w sezonie 2004/2005 16 bramek. W kolejnych rozgrywkach trener Cesare Prandelli wystawiał do gry trzech ofensywnych piłkarzy – środkowego napastnika Lukę Toniego (króla strzelców Serie A) oraz cofniętych skrzydłowych Bożinowa i Martina Jørgensena. Pazzini pełnił rolę rezerwowego, jednak regularnie dostawał szanse występów – przez cały sezon wystąpił w 26 pojedynkach i zdobył 5 goli. Dobra forma prezentowana w 2005 spowodowała, że Giampaolo został wybrany najlepszym włoskim piłkarzem młodego pokolenia. Podczas rozgrywek 2006/2007 w ataku Fiorentiny najczęściej grywali Toni oraz Adrian Mutu, którzy w całym sezonie strzelili po 16 bramek. Pazzini wspólnie z Brazylijczykiem Reginaldo pełnił dla nich rolę zmiennika i zanotował w lidze 7 trafień. W kolejnym sezonie, po odejściu Luki Toniego do Bayernu, linię ataku „Violi” tworzyli Mutu oraz Pazzini. Na tej pozycji grywali również Christian Vieri, Pablo Daniel Osvaldo, Papa Waigo N’Diayè i Daniele Cacia. Pazzini był drugim po Mutu najlepszym strzelcem swojej drużyny. Zdobył 9 goli w 31 występach, natomiast Mutu zanotował 17 trafień w 29 pojedynkach. Latem 2008 do Fiorentiny sprowadzono Alberto Gilardino i trener Prandelli wystawiał go do gry w ataku razem z Adrianem Mutu.
Pazziniego nie satysfakcjonowała rola rezerwowego i 14 stycznia 2009 podpisał on kontrakt z Sampdorią. W odwrotnym kierunku powędrował wówczas Emiliano Bonazzoli. W Sampdorii Pazzini zadebiutował 18 stycznia w przegranym 0:2 spotkaniu z US Palermo. Pierwszego gola zdobył natomiast 1 lutego w zremisowanym 1:1 meczu przeciwko Chievo. Następnie Włoch wpisywał się na listę strzelców w 4 kolejnych pojedynkach – zremisowanym 2:2 ze Sieną, zremisowanym 1:1 z Juventusem, wygranym 1:0 z Atalantą oraz zwycięskim 2:1 z Milanem. 15 marca Pazzini strzelił dla swojego zespołu 2 bramki w zremisowanym 2:2 spotkaniu przeciwko Romie. Pierwszego gola w sezonie 2009/2010 Włoch zdobył 26 października w zwycięskim 1:0 pojedynku z Interem Mediolan. 18 października w zremisowanym 1:1 meczu przeciwko S.S. Lazio Pazzini doznał złamania nosa po zderzeniu z bramkarzem rywali – Fernando Muslerą. Łącznie podczas rozgrywek 2009/2010 Pazzini w 37 ligowych występach strzelił 19 bramek i zajął 3. miejsce w klasyfikacji najlepszych strzelców.
Latem 2010 podczas eliminacji do Ligi Mistrzów Pazzini strzelił 3 bramki w przegranym po dogrywce dwumeczu o awans do rundy grupowej z Werderem.
27 stycznia podpisał kontrakt z Interem Mediolan, a już następnego dnia pomyślnie przeszedł wszystkie testy medyczne. Sam Il Pazzo powiedział, że Interowi się nie odmawia, lecz niełatwo jest mu rozstawać się z Sampdorią.
24 sierpnia został przedstawiony na San Siro jak zawodnik lokalnego rywala Interu - A.C. Milan.
Kariera reprezentacyjna.
Pazzini ma za sobą występy w młodzieżowych reprezentacjach Włoch, dla których łącznie rozegrał 45 meczów i strzelił 15 goli. Najwięcej spotkań zanotował w drużynie do lat 21, w barwach której wystąpił 22 razy. Wziął z nią udział między innymi w Euro 2006 oraz Euro 2007. Wcześniej razem z reprezentacją do lat 19 wywalczył Mistrzostwo Europy 2003.
W seniorskiej reprezentacji Włoch Pazzini zadebiutował 29 marca 2009 w wygranym 2:0 spotkaniu z Czarnogórą w eliminacjach do Mistrzostw Świata 2010. Na boisku pojawił się w 59. minucie zmieniając Vincenzo Iaquintę, a w 74. minucie ustalił wynik meczu na 2:0 dla Włochów. W swoim drugim występie w zespole narodowym przeciwko Irlandii już w drugiej minucie został ukarany czerwoną kartką. W trzecim meczu z Irlandią Północną nie wykorzystał rzutu karnego. Pazzini wziął udział w Mistrzostwach Świata w RPA, na których był rezerwowym i zagrał tylko w spotkaniu z Nową Zelandią, kiedy pojawił się na boisku w 61. minucie.

</doc>
<doc id="1230417" url="https://pl.wikipedia.org/wiki?curid=1230417" title="Lisa Stansfield">
Lisa Stansfield

Lisa Jane Stansfield (ur. 11 kwietnia 1966 w Heywood, Anglia) – brytyjska wokalistka R&amp;B i soul.
Życiorys.
W 1982 wzięła udział w telewizyjnym konkursie wokalnym, który wygrała wykonując utwór „The Things That Dreams Are Made of” grupy The Human League. Następnie pojawiła się w kilku programach dla nastolatków i wydała kilka singli, nie odnosząc jednak sukcesu.
Debiutancki album, pt. "Affection", wydała w 1989 roku. Znalazł się na nim przebój „All Around the World”, który dotarł do pierwszego miejsca brytyjskiej listy singli. Rok później piosenka trafiła także na trzecie miejsce listy Billboard Hot 100 w USA. Płyta "Affection" spotkała się z sukcesem, zdobywając status platynowej w Stanach Zjednoczonych, potrójnie platynowej w Wielkiej Brytanii i sprzedając się w ilości ponad 5 milionów egzemplarzy na całym świecie. Promowano ją kolejnymi przebojowymi singlami, m.in. „This Is the Right Time” i „Live Together”. Drugi krążek, "Real Love", ukazał się w 1991 roku. Największymi przebojami z niego pochodzącymi zostały single „Change” i „All Woman”. Płyta otrzymała status podwójnej platyny w Wielkiej Brytanii. Rok później Lisa otrzymała Brit Award w kategorii Najlepsza Brytyjska Wokalistka.
W kwietniu 1992 Stansfield wzięła udział w The Freddie Mercury Tribute Concert, gdzie wystąpiła obok George'a Michaela. Wspólnie wykonana przez nich piosenka „These Are the Days of Our Lives” została wydana rok później na minialbumie "Five Live". W 1993 piosenkarka wydała trzeci album, "So Natural". Singel "In All the Right Places” dotarł do 8. miejsca na brytyjskiej liście przebojów i było to jej najwyższe osiągnięcie w tym zestawieniu od 1989 roku. Wydawnictwo "So Natural" zostało certyfikowane jako złota płyta w Wielkiej Brytanii, choć nigdy nie zostało wydane w Stanach Zjednoczonych. Jej następny album, zatytułowany "Lisa Stansfield" pojawił się w 1997 roku. Pochodziły z niego dwa przeboje, które dotarły do brytyjskiego Top 10: „People Hold On” i „The Real Thing”.
Album "Face Up" z 2001 roku spotkał się z nieco mniejszym sukcesem. Stansfield eksperymentowała na nim z bardziej współczesnymi dźwiękami R&amp;B. Promowano go singlami „Let's Just Call It Love” i „8-3-1”. W 2003 roku ukazała się kompilacja "Biography", zawierająca jej największe przeboje, a jesienią 2004 – kolejny album studyjny, "The Moment". Pierwszym singlem zostało nagranie „Treat Me Like a Woman”.
W sierpniu 2013 roku wydała singel "Can't Dance" promujący album "Seven".
Linki zewnętrzne.
 

</doc>
<doc id="1230419" url="https://pl.wikipedia.org/wiki?curid=1230419" title="Pinchas Sapir">
Pinchas Sapir

Pinchas Sapir (, ur. jako Pinchas Kozłowski 15 października 1906 w Suwałkach, zm. 12 sierpnia 1975 w Kefar Sawa) – izraelski polityk, którego działalność przypadła na trzy pierwsze dekady po utworzeniu państwa żydowskiego. Dwa razy był szefem ważnych resortów: ministrem finansów (1963-1968 oraz 1969-1974), a także ministrem handlu i przemysłu (1955-1965 oraz 1970-1972), sprawował także szereg innych, rządowych funkcji. Często określany jest jako „ojciec” izraelskiej gospodarki i osoba, która w największej mierze przyczyniła się do rozwoju ekonomicznego Izraela w pierwszych latach jego państwowości.
W czasie, gdy Sapir odpowiedzialny był za izraelską gospodarkę, młode państwo było izolowane ekonomicznie przez kraje ościenne. Musiało także radzić sobie z ogromnymi wydatkami na obronność, jak również zapewniać godziwe warunki życia żydowskim imigrantom. Sapir starał się, aby przyciągnąć do kraju zagranicznych inwestorów. Często osobiście przekonywał biznesmenów z różnych krajów świata np. do zakładania fabryk w Izraelu. Znany był z tego, że wszędzie tam gdzie się udawał, nosił ze sobą czarny notes, w którym zapisywał swe spostrzeżenia i uwagi związane z gospodarką kraju.
Krytykowany był za zbyt dużą ochronę bogatych inwestorów i scentralizowanie gospodarki. W trakcie jego kadencji kraj przeżywał okres bardzo wysokiego wzrostu gospodarczego (przekraczającego nawet 10 proc. rocznie). Z tego powodu często opisywany jest jako jeden z najlepszych ministrów finansów w historii Izraela.
Sapir był długoletnim mieszkańcem miasta Kefar Sawa, gdzie żył w skromnym mieszkaniu aż do śmierci. Zmarł na atak serca, uczestnicząc w ceremonii w moszawie Newatim. Moszaw Sapir, założony w 1978 roku, został nazwany na jego cześć.

</doc>
<doc id="1230420" url="https://pl.wikipedia.org/wiki?curid=1230420" title="Łopowice">
Łopowice

Łopowice – dawny przysiółek osady Sokołów położonej w województwie zachodniopomorskim, w powiecie gryfickim, w gminie Gryfice.
W latach 1975–1998 miejscowość administracyjnie należała do województwa szczecińskiego. Urzędowo zniesiona w 2009.

</doc>
<doc id="1230423" url="https://pl.wikipedia.org/wiki?curid=1230423" title="Nadzór penitencjarny">
Nadzór penitencjarny

Nadzór penitencjarny – instytucja prawna, którą w Polsce definiuje Kodeks karny wykonawczy z 1997 roku jako
W okresie międzywojennym w Polsce nadzór penitencjarny sprawował prokurator, od 1957 roku sędzia i prokurator, co unormował Kodeks karny wykonawczy z 1969. Literatura prawnicza postulowała zniesienie nadzoru prokuratorskiego. Kodeks karny wykonawczy z 1997 roku spełnił ten postulat.
Sędzia penitencjarny ma rangę sędziego sądu okręgowego. Wizytuje zakłady karne, areszty śledcze oraz inne miejsca, gdzie przebywają osoby pozbawione wolności jak np. policyjne izby zatrzymań, zakłady psychiatryczne czy zakłady leczenia odwykowego. Ma prawo wstępu w każdym czasie, bez ograniczeń, do zakładów, aresztów oraz innych miejsc, gdzie przebywają osoby pozbawione wolności, poruszania się po ich terenie, przeglądania dokumentów oraz żądania wyjaśnień od administracji tych jednostek. Ma prawo podczas nieobecności innych osób przeprowadzania rozmów z osobami pozbawionymi wolności oraz badania ich wniosków, skarg i próśb.
Sędzia penitencjarny uchyla sprzeczną z prawem decyzję dyrektora zakładu karnego, aresztu śledczego, dyrektora okręgowego, Dyrektora Generalnego Służby Więziennej albo osoby kierującej innym zakładem przewidzianym w przepisach prawa karnego wykonawczego oraz komisji penitencjarnej i sądowego kuratora zawodowego, jeżeli dotyczy ta decyzja osoby pozbawionej wolności.

</doc>
<doc id="1230425" url="https://pl.wikipedia.org/wiki?curid=1230425" title="Assemblage 23">
Assemblage 23

Assemblage 23 – solowy projekt futurepop Toma Sheara.
Przed powstaniem Assemblage 23, Shear we wczesnych latach 80. eksperymentował z muzyką ukrywając się pod pseudonimem "Man on a Stage". Większość z tych prac była instrumentalna z powodu wątpienia artysty w swe wokalne umiejętności. Projekt Assemblage 23 narodził się w 1988 r. po zdobyciu przez Sheara doświadczenia. Duże piętno odcisnęła w nim twórczość grupy Depeche Mode. W 1999 r. artysta zawarł kontrakt z kanadyjską wytwórnią "Gashed!" na wydanie albumu "Contempt". Obecnie Tom Shear związany jest z wydawnictwami Accession oraz Metropolis.

</doc>
<doc id="1230426" url="https://pl.wikipedia.org/wiki?curid=1230426" title="Hiroki Kōsai">
Hiroki Kōsai

 – japoński astronom. Odkrył 92 planetoidy wspólnie z Kiichirō Furukawą oraz 1 z Goro Sasakim. Był także współodkrywcą komety D/1977 C1 (Skiff-Kosai) (inna nazwa: 1976 XVI).
Nazwiskiem Hirokiego Kōsai nazwano planetoidę (3370) Kohsai.

</doc>
<doc id="1230433" url="https://pl.wikipedia.org/wiki?curid=1230433" title="Alfred Obaliński">
Alfred Obaliński

Alfred Obaliński (ur. 15 listopada 1843 w Brzeżanach, zm. 18 lipca 1898) – polski profesor, lekarz chirurg.
Życiorys.
Urodził się w okolicach Lwowa, z pochodzenia był Ormianinem. Rozpoczął studia na Wydziale Lekarskim Uniwersytetu Jagiellońskiego. Wziął udział w powstaniu styczniowym, walczył w bitwie pod Miechowem. Następnie kontynuował naukę i w 1868 r. uzyskał stopień doktora medycyny, a w 1870 – doktora chirurgii i okulistyki. Był wówczas asystentem profesora Antoniego Bryka, który przekonał go do zajęcia się urologią. W 1870 r. został ordynatorem Szpitala św. Łazarza w Krakowie. W 1881 r. habilitował się na podstawie rozprawy „Doświadczalny przyczynek do przesączania krwi do jamy otrzewnowej”. W 1888 r. został profesorem nadzwyczajnym Uniwersytetu Jagiellońskiego. W 1897 r. objął funkcję kierownika Kliniki Chirurgicznej UJ.
Zajmował się głównie chirurgią plastyczną, ortopedią, chirurgią jamy brzusznej, urologią i chirurgią tarczycy. Wypracował własną metodę przeszczepiania skóry, operował wady wrodzone układu kostnego u dzieci. Jako pierwszy opracował stosowanie piłki Gigliego do kraniotomii (chirurgicznego otwarcia czaszki) w 1897 r.
Jako pierwszy zwrócił uwagę na objaw wzmożonych ruchów robaczkowych w pierwszej fazie niedrożności mechanicznej jelita.
Zajmował się chirurgią dróg moczowych, w której wprowadził własną metodę umocowania nerki. 
Jako pierwszy na ziemiach polskich zastosował rentgenografię do diagnostyki chirurgicznej. Wykorzystał zdjęcie rentgenowskie łokcia pacjenta po przebytym urazie, wykonane przez prof. Karola Olszewskiego w dniu 7 lutego 1896 roku w Zakładzie Chemicznym UJ (miesiąc po ukazaniu się informacji o odkryciu promieniowania rentgenowskiego przez Wilhelma Röntgena).
W 1896 r. jako pierwszy przeprowadził operację wycięcia żołądka i poprzecznicy. Był założycielem i prezesem Krakowskiego Ochotniczego Towarzystwa Ratunkowego.
Został pochowany na Cmentarzu Rakowickim w Krakowie (kwatera M, rząd wsch.).
Upamiętnienie.
17 lutego 1900 roku w Kościele św. Anny odsłonięto tablicę pamiątkową wykonaną przez prof. Dauna, którą umieszczono po lewej stronie ołtarza. Rama z marmuru pińczowskiego otacza popiersie z brązu. Na dole tablicy umieszczono napis " Alfred Obaliński, profesor Uniwersytetu Jagiellońskiego, urodzony 15 grudnia 1843 w Brzeżanach, zmarł 18 lipca 1898 r. w Krakowie. Ku wiecznej pamięci kamień ten położyli koledzy Tow. Lekarskiego krakowskiego i profesorowie Uniwersytetu Jagiellońskiego".

</doc>
<doc id="1230435" url="https://pl.wikipedia.org/wiki?curid=1230435" title="Sejm zwyczajny 1766">
Sejm zwyczajny 1766

Sejm 1766 – sejm I Rzeczypospolitej został zwołany 16 czerwca 1766 roku do Warszawy.
Sejmiki przedsejmowe w województwach odbyły się 25 sierpnia, a sejmik główny pruski w Malborku 8 września 1766 roku. Marszałkiem sejmu obrano Celestyna Czaplica podkomorzego łuckiego. Obrady sejmu trwały od 6 października do 29 listopada 1766 roku.
W czasie jego sesji miało miejsce starcie przeciwnych obozów politycznych. Obóz reformatorski "Familii" Czartoryskich próbował przeforsować projekt głosowania większością głosów nad wnioskami składanymi przez Komisję Skarbową. Poseł rosyjski Nikołaj Repnin próbował przeforsować swój projekt przyznania praw politycznych innowiercom. Opozycja związana z biskupem krakowskim Kajetanem Sołtykiem i kamienieckim Adamem Stanisławem Krasińskim, dążąca do obalenia Stanisława Augusta Poniatowskiego i powrotu Wettynów na tron polski, ze swej strony odrzucała projekt równouprawnienia innowierców, wraz z Repninem popierając jednak rozwiązanie konfederacji, zawiązanej jeszcze na sejmie konwokacyjnym 1764 roku.
Gdy 11 października kanclerz wielki koronny Andrzej Zamoyski wystąpił z wnioskiem o głosowanie większością nad projektami Komisji Skarbowej, Repnin i poseł pruski Gédéon Benoît zagrozili Rzeczypospolitej wojną w przypadku przyjęcia takiej ustawy. Równocześnie kuchmistrz wielki litewski Michał Wielhorski złożył wniosek o "ubezpieczenie głosu wolnego".
W zaistniałej sytuacji Czartoryscy zmuszeni zostali do głosowania przeciwko własnym projektom, by uratować niektóre ważne konstytucje sejmowe, wprowadzające m.in. czopowe-szelężne zamiast cła generalnego, reformę sądu asesorskiego itp. Według pruskiego dyplomaty przegrana sprawa głosowania większością przyprawiła króla o chorobę, tak że nie był w stanie przyjmować gratulacji w rocznicę swojej koronacji. W ostatnim dniu sejmu udało się wprowadzić głosowanie większością głosów na sejmikach. Rozwiązano konfederację, jednak wobec oporu opozycji i Czartoryskich ambasadorowi Repninowi nie udało się przeprowadzić równouprawnienia dysydentów.
Stało się to powodem zawiązania w 1767 z inspiracji Rosji konfederacji wyznaniowych: radomskiej, słuckiej i toruńskiej.

</doc>
<doc id="1230436" url="https://pl.wikipedia.org/wiki?curid=1230436" title="Drużynowe Mistrzostwa Polski na Żużlu 1978">
Drużynowe Mistrzostwa Polski na Żużlu 1978

Drużynowe Mistrzostwa Polski na Żużlu 1978 – 31. edycja drużynowych mistrzostw Polski, organizowanych przez Polski Związek Motorowy (PZM). W sezonie 1978 po rozszerzeniu ligi, do rozgrywek pierwszej ligi przystąpiło dziesięć zespołów, natomiast w drugiej lidze walczyło siedem drużyn.
Zwycięzca najwyższej klasy rozgrywkowej (I Ligi) zostaje Drużynowym Mistrzem Polski na Żużlu w sezonie 1978. Obrońcą tytułu z poprzedniego sezonu jest Stal Gorzów, która triumfowała także w tym roku.

</doc>
<doc id="1230437" url="https://pl.wikipedia.org/wiki?curid=1230437" title="Unison (album Céline Dion)">
Unison (album Céline Dion)

Unison – debiutancki album anglojęzyczny kanadyjskiej piosenkarki Céline Dion wydany w 1990 roku w Północnej Ameryce i rok później w reszcie świata. Wliczając jej poprzednie francuskojęzyczne albumy Unison był 15 krążkiem Dion.
Prolog.
Przed wydaniem „Unison”, Céline Dion miała już stabilną pozycję na francuskiej scenie muzycznej. Wydała 14 płyt w ojczystym języku : 11 w Kanadzie i 3 we Francji. Wygrała liczne nagrody muzyczne w tym 15 Felix Awards, 2 Yamaha Music Festival Awards, Eurovision Song Contest Grand Prix i MetroStar Award. Dion otrzymała złote i platynowe certyfikaty dla jej poszczególnych albumów (4 złote i 3 platynowe) i singli (3 złote). Była popularną francuską piosenkarką, jednak wciąż nieznaną w krajach anglojęzycznych.
W 1985 roku Céline Dion nagrała swój pierwszy singiel w języku angielskim zatytułowany „Listen to the Magic Man” do filmu „The Peanut Butter Solution”. Soundtrack zawierał również piosenkę „Michael's Song”. Tego samego roku Dion wydała live album „Céline Dion en concert”, który zawierał kilka piosenek po angielsku : „Up Where We Belong,” „Over the Rainbow” i „What a Feeling."
W 1989 Céline Dion wydała swój drugi anglojęzyczny singiel w Kanadzie „Can't Live With You, Can't Live Without You”, duet z Billym Newton-Davisem. Nagrała także piosenkę „Listen to Me” z Warren Wiebe. Była to piosenka tytułowa do filmu, w którym główną rolę grał Kirk Cameron. W 1989 Dion nagrała również swój trzeci duet tym razem z Dan Hills, o tytule „Wishful Thinking”.
Po duetach i piosenkach filmowych nadszedł czas na solową próbę Dion - album w języku angielskim, który miałby przedstawić ją światu. Na wydanie go CBS Records początkowo przeznaczyła $25 000, które pozwoliłyby Dion jedynie nagrać nowy wokal na ścieżki dźwiękowe z jej francuskiego albumu „Incognito”. Trzy wydarzenia sprawiły, że stawka się zwiększyła. Pierwsze - Dion wystąpiła w duecie z Dan Hill na zebraniu CBS Kanada w 1987 roku. Występ zrobił wystarczające wrażenie na prezesie firmy Bernie DiMatteo, aby zwiększyć budżet do $100 000, dzięki czemu można było zamówić nowe piosenki. Następnie Dion zaśpiewała na rozdaniu nagród Juno „Have a Heart” - anglojęzyczną wersję piosenki „Partout je te vois” z „Incognito”. Po występie budżet wzrósł do $300,000. Wkrótce David Foster po obejrzeniu taśmy video przekonał DiMatteo, że $300 000 to za mało, dzięki czemu Dion dostała nieograniczony budżet. Ostatecznie koszt nagrania albumu wyniósł $600 000. Przy nagraniu Dion pracowała z trzema producentami : Davidem Fosterem, Christopherem Neilem i Andym Goldmarkiem.
Informacje o albumie.
"Unison” był nagrywany w Londynie, Nowym Yorku i Los Angeles. Single z albumu to „(If There Was) Any Other Way”, „Unison” (cover piosenki Juniora z filmu Toma Cruise’a „Wszystkie właściwe posunięcia”), „Where Does My Heart Beat Now”, „The Last to Know” (wcześniej nagrane przez Sheena'ę Easton) i radiowy singel „Have a Heart” (angielska wersja piosenki „Partout je te vois” nagranej na albumie Dion „Incognito” z 1987 roku). „Unison” przyniósł Kanadyjce dwie nagrody Juno w kategoriach Album Roku i Piosenkarka Roku.
Dion wyruszyła w trasę koncertową „Unison Tour”, aby wypromować album w Kanadzie. Wydano również kasetę VHS „Unison”. Podczas trasy piosenkarka zrobiła przerwę, w trakcie której nagrała piosenkę „Voices That Care”, singiel wydany w marcu 1991 roku. Piosenkę napisali David Foster, Linda Thompson i Peter Cetera, a nagrała ją grupa popularnych muzyków, aktorów i sportowców, aby pomóc podnieść morale amerykańskich żołnierzy wmieszanych w Wojnę Zatokową oraz wesprzeć Międzynarodowy Ruch Czerwonego Krzyża i Czerwonego Półksiężyca. Singiel doszedł do 11 miejsca na Billboard Hot 100 i uzyskał status złotej płyty za sprzedaż ponad 500 000 kopii.
Sprzedaż.
"Where Does My Heart Beat Now” jest uznawana za przełomową piosenkę Dion na rynku anglojęzycznym (4 miejsce na liście singli w USA). Światowa sprzedaż albumu doszła do 3,5 milionów kopii. Największy sukces krążek odniósł w Kanadzie i USA, gdzie doszedł odpowiednio do 18 i 74 miejsca na listach najchętniej kupowanych albumów, co dało albumowi status siedmiokrotnie platynowej płyty w Kanadzie (sprzedaż ponad 700 000 kopii) i platynowej w USA (ze sprzedażą 1 238 000 kopii). „Unison” doszedł do 8 miejsca w Norwegii i zajmował je przez 2 tygodnie z rzędu. Była to najwyższa pozycja tego krążka spośród wszystkich krajów świata. W 1996 roku, pięć lat po jego pierwszym wydaniu, album doszedł do 55 miejsca w Wielkiej Brytanii. Mimo że „Unison” ani razu nie pojawił się na liście sprzedaży albumów we Francji, w 1997 roku pokrył się złotem za sprzedaż 100 000 kopii.
Kontrowersje.
Podczas gdy Dion cieszyła się z rosnącego sukcesu w krajach anglojęzycznych, jej fani z Francji i Quebec krytykowali ją za zaniedbywanie ich. Po zwycięstwie Felix Award dla najlepszego artysty angielskiego, spróbowała na nowo połączyć się z francuskojęzycznymi fanami poprzez odmowę przyjęcia nagrody. Dion ogłosiła, że jest i zawsze będzie francuskim, a nie angielskim artystą.

</doc>
<doc id="1230438" url="https://pl.wikipedia.org/wiki?curid=1230438" title="Arturo Merzario">
Arturo Merzario

Arturo Francesco „Little Art” Merzario (ur. 11 marca 1943 w mieście Chiavenna, prowincji Como) – były włoski kierowca Formuły 1.
Zadebiutował w 1972 roku w zespole Ferrari.
W 1974 roku przeszedł do zespołu Williamsa, w którym występował przez kolejne dwa sezony.
Później reprezentował barwy zespołów Fittipaldi, Walter Wolf Racing, March, Shadow oraz własnego Team Merzario.
W 1976 roku podczas Grand Prix Niemiec razem z Guyem Edwardsem i Brettem Lungerem wyciągnął Nikiego Laudę z palącego się bolidu Ferrari.

</doc>
<doc id="1230439" url="https://pl.wikipedia.org/wiki?curid=1230439" title="Śniadecki (krater księżycowy)">
Śniadecki (krater księżycowy)

Śniadecki – krater na powierzchni Księżyca o średnicy 41,13 km, położony na 22,29° szerokości południowej i 168,84° długości zachodniej.
Decyzją Międzynarodowej Unii Astronomicznej w 1970 roku został nazwany imieniem polskiego astronoma Jana Śniadeckiego.

</doc>
<doc id="1230442" url="https://pl.wikipedia.org/wiki?curid=1230442" title="Secret Passion">
Secret Passion

Secret Passion – album francuskiej piosenkarki Amandy Lear, wydany w 1986 roku.
Ogólne informacje.
"Secret Passion" to siódmy longplay Amandy Lear i dziewiąta płyta w jej dyskografii. Album powstał we współpracy z amerykańskimi producentami, kompozytorami i muzykami. Nagrany został w Los Angeles - był to pierwszy album Amandy nagrany poza Europą. Dominował na nim typowy dla lat 80. synthpop z domieszką rocka. Wśród utworów znalazł się cover "Wild Thing" zespołu The Troggs z lat 60.
Miał to być nie tylko jej comeback w krajach europejskich, ale także próba podbicia państw anglojęzycznych. Plany promocyjne płyty zostały jednak pokrzyżowane na skutek wypadku samochodowego, któremu uległa piosenkarka - konieczna była wielomiesięczna rehabilitacja w szpitalu. Artystka nie była w takim stanie zdolna promować album, więc nie odniósł on zamierzonego sukcesu.
Album ukazał się tylko na winylu i kasecie magnetofonowej.
Lista ścieżek.
Strona A:
Strona B:

</doc>
<doc id="1230447" url="https://pl.wikipedia.org/wiki?curid=1230447" title="Opłaty lokalne">
Opłaty lokalne

Opłaty lokalne – jedno ze źródeł dochodów budżetów gmin, m.in. obok podatków lokalnych.
Rodzaje opłat lokalnych.
Gminy czerpią dochody z opłat lokalnych, do których zalicza się opłatę:
Opłaty te reguluje ustawa z dnia 12 stycznia 1991 r. o podatkach i opłatach lokalnych (). Od 1 stycznia 2007 r. na mocy ustawy z dnia 16 listopada 2006 r. o opłacie skarbowej () została zniesiona opłata administracyjna.
Opłata targowa.
Fakultatywną opłatę targową pobiera się od osób fizycznych, osób prawnych oraz jednostek organizacyjnych nieposiadających osobowości prawnej, dokonujących sprzedaży na targowiskach.
W myśl ustawy targowiskami są wszelkie miejsca, w których jest prowadzony handel, przy czym opłacie targowej nie podlega sprzedaż dokonywana w budynkach lub częściach budynków, z wyjątkiem targowisk pod dachem oraz hal używanych do targów, aukcji i wystaw. Z opłaty zwolnieni są podatnicy płacący podatki od nieruchomości znajdujących się na targowisku.
Opłata miejscowa i uzdrowiskowa.
Opłata miejscowa jest pobierana od osób fizycznych przebywających dłużej niż dobę w celach turystycznych, wypoczynkowych lub szkoleniowych w miejscowościach o korzystnych właściwościach klimatycznych, walorach krajobrazowych oraz warunkach umożliwiających pobyt osób w tych celach oraz w miejscowościach znajdujących się na obszarach, którym nadano status obszaru ochrony uzdrowiskowej na zasadach określonych w ustawie z dnia 28 lipca 2005 r. o lecznictwie uzdrowiskowym, uzdrowiskach i obszarach ochrony uzdrowiskowej oraz o gminach uzdrowiskowych (). Opłata jest pobierana za każdy dzień pobytu w takich miejscowościach.
Opłata uzdrowiskowa jest pobierana od osób fizycznych przebywających dłużej niż dobę w celach zdrowotnych, turystycznych, wypoczynkowych lub szkoleniowych w miejscowościach znajdujących się na obszarach, którym nadano status uzdrowiska na zasadach określonych w ustawie z dnia 28 lipca 2005 r. o lecznictwie uzdrowiskowym, uzdrowiskach i obszarach ochrony uzdrowiskowej oraz o gminach uzdrowiskowych, za każdy dzień pobytu w takich miejscowościach.
Opłata miejscowa i uzdrowiskowa nie są pobierane:
Od osób, od których pobierana jest opłata uzdrowiskowa, nie pobiera się opłaty miejscowej.
Wysokość stawek opłat lokalnych w 2008 r..
Rada gminy, w drodze uchwały określa zasady ustalania i poboru oraz terminy płatności i wysokość stawek powyższych opłat, z tym, że w 2008 r.:

</doc>
<doc id="1230453" url="https://pl.wikipedia.org/wiki?curid=1230453" title="Rashard Lewis">
Rashard Lewis

Rashard Quovon Lewis (ur. 8 sierpnia 1979 w Pineville) – amerykański koszykarz, grający na pozycjach niskiego lub silnego skrzydłowego, mistrz NBA z 2013. Dostał się do NBA bezpośrednio po szkole średniej.
W 1998 wystąpił w dwóch meczach gwiazd amerykańskich szkół średnich – McDonald’s All-American i Nike Hoop Summit. Został też wybrany najlepszym zawodnikiem amerykańskich szkół średnich przez rozmaite organizacje (Parade Player of the Year, Mr. Basketball USA) oraz stanu Teksas (Texas Mr. Basketball). Zaliczono go również do I składu Parade All-American i USA Today All-USA.
Został wybrany w drafcie w 1998 roku z numerem 32 przez Seattle SuperSonics. W drużynie tej występował od sezonu 1998/1999 do końca 2006/2007. Po odejściu z SuperSonics podpisał sześcioletni kontrakt z Orlando Magic na kwotę 118 mln $. Dwukrotnie wystąpił w All-Star Game.
W 2009 został ukarany zawieszeniem na 10 meczów NBA za stosowanie DHEA, czym naruszył ligowe przepisy antydopingowe.
W sezonie 2010/11 został wymieniony za Gilberta Arenasa. 20 czerwca 2012 roku został wymieniony do New Orleans Hornets. W dniu 11 lipca 2012 roku podpisał kontrakt z Miami Heat.
Statystyki w NBA.
Na podstawie Basketball-Reference.com 

</doc>
<doc id="1230454" url="https://pl.wikipedia.org/wiki?curid=1230454" title="Powłoki metaliczne">
Powłoki metaliczne

Powłoki metaliczne – warstwy metalu na powierzchni wyrobu, służące do jego ochrony przed korozją lub do celów ozdobnych. Nakłada się je różnymi metodami technologicznymi, np. metodą:

</doc>
<doc id="1230457" url="https://pl.wikipedia.org/wiki?curid=1230457" title="Pamela M. Kilmartin">
Pamela M. Kilmartin

Pamela Margaret Kilmartin (ur. 1949) – nowozelandzka astronomka.
W latach 1981–2003 odkryła we współpracy ze swoim mężem Alanem Gilmore’em 41 planetoid. Pracowała wraz z mężem w Mount John University Observatory i na Wydziale Fizyki i Astronomii Uniwersytetu Canterbury w Christchurch. Oboje przeszli na emeryturę w 2014.
Planetoida (3907) Kilmartin została nazwana jej imieniem, natomiast planetoidę (2537) Gilmore nazwano na cześć jej i jej męża.

</doc>
<doc id="1230458" url="https://pl.wikipedia.org/wiki?curid=1230458" title="Dolina Raczkowa">
Dolina Raczkowa

Dolina Raczkowa () – dolina w słowackich Tatrach Zachodnich, będąca orograficznie lewym odgałęzieniem Doliny Wąskiej.
Topografia.
Boczne jej obramowanie po wschodniej stronie stanowi grań Bystrej (2248 m), po zachodniej Otargańce (2194 m). Północne piętra doliny podchodzą pod grań główną Tatr Zachodnich. Znajdujący się w tej grani Starorobociański Wierch swoimi południowymi grzędami dzieli jej górną część na dwie odnogi: Dolinę Gaborową i Dolinę Zadnią Raczkową. Przebiega z północy na południe, a w Niżniej Łące łączy się z Doliną Jamnicką – drugim, bliźniaczym odgałęzieniem Doliny Wąskiej.
Geologia i rzeźba terenu.
Dolina ma powierzchnię ok. 15 km². Jest bardzo głęboka; względna różnica wysokości pomiędzy jej dnem a najwyższymi punktami w jej otoczeniu sięga 850 m. Jej zbocza są strome i w dużej części trawiaste, co powoduje, że w zimie schodzą tutaj ogromne lawiny. Łączna powierzchnia terenów lawinowych wynosi w tej dolinie ok. 530 ha. Jej rzeźba jest pochodzenia lodowcowego. W czasie ostatniego zlodowacenia północnopolskiego lodowiec miał długość 8 km, grubość ponad 150 m i dochodził do wysokości 900 m n.p.m. Od rozdroża w Niżniej Łące dno doliny stromo wznosi się w górę, przez co Raczkowa jest położona średnio o 200 m wyżej niż bliźniacza Dolina Jamnicka. W górnym piętrze doliny wyraźne ślady lodowca; wały morenowe i kotły lodowcowe, w których znajduje się kilka Raczkowych Stawów. Zasilają one Raczkowy Potok spływający dnem doliny. Potok ten w Dolinie Zadniej Raczkowej tworzy kilka kaskad, największa z nich to Raczkowa Siklawa.
Historia.
Nazwa doliny pochodzi prawdopodobnie od nazwiska. Dawniej dolina była wypasana. Pozostałością pasterskiej przeszłości jest polana Ostrzyca w środkowej części doliny oraz szałas Koliba pod Klinem znajdujący się w miejscu, w którym łączą się dwie górne odnogi Doliny Raczkowej, zwanym Pod Klinem. Szałas jest wyremontowany i przystosowany do nocowania. Wiodły też przez dolinę zbójnickie ścieżki. Dawniej górale mówili, że w skałach nad Doliną Raczkową jest ukryty skarb – w miejscu, „"ka słonko nopierwyj zaświeci na św. Michała”". Lasy wycięte zostały niemal zupełnie, pierwotne lasy ostały się jedynie w niedostępnych miejscach (tzw. lasy urwiskowe). Górna granica lasu jest tu silnie obniżona w wyniku liczącego kilkaset lat pasterstwa i dużych lawin. W lesie występują skupiska limb.
Pierwszym znanym turystą, który zwiedził Dolinę Raczkową, był Robert Townson (1793 r.). Znaczący udział w naukowym badaniu doliny mają polscy naukowcy: rośliny badali tu Feliks Berdau i Bolesław Kotula, geologiczny zwiad przeprowadził Alojzy Alth, skały badał Stefan Kreutz, stawy i morfologię polodowcową Jerzy Młodziejowski, problematykę pasterską Zofia Hołub-Pacewiczowa, a nazewnictwo Tadeusz Zwoliński.
Bazę wyjściową do zwiedzania doliny stanowi osiedle turystyczno-wypoczynkowe u ujścia Doliny Wąskiej, w tym autokemping „Raczkowa”. Dojechać tu można Tatrzańską Drogą Młodości, skręcając na północ w miejscowości Przybylina.

</doc>
<doc id="1230459" url="https://pl.wikipedia.org/wiki?curid=1230459" title="Pamela Kilmartin">
Pamela Kilmartin



</doc>
<doc id="1230461" url="https://pl.wikipedia.org/wiki?curid=1230461" title="IV Liceum Ogólnokształcące w Legnicy">
IV Liceum Ogólnokształcące w Legnicy

IV Liceum Ogólnokształcące z ukraińskim językiem nauczania w Legnicy lub Zespół Szkół Ogólnokształcących nr 4 w Legnicy im. Bohdana Ihora Antonycza – placówka oświatowa założona w roku 1957, początkowo z siedzibą w Złotoryi. W roku 1960 szkołę przeniesiono do Legnicy. Od roku 1993 szkoła mieści się przy ulicy Pancernej w Legnicy. Budynek ten do roku 1991 był w posiadaniu Północnej Grupy Wojsk Armii Radzieckiej, a do roku 1945 był siedzibą prywatnego niemieckiego gimnazjum.
IV LO w Legnicy z ukraińskim językiem nauczania jest najstarszą polską szkołą średnią o tym profilu nauczania od roku 1945.
Absolwenci:

</doc>
<doc id="1230462" url="https://pl.wikipedia.org/wiki?curid=1230462" title="TauTona">
TauTona

TauTona – kopalnia złota w Republice Południowej Afryki. Jej głębokość sięga 3,9 km. Do roku 2011 była najgłębszą kopalnią na świecie, kiedy to utraciła pierwszeństwo na rzecz kopalni Mponeng (też w RPA, ponad 4 km). Nazwa Tau Tona oznacza w języku Sotho "wielki lew".
Kopalnia leży na zachód od Johannesburga niedaleko miasta Carletonville. Jest jedną z trzech kopalni Western Deep Levels. Niedaleko kopalni TauTona znajdują się kopalnie Mponeng oraz Savuka. TauTona i Savuka posiadają wspólne zakłady zajmujące się procesem przeróbki rudy złota. Właścicielem owych trzech kopalni jest przedsiębiorstwo kanadyjskie AngloGold Ashanti.
Tau Tona została zbudowana przez firmę Anglo American Corporation, która w 1957 zakupiła 2-kilometrowej wówczas głębokości szyb. Kopalnia rozpoczęła wydobycie w roku 1962. Jest jedną z najbardziej wydajnych w Południowej Afryce i pracuje nawet w okresach, gdy cena złota znacznie spada. Wyrobiska kopalni mają łącznie około 800 kilometrów długości, a kopalnia zatrudnia około 5600 górników. Jest dosyć niebezpiecznym miejscem pracy - średnio w ciągu roku w kopalni ginie pięciu górników. Przy tak znacznej głębokości temperatura skał powietrza nagrzewa się do poziomu niebezpiecznego dla życia. Stosowana więc musi być klimatyzacja chłodząca powietrze z około 55°C do około 28°C.
Dotarcie robotników z powierzchni do przodków, gdzie urabia się rudę, zajmuje nawet godzinę. Ze względu na bezpieczeństwo konieczne są przesiadki. Klatka, którą górnicy zjeżdżają pod ziemię, osiąga prędkość 16 metrów na sekundę.
Koncern AngloGold Ashanti rozważa budowę nowego szybu, którym górnicy po raz pierwszy zjechaliby na głębokość ponad czterech kilometrów. Uzyskano by z niego lepszy dostęp do złoża.
Produkcja.
Zestawienie wielkości produkcji z ostatnich lat:

</doc>
<doc id="1230465" url="https://pl.wikipedia.org/wiki?curid=1230465" title="Sokrates Scholastyk">
Sokrates Scholastyk

Sokrates Scholastyk (gr. Σωκράτης Σχολαστικός; ur. ok. 380 w Konstantynopolu, zm. ok. 450) – historyk Kościoła starożytnego.
Życie.
Był najprawdopodobniej Grekiem, wywodzącym się z elity Konstantynopola. Otrzymał staranne wykształcenie klasyczne, będąc uczniem dwóch pogańskich filozofów: Helladiosa i Ammoniosa. Został prawnikiem, o czym świadczy przydomek „scholastyk”, co w starożytności oznaczało „człowieka o prawniczym wykształceniu”. W związku ze swoim zawodem dobrze znał łacinę. 
Sokrates Scholastyk był autorem dzieła "Historia Kościoła", napisanego w języku greckim i wydanego w siedmiu tomach, będącego kontynuacją podobnego, wcześniejszego dzieła Euzebiusza z Cezarei. Opisał w nim dzieje Kościoła w latach 305–439. Przy jego pisaniu korzystał z archiwów państwowych oraz z tekstów wcześniejszych historyków (takich jak np. wspomniany już Euzebiusz), ale również opierał się na relacjach naocznych świadków oraz sięgał do dokumentów (np. protokołów i uchwał synodów). Korzystał z licznych źródeł, podchodząc jednocześnie do nich krytycznie – gdy uznał, że nie zasługują na zaufanie, nie korzystał z nich przy redakcji drugiego wydania swego dzieła. Historycy uznają, że nie miał zbyt dużego pojęcia o teologii, co jest widoczne w jego opisach dziejów różnych sporów teologicznych IV wieku. 
Mimo że sam określał się jako kontynuator Euzebiusza, to deklarował również, że nie zamierza dbać o kunsztowny styl, a jego celem jest dotarcie do prawdy i przekazanie jej nawet mniej wyrobionym czytelnikom. W opisach starał się być bezstronny, nie stronił także od przedstawiania wydarzeń z historii świeckiej, wyraźnie łącząc dzieje Kościoła z dziejami imperium rzymskiego. Podejrzewa się również, że należał do sekty nowacjan, gdyż w swoim dziele wyraża wyraźną sympatię do tej sekty.

</doc>
<doc id="1230471" url="https://pl.wikipedia.org/wiki?curid=1230471" title="Skala Hounsfielda">
Skala Hounsfielda

Skala Hounsfielda – ilościowa skala opisująca gęstość radiologiczną. Jej pomysłodawcą był laureat Nagrody Nobla Godfrey N. Hounsfield.
Definicja.
Skala jednostek Hounsfielda jest liniowym przekształceniem pierwotnego pomiaru liniowego współczynnika osłabienia, w której gęstość radiologiczna wody destylowanej w standardowej temperaturze i ciśnieniu (warunki standardowe) jest definiowana jako zero jednostek Hounsfielda (HU), natomiast gęstość powietrza w warunkach standardowych jest określana jako -1000 HU. Dla materiału X z liniowym współczynnikiem osłabienia formula_1 odpowiadająca wartość HU jest wyrażona wzorem:
gdzie formula_3 i formula_4 to liniowe współczynniki osłabienia wody i powietrza odpowiednio w warunkach standardowych. Stąd zmiana jednej jednostki HU przedstawia zmianę 0,1% różnicy pomiędzy współczynnikiem osłabienia wody a powietrza lub w przybliżeniu 0,1% współczynnika osłabienia wody, ponieważ współczynnik osłabienia powietrza jest bliski zeru.
Uzasadnienie.
Powyższe normy zostały wybrane jako uniwersalnie dostępne odniesienia dostosowane do kluczowego zastosowania komputerowej osiowej tomografii, czyli obrazowania anatomii zwierząt.

</doc>
<doc id="1230474" url="https://pl.wikipedia.org/wiki?curid=1230474" title="Rendez-Vous (polski zespół muzyczny)">
Rendez-Vous (polski zespół muzyczny)

Rendez-Vous – polski zespół z pogranicza rocka i nowej fali.
Historia.
Został utworzony we wrześniu 1983 w Łodzi przez byłych członków grupy Brak: wokalistę/basistę Ziemowita „Ziemka” Kosmowskiego i saksofonistę Kamila Bilskiego. Do obu muzyków dołączyli: gitarzysta Andrzej Stańczak (ex–Krótkie Spięcie) i perkusista Bogdan Banasiak, którego wkrótce zastąpił Wojciech Młotecki (ex–Krótkie Spięcie). Latem 1984 podczas występu na FMR Jarocin grupa dostała się do „złotej ósemki”. Rok później muzycy wzięli udział m.in. w poznańskiej „Rock Arenie”, „Rock Opolu”, „Rockowisku” w Łodzi. W tym czasie nagrali również pierwszego singla „I na okrągło”. W 1986 ukazały się kolejne nagrania – singel „Kradnij mnie” oraz utwory „Na skrzyżowaniu ulic” (kompilacja "Jeszcze młodsza generacja") oraz „Shiny–Wet” (anglojęzyczna wersja „Kradnij mnie” na kompilacji "Music from Poland at Midem '86"). W tym samym roku muzycy nagrali debiutancki album "Rendez-Vous". Znalazł się na nim największy przebój zespołu „A na plaży... (Anna)”. W styczniu 1988 zespół zawiesił działalność. Kosmowski kontynuował karierę w swoim kolejnym zespole Ziemek (przez jakiś czas towarzyszył mu jeszcze Stańczak). W lipcu 1988 zmarł Wojciech Młotecki (występował również w zespole Klincz).
Latem 2000 doszło do reaktywacji zespołu w składzie: Kosmowski (wokal, gitara, inst. klawiszowe), Banasiak (gitara basowa). Rok później dołączył Andrzej Rusinek (perkusja). Współpracę z zespołem podjął wówczas również Andrzej Stańczak. Muzycy nagrali dwa nowe utwory: „Rendez-Vous Carmelina” i „Comunicujmy się”, które gościły na antenie radiowej. W sierpniu 2002 r. ukazała się reedycja CD albumu "Rendez-Vous". W 2005 grupa dokonała nagrań na kolejną płytę, która nie ukazała się do dziś.
W listopadzie 2014 zmarł gitarzysta Andrzej Stańczak.
21 września 2016 zespół podpisał kontrakt na nowy album. Trzy dni później opublikowany został teledysk do pierwszego singla zatytułowanego „Jak z nut”. Album "Raz dane" ukazał się 17 lutego 2017 roku.

</doc>
<doc id="1230480" url="https://pl.wikipedia.org/wiki?curid=1230480" title="Vitello (krater księżycowy)">
Vitello (krater księżycowy)

Vitello – krater na powierzchni Księżyca o średnicy 42 km, położony na 30,4° szerokości południowej i 37,5° długości zachodniej.
Decyzją Międzynarodowej Unii Astronomicznej w 1935 roku został nazwany imieniem polskiego fizyka, matematyka i filozofa Vitella (Erazma Ciołka).

</doc>
<doc id="1230483" url="https://pl.wikipedia.org/wiki?curid=1230483" title="Incrowd">
Incrowd

Incrowd - polska grupa muzyczna założona w 1992 roku. W jej skład wchodzili Maciej Majchrzak (gitara elektryczna, obecnie T.Love), Adam Nowakowski (wokal), Sidney Polak (perkusja, obecnie T.Love) i Marcin Szuster (gitara basowa).
Pierwszy koncert grupy odbył się w "Klubie Filtry" 20 grudnia 1992 roku. Zespół brał udział w warszawskiej edycji konkursu "Marlboro Rock-In '93" Nie przeszedł do finału. Zagrał na dużej scenie festiwalu Jarocin '93, grał jako support podczas trasy promującej debiutancką płytę grupy Illusion. Podpisał kontrakt z wydawnictwem Loud Out Records co zaowocowało ukazaniem się w 1994 roku debiutanckiej płyty "Deadman Syndrome". Nagrania dokonano w studiu Winicjusza Chrusta w Sulejówku a realizatorem był Wojciech Przybylski.
W 1995 roku podczas dwóch osobnych sesji nagraniowych zespół przygotował materiał na drugą płytę roboczo tytułowaną "Soap soup".
Zespół zagrał ostatni koncert w listopadzie 1995 roku w Klubie Dekadent.

</doc>
<doc id="1230485" url="https://pl.wikipedia.org/wiki?curid=1230485" title="The Collector’s Series, Volume One">
The Collector’s Series, Volume One

The Collector’s Series, Volume One – album kompilacyjny Céline Dion, wydany 23 października 2000 roku. Na albumie znalazły się piosenki wybrane osobiście przez piosenkarkę. Na płycie nie znajduje się żadna nowa kompozycja. We Francji składanka ukazała się pod tytułem Tout en amour. Dodatkowo do francuskiej wersji płyty dodano 12 pocztówek z wcześniej nie publikowanymi zdjęciami artystki. Na krążku można znaleźć piosenkę "The Power of the Dream" którą Dion wykonała na ceremonii otwarcia Igrzysk Olimpijskich w Atlancie w 1996 roku. Album nie był promowany żadnymi singlami. Brak promocji nie przeszkodził mu jednak w zdobyciu szczytu listy albumowej we Francji oraz uzyskaniu w wielu krajach statusu złotej płyty.

</doc>
<doc id="1230493" url="https://pl.wikipedia.org/wiki?curid=1230493" title="Ruslan Baltiev">
Ruslan Baltiev



</doc>
<doc id="1230494" url="https://pl.wikipedia.org/wiki?curid=1230494" title="Nurbol Zhumaskaliyev">
Nurbol Zhumaskaliyev



</doc>
<doc id="1230495" url="https://pl.wikipedia.org/wiki?curid=1230495" title="Konstanz-Petershausen">
Konstanz-Petershausen

Konstanz-Petershausen – stacja kolejowa w Konstancji, w dzielnicy Petershausen, w kraju związkowym Badenia-Wirtembergia, w Niemczech.

</doc>
<doc id="1230497" url="https://pl.wikipedia.org/wiki?curid=1230497" title="Harald Wapenaar">
Harald Wapenaar

Harald Wapenaar (ur. 10 kwietnia 1970 w Vlaardingen) – holenderski piłkarz grający na pozycji bramkarza, aktualnie reprezentuje barwy Sparty Rotterdam.
Wcześniej Wapenaar przywdziewał trykot Udinese Calcio, Utrechtu czy też FC Portsmouth, do którego trafił w 2003 roku.
Ten ostatni klub zakupił Holendra do ostrej rywalizacji z Shaką Hislopem. Gry w lidze angielskiej nie zaliczy do udanych, ponieważ wyśmienita forma Hislopa spowodowała, że Wapenaar był tylko rezerwowym. Ponadto w dobrej formie był młody wówczas Jamie Ashdown. W 2005 roku golkiper powrócił do Holandii, gdzie związał się z SBV Vitesse. Co prawda grał tam przez dwa sezony, jednak miejsce w podstawowej jedenastce zdołał utrzymać tylko przez pierwszy sezon.
W 2007 roku został wypożyczony do Sparty Rotterdam i po raz pierwszy w barwach tej drużyny zagrał 21 stycznia w meczu derbowym z Excelsiorem.

</doc>
<doc id="1230498" url="https://pl.wikipedia.org/wiki?curid=1230498" title="Robert Telus">
Robert Telus

Robert Telus (ur. 18 kwietnia 1969 w Opocznie) – polski polityk, inżynier, samorządowiec, poseł na Sejm VI, VII, VIII i IX kadencji.
Życiorys.
Ukończył studia na Wydziale Inżynierii Sanitarnej i Wodnej Politechniki Krakowskiej. Był pracownikiem fizycznym i inspektorem nadzoru. W 2002 i 2006 był wybierany do rady powiatu opoczyńskiego. Pełnił także funkcję prezesa Przedsiębiorstwa Gospodarki Komunalnej w Opocznie (1999–2007) oraz dyrektora Wojewódzkiego Inspektoratu Ochrony Środowiska w Łodzi (2007). Został prezesem oddziału Akcji Katolickiej.
Wstąpił do Prawa i Sprawiedliwości, w którym objął funkcję członka prezydium okręgu oraz przewodniczącego władz powiatowych. W wyborach parlamentarnych w 2007 został wybrany na posła na Sejm VI kadencji z listy PiS w okręgu piotrkowskim, uzyskując 8748 głosów. Zasiada w Komisji Rolnictwa i Rozwoju Wsi oraz Komisji do Spraw Kontroli Państwowej.
W 2011 kandydował w wyborach parlamentarnych z 4. miejsca na liście komitetu wyborczego Prawa i Sprawiedliwości w okręgu wyborczym nr 10 w Piotrkowie Trybunalskim i uzyskał mandat poselski. Oddano na niego 11 305 głosów (4,33% głosów oddanych w okręgu). Bez powodzenia startował w wyborach do Parlamentu Europejskiego w 2014.
W 2015 i 2019 był ponownie wybierany do Sejmu, otrzymując odpowiednio 18 670 głosów oraz 27 254 głosy. W 2021 powołany przez premiera Mateusza Morawieckiego w skład Rady Doradców Politycznych.
Życie prywatne.
Jest żonaty; wraz z żoną założył rodzinę zastępczą.

</doc>
<doc id="1230500" url="https://pl.wikipedia.org/wiki?curid=1230500" title="Surprise (Arizona)">
Surprise (Arizona)

Surprise – miasto w Stanie Arizona, w Hrabstwie Maricopa (Maricopa County), USA. Liczba ludności 30848 według spisu (United States Census) w 2000 roku. W następnych latach nastąpił gwałtowny przyrost ludności, w 2006 populacja wzrosła do 85914 by w 2007 przekroczyć 103000. Jest to drugie pod względem wzrostu ludności miasto w metropolii Phoenix (po Gilbert), a w latach 1990-2000 było pod tym względem szóstym w całym Stanie Arizona. Miasto ma najniższy wskaźnik przestępczości (miasta powyżej 100000 mieszkańców) w całej metropolii Phoenix.
Historia.
Miasto zostało założone w 1937 roku przez Homera C. Luddena, który nazwał je tak samo jak swe rodzinne miasto Surprise w stanie Nebraska. W latach trzydziestych było tu tylko parę domostw i stacja benzynowa; Ludden rozparcelował część gruntów pod zabudowę tanich domostw dla pracowników rolnych, nastąpił w tym czasie szybki rozwój miasta.
Dziesiątki tysięcy emerytów zaczęło przeprowadzać się do miasta w latach 90. aby zamieszkać w Sun City Grand, specjalnym resorcie dla emerytów/ seniorów wybudowanym przez firmę Del Webb. Surprise jest położone około 8 kilometrów na północny zachód od Sun City i przylega do Sun City West.
Od otwarcia w 1996 roku, Sun City Grand przyczyniło się do dynamicznego wzrostu liczby ludności miasta. 
Liczebność Surpise znacznie przekroczyła liczebność Surprise w Nebrasce (rodzinne miasto założyciela) które liczyło
44 mieszkańców według spisu ludności w 2000 roku (United States Census).
Geografia.
Surprise jest położone na 33°38'19" szerokości geograficznej północnej i 112°21'02" długości geograficznej zachodniej. Miasto leży około 32 kilometrów na północny zachód od Phoenix (16 kilometrów na północ od drogi międzystanowej I-10) i jest położone 400 metrów nad poziomem morza. Powierzchnia miasta wynosi 180,0 km² (69,5 mil kwadratowych), 0,3% powierzchni stanowią zbiorniki wodne (dane według United States Census Bureau). Na zachodnich obrzeżach miasta położone są góry White Tank Mountains (Park Regionalny) o powierzchni ok. 121 km².
Pogoda.
Temperatury letnie sięgają 38-47 °C, (100-116 °F); zimowe -1-21 °C (30-70 °F). Klimat pustynny z roślinnością charakterystyczną dla tej strefy klimatycznej. Stanowią ją rośliny kaktusowate, w tym najsławniejsze kaktusy saquaro dorastające do wysokości kilkunastu metrów i mające po kilkaset lat.
Demografia.
Według spisu ludności z 2000 roku, liczba mieszkańców liczyła 30848, 12484 domostw i 9725 rodzin. Zagęszczenie ludności wynosiło 171,4 na kilometr kwadratowy. Liczba domów 12260 (90,3/km²). Populację stanowi: 85,97% rasa biała, 2,61% Murzyni/ Afro-Amerykanie, 0,43% rdzenni mieszkańcy (Indianie), 1,07% Azjaci, 0,05% mieszkańcy wysp Pacyfiku, 7,87% inne rasy, 1,99% pochodzenia wielorasowego. 23,29% stanowi ludność pochodzenia hiszpańskiego (Hispanic i Latino). W ostatnich latach odsetek ludności pochodzenia hiszpańskiego znacznie się zmniejszył na korzyść białych.
Spośród 12484 domostw, 21,5% miała dzieci poniżej 18 lat; 69,5% było małżeństwem mieszkającym razem; 5,4% stanowiły kobiety samotnie wychowujące dzieci i 22,2% stanowiły związki nieformalne. 17,9% domostw to były osoby samotne (8,9% powyżej 65 roku życia). Średnia wieku wynosiła 46 lat. Na każde 100 kobiet przypadało 96,6 mężczyzn.
Średni roczny dochód na rodzinę wynosił $47899 (dane z 2000 roku). Średni roczny dochód na mężczyznę $33079, na kobietę $26347. Około 5,6% rodzin i 8,7% populacji żyło poniżej progu ubóstwa, w tym 16,7% poniżej lat 18 i 3,3% powyżej lat 65.
W czasie zimy populacja miasta wzrasta, obserwuje się wtedy okresową migrację emerytów/ seniorów z zimniejszych Stanów północy. Określa się ich mianem "snow birds".
Polonia.
W latach 2002-2008 nastąpił znaczny napływ emigrantów pochodzenia polskiego ze wschodniego wybrzeża USA (głównie Nowy Jork, Chicago, Michigan). Życie Polonii skupia się wokół polskiego kościoła w Phoenix i Klubu Pułaski (dom polonijny).
Administracja/ Władze lokalne.
Miasto jest zarządzane na szczeblu lokalnym przez burmistrza miasta (Mayor), obecnie – Lyn Truitt (od 2007 roku) i sześciu członków Rady Miejskiej (City Council).
Burmistrz jest wybierany w wyborach powszechnych, Rada Miejska w poszczególnych dystryktach. Wszyscy członkowie Rady są wybierani na czteroletnią kadencję.
Policja.
Policja w mieście Surprise składa się z czterech wydziałów:
"Wydział Prewencji" (Field Operations Division)
Sześć oddziałów patrolowych (Patrol Officers)oraz oddział posiłkowy (K-9, Animal Control Officers and Motor Officers)
"Wydział Administracyjny" (Administrative Services Division)
Dział spraw dla mieszkańców (The Community Relations Unit); Treningu (Training Unit); Informacji (Public Information Unit), Archiwum (Records Unit), Rekrutacji (Recruit Unit) i Działu Technicznego (Technical Services Unit)
"Wydział Kryminalny" (Criminal Investigation Division)
Detektywi, Śledczy, Jednostka specjalna (Special Assigment Unit-SAU) i techników.
"Wydział Techniczny" (Technical Services Division)
I pracownicy cywilni.
Sport.
Baseball.
Miasto Surprise jest siedzibą bejsbolowego zimowego ośrodka treningowego dla Kansas City Royals i Texas Rangers.
Architektem stadionu była firma HOK (była rozważana jako jeden z kandydatów na projektanta Stadionu Narodowego w Warszawie), firmą inżynieryjną – A.V. Schwan &amp; Associates.
Stadion na 10500 kibiców wybudowano w 2002 roku. W okresie letnim stadion jest udostępniany bezpłatnie mieszkańcom i odbywają się wtedy projekcje filmów na dużym ekranie stadionu oraz festyny.
Tenis.
W mieście znajduje się nowo otwarty ośrodek tenisowy (projektanci – patrz Baseball Stadion powyżej).
Znajduje się tu Clubhouse, 28 kortów tenisowych, w tym 17 oświetlonych. Największy kort posiada miejsce na 2500 widzów. Organizowane są tu kursy nauki gry w tenisa.
Pływanie.
Miasto posiada odkryty basen publiczny, z mniejszym brodzącym przeznaczonym dla dzieci.
Organizowane są na nim kursy nauki pływania i nurkowania.
Golf.
W granicach miasta znajduje się kilka klubów golfowych. W miesiącach zimowych przyjeżdża tu spora liczba miłośników tego sportu. Brak opadów śniegu i sprzyjająca temperatura w zimie, skłania graczy do przyjazdu nawet z odległych stanów.

</doc>
<doc id="1230502" url="https://pl.wikipedia.org/wiki?curid=1230502" title="Rendez-Vous">
Rendez-Vous



</doc>
<doc id="1230503" url="https://pl.wikipedia.org/wiki?curid=1230503" title="Barbara Bartuś">
Barbara Bartuś

Barbara Halina Bartuś z domu Gurbisz (ur. 3 lipca 1967 w Gorlicach) – polska polityk i samorządowiec, posłanka na Sejm VI, VII, VIII i IX kadencji.
Życiorys.
Absolwentka Liceum Ogólnokształcącego w Bieczu. W 2000 ukończyła studia na Wydziale Prawa i Administracji Uniwersytetu Marii Curie-Skłodowskiej w Lublinie (filia w Rzeszowie) z tytułem zawodowym magistra administracji oraz w 2003 na Wydziale Prawa Uniwersytetu Rzeszowskiego z tytułem zawodowym magistra prawa.
Do 1999 należała do Zjednoczenia Chrześcijańsko-Narodowego. Od 1999 pracowała w Zakładzie Ubezpieczeń Społecznych. Była radną gminy Lipinki II kadencji. W styczniu 2005 wstąpiła do Prawa i Sprawiedliwości. W 2006 została wybrana do rady powiatu gorlickiego. W 2009, 2014 i 2019 bez powodzenia kandydowała do Parlamentu Europejskiego.
W wyborach parlamentarnych w 2007 uzyskała mandat posła na Sejm VI kadencji z listy PiS. Startowała w okręgu nowosądeckim, otrzymując 10 856 głosów. W wyborach parlamentarnych w 2011 otrzymała 14 652 głosy (5,25% głosów oddanych w okręgu), uzyskując czwarty wynik w okręgu nowosądeckim i drugi wśród kandydatów tamtejszej listy PiS. Rezultat ten pozwolił na ponowne uzyskanie mandatu poselskiego. W 2015 została po raz trzeci wybrana do Sejmu (dostała 20 725 głosów, co stanowiło 6,68% głosów oddanych w okręgu). W wyborach w 2019 z powodzeniem ubiegała się o poselską reelekcję, otrzymując 23 468 głosów.
Życie prywatne.
Jest mężatką (mąż Adam Bartuś), ma dwie córki: Annę i Beatę.

</doc>
<doc id="1230505" url="https://pl.wikipedia.org/wiki?curid=1230505" title="Martos">
Martos

Martos – miasto w Andaluzji (Hiszpania), nieopodal Jaén, liczące około 25 tys. mieszkańców.

</doc>
<doc id="1230506" url="https://pl.wikipedia.org/wiki?curid=1230506" title="Sjaak Polak">
Sjaak Polak

Sjaak Polak (ur. 18 lutego 1976 w Hadze) – holenderski piłkarz grający na pozycji pomocnika, od 2005 roku reprezentuje barwy Sparty Rotterdam. Wcześniej grał m.in. w Excelsiorze Rotterdam (1996–2000), FC Twente (2000–2004) i ADO Den Haag (2004–2005).

</doc>
<doc id="1230512" url="https://pl.wikipedia.org/wiki?curid=1230512" title="Hieracium murorum">
Hieracium murorum



</doc>
<doc id="1230513" url="https://pl.wikipedia.org/wiki?curid=1230513" title="Wiesław Janczyk">
Wiesław Janczyk

Wiesław Stanisław Janczyk (ur. 7 kwietnia 1964 w Chomranicach) – polski polityk i samorządowiec. Poseł na Sejm VI, VII, VIII i IX kadencji, w latach 2016–2018 sekretarz stanu w Ministerstwie Finansów, członek Rady Polityki Pieniężnej w kadencji 2022–2028.
Życiorys.
W 1993 ukończył studia na kierunku filologia polska na Wydziale Filologicznym Uniwersytetu Jagiellońskiego, a w 2001 studia podyplomowe z rachunkowości i zarządzania finansami w Państwowej Wyższej Szkole Zawodowej w Nowym Sączu. Pracował w Banku Gospodarki Żywnościowej jako m.in. zastępca dyrektora oddziału. Zajmował też stanowisko wiceprezesa zarządu spółki akcyjnej „Remag”. W 2002 i 2006 był wybierany do rady powiatu limanowskiego.
W 2001 i 2005 z listy Prawa i Sprawiedliwości bez powodzenia kandydował do Sejmu. Startując w wyborach parlamentarnych w 2007, uzyskując 10 696 głosów, uzyskał mandat posła na Sejm VI kadencji z okręgu nowosądeckiego. W wyborach do Sejmu w 2011 z powodzeniem ubiegał się o reelekcję, dostał 13 993 głosy. 26 listopada 2011 został wybrany przez radę polityczną PiS w skład komitetu politycznego tej partii.
W 2015 po raz kolejny został posłem, otrzymując 16 349 głosów. W marcu 2016 powołany na sekretarza stanu w Ministerstwie Finansów. 20 marca 2018 został odwołany z tego stanowiska. W wyborach w 2019 również uzyskał mandat poselski, zdobywając wówczas 16 305 głosów.
W styczniu 2022 został rekomendowany w Sejmie przez swoje macierzyste ugrupowanie do Rady Polityki Pieniężnej. Został wybrany w skład RPP w następnym miesiącu na okres sześcioletniej kadencji (do 2028); w związku z tym wyborem wygasł jego mandat poselski.

</doc>
<doc id="1230515" url="https://pl.wikipedia.org/wiki?curid=1230515" title="Stowarzyszenie Pomocy Królikom">
Stowarzyszenie Pomocy Królikom

Stowarzyszenie Pomocy Królikom (SPK) – stowarzyszenie prowadzące „"działalność statutową na rzecz szeroko rozumianej pomocy zwierzętom, a w szczególności królikom, prowadzenie akcji adopcyjnych królików, edukacji oraz przeciwdziałanie w przypadkach okrutnego traktowania zwierząt, a w szczególności królików"” (Statut Stowarzyszenia Pomocy Królikom § 5). 
SPK prowadzi regularną adopcję królików, Apel Rumburaka, Apel świąteczny, Ogólnopolski Dzień Sterylizacji Zwierząt, Szczepienie przeciwko Myksomatozie, Nie wychowuj dzieci kosztem zwierząt i Stop testom na zwierzętach. 
Biuro stowarzyszenia mieściło się przy Skwerze Ks. Kard. Stefana Wyszyńskiego 1 w Warszawie (do maja 2010 r.), potem od czerwca 2010 r. do maja 2014 nowym adresem była ul. Ringelbluma 3 lok. 21, 01-410 Warszawa. Do roku 2016 biuro funkcjonowało przy ul. Hutniczej 10A w Lublinie. Od lutego 2016 roku do maja 2018 r. siedziba mieściła się pod adresem ul. Balladyny 6 w Lublinie. Obecnie siedziba stowarzyszenia znajduje się w Sopocie przy u. Artura Grottgera 18.
Historia.
24 lipca 2004 roku Stowarzyszenie Pomocy Królikom (w skrócie: SPK) zostało zaewidencjonowane w Starostwie Powiatowym w Piasecznie pod numerem 53 i od tej pory działało jako stowarzyszenie zwykłe bez osobowości prawnej.
13 lipca 2005 roku SPK zostało wpisane do Rejestru Stowarzyszeń pod numerem KRS 0000237887 i jako stowarzyszenie rejestrowe stało się osobą prawną. Wtedy też uzyskało REGON 140196581 i NIP 527-24-79-953. Obszarem działalności została cała Polska. Do maja 2014 roku główną siedzibą Stowarzyszenia Pomocy Królikom była Warszawa, do maja 2018 Lublin, aktualnie została przeniesiona do Sopotu.
SPK posiada cztery centra adopcyjne (placówki): w Sopocie, w Krakowie, w Warszawie i w Bytomiu.
Centrum adopcyjne w Sopocie powstało w lutym 2012 roku. Centrum nosi nazwę Sopockie Uszakowo. Lokal mieści się przy ulicy Grottgera w Sopocie. Centrum na stałe ma pod swoją opieką ponad 20 królików. Nad Uszakowem czuwa grupa kluczników, a koordynatorem jest Aleksandra Olszanowska.
Centrum adopcyjne w Krakowie działa od 15 sierpnia 2013 roku. Centrum zostało nazwane Uszatą Przystanią i stale ma pod opieką ponad 30 królików. O region dba Izabela Kamionka.
Centrum adopcyjne w Warszawie zostało wznowione w październiku 2015 roku. Mieściło się ono przy ulicy Narbutta 26a/15, a obecnie przeniesione jest na ulicę Stefana Drzewieckiego 3. Nazwa przypisana do tego Centrum to Uszate Serca Warszawy. Regionem zarządza Urszula Matusiak oraz Karolina Majewska-Czerniak.
Centrum adopcyjne Śląski Króliczok powstało w Bytomiu w październiku 2016 roku. O podopiecznych w centrum dbają liczni wolontariusze, a koordynatorem pracy regionu i zarządcą lokalu jest Katarzyna Tarłowska.
W formie wolontariatu i funkcjonowaniu Domów Tymczasowych Stowarzyszenie działa na terenie Wrocławia, Lublina oraz Poznania.
Od 8 września 2011 r. do 10 czerwca 2013 r. Stowarzyszenie posiadało wyodrębniony formalnie oddział - Stowarzyszenie Pomocy Królikom Oddział w Toruniu (na bazie którego w związku z dużym regionalnym rozwojem aktywności w styczniu 2013 r. powstała Fundacja Azyl dla Królików).
15 października 2015 Stowarzyszenie uzyskało status Organizacji Pożytku Publicznego.
Współpraca z innymi organizacjami i administracją.
Współpraca z innymi organizacjami.
Stowarzyszenie Pomocy Królikom współpracuje z wieloma organizacjami. Wraz ze Stowarzyszeniem Empatia prowadzone są akcje „Apel świąteczny” i „Nie wychowuj dzieci kosztem zwierząt”. Stowarzyszenie znane jest organizacji People for the Ethical Treatment of Animals (PETA) oraz regularnie uczestniczy w międzynarodowych konferencjach, np. na Konferencji w Wiedniu w październiku 2006 roku zaprezentowane zostały kilkudziesięciominutowe referaty w języku angielskim na temat praw zwierząt przygotowane przez prezes Stowarzyszenia. Wraz ze Stowarzyszeniem Arka prowadzone są działania mające na celu popularyzowanie kastracji. Członkowie Stowarzyszenia przeszli szkolenia na temat praw zwierząt w Grazu, przeprowadzone przez Fundację Charlotte Probst i Verein Gegen Tierfabriken oraz szkolenie z zakresu prowadzenia interwencji i postępowania karnego zorganizowane przez Towarzystwo Opieki nad Zwierzętami w Polsce (TOZ). Stowarzyszenie współpracuje również z Fundacją Viva.
W latach 2006–2009 SPK występowało jako partner organizatora Międzynarodowych Targów Zoologicznych w Warszawie ZOOMARKET w Pałacu Kultury i Nauki i przyznawało tam nagrodę „Produkt Przyjazny Królikom”, w latach 2005–2008 brało udział w obchodach Dnia Ziemi na warszawskim Polu Mokotowskim, w sektorze organizacji pozarządowych, w IV i V Ogólnopolskim Forum Inicjatyw Pozarządowych oraz w dorocznych demonstracjach przeciwko przemysłowi futrzarskiemu w Dniu Bez Futra, a od 2008 roku – w targach Zoo Botanica organizowanych we Wrocławiu.
Współpraca z administracją.
Stowarzyszenie uczestniczyło w wydaniu podręcznika do edukacji humanitarnej sfinansowanego z dotacji Miasta Stołecznego Warszawa. W warszawskich szkołach podstawowych i gimnazjach w pierwszym półroczu roku szkolnego 2007/2008 odbyły się lekcje z zakresu praw zwierząt. Jeden z rozdziałów podręcznika „Zwierzęta w domu – królik” napisany został przez członkinię SPK Małgorzatę Roszko. Pozostałe scenariusze zostały opracowane w Ośrodku Działań Ekologicznych „Źródła”.
SPK jest członkiem Komisji Dialogu Społecznego przy Wydziale ds. Zwierząt w Biurze Ochrony Środowiska w Urzędzie Miasta Stołecznego Warszawa. W latach 2007-2009 Stowarzyszenie otrzymało trzykrotnie dotacje od Urzędu M. St. Warszawy na realizację zadania pt. „"Ochrona zwierząt bezdomnych i wolno żyjących pochodzących z terenu Warszawy"”. W 2007 roku – 3 tys. zł, a w 2008 i 2009 – po 10 tys. zł.
Media.
Reportaże o Stowarzyszeniu zostały nadane w Teleexpressie, Pytaniu na śniadanie, Superstacji, TVP Poznań, TVP Gorzów Wielkopolski, TVN, Kawie czy herbacie, TVN Warszawa i innych programach, np. w „Mój pies i inne zwierzaki” na TVP Info. SPK było jednym z tematów audycji w Polskim Radiu, Radiu Warszawa Praga, Radiu dla Ciebie i Tok FM oraz artykułów prasowych w Superexpressie, Gazecie Wyborczej, Metropolu, Echu Miasta i innych mniejszych gazetach lokalnych lub branżowych.
Adopcje.
Trzonem działalności Stowarzyszenia są adopcje królików. Jest to regularna forma pomocy królikom prowadzona przez wolontariuszy Stowarzyszenia. W 2007 roku Stowarzyszenie Pomocy Królikom znalazło nowe domy dla 130 królików, w 2008 – ponad 100, a w 2009 – 166. W 2016 roku SPK przyjęło 411 królików, a oddało do adopcji 367.
Procedura adopcyjna rozpoczyna się od wywiadu z potencjalnymi opiekunami dotyczącego powodów adopcji, ewentualnych alergii i warunków, w których będzie mieszkać królik. Jeśli opiekun spełni wymagania – następuje podpisanie cywilnoprawnej umowy adopcyjnej. Nowy opiekun (właściciel według prawa cywilnego) otrzymuje broszurki i porady dotyczące opieki nad królikiem. Znajduje się w stałym kontakcie e-mailowym i telefonicznym z działem adopcji SPK. Dodatkowo przez 6 miesięcy od adopcji wolontariusze organizacji mają prawo kontroli warunków życia królików u nowych opiekunów. Jeśli Stowarzyszenie Pomocy Królikom zauważy zaniedbania – w najpoważniejszych rzadkich przypadkach może odebrać opiekunowi królika.
Akcje.
Jednym z działań Stowarzyszenia jest edukacja społeczeństwa poprzez następujące akcje:
Apel Rumburaka.
Apel Rumburaka ma na celu zwrócenie uwagi sprzedawców, hodowców, a także kupujących na to, w jakim wieku jest królik w momencie sprzedaży. To istotne, ponieważ króliki odebrane matce przed 8 tygodniem życia zazwyczaj umierają. Najczęściej zły stan zdrowia królików wynika z nieodpowiednich warunków, jakie zapewniają zwierzętom sklepy i hodowcy w pierwszych tygodniach ich życia oraz ze zbyt wczesnego odłączenia młodych od matek.
Nie wychowuj dzieci kosztem zwierząt.
To wspólna akcja Stowarzyszenia Pomocy Królikom i Stowarzyszenia Empatia, mająca na celu zaprzestanie praktyki hodowania zwierząt w klasach szkolnych. Często bywają one zaniedbane, niewypuszczane z klatek, głodzone i stają się obiektem wyładowywania dziecięcej frustracji. Takie zwierzęta są zaniedbywane w soboty i niedziele, kiedy szkoły są zamknięte i często zostają porzucane na okres wakacji.
Apel świąteczny.
Prowadzona przy współudziale Stowarzyszenie Empatia akcja, której celem jest powstrzymanie ludzi przed kupowaniem zwierząt na prezent. Często takie zwierzęta bywają szybko porzucane, a ich los nie zawsze kończy się szczęśliwie. Bywa też, że zapomniane żyją w straszliwych warunkach bytowych.
Ogólnopolski Dzień Sterylizacji Zwierząt.
Organizatorami dnia są Stowarzyszenie Arka i SPK. Odbywa się on 26 marca. Celem akcji jest zwrócenie uwagi na odpowiedzialną opiekę, kontrolę narodzin zwierząt towarzyszących człowiekowi, tym samym zmniejszenie liczby królików szukających domów i zmniejszenie kosztów ponoszonych przez społeczeństwo związanych z opieką nad bezdomnymi zwierzętami oraz przekazanie pełnej informacji na temat zalet i wad zabiegu kastracji/sterylizacji.
Szczepienia przeciwko Myksomatozie.
Myksomatoza to ciężka choroba królików, śmiertelna w 90 procentach przypadków. Proces leczenia jest bardzo długi i często nie przynosi żadnych efektów. Stowarzyszenie Pomocy Królikom zachęca do corocznych systematycznych szczepień przeciwko tej chorobie, przenoszonej przez owady kłujące. Szczepienia powinny odbywać się w marcu, przed pojawieniem się komarów oraz powtórnie we wrześniu. Myksomatozę wykorzystano jako broń biologiczną w zwalczaniu królików w Australii, skąd przywędrowała do Europy.
Stop testom na zwierzętach.
Stowarzyszenie Pomocy Królikom wzorując się na People for the Ethical Treatment of Animals oraz na innych organizacjach z sektora obrońców praw zwierząt rozpoczęło akcję mającą doprowadzić do zaprzestania przeprowadzania testów na zwierzętach, w których ginie corocznie na świecie 70 milionów królików (dane organizacji Verein Gegen Tierfabriken). Organizatorzy akcji chcą, aby zaczęto stosować alternatywne testy – tańsze i mniej czasochłonne, nie wymagające wykorzystania zwierząt. Stowarzyszenie odwołuje się do inicjatywy International Network for Humane Education.
Stop futrom ze zwierząt.
Stowarzyszenie sprzeciwia się istnieniu przemysłu futrzarskiego, podobnie jak Stowarzyszenie Empatia czy Verein Gegen Tierfabriken pragnie doprowadzić do całkowitego zakazu hodowli zwierząt na futra analogicznie do istniejących już zakazów i całkowitej likwidacji przemysłu futrzarskiego, która nastąpiła w Wielkiej Brytanii, Austrii, Szwajcarii, Liechtenstein i Holandii, a następuje w Chorwacji i Niemczech. Stowarzyszenie bierze udział w Dniu Bez Futra oraz protestach Fundacji Viva! Akcja dla Zwierząt.
Interwencje.
Jest to kolejna forma działania Stowarzyszenia Pomocy Królikom na rzecz zniwelowania krzywd wyrządzonych zwierzętom przez ludzi. Interwencje prowadzone przez Stowarzyszenie polegają głównie na odebraniu królików, objęciu ich opieką i oddaniu do adopcji. Zgodnie z Ustawą o Ochronie Zwierząt z 1997 r. SPK prowadzi interwencje samodzielnie lub w zależności od potrzeb w asyście Policji, Straży miejskiej. Straż dla Zwierząt współpracuje z SPK przy interwencjach, w których pojawiają się kwestie związane z królikami. W roku 2017 Stowarzyszenie odebrało 200 królików na Śląsku - odbioru dokonał śląski region SPK "Ślōnski króliczok- gryfne boroczki trusiowe: kaj ich futer, izba i pszanie?" oraz zostało przejętych 105 królików z transportu z Berlina - przejęcia dokonał sopocki region SPK "Sopockie Uszakowo". W obu przypadkach doprowadzono do przeniesienia praw własności do zwierząt na SPK.
Zarząd.
7 listopada 2009 Walne Zgromadzenie Członków SPK uchwaliło inny skład stanowisk zarządu, niż do tej pory, wprowadzając stanowiska wiceprezesa ds. adopcji oraz wiceprezesa ds. interwencji:
W 2013 roku powrócono do standardowego nazewnictwa członków zarządu: prezes, wiceprezes.

</doc>
<doc id="1230521" url="https://pl.wikipedia.org/wiki?curid=1230521" title="Hypermnestra">
Hypermnestra

Hypermnestra (gr. "Ὑπερμνήστρα" Hypermnestra, Hypermestra od "hyper" 'ponad' i "mnestra" 'panna młoda') – w mitologii greckiej królewna, jedna z Danaid. Na rozkaz ojca, Danaosa, miała zabić swojego męża, Linkeusa, podczas nocy poślubnej, ale nie uczyniła tego. Pozwoliła mu uciec, wskutek czego została ukarana przez ojca. Po pewnym czasie ojciec wybaczył córce, a ta ponownie zamieszkała z mężem.

</doc>
<doc id="1230524" url="https://pl.wikipedia.org/wiki?curid=1230524" title="Wskaźnik zmiany ROC">
Wskaźnik zmiany ROC

Wskaźnik zmiany ROC (ang. "Rate of change") – jeden z popularniejszych wskaźników giełdowej analizy technicznej. Oznacza procentową zmianę ceny z obecnej sesji do ceny sprzed k sesji. Często podawana wartość parametru k to 10 dla inwestycji średnioterminowych, zaś 5 dla krótkoterminowych.
Najważniejsze zasady potrzebne do interpretacji wskaźnika ROC:
Wskaźnik ROC obliczamy ze wzoru:

</doc>
<doc id="1230525" url="https://pl.wikipedia.org/wiki?curid=1230525" title="Parmegianino">
Parmegianino



</doc>
<doc id="1230529" url="https://pl.wikipedia.org/wiki?curid=1230529" title="Teorie rozwoju społecznego">
Teorie rozwoju społecznego

Teorie rozwoju społecznego – teorie z zakresu socjologii i antropologii mające na celu wyjaśnienie przyczyn i przebiegu procesu rozwoju społecznego.
Dyfuzjonizm.
Koncepcje dyfuzjonistyczne skupiają czynniki kształtujące rozwój społeczny wokół rozwoju kultury, dokładniej wokół dyfuzji kulturowej. Proces przenikania się wzorców kulturowych między społeczeństwami, komunikacja międzykulturowa, konflikty czy migracja ludności powodują stopniową zmianę w zakresie kultury, co w dłuższej perspektywie wiąże się z rozwojem społeczeństwa w pozostałych aspektach, prowadząc do szerszych zmian społecznych.
Ewolucjonizm.
Teoria postępu.
Teoria postępu jest wytworem oświeceniowej filozofii społecznej. Cechuje ją wiara w postęp społeczny, a więc w stopniowy pozytywny rozwój ludzkości w pewnym kierunku. Można wyróżnić konkretne etapy postępu i zgodnie z nimi oceniać poszczególne społeczeństwa. Teoria postępu była istotnym elementem wczesnej myśli socjologicznej, szczególnie ewolucjonizmu i teorii modernizacji. W drugiej połowie XX wieku nastąpiło odejście od idei postępu.
Klasyczny ewolucjonizm.
Ukształtowany w XIX wieku ewolucjonizm klasyczny (inaczej nazywany unilinearnym) formułował koncepcję rozwoju jako długotrwałego i jednorodnego procesu, przez który przechodzą wszystkie społeczeństwa, choć nie wszystkie w tym samym tempie. Stosując metodę porównawczą, ewolucjoniści starali się opisać etapy rozwoju społeczeństw i wskazać kierunek postępu. Rozwój idei ewolucjonizmu unilinearnego wiązać można z Augustem Comte i Herbertem Spencerem.
Neoewolucjonizm.
Stanowi współczesny nurt ukształtowany po II wojnie światowej. W swych poglądach neoewolucjoniści odwołują się do klasycznego, unilinearnego ewolucjonizmu, odrzucają oni jednak przekonanie, że przez procesy ewolucji przechodzą wszystkie społeczeństwa w jednakowy sposób.
Teoria modernizacji.
Teoria modernizacji stara się opisać sposób w jaki społeczeństwa dochodzą do stadium społeczeństwa nowoczesnego. Celem teorii modernizacji było wskazanie działań, które powinny podjąć społeczeństwa zacofane (np. kraje Trzeciego Świata), aby stać się nowoczesne. Teoria modernizacji została poddana krytyce ze strony teorii dependencji zgodnie z którą nowoczesne i bogate społeczeństwa utrzymują w zacofaniu kraje biedniejsze. Kraje te nie mogą więc w prosty sposób się unowocześnić, bez zerwania związków z krajami bogatymi. Teoria modernizacji jest również krytykowana ze strony teorii systemów światów, zgodnie z którą współczesny świat stanowi jeden kapitalistyczny system-świat, w którym centrum trwale uzależnia i wykorzystuje peryferie.
Teorie rozwoju cyklicznego.
Teorie cyklicznej zmiany społecznej wskazują, że rozwój społeczny nie ma charakteru otwartego, lecz cykliczny, a społeczeństwa przechodzą przez powtarzające się, podobne stadia rozwojowe. Do tego typu teorii należy np. teoria Pitirima Sorokina, a także niektóre teorie cywilizacji, np. Arnolda Toynbeego.
Marksistowska teoria rozwoju.
Teoria marksistowska ma charakter materialistyczny, wskazując, że wszelka zmiana społeczna ma swoje źródło w przemianach stosunków produkcji. Klasy społeczne mające różne pozycje w procesie produkcji toczą ze sobą walkę klasową, będącą głównym motorem rozwoju społecznego. Jakościowa zmiana społeczna nie zachodzi poprzez ewolucję, lecz ma charakter rewolucyjny. Marksizm podziela wiele poglądów klasycznego ewolucjonizmu, np. wiarę w obiektywne prawa historii, czy w uniwersalne stadia ewolucji społeczeństw.

</doc>
<doc id="1230531" url="https://pl.wikipedia.org/wiki?curid=1230531" title="Doepfer">
Doepfer

Doepfer Musikelektronik GmbH - niemiecki producent elektronicznych instrumentów muzycznych powstały w 1992 r.
Firma specjalizuje się w produkcji analogowych syntezatorów modularnych, kontrolerów MIDI, sekwencerów oraz różnorodnego asortymentu związanego z tą dziedziną. Pierwszym produktem firmy był analogowy sekwencer "MAQ16/3" zaprojektowany we współpracy z grupą Kraftwerk. Na początku swej działalności Doepfer prowadził sprzedaż bezpośrednią. Dziś dystrybucja asortymentu ogranicza się do wybranych tylko dystrybutorów.

</doc>
<doc id="1230532" url="https://pl.wikipedia.org/wiki?curid=1230532" title="Alaksandr Cwikiewicz">
Alaksandr Cwikiewicz

Alaksandr Ćwikiewicz (biał. Аляксандар Цьвікевіч; ur. 1888 w Brześciu Litewskim, zm. 30 grudnia 1937 w Mińsku) – białoruski historyk i polityk, premier rządu Białoruskiej Republiki Ludowej na emigracji (1923–1925), profesor Akademii Nauk Białoruskiej SRR.
Życiorys.
W 1912 ukończył studia na Uniwersytecie w Petersburgu. Podczas I wojny światowej zakładał w mieście Białoruską Ludową Hramadę (1917) skupiającą uchodźców z zachodnich guberni cesarstwa. W 1918 wszedł w skład władz Białoruskiej Republiki Ludowej – był jej delegatem na rozmowy pokojowe w Brześciu (ostatecznie delegacji białoruskiej nie dopuszczono) oraz ministrem spraw zagranicznych.
W 1923 zastąpił Wacława Łastouskiego na stanowisku premiera Białorusi na wychodźstwie (z siedzibą w Pradze). Jako członek partii socjalno-rewolucyjnej optował za dialogiem z ZSRR, zwalczając „polską okupację” Białorusi.
Podczas berlińskiego spotkania przywódców emigracyjnych wypowiedział się za zaprzestaniem działalności władz BRL i uznaniem państwowości Białoruskiej SRR. Po podaniu się do dymisji wyjechał do ZSRR, gdzie podjął pracę w Ministerstwie Finansów Białoruskiej SRR oraz w Instytucie Kultury Białoruskiej.
W 1929 objął profesurę w Akademii Nauk Białoruskiej SRR – zajmował się historią oraz naukami politycznymi, w szczególności dziejami myśli politycznej. Po roku aresztowany pod zarzutem nacjonalizmu białoruskiego (udziału w Związku Wyzwolenia Białorusi) i skazany na zsyłkę syberyjską. Po siedmiu latach represji wyrok zamieniono na karę śmierci, którą wykonano pod koniec grudnia 1937 w Mińsku.

</doc>
<doc id="1230533" url="https://pl.wikipedia.org/wiki?curid=1230533" title="Konstanz (stacja kolejowa)">
Konstanz (stacja kolejowa)

Konstanz – główna stacja kolejowa w Konstancji, położona nad Jeziorem Bodeńskim, w kraju związkowym Badenia-Wirtembergia, w Niemczech.
Budynek dworca został wybudowany w 1863, w stylu neogotyckim i posiada kampanilę.
500 metrów za stacją znajduje się granica niemiecko-szwajcarska, a w przygranicznym Kreuzlingen linia Hochrhein łączy się z Seelinie.

</doc>
<doc id="1230538" url="https://pl.wikipedia.org/wiki?curid=1230538" title="Dariusz Bąk">
Dariusz Bąk

Dariusz Bąk (ur. 4 stycznia 1958 w Mogielnicy) – polski polityk i leśnik, samorządowiec, poseł na Sejm VI, VII, VIII i IX kadencji.
Życiorys.
Ukończył studia na Wydziale Leśnym Szkoły Głównej Gospodarstwa Wiejskiego w Warszawie z tytułem zawodowym magistra inżyniera leśnika. Pracował w Lasach Państwowych m.in. jako dyrektor regionalnej dyrekcji w Radomiu w latach 1992–1994, 1997–2001 i 2006–2007.
Na początku lat 80. działał w „Solidarności Wiejskiej” i Niezależnym Zrzeszeniu Studentów. W stanie wojennym internowano go na około pięć miesięcy.
Od 1990 związany z samorządem terytorialnym, był radnym miasta i gminy Białobrzegi. Należał do Mikołajczykowskiego PSL „Niepodległość”. W wyborach parlamentarnych w 2001 kandydował do Sejmu z listy Akcji Wyborczej Solidarność Prawicy. W 1998, 2002 i 2006 był wybierany na radnego powiatu białobrzeskiego. W 2006 został przewodniczącym rady powiatu.
W wyborach parlamentarnych w 2007 uzyskał mandat posła na Sejm VI kadencji z listy Prawa i Sprawiedliwości. Startował w okręgu radomskim, uzyskując 16 012 głosów. W wyborach parlamentarnych w 2011 był ponownie kandydatem na posła z ramienia Prawa i Sprawiedliwości, uzyskał reelekcję liczbą 10 217 głosów. W 2015 i 2019 był ponownie wybierany do Sejmu, otrzymując odpowiednio 17 961 głosów oraz 12 494 głosy.
W 2018 otrzymał Krzyż Wolności i Solidarności. Bratanek Henryka Bąka.

</doc>
<doc id="1230543" url="https://pl.wikipedia.org/wiki?curid=1230543" title="Józef Chlebowczyk">
Józef Chlebowczyk

Józef Chlebowczyk (ur. 19 stycznia 1924 w Karwinie, zm. 14 sierpnia 1985 w Sozopolu) – polski historyk, profesor, członek Rady Krajowej PRON w 1983.
Syn Augustyna, urzędnika komunalnego, i Stefanii z Szewieczków. Uczeń polskiego gimnazjum w Orłowej, absolwent Liceum Handlowego w Cieszynie i Szkoły Głównej Planowania i Statystyki w Warszawie, gdzie później był asystentem na Katedrze Historii Gospodarczej. Ekonomista Cieszyńskich Zakładów Dziewiarskich w latach 1952–1955, nauczyciel w Technikum Budowlanym w Cieszynie w latach 1955–1957, adiunkt w Instytucie Historii Śląska PAN we Wrocławiu. Doktor od 1961, doktor habilitowany od 1966, pracownik Śląskiego Instytutu Naukowego w Katowicach od 1968, prorektor filii Uniwersytetu Śląskiego w Katowicach w Cieszynie w latach 1972–1974 i 1978–1981, profesor nadzwyczajny od 1972, profesor zwyczajny od 1977. Autor prawie 200 prac naukowych.
Zmarł podczas urlopu w Bułgarii. Księgozbiór profesora został ofiarowany Książnicy Cieszyńskiej

</doc>
<doc id="1230544" url="https://pl.wikipedia.org/wiki?curid=1230544" title="Piotr Polak">
Piotr Polak

Piotr Stanisław Polak (ur. 20 stycznia 1961 w Grabince) – polski polityk, rolnik, samorządowiec, poseł na Sejm VI, VII, VIII i IX kadencji.
Życiorys.
Ukończył w 1985 studia z mechanizacji rolnictwa na Wydziale Rolnym Akademii Rolniczej w Poznaniu. Zajął się prowadzeniem indywidualnego gospodarstwa rolnego. W latach 1994–2002 zasiadał w radzie gminy Zadzim, następnie do 2006 był radnym powiatu poddębickiego. Od 2006 do 2007 zajmował stanowisko starosty tego powiatu. Działa w Akcji Katolickiej.
W wyborach parlamentarnych w 2007 uzyskał mandat posła na Sejm VI kadencji z listy Prawa i Sprawiedliwości. Startował w okręgu sieradzkim, uzyskując 6747 głosów. W wyborach w 2011 uzyskał reelekcję (otrzymując 9022 głosy). Bez powodzenia kandydował w wyborach do Parlamentu Europejskiego w 2014. W 2015 i 2019 był ponownie wybierany do Sejmu, otrzymując odpowiednio 16 637 głosów oraz 34 056 głosów.

</doc>
<doc id="1230546" url="https://pl.wikipedia.org/wiki?curid=1230546" title="Hypermestra">
Hypermestra



</doc>
<doc id="1230547" url="https://pl.wikipedia.org/wiki?curid=1230547" title="Mateusz (Siemaszko)">
Mateusz (Siemaszko)

Mateusz, imię świeckie Konstanty Siemaszko (ur. 22 października 1894 w Babicach, zm. 13 marca 1985 w Londynie) – polski biskup prawosławny.
Życiorys.
Absolwent prawosławnego seminarium duchownego w Chełmie. Studiował następnie w Instytucie Historii i Filologii w Nieżynie. Od 1916 do 1917 był artylerzystą w Armii Ochotniczej Denikina. W wojnie polsko-bolszewickiej walczył po stronie polskiej. Po zakończeniu działań wojennych, w 1922, objął parafię w Tarnogrodzie. Mianowany kapelanem wyznania prawosławnego ze starszeństwem z 1 kwietnia 1925 r. W 1932 r. był dziekanem wyznania prawosławnego Okręgu Korpusu Nr V w Krakowie. Służył we Lwowie. Uzyskał godność protoprezbitera.
W listopadzie 1938 złożył wieczyste śluby mnisze w ławrze Poczajowskiej, przyjmując imię Mateusz. 29 listopada tego samego roku metropolita warszawski i całej Polski Dionizy w asyście biskupów poleskiego Aleksandra, wołyńskiego Aleksego i grodzieńskiego Sawy wyświęcił go na biskupa brasławskiego, wikariusza diecezji wileńsko-lidzkiej. Jego chirotonia, podobnie jak wyświęcenie w tym samym czasie biskupa Tymoteusza (Szrettera), została wymuszona na metropolicie przez polskie władze państwowe. Dążyły one do spolonizowania prawosławia w Polsce, wbrew oczekiwaniom większości wiernych, czego zdecydowanymi zwolennikami byli dwaj nowi biskupi.
Po wkroczeniu Armii Czerwonej do Polski ewakuował się na Litwę później Łotwę, a następnie do Francji i Wielkiej Brytanii. Wstąpił do Polskich Sił Zbrojnych, pełniąc m.in. funkcję zastępcy prawosławnego ordynariusza polowego PSZ, arcybiskupa Sawy (Sowietowa). Po wojnie przeszedł w jurysdykcję Patriarchatu Ekumenicznego, otrzymał tytuł biskupa Aspendos i zamieszkał na stałe w Londynie. Po śmierci arcybiskupa Sawy stanął na czele tzw. Polskiego Kościoła Prawosławnego na Obczyźnie, podległego Konstantynopolowi i sprawującego opiekę duszpasterską nad weteranami PSZnZ wyznania prawosławnego.
Zmarł w Londynie 13 marca 1985 i został pochowany na Cmentarzu Brompton w Londynie. W 2012 jego szczątki zostały ekshumowane i sprowadzone do Polski. Uroczysty pogrzeb odbył się 31 grudnia 2012 na cmentarzu prawosławnym w Warszawie.

</doc>
<doc id="1230548" url="https://pl.wikipedia.org/wiki?curid=1230548" title="Lynkeus">
Lynkeus



</doc>
<doc id="1230555" url="https://pl.wikipedia.org/wiki?curid=1230555" title="Arkadij Iwanowicz Morkow">
Arkadij Iwanowicz Morkow



</doc>
<doc id="1230556" url="https://pl.wikipedia.org/wiki?curid=1230556" title="Instytut Orientalistyczny Uniwersytetu Warszawskiego">
Instytut Orientalistyczny Uniwersytetu Warszawskiego



</doc>
<doc id="1230558" url="https://pl.wikipedia.org/wiki?curid=1230558" title="Cmentarz wojenny w Kotowicach">
Cmentarz wojenny w Kotowicach

Cmentarz wojenny w Kotowicach to nekropolia, na której pochowani są żołnierze trzech armii zaborczych, polegli w 1914 w czasie walk w południowo-wschodniej części Królestwa Polskiego.
Historia.
Powstał on prawdopodobnie na początku 1915, jako duży obiekt (drugi pod względem wielkości na Jurze Krakowsko-Częstochowskiej) i spoczęło na nim ok. 800 żołnierzy. W 1936 w wyniku komasacji przeniesiono tutaj zwłoki z cmentarzy z Huciska (10 Austriaków i 147 Rosjan), Jaworznika (196 Austriaków i 17 Rosjan), Ludwinowa (5 Austriaków, 52 Rosjan), Łutowca (32 Niemców, 16 Austriaków, 27 Rosjan), Morska (19 Austriaków, 30 Rosjan), Nowej Wsi (22 Niemców i 1 Austriak), Parkoszowic (145 Austriaków, 149 Rosjan), Podgaju (5 Niemców, 45 Austriaków) oraz Przewodziszowic I i II (odpowiednio 44 Niemców, Austriak, 68 Rosjan oraz 33 Niemców). W sumie w Kotowicach spoczywa obecnie 1200 żołnierzy z armii austro-węgierskiej, niemieckiej i rosyjskiej, co jest wyjątkiem na terenie Jury. Największy krzyż w miejscu pochówku pochodzi z Ludwinowa.
Na cmentarzu występuje 6 różnych rodzajów żeliwnych krzyży (trzy typy łacińskie i trzy prawosławne; pochowano tutaj również muzułmanów z armii austriackiej, ale nie wiadomo, czy w przeszłości zaprojektowano dla nich osobne znaki nagrobne) oraz charakterystyczne żeliwne tablice na betonowych postumentach. Część krzyży żeliwnych, które padły ofiarą złodziei, zastąpiono obecnie drewnianymi replikami.
Cmentarz został w 2000 wyremontowany; jest otoczony żywopłotem, a obok znajduje się starsza kapliczka (to prawdopodobnie przesądziło o lokalizacji nekropolii). Mimo iż jest wpisany do rejestru zabytków, był on wielokrotnie okradany i dewastowany; również zlecane prace konserwatorskie prowadzone były czasem niefachowo i przyczyniły się do dalszych zniszczeń.
Na cmentarzu spoczywa w imiennym grobie major Gerhard von Bessewitz z 2 batalionu 2 gwardyjskiego pułku piechoty z Berlina, najwyższy rangą Niemiec pochowany w tym rejonie.
Jednostki, z których pochodzili polegli żołnierze.
Cesarstwo Rosyjskie.
Niemal wszyscy pochowani żołnierze są bezimienni. Jeden jest znany z imienia i nazwiska - to Iwan Pawłow z 13. Biełożeńskiego Pułku Piechoty. Jeden bezimienny żołnierz był oficerem 267. Duchosimskijego Pułku Piechoty.
Austro-Węgry.
Lista jednostek nie jest pełna, gdyż wiele oryginalnych krzyży zaginęło lub jest nieczytelnych.

</doc>
<doc id="1230559" url="https://pl.wikipedia.org/wiki?curid=1230559" title="Jennifer Jackson Preece">
Jennifer Jackson Preece

Jennifer Jackson Preece, wykładowca w European Institute i na Wydziale Stosunków Międzynarodowych w London School of Economics. Studiowała w University of British Columbia oraz stosunki międzynarodowe w Oxford University. Posługuje się językami angielskim, francuskim i niemieckim.
W 2007 roku ukazała się po polsku jej książka "Prawa mniejszości".

</doc>
<doc id="1230561" url="https://pl.wikipedia.org/wiki?curid=1230561" title="Ghana Telecom Premier League">
Ghana Telecom Premier League



</doc>
<doc id="1230564" url="https://pl.wikipedia.org/wiki?curid=1230564" title="Zmicier Żyłunowicz">
Zmicier Żyłunowicz

Zmicier Żyłunowicz (biał. Зміцер Хведаравіч Жылуновіч; ps. Ciszka Hartny; biał. "Цішка Гартны"; ur. 4 listopada 1887 w Kopylu, zm. 11 kwietnia 1937 w Mohylewie) – białoruski pisarz, poeta i działacz narodowy, premier Białoruskiej Socjalistycznej Republiki Radzieckiej w 1919.
Życiorys.
W 1905 wziął udział w rewolucji w Rosji. Później przez dwa lata uczył się w gimnazjum w rodzinnym mieście. W 1906 podjął pracę fizyczną (jako garbarz), jednak wkrótce odnalazł się w dziennikarstwie – redagował "Nową Niwę" (od 1908). Przed I wojną światową przez pewien czas przebywał w Petersburgu, gdzie nawiązał kontakty z lokalnymi bolszewikami skupionymi wokół "Prawdy". W 1913 wydał swoje pierwsze próby poetyckie w wydawnictwie "Zahladnie slonca i w nasze akonca" (tomik wierszy "Pieśni" pisany łacinką).
W 1917 wszedł w skład Białoruskiego Komisariatu Ludowego, w czerwcu 1917 objął przywództwo nad Białoruską Socjalistyczną Hramadą. W lutym 1918 reprezentował Białoruski Komisariat Ludowy przy rządzie RFSRR, na terenie Rosji redagował również gazetę "Dziańnica".
W październiku 1918 przyjął członkostwo w RKP(b), a z dniem 1 stycznia 1919 przyjął wyznaczoną mu przez rosyjskich bolszewików funkcję przewodniczącego Tymczasowego Rewolucyjnego Rządu Robotniczo-Włościańskiego powstałej właśnie Białoruskiej SRR. Ze względu na mało ortodoksyjne poglądy (dążył do nawiązania współpracy z lewicowym skrzydłem BRL, m.in. BPSR) już w lutym został aresztowany, jednak wypuszczono go szybko – przez parę miesięcy pracował jako politruk w Armii Czerwonej.
W 1920 wszedł w skład Centralnego Komitetu Wykonawczego BSRR (kolegialnej głowy państwa). Od 1927 do 1929 był zastępcą członka Komitetu Centralnego KP(b)B i WKP(b).
Redagował białoruskojęzyczne gazety "Sawieckaja Biełaruś" i "Połymia", wydawał swoje wiersze, nowele i opowiadania. W 1928 został profesorem Akademii Nauk Białoruskiej SRR.
W styczniu 1931 został wykluczony z WKP(b) na fali walki z tzw. białoruskim nacjonalizmem (nac-demami) – miał przewodniczyć fikcyjnej organizacji Związku Wyzwolenia Białorusi – i skazany na 10 lat łagru.
Po pięciu latach wypuszczony, jednak w 1936 znów aresztowany. Po roku pobytu w więzieniu przewieziony do szpitala psychiatrycznego w Mohylewie, gdzie według oficjalnych danych zmarł na gangrenę płuc po czterech dniach pobytu. Większość historyków przyjmuje tezę o samobójczej śmierci Żyłunowicza, niektórzy utrzymują, że padł ofiarą morderstwa.
Upamiętnienie.
Tablica pamiątkowa poświęcona Zmicierowi Żyłunowiczowi znajduje się na ścianie domu, w którym się urodził, na ul. Żyłunowicza 39 w Kopylu. Została umieszczona w 1995 roku z inicjatywy administracji rejonu kopylskiego. Znajduje się na niej napis w języku białoruskim: "U hetym domie naradziusia wiadomy piśmiennik i hramadska-palityczny dziejacz, starszynia rewalucyjnaha rabocza-sialanskaha urada Biełarusi 1919 h. / Ciszka Hartny (Z. H. Żyłunowicz) 1887–1937" (pol. "W tym domu urodził się znany pisarz i działacz społeczno-polityczny, przewodniczący rewolucyjnego robotniczo-chłopskiego rządu Białorusi 1919 r. / Ciszka Hartny (Z. H. Żyłunowicz) 1887–1937").

</doc>
<doc id="1230566" url="https://pl.wikipedia.org/wiki?curid=1230566" title="Histon H1">
Histon H1

Histon H1 – rodzina białek wchodzących w skład chromatyny, jeden z 5 głównych histonów.
Histon H1 nie tworzy struktury nukleosomu, jest on odpowiedzialny za formowanie i stabilizację chromatosomu. Najbardziej zmienny spośród wszystkich histonów, odpowiada za kondensację włókien chromatyny i za regulację aktywności genów.
Białka H1 zbudowane są z trzech odrębnych strukturalnie domen (centralnej domeny globularnej, długiego C-końca i krótkiego N-końca) pełniących różne funkcje w strukturze chromatyny.
Histon ten występuje w aktywnej transkrypcyjnie, jak i w nieaktywnej chromatynie. Indukuje kondensacje włókien polinukleosomowych wpływając na regulację ekspresji genów przez bezpośrednie lub pośrednie blokowanie wiązania czynników transkrypcyjnych.

</doc>
<doc id="1230567" url="https://pl.wikipedia.org/wiki?curid=1230567" title="Pneumocystowe zapalenie płuc">
Pneumocystowe zapalenie płuc



</doc>
<doc id="1230569" url="https://pl.wikipedia.org/wiki?curid=1230569" title="Anthony Annan">
Anthony Annan

Anthony Annan (ur. 21 lipca 1986 w Akrze) – piłkarz ghański grający na pozycji defensywnego pomocnika w Beitarze Jerozolima.
Kariera klubowa.
Annan jest wychowankiem klubu Sekondi Hasaacas FC. W 2003 roku w wieku 17 lat zadebiutował w jego barwach w ekstraklasie Ghany. Tam występował przez 2 sezony i po zakończeniu sezonu 2004 przeszedł do jednego z czołowych klubów w kraju, Hearts of Oak. W 2005 roku z tym stołecznym zespołem wywalczył mistrzostwo kraju, a także zdobył Puchar Konfederacji CAF, dzięki pokonaniu po serii rzutów karnych innego ghańskiego klubu, Asante Kotoko. Natomiast w sezonie 2006/2007 drugi raz udało mu się zostać mistrzem Ghany.
W marcu 2007 roku Ghańczyk wyjechał do Europy. Jego nowym klubem został norweski Start i od samego początku stał się jego podstawowym zawodnikiem. Na koniec roku 2007 zajął z nim jednak przedostatnią 13. pozycję w pierwszej lidze i spadł do drugiej ligi.
W 2008 roku Annan został wypożyczony do Stabæk Fotball, w którym grał pół roku, a zespół ten na koniec sezonu został mistrzem Norwegii. Jednak jeszcze w połowie roku odszedł do Rosenborga. W 2009 roku zdobył z nim mistrzostwo Norwegii. W 2011 roku przeszedł do Schalke 04. W sierpniu 2011 został na rok wypożyczony do klubu Eredivisie – SBV Vitesse.
Kariera reprezentacyjna.
W swojej karierze Annan ma za sobą występy zarówno w olimpijskiej, jak i młodzieżowej reprezentacji Ghany. 27 marca zadebiutował w pierwszej reprezentacji w przegranym 0:1 w Szwecji towarzyskim meczu z Brazylią. W 2008 roku został powołany przez Claude’a Le Roy do kadry na Puchar Narodów Afryki 2008.

</doc>
<doc id="1230570" url="https://pl.wikipedia.org/wiki?curid=1230570" title="XLR">
XLR



</doc>
<doc id="1230571" url="https://pl.wikipedia.org/wiki?curid=1230571" title="Wskaźnik łatwości ruchu">
Wskaźnik łatwości ruchu

Wskaźnik łatwości ruchu, wskaźnik EMV (od ang. "ease of moment value") – wskaźnik giełdowej analizy technicznej służący do wyznaczania początku dłuższego trendu. Opiera się na cenach i obrotach na giełdzie.
Wyraża się go wzorem:
gdzie:

</doc>
<doc id="1230586" url="https://pl.wikipedia.org/wiki?curid=1230586" title="Choina (góra)">
Choina (góra)

Choina – wzniesienie o wysokości 450 m n.p.m. w południowo-zachodniej Polsce w Górach Wałbrzyskich w Sudetach Środkowych (województwo dolnośląskie).
Wzniesienie położone jest w północno-wschodniej części Gór Czarnych, w paśmie Gór Wałbrzyskich nad północno-zachodnim brzegiem Jezioro Bystrzyckie, około 1,0 km na południowy wschód od miejscowości Zagórze Śląskie.
Niewielkie wzniesienie, w kształcie rozległego kopca, o dość stromych zboczach: południowym, wschodnim i zachodnim i łagodnym zboczu północnym, z ruiną piastowskiego zamku Grodno w części szczytowej, co czyni wzniesienie rozpoznawalnym w terenie. Wzniesienie wznosi się, w północno-wschodniej części Gór Czarnych, na małym grzbiecie górskim z trzema szczytami położonym między Zagórzem Śląskim a Jeziorem Bystrzyckim. Wzgórze zbudowane z gnejsów pokryte jest dużą ilością małych skałek gnejsowych. Całe wzgórze porośnięte jest lasem mieszanym. Lasy porastające grzbiety góry zawierają ciekawe okazy starodrzewu dębu, lipy i buka. W bogatym runie leśnym zachowała się pierwotna roślinność z wieloma gatunki chronionym występuje tu: dzwonek pokrzywolistny, kokoryczka wielokwiatowa, naparstnica oraz wiele gatunków storczykowatych i paproci.
Całe wzgórze zostało w roku 1957 objęte krajobrazowym rezerwatem przyrody pod nazwą "Góra Choina"
Turystyka.
Przez szczyt prowadzą szlaki turystyczne:

</doc>
<doc id="1230588" url="https://pl.wikipedia.org/wiki?curid=1230588" title="Kościół św. św. Szymona i Heleny w Mińsku">
Kościół św. św. Szymona i Heleny w Mińsku



</doc>
<doc id="1230591" url="https://pl.wikipedia.org/wiki?curid=1230591" title="Oberheim">
Oberheim

Oberheim Electronics - nieistniejące już amerykańskie przedsiębiorstwo produkujące elektroniczne instrumenty muzyczne. 
Firma założona została w 1973 r. przez Toma Oberheima. Początkowo produkowała efekty elektroniczne i była dystrybutorem asortymentu ARP Instruments. Oberheim chcąc stworzyć coś niepowtarzalnego we wczesnym etapie rozwoju syntezatorów, przedstawił jeden z pierwszych analogowych sekwencerów - "DS-2". Kolejnym krokiem milowym był modułowy syntezator analogowy "SEM" (Synthesizer Expansion Module). Następne, udoskonalane jego wersje posiadały większą polifonię. W 1979 r. przedstawiony został model OB-X. Firma działała do roku 1986, gdy została przejęta przez Gibson Guitar Corporation. Znak towarowy Oberheima był licencjonowany Viscount International SpA, włoskiemu producentowi cyfrowych organów. Firma ta wypuściła model OB12 oraz kilka efektów.

</doc>
<doc id="1230592" url="https://pl.wikipedia.org/wiki?curid=1230592" title="Stare Miasto (Kalisz)">
Stare Miasto (Kalisz)

Stare Miasto – część Kalisza, historyczna dzielnica miasta położona na lewym brzegu Prosny, na wschód od Rypinka i na północ od Zawodzia; włączona do miasta w 1934; pełni funkcje mieszkaniowe.
Osią dzielnicy jest odcinek Szlaku Bursztynowego (Trasy Bursztynowej), biegnący w ciągu drogi wojewódzkiej nr 450 z Rypinka przez most św. Wojciecha na Rajsków. 
We wczesnym średniowieczu na obszarze Zawodzia i Starego Miasta był położony gród, który w XIII wieku z powodu ciągłych zagrożeń powodziami został przeniesiony na przeciwny brzeg rzeki, gdzie obecnie znajduje się dzielnica zwana Śródmieściem. Od około 1257 r. nowy gród stał się miastem na podstawie przywileju lokacyjnego wydanego przez księcia Bolesława Pobożnego. Po starym grodzie pozostała nazwa: Stare Miasto. Część Starego Miasta, będąca własnością kolegiaty NMP w Kaliszu, pod koniec XVI wieku leżała w powiecie kaliskim województwa kaliskiego.
W 1807 Napoleon Bonaparte nadał Stare Miasto Józefowi Zajączkowi.

</doc>
<doc id="1230593" url="https://pl.wikipedia.org/wiki?curid=1230593" title="Stare Miasto w Kaliszu">
Stare Miasto w Kaliszu



</doc>
<doc id="1230594" url="https://pl.wikipedia.org/wiki?curid=1230594" title="Fiodor Szutkow">
Fiodor Szutkow

Fiodor Wasilewicz Szutkow (ros. Фёдор Васильевич Шутков) (ur. 15 lutego 1924, zm. 18 grudnia 2001) – rosyjski żeglarz, złoty medalista Letnich Igrzysk Olimpijskich w Rzymie. Uczestnik Letnich Igrzyskach Olimpijskich w Melbourne, Letnich Igrzyskach Olimpijskich w Tokio i Letnich Igrzyskach Olimpijskich w Meksyku. Wycofał się ze startów w 1969 roku, po swoim piątym występie na Igrzyskach Olimpijskich, a później pracował jako trener żeglarstwa w Moskwie.

</doc>
<doc id="1230595" url="https://pl.wikipedia.org/wiki?curid=1230595" title="Katarzyna Maciejko-Kowalczyk">
Katarzyna Maciejko-Kowalczyk

Katarzyna Maciejko-Kowalczyk (ur. 14 kwietnia 1948 w Warszawie, zm. 5 lutego 2008 tamże) – polska montażystka i autorka filmów dokumentalnych i fabularnych; fotografka.
Była stałą współpracowniczką Marcela Łozińskiego, zmontowała większość jego filmów. Współpracowała również z takimi dokumentalistami jak Maciej Drygas czy Paweł Łoziński.
Jako reżyser zrealizowała kilka dokumentów, z których najbardziej znany to "Benek Blues", laureat prestiżowych nagród, między innymi Grand Prix „Złotego Smoka” i „Złotego Lajkonika” na Krakowskim Międzynarodowym Festiwalu Filmów Krótkometrażowych w 2000 roku. Na Międzynarodowym Festiwalu Filmów Dokumentalnych i Animowanych w Lipsku w 1999 film otrzymał Nagrodę Telewizji Niemieckiej MDR.
W 2009 r., na 49. Krakowskim Festiwalu Filmowym, otrzymała pośmiertnie nagrodę Prezesa Stowarzyszenia Filmowców Polskich dla najlepszego montażysty filmów dokumentalnych. Nominowana do Polskiej Nagrody Filmowej, Orzeł w 2011 za montaż filmu "Las".
Życie prywatne.
Katarzyna Maciejko-Kowalczyk była matką montażystki Agnieszki Kowalczyk, operatorki Magdy Kowalczyk i operatora Jacka Kowalczyka. Jej mężem był socjolog Andrzej Kowalczyk.
Została pochowana na cmentarzu Powązkowskim (kwatera Pod murem I-1-91/92).
Wybrana filmografia.
Montaż.
Filmy fabularne
Filmy dokumentalne

</doc>
<doc id="1230596" url="https://pl.wikipedia.org/wiki?curid=1230596" title="Rybak nocny">
Rybak nocny

Rybak nocny ("Noctilio leporinus") – gatunek ssaka z rodziny rybakowatych (Noctilionidae).
Taksonomia.
Gatunek po raz pierwszy zgodnie z zasadami nazewnictwa binominalnego nazwał w 1758 roku szwedzki przyrodnik Karol Linneusz nadając mu nazwę "Vespertilio leporinus". Holotyp pochodził z Surinamu.
Taksonomia "N. leporinus" od dłuższego czasu jest stabilna. Nowsze prace oparte na sekwencjonowaniu DNA mitochondrialnego (region kontrolny) i jądrowego (RAG2) materiału genetycznego dały stosunkowo jednolity krajobraz filogenetyczny o niskiej różnorodności genetycznej, który wydaje się wskazywać, że podgatunek z północnego zasięgu jest ważny. W Ameryce Południowej "N. leporinus" może być reprezentowany tylko przez jeden inny podgatunek, ale potrzebne są dodatkowe badania. Autorzy "Illustrated Checklist of the Mammals of the World" rozpoznają trzy podgatunków. Podstawowe dane taksonomiczne podgatunków (oprócz nominatywnego) przedstawia poniższa tabelka:
Zasięg występowania.
Rybak nocny występuje w Ameryce zamieszkując w zależności od podgatunku:
Morfologia.
Długość ciała (bez ogona) 82–100 mm, długość ogona 23–28 mm, długość ucha 28–30 mm, długość tylnej stopy 25–34 mm, długość przedramienia 81–87 mm; masa ciała 50–90 g. Ma duże uszy i małe oczy, a jego górna warga jest rozdzielona i przez wcięcie widoczne są duże siekacze. Ma długą, gęstą, pomarańczową sierść z jasną smugą wzdłuż grzbietu.
Ekologia.
Zamieszkuje zróżnicowane środowiska w tropikalnej części Ameryki Środkowej i Południowej. Rybak nocny żyje nad brzegami zbiorników wód słodkich i nad morzem, w grupach liczących od 50 do 80 osobników. Żywi się owadami, żabami, rybami i gryzoniami.

</doc>
<doc id="1230599" url="https://pl.wikipedia.org/wiki?curid=1230599" title="Monitor odsłuchowy">
Monitor odsłuchowy

Monitor odsłuchowy, monitor sceniczny (potoczna nazwa "odsłuch") – rodzaj kolumn głośnikowych stosowanych na scenie podczas koncertów. Monitory są ustawiane w kierunku muzyków umożliwiając im lepszą kontrolę występu poprzez słyszenie nie tylko własnego wokalu bądź instrumentu, lecz także pozostałych członków zespołu, by móc zgrać się z nimi harmonicznie i rytmicznie.
Od monitorów scenicznych wymaga się, by miały nienarzucający się wygląd i niski profil oraz, by w jak najmniejszym stopniu zasłaniały muzyków na scenie. W realizacjach telewizyjnych spotyka się monitory w przezroczystych obudowach wykonanych z plexiglassu.
Rodzaje monitorów scenicznych:
Problemy pojawiające się przy pracy z monitorami:
Powyższych niedogodności pozbawione są systemy odsłuchu indywidualnego (IEM – ), czyli systemy bezprzewodowe współpracujące ze słuchawkami.
Dźwięk przeznaczony dla monitorów może być miksowany na głównej konsolecie miksującej lub, w przypadku dużych koncertów, na oddzielnej konsoli przeznaczonej tylko do tworzenia miksu dla systemu odsłuchowego. Rozdziału sygnałów pomiędzy obie konsolety dokonuje się za pomocą splitterów. Istnieją również systemy umożliwiające muzykom samodzielne tworzenie miksów monitorowych – . Tego typu rozwiązania spotyka się np. w orkiestronach teatrów muzycznych na londyńskim West Endzie.

</doc>
<doc id="1230603" url="https://pl.wikipedia.org/wiki?curid=1230603" title="MTK Hungária FC">
MTK Hungária FC



</doc>
<doc id="1230607" url="https://pl.wikipedia.org/wiki?curid=1230607" title="Metoda naiwna">
Metoda naiwna

 Metoda naiwna – metoda prognostycznych dotycząca analizy szeregów czasowych bez tendencji.
Metoda ta stosowana jest przy stałym poziomie zjawiska i niewielkich wahaniach przypadkowych (niski współczynnik zmienności V&lt;5-10%) i przy założeniu, że nie wystąpią istotne zmiany najważniejszych czynników.
Reguła predykcji: 
Zalety:
Wady:
Jest to prognoza typu: "jutro będzie tak jak dziś".
Metoda ta polega na tym, iż wartość z ubiegłego okresu (t-1) przypisywana jest do okresu bezpośrednio następującego po nim jako wartość prognozowana.
Przykładowo: jeśli "wczoraj" było 20 stopni przyjmuje się, że "dzisiaj" też będzie 20 stopni. Różnica między wartością prognozowaną (oczekiwaną) a wartością rzeczywistą (empiryczną) to błąd prognozy. Jeśli "dziś" nie jest 20, a 21 stopni, to błąd wynosi 1 stopień Celsjusza, czyli 5%. Jeśli "dziś" jest 21 stopni Celsjusza, to prognozując jutrzejszą temperaturę, posługując się tą metodą, będziemy zakładać, że "jutro" będzie 21 stopni (bo "dziś" tyle jest).
Metodę tę można rozszerzyć o uwzględnienie sezonowości, wtedy prognozą jest ostatnia wartość w odpowiednim okresie, np. prognoza na kwiecień 2010 będzie wartością z kwietnia 2009:
Można również wykorzystać założenie o obecności trendu jako różnicy między dwiema ostatnimi obserwacjami, wtedy prognoza naiwna ma postać:

</doc>
<doc id="1230610" url="https://pl.wikipedia.org/wiki?curid=1230610" title="Abowian">
Abowian

Abowian (orm. Աբովյան, do 1961 "Elar", orm. Էլար) – miasto w północnej części Armenii (prowincja Kotajk), na przedgórzu Gór Gegamskich, nieopodal stołecznego Erywania; 45 tys. mieszkańców (2015); przemysł obuwniczy, chemiczny; materiałów budowlanych, elektroniczny; fabryka mebli; browar; Instytut Mikrobiologii.
Historia.
W przeszłości wieś o nazwie "Elar", zasiedlona już w starożytności. W 1961 otrzymała obecną nazwę na cześć XIX-wiecznego ormiańskiego pisarza Chaczatura Abowiana, w kolejnych latach została rozbudowana, prawa miejskie uzyskała w 1963. W mieście stoi pomnik pisarza.
W mieście znajdują się zabytkowy kościół św. Stefana oraz nowy kościół św. Jana Chrzciciela, uroczyście otwarty w 2013 roku przez katolikosa Karekina II przy obecności ówczesnego prezydenta kraju Serża Sarkisjana.
Sport.
Od 1955 do 2006 w mieście działał klub piłkarski Kotajk Abowian, dwukrotny finalista Pucharu Armenii. Znajduje się tu Stadion Kotajk.

</doc>
<doc id="1230612" url="https://pl.wikipedia.org/wiki?curid=1230612" title="Lobomykoza">
Lobomykoza

Lobomykoza (ang. Lobo's disease, lobomycosis, lacaziosis) – przewlekłe zakażenie ograniczone do skóry, wywołane przez grzyb "Lacazia loboi" (wcześniej nazywany "Loboa loboi"). Po raz pierwszy jednostka chorobowa została opisana przez Jorge Lobo w 1939 (stąd inna nazwa, choroba Lobo). Wśród rdzennych mieszkańców Amazonii znana była wcześniej pod nazwami miraip i piraip.
W swoich pierwszych badaniach Lobo stwierdził występowanie okrągłych o podwójnym zarysie, komórek grzyba, które rozmnażały się przez pączkowanie i nie wywoływały zakażeń u zwierząt laboratoryjnych. Przez niektórych badaczy grzyby te były utożsamiane z "Paracoccidioides brasilensis".
Grzyb dostaje się do organizmu przez uszkodzone powłoki ciała, rozwija się in situ przez nieokreślony czas, po czym atakuje tkankę podskórną. Pierwszą zmianą jest brodawka lub mała grudka. Liczba guzków powiększa się, guzki rosną i zlewają się, w wyniku czego powstaje guzowata zmiana chorobowa. Zakażenie może szerzyć się drogą naczyń chłonnych, zwłaszcza u osób starszych. Niektóre guzki mogą mieć przetoki, przez które wydostaje się masłowata wydzielina, zawierająca duże ilości komórek grzyba. Mogą pojawiać się owrzodzenia. "Lobomyces" kolonizuje skórę w najchłodniejszych okolicach ciała: na kończynach, policzkach i pośladkach.
Chorują najczęściej mężczyźni w wieku 30-40 lat, starsi rzadziej, a kobiety 7-9 razy rzadziej. Choroba rzadko występuje u dzieci i młodzieży. Dotychczas opisano kilkaset przypadków, większość z nich dotyczyła osób pozostających w częstym kontakcie z wodą (górnicy, rybacy, zbieracze kauczuku lub orzechów, itp.). Większość znanych przypadków pochodzi z terenu Amazonii, Brazylii i Surinamu. Zachorowania stwierdzono w Kolumbii, Wenezueli, Kostaryce, Panamie, Meksyku i Gujanie Francuskiej. 
Lobomykoza występuje również u butlonosów. Choroba zajmuje skórę głowy, trzonu ogona, płetw ogonowych, piersiowych i grzbietowych. W styczniu 2006 opisano epidemię lobomykozy u delfinów z Indian River Lagoon na Florydzie. 
Rokowanie co do życia jest dobre. Przebieg choroby jest powolny i przewlekły, nigdy nie zanika samoistnie.

</doc>
<doc id="1230614" url="https://pl.wikipedia.org/wiki?curid=1230614" title="Campo Grande (ujednoznacznienie)">
Campo Grande (ujednoznacznienie)



</doc>
<doc id="1230615" url="https://pl.wikipedia.org/wiki?curid=1230615" title="Nikołaj Sałtykow">
Nikołaj Sałtykow

Nikołaj Iwanowicz Sałtykow hrabia 1790, książę 1814, (ros. Николай Иванович Салтыков, ur. 11 listopada 1736, zm. 28 maja 1816 w Petersburgu) – przewodniczący Gabinetu Ministrów i przewodniczący Rady Państwa Imperium Rosyjskiego 1812–1816, generał-feldmarszałek rosyjski od 1796, prezydent Kolegium Wojennego1796–1802, p.o. prezydenta Kolegium Wojennego od 1788, "de facto" namiestnik wielkiego mistrza zakonu joannitów.
Od 1748 służył w Gwardii Cesarskiej. Uczestnik wojny siedmioletniej 1756 – 1763. Od 1758 ober-kwatermistrz działającej armii. W latach 1763–1768 dowódca oddziałów rosyjskich stacjonujących w Rzeczypospolitej. W l. 1769–1770 uczestnik wojny rosyjsko-tureckiej 1768–1774. Od 1773 wyznaczony na kuratora następcy tronu Pawła. i jednocześnie wiceprezydentem Kolegium Wojennego. Od 1783 wychowawca wielkich książąt Aleksandra i Konstantyna Pawłowiczów. Od 1788 pełniący obowiązki prezydenta, a w 1796 – 1802 prezydent Kolegium Wojennego. Głównodowodzący wojsk rosyjskich w Polsce w 1795. Od marca 1812 do maja 1816 przewodniczący Rady Państwa i przewodniczący Rady Ministrów.
Był odznaczony Orderem Orła Białego, Orderem Świętego Andrzeja, Orderem Świętego Aleksandra Newskiego, Orderem Świętego Włodzimierza I klasy, Orderem Świętej Anny I klasy i pruskim Orderem Świętego Jana Jerozolimskiego.
Bibliografia.
Bolszaja Sowietskaja Encykłopedia t. 22 Moskwa 1975.

</doc>
<doc id="1230621" url="https://pl.wikipedia.org/wiki?curid=1230621" title="Dudziarz">
Dudziarz



</doc>
<doc id="1230622" url="https://pl.wikipedia.org/wiki?curid=1230622" title="Robert Crippen">
Robert Crippen

Robert Laurel Crippen (ur. 11 września 1937 w Beaumont w stanie Teksas) – amerykański astronauta, inżynier, komandor-pilot United States Navy.
Wykształcenie oraz służba wojskowa.
Szkołę średnią ("New Caney High School") ukończył w New Caney w Teksasie.
Jako pilot wylatał 6500 godzin, z czego ponad 5500 z nich na samolotach z napędem odrzutowym.
Jest członkiem Amerykańskiego Instytutu Aeronautyki i Astronautyki (AIAA – "American Institute of Aeronautics and Astronautics"), Amerykańskiego Towarzystwa Astronautycznego ("American Astronautical Society") oraz międzynarodowego Towarzystwa Pilotów Doświadczalnych ("Society of Experimental Test Pilots").
Loty załogowe.
STS-1 – Columbia F-1.
12 kwietnia 1981, w 20 rocznicę lotu Jurija Gagarina, Robert Crippen wystartował po raz pierwszy w kosmos na pokładzie wahadłowca Columbia. Misją dowodził weteran lotów kosmicznych John Young, dla którego był to piąty start. STS-1 to pierwszy załogowy lot programu "Space Shuttle". Zasadniczym celem misji było przetestowanie wszystkich systemów wahadłowca w warunkach realnego lotu kosmicznego i bezpieczne sprowadzenie go na Ziemię. Ładunkiem użytecznym podczas tej misji były instrumenty rejestrujące pracę urządzeń Columbii. Start promu odbył się bez zakłóceń, zgodnie z harmonogramem. W dwie godziny po starcie załoga otworzyła drzwi ładowni i rozpoczęła realizację programu lotu. Przed rozpoczęciem operacji lądowania astronauci dwukrotnie otworzyli i zamknęli ładownię, aby sprawdzić czy długotrwałe działanie promieni słonecznych nie spowodowało wypaczenia drzwi. Próby wypadły pomyślnie i po wykonaniu 36 okrążeń Ziemi prom wylądował w bazie Edwards w Kalifornii 14 kwietnia 1981.
STS-7 – Challenger F-2.
Drugą misją Crippena był lot STS-7. Tym razem pełnił funkcję dowódcy. Razem z nim 18 czerwca 1983 w kosmos udali się również: Frederick H. Hauck – pilot wahadłowca, John M. Fabian (specjalista misji – MS-1), Sally K. Ride (MS-2) i Norman E. Thagard (MS-3). W przedziale transportowym wahadłowca znajdowały się cztery ładunki użyteczne – satelity: ANIK-C2 (kanadyjski) i Palapa-B1 (indonezyjski) oraz dwie platformy badawcze: OSTA-2 (amerykańsko-zachodnioniemiecka) i SPAS-01 (zachodnioniemiecka). Astronauci Ride i Fabian umieścili na orbicie oba satelity telekomunikacyjne. W przestrzeni kosmicznej na pewien czas umieszczono również kontener ze SPAS-01, który sprowadzono później do ładowni promu. Podczas lotu przetestowano manipulator promu służący do za- i wyładunku wahadłowca. Załoga przeprowadziła również szereg eksperymentów z zakresu materiałoznawstwa oraz medycyny. 24 czerwca 1983 Challenger wylądował w bazie Edwards. 
STS-41-C – Challenger F-5.
Po raz trzeci Crippen poleciał w kosmos na pokładzie Challengera 6 kwietnia 1984. Był dowódcą misji STS-41C. Pierwotnie lot miał nosić oznaczenie STS-13, ale wcześniej zmieniono system numeracji. Pozostałymi członkami załogi byli: Francis R. Scobee – pilot wahadłowca, George D. Nelson (specjalista misji – MS-1), James van Hoften (MS-2) i Terry J. Hart (MS-3). Podstawowym zadaniem tej misji było przechwycenie na orbicie satelity SMM ("Solar Maximum Mission"), jego naprawa i ponowne umieszczenie go w przestrzeni kosmicznej. Zanim astronauci przystąpili do tej operacji umieścili na orbicie satelitę LDEF ("Long Duration Exposure Facility"), który miał zostać odzyskany w 1985 podczas jednej z kolejnych misji promu. Przechwycenie satelity SMM udało się dopiero podczas drugiej próby. Pierwsza próba, podczas której G. Nelson wyposażony w plecak MMU podleciał do satelity i próbował go przechwycić, zakończyła się niepowodzeniem – sworzeń do połączenia MMU z satelitą okazał się krótszy niż wynikało z dokumentacji. Za drugim razem przechwycono go przy użyciu manipulatora. Nelson i van Hoften wyszli wówczas na zewnątrz wahadłowca i wykonali niezbędne prace remontowe. Później SMM ponownie znalazł się na orbicie. 13 kwietnia Challenger wylądował w bazie Edwards, ponieważ w KSC doszło do gwałtownego załamania pogody.
STS-41-G – Challenger F-6.
Podczas swojej ostatniej wyprawy w kosmos Crippen dowodził misją STS-41G. W składzie załogi znaleźli się również: Jon McBride – pilot wahadłowca, Kathryn Sullivan (specjalista misji – MS-1), Sally K. Ride (MS-2) oraz trójka specjalistów ładunku – David C. Leestma (PS-1), Kanadyjczyk Marc Garneau (PS-2) i Paul D. Scully-Power. Astronauci wystartowali z Przylądka Canaveral 5 października 1984. Podczas tego lotu prowadzono z orbity badania oceanów i lądów, a wśród załogi był oceanograf i geolog. Astronauci umieścili w kosmosie satelitę przeznaczonego do obserwacji klimatycznych ERBS ("Earth Radiation Budget Satellite"), a na czas lotu platformę badawczą OSTA-3 z radarem SIR-B. Leestma i Sullivan (pierwsza Amerykanka w otwartym kosmosie) odbyli także spacer, podczas którego połączyli dwa zbiorniki na paliwo. Później przez to połączenie przepompowano paliwo ze zbiornika pełnego do pustego. Potwierdziło to możliwość uzupełniania materiałów pędnych w zbiornikach satelitów. Po 8 dniach lotu 13 października wahadłowiec wylądował na pasie KSC.

</doc>
<doc id="1230632" url="https://pl.wikipedia.org/wiki?curid=1230632" title="Dudziarz (muzyka)">
Dudziarz (muzyka)

Dudziarz (niegdyś również: koźlarz) - artysta-muzyk grający na dudach. 
Aleksander Brückner tak opisuje powszechność tego sposobu muzykowania w dawnej Polsce: "Schłopiały szlachcic bez dud do tańca ruszyć nie mógł. Sobótce świętojańskiej przygrywali dudziarze jak i innym zabawom wiejskim (...)". 
Dudziarzy w Polsce zwano także „koźlarzami” (czego nie mylić z kobziarzami - kobza jest intrumentem strunowym i z racji zbieżności fonetycznej mylona jest często z kozą czyli z dudami). Brückner przywołuje relację Georga Philippa Telemanna, który podczas pobytu na ziemi krakowskiej w roku 1740 widział razem 36 koźlarzy grających ze 8 skrzypkami. Wzmiankuje też o zespołach dudziarzy, którzy jeszcze w okresie międzywojennym licznie zamieszkiwali w okolicach Zbąszynia. Pierwszą monografią poświęconą dudom i dudziarzom było opracowanie Jadwigi Pietruszyńskiej z 1936 roku wydane w Poznaniu. W drugiej połowie XX wieku gra na dudach stała się Polsce rzadkością. 
Współcześnie, ze względu na niszowy charakter tej profesji, dudziarze w Polsce występują głównie w zespołach folklorystycznych lub etnicznych, a sama gra na dudach utożsamiana jest (częściowo niesłusznie) jako „muzyka góralska”. W krajach gdzie gra na tym instrumencie ma bogate tradycje (Szkocja, Irlandia, Galicja, Albania czy Bułgaria) dudziarze funkcjonują jako stały i żywy element kulturowy. 

</doc>
<doc id="1230635" url="https://pl.wikipedia.org/wiki?curid=1230635" title="Roland SH-101">
Roland SH-101

Roland SH-101– monofoniczny syntezator analogowy produkowany przez firmę Roland w latach 1982–1988.
Model ten dostępny był w trzech kolorach: szarym, niebieskim oraz czerwonym. Instrument ten można wykorzystywać jako keytar po uprzednim przymocowaniu go do paska. Istnieje również możliwość podłączenia do niego kontrolera w formie „rękojeści”, kontrolującego "pitch bend" oraz parametry modulacji.

</doc>
<doc id="1230636" url="https://pl.wikipedia.org/wiki?curid=1230636" title="Celine Dion (album)">
Celine Dion (album)

Celine Dion – drugi anglojęzyczny studyjny album Céline Dion, wydany 31 marca 1992 roku. Z płyty pochodzi utwór "Beauty and the Beast" nagrany w duecie z Peabo Brysonem będący motywem przewodnim filmu "Piękna i bestia". Soft rockowa ballada stała się przebojem, trafiając do Top 10 amerykańskiej listy Billboard Hot 100. Utwór zdobył Oscara w kategorii "Najlepsza oryginalna piosenka filmowa", nagrodę Grammy oraz Złoty Glob. Album nagrany z nowym sztabem producenckim to mieszanka soft rockowych brzmień z dodatkiem soulu i elementami muzyki poważnej. Płyta odniosła ogromny sukces w Kanadzie, gdzie uzyskała status diamentowej, oraz w Stanach Zjednoczonych, gdzie sprzedała się prawie trzykrotnie lepiej od debiutanckiego albumu "Unison". Z płyty wydano pięć singli komercyjnych i jeden promocyjny.

</doc>
<doc id="1230639" url="https://pl.wikipedia.org/wiki?curid=1230639" title="Rob Beckley">
Rob Beckley

Robert Benjamin Beckley – założyciel, wokalista i lider amerykańskiego zespołu Pillar, wykonującego rock chrześcijański, który powstał w 1998 w stanie Kansas. Obecnie stacjonuje w miejscowości Tulsa, w stanie Oklahoma. Uznawany za jednego z najlepszych wokalistów w kategorii CCM. Jest głęboko wierzącym chrześcijaninem oraz autorem większości tekstów Pillar. Oprócz melodyjnego śpiewu, posługuje się również rapem (partie wokalne na płytach "Above" oraz "Fireproof" są głównie rapowane), rzadziej growlem (np. na utworach "Tragedy", "Everything"). Brał udział w projekcie chrześcijańskiego rapera KJ-52 (m.in. w utworze "Rise Up").
Żonaty z Lindą Beckley, syn Hudson. Wolny czas najchętniej spędza z rodziną, czyta książki, uprawia sport, ogląda filmy, uczęszcza na liturgię. Rezerwista Armii Stanów Zjednoczonych.

</doc>
<doc id="1230641" url="https://pl.wikipedia.org/wiki?curid=1230641" title="Kowalewo (województwo zachodniopomorskie)">
Kowalewo (województwo zachodniopomorskie)

Kowalewo – osada w Polsce położona w województwie zachodniopomorskim, w powiecie gryfickim, w gminie Gryfice. 
Kowalewo znajduje się w odległości 1 km od miasta Gryfice. Osada położona przy drodze wojewódzkiej nr 105.
W latach 1975–1998 miejscowość administracyjnie należała do województwa szczecińskiego.

</doc>
<doc id="1230643" url="https://pl.wikipedia.org/wiki?curid=1230643" title="Dziesięć minut później – Trąbka">
Dziesięć minut później – Trąbka

Dziesięć minut później – trąbka – film nowelowy z 2002 roku.
Film składa się z siedmiu filmów krótkometrażowych trwających po 10 minut. Każdy film nakręcił inny reżyser próbujący zinterpretować pojęcie czasu. W przerwach pomiędzy poszczególnymi filmami rozlega się dźwięk trąbki.
Filmy składające się na "Dziesięć minut później – trąbka"

</doc>
<doc id="1230644" url="https://pl.wikipedia.org/wiki?curid=1230644" title="Tor Ulven">
Tor Ulven

Tor Ulven (ur. 14 listopada 1953, zm. 18 maja 1995) – norweski pisarz i poeta.
Jego wczesne prace powstały pod silnym wpływem twórczości André Bretona i surrealizmu. W latach 80. XX wieku "uniezależnił się" od tych inspiracji i rozwinął swój własny sposób pisania, różniący się od nich zarówno stylistyką jak i tematyką. Późniejsze dzieła Ulvena to głównie proza. W 1995 Ulven popełnił samobójstwo.
Udzielił w życiu tylko jednego wywiadu – dla czasopisma "Vagant" w 1993.
Bibliografia.
W języku polskim, w zbiorze "Niewidzialni. Antologia opowiadań norweskich" ukazało się zaczerpnięte z "Vente og ikke se" opowiadanie Tora Ulvena "Mrok na drugim końcu tunelu", przetłumaczone przez Marię Sibińską.

</doc>
<doc id="1230648" url="https://pl.wikipedia.org/wiki?curid=1230648" title="Europejski Kodeks Dobrej Praktyki Administracyjnej">
Europejski Kodeks Dobrej Praktyki Administracyjnej

Europejski Kodeks Dobrej Praktyki Administracyjnej – niewiążący akt przyjęty przez Parlament Europejski dnia 6 września 2001, mający charakter zaleceń. Kodeks stanowi konkretyzację obywatelskiego „prawa do dobrej administracji” wobec administracji unijnej i administracji narodowych, wyrażonego w art. 41 Karty Praw Podstawowych i odnosi się w większości do postępowania administracyjnego. Zawiera zasady określające stosunki między instytucjami/urzędnikami unijnymi a jednostkami (osoby fizyczne i prawne). Zasady te dotyczą nie tylko spraw indywidualnych z zakresu administracji publicznej, załatwianych w drodze decyzji, postanowienia lub ugody administracyjnej, ale każdego „kontaktu” z administracją (a więc także zapytań, petycji, protestów, przedstawiania uwag do projektów aktów prawnych, obywatelskie projekty dyrektyw etc.). Obok urzędników, kodeksem objęte są osoby zatrudnione w ramach umów cywilnoprawnych, rzeczoznawcy z krajowych służb publicznych i praktykanci.
Historia powstania.
Inicjatorem opracowania Kodeksu Dobrej Administracji był Roy Perry, deputowany do Parlamentu Europejskiego. Kodeks został opracowany przez Jacoba Södermanna Rzecznika Praw Obywatelskich Unii Europejskiej, Parlament Europejski 6 września 2001 roku zalecił stosowanie Kodeksu w organach i instytucjach Unii. Po przeprowadzonych konsultacjach społecznych w czerwcu 2012 roku Europejski Rzecznik Praw Obywatelskich określił standardy etyczne obowiązujące w administracji publicznej UE. Przyjęły one formę
pięciu zasad służby cywilnej, które przedstawiono poniżej.
Zasady służby cywilnej (dodane w 2012 roku).
Rzecznik Praw Obywatelskich może, kiedy uzna to za stosowne, odwołać się do tych zasad w dochodzeniach dotyczących podejrzenia niewłaściwego administrowania w instytucjach, organach, urzędach i agencjach UE.
Porównanie z regulacjami polskimi.
W polskich regulacjach zasady te są zazwyczaj obecne, niemniej nakaz uprzejmości (zwłaszcza przeproszenia za błędną decyzję), potwierdzenia odbioru pism i uczciwości nie występują w takiej ogólnej formie.

</doc>
<doc id="1230654" url="https://pl.wikipedia.org/wiki?curid=1230654" title="Europejski Instytut Administracji Publicznej">
Europejski Instytut Administracji Publicznej

Europejski Instytut Administracji Publicznej, en. "European Institute of Public Administration". Autonomiczna fundacja założona w 1981 r. na mocy prawa holenderskiego, z siedzibą w Maastricht. Instytut uczestniczy w pracach Sieci UE ds. Administracji Publicznej EUPAN (m.in. koordynuje prace nad Wspólną Metodą Oceny CAF).
EIPA posiada cztery ośrodki zamiejscowe (tzw. anteny):

</doc>
<doc id="1230656" url="https://pl.wikipedia.org/wiki?curid=1230656" title="Foveon">
Foveon

Foveon – firma, która w 2002 roku opracowała matrycę X3 potrafiącą zarejestrować każdą z trzech składowych koloru w każdym punkcie. Obecnie matryca ta, jest wykorzystywana w niektórych aparatach cyfrowych Sigmy – lustrzance SD14 i SD15 oraz aparacie kompaktowym DP1 i DP 2.

</doc>
<doc id="1230657" url="https://pl.wikipedia.org/wiki?curid=1230657" title="Lista archiwów państwowych w Polsce">
Lista archiwów państwowych w Polsce

Poniżej podano listę archiwów państwowych w Polsce i ich oddziałów terenowych:

</doc>
<doc id="1230658" url="https://pl.wikipedia.org/wiki?curid=1230658" title="Archiwa państwowe w Polsce">
Archiwa państwowe w Polsce



</doc>
<doc id="1230661" url="https://pl.wikipedia.org/wiki?curid=1230661" title="Siły Zbrojne San Marino">
Siły Zbrojne San Marino

Siły Zbrojne San Marino (wł. Forze armate sammarinesi) – jedna z najmniejszych armii świata. Obrona San Marino przed autentycznymi zagrożeniami należy do Włoch, przy czym armia San Marino odgrywa głównie rolę reprezentacyjną oraz policyjną.
Jednostki.
Korpus Kuszników.
Niegdyś Korpus Kuszników był trzonem armii San Marino, obecnie jednak wykonuje funkcje wyłącznie reprezentacyjne. Dzisiejszy stan liczebny wynosi 80 ochotników, wyposażonych w mundury stylizowane na średniowieczne. Jedną z ról Korpusu jest pokaz strzelniczy na festynach. Nie wykonuje funkcji operacyjnych.
Korpus utworzono w roku 1295.
Gwardia Forteczna.
Gwardia Forteczna jest jednostką w pełni operacyjną. Jej głównymi zadaniami jest patrolowanie oraz ochrona granic państwa, a także ochrona centrum San Marino (znanym widowiskiem jest ceremonialna zmiana warty).
Obowiązki gwardii zostały wyraźnie określone w ustawie z roku 1987.
Prócz tego funkcjonariusze Gwardii mogą współpracować z policją w rozwiązywaniu większych spraw kryminalnych.
Według niektórych źródeł Gwardia jest najstarszą jednostką wojskową San Marino.
Gwardia Rady Wielkiej i Generalnej.
Pełni rolę reprezentacyjną oraz ochrony osobistej Kapitanów-Regentów i Rady Wielkiej i Generalnej podczas sesji. Jednostka uformowana w 1740 składa się niemal wyłącznie z ochotników.
Milicja Armii.
Główna siła rezerwowa, choć z ograniczonym zakresem obowiązków operacyjnych.
Wszyscy obywatele San Marino od szesnastu lat mogą podlegać powołaniu do milicji. Dla wielu z nich służba tam jest powodem do dumy.
Orkiestra Wojskowa.
Składa się z 50 muzyków i pełni rolę oficjalnej orkiestry państwowej.
Żandarmeria.
Powołana do życia w 1842. Żandarmeria jest zmilitaryzowaną policją, blisko współpracującą z policją cywilną, która nie jest częścią sił zbrojnych.
Stopnie dowódców.
Korpus Kuszników - komendant (odpowiednik kapitana),
Gwardia Forteczna - komendant (odpowiednik kapitana),
Gwardia Rady - komendant (odpowiednik kapitana),
Milicja - komendant (odpowiednik kapitana),
Orkiestra - kapelmistrz
Żandarmeria - komendant (odpowiednik podpułkownika).
Inne dane.
Zdolni do służby wojskowej (mężczyźni w przedziale 18–49 lat) – 5107 (2005 rok).

</doc>
<doc id="1230666" url="https://pl.wikipedia.org/wiki?curid=1230666" title="Winds Of Change">
Winds Of Change



</doc>
<doc id="1230669" url="https://pl.wikipedia.org/wiki?curid=1230669" title="Naval Station Norfolk">
Naval Station Norfolk

Naval Station Norfolk (NAVSTA Norfolk) ("NS Norfolk") – największa amerykańska - i prawdopodobnie na świecie - baza marynarki wojennej, położona na północny zachód od Norfolk w stanie Wirginia przy Zatoce Chesapeake, a jeśli wziąć pod uwagę wielkość miejscowej populacji wojskowych, prawdopodobnie największa na świecie baza wojskowa w ogóle.
Opis bazy.
Główne, czynne instalacje bazy obejmują 14 pirsów w których w trakcie pobytu w bazie stacjonuje 75 okrętów oraz 11 hangarów naprawczych, treningowych i serwisowych dla 134 samolotów. Ogółem NS Norfolk posiada 20 pirsów w wieku od kilku (pirs 10) do ponad 60 lat (pirs 7). Norfolk jest portem macierzystym dla 75 okrętów, w tym lotniskowców, krążowników, niszczycieli, wielkich okrętów desantowych, okrętów podwodnych oraz różnorakich okrętów wsparcia i logistyki. Portowe instalacje nawigacyjne kontrolują ruch ponad 3 100 okrętów rocznie, urządzenia portu rozciągają się na 6,4 km długości linii brzegowej, zaś suma długości pirsów i nabrzeży przekracza 11,3 km. W praktyce nie zdarza się jednoczesny pobyt wszystkich okrętów w bazie. Tylko jeden raz w historii zdarzył się jednoczesny pobyt w NS Norfolk 4 lotniskowców z napędem nuklearnym - 2 lipca 1997, kiedy w bazie zacumowały 4 lotniskowce z napędem nuklearnym: USS John C. Stennis (CVN-74), "Theodore Roosevelt" (CVN-71), "Enterprise" (CVN-65), "Dwight D. Eisenhower" (CVN-69). Jedyny inny przypadek cumowania w Norfolk 5 lotniskowców w jednym czasie miał miejsce w 1992, jednakże nie wszystkie z nich posiadały napęd nuklearny.
Prawdopodobnie po raz pierwszy, 20 grudnia 2012 w jednym miejscu zebrało się 5 lotniskowców o napędzie atomowym ("Enterprise", "Dwight D. Eisenhower", "Theodore Roosevelt", "Harry S. Truman", "George H. W. Bush").
Numery pirsów w sposób nieregularny przypisane są poszczególnym rodzajom okrętów, licząc od części głębiej wsuniętej w ląd w kierunku morza. Przykładowo, pirsy 2, 3 i 4 przypisane są okrętom pozostającym w rezerwie, pirsy 5, 7 i 10 używane są głównie przez okręty nawodne, 11 i 12 przede wszystkim przez lotniskowce i inne wielkie okręty nawodne, pirsy 20 do 25 natomiast, przypisane są niszczycielom i okrętom podwodnym.
Port macierzysty.
Naval Station Norfolk jest portem macierzystym dla 75 różnego rodzaju jednostek, m.in.
Witryna oficjalna bazy.
Naval Station Norfolk (en.)

</doc>
<doc id="1230674" url="https://pl.wikipedia.org/wiki?curid=1230674" title="Kępiński (krater księżycowy)">
Kępiński (krater księżycowy)

Kępiński – krater na powierzchni Księżyca o średnicy 31 km, położony na 28,8° szerokości północnej i 126,6° długości wschodniej.
Decyzją Międzynarodowej Unii Astronomicznej w 1979 roku został nazwany nazwiskiem polskiego astronoma Felicjana Kępińskiego.

</doc>
<doc id="1230675" url="https://pl.wikipedia.org/wiki?curid=1230675" title="Felicjan Kępiński">
Felicjan Kępiński

Felicjan Eugeniusz Piotr Kępiński (ur. 29 kwietnia 1885 w Piotrkowie Trybunalskim, zm. 8 kwietnia 1966 w Warszawie) – polski astronom i geodeta.
Życiorys.
W 1903 r. ukończył ze złotym medalem gimnazjum rządowe w Piotrkowie Trybunalskim, późniejsze I Liceum Ogólnokształcące im. Bolesława Chrobrego. 
W latach 1903–1905 studiował na Uniwersytecie Warszawskim. W 1905 r. uczestniczył w strajku młodzieży akademickiej. W ramach bojkotu rosyjskich szkół wyższych wyjechał na studia za granicę. Studiował najpierw filozofię na uniwersytecie w Lipsku (1905–1906), potem matematykę i astronomię na uniwersytetach w Getyndze (1906–1909) i Berlinie (1909–1912). W marcu 1913 r. uzyskał stopień doktora filozofii.
W okresie I wojny światowej pracował w obserwatorium astronomicznym Berlin-Babelsberg. Po odzyskaniu niepodległości, w 1918 r. przeniósł się do Warszawy, gdzie objął stanowisko adiunkta Obserwatorium Astronomicznego Uniwersytetu Warszawskiego. Pozostawał na tym stanowisku do 1927 r. W 1925 r. habilitował się na Uniwersytecie Wileńskim. W 1927 roku został profesorem Politechniki Warszawskiej. Był założycielem obserwatorium astronomicznego należącego do Politechniki, a także jego kierownikiem w latach 1925–1955. W czasie powstania warszawskiego został ranny i stracił oko. Na emeryturę przeszedł w 1960 roku.
W 1921 r. zapoczątkował wydawanie „Rocznika Astronomicznego”, którego był później wieloletnim redaktorem. W latach 1922-1925 był redaktorem czasopisma „Urania”.
Felicjan Kępiński zajmował się długoletnio badaniami ruchu komety 22P/Kopffa i na ich podstawie pisał prace dotyczące mechaniki nieba. W swojej pracy zajmował się też zagadnieniami dotyczącymi astronomii geodezyjnej: opracował metodę wyznaczania współrzędnych geograficznych i azymutu oraz wyznaczył współrzędne Obserwatorium Astronomicznego UW w ramach międzynarodowej kampanii w 1933 r.
W 1913 r. poślubił Krystynę Giustiniani, z którą miał córkę Irę i syna Stefana.
Pochowany na cmentarzu Powązkowskim (kwatera 281-III-22).
Decyzją Międzynarodowej Unii Astronomicznej w 1979 roku imieniem Felicjana Kępińskiego został nazwany krater Kępiński na Księżycu.

</doc>
<doc id="1230677" url="https://pl.wikipedia.org/wiki?curid=1230677" title="The Twain Shall Meet">
The Twain Shall Meet

The Twain Shall Meet – album nagrany w 1967 r. przez grupę Eric Burdon and The Animals i wydany w tym samym roku.
Historia i charakter albumu.
Drugi album Erica Burdona z The Animals był drugim ich albumem, wydanym prawdopodobnie pod koniec 1967 r. w USA i w maju 1968 r. w Wielkiej Brytanii.
Zawiera dwa przebojowe single „Monterey” – będący refleksją na temat Festiwalu w Monterey – oraz „Sky Pilot” – antywojenny hymn grupy. Chociaż początkowo może się wydawać, iż utwór ten jest protestem przeciwko wojnie w Wietnamie, to dudy grające w jego fragmencie, pozwalają sądzić o kontekście bardziej brytyjskim, lub poprzez uogólnienie – o każdej wojnie.
Ogólnie album ten ma nastrój poważny a nawet smutny.
Istnieją rozbieżności odnośnie do miesiąca wydania albumu w USA. Duża strona poświęcona dyskografii Erica Burdona podaje jako miesiąc wydania albumu – marzec 1967. Jednak utwór „Monterey” odwołuje się do festiwalu w Monterey, który odbył się w czerwcu. Płyta nie mogła się zatem ukazać w marcu 1967 r. Najwcześniej mógł to być sierpień 1967 r., ale zapewne album wyszedł później. Angielskojęzyczna Wikipedia podaje datę wydania na kwiecień 1968 r.

</doc>
<doc id="1230678" url="https://pl.wikipedia.org/wiki?curid=1230678" title="Wróblewski (krater księżycowy)">
Wróblewski (krater księżycowy)

Wróblewski – krater na powierzchni Księżyca o średnicy 21 km, położony na 24° szerokości południowej i 152,8° długości wschodniej.
Decyzją Międzynarodowej Unii Astronomicznej w 1976 roku został nazwany imieniem polskiego fizyka Zygmunta Wróblewskiego.

</doc>
<doc id="1230680" url="https://pl.wikipedia.org/wiki?curid=1230680" title="Virginia NSSN">
Virginia NSSN



</doc>
<doc id="1230683" url="https://pl.wikipedia.org/wiki?curid=1230683" title="Rentgenowskie układy podwójne">
Rentgenowskie układy podwójne

Rentgenowskie układy podwójne – klasa gwiazd podwójnych charakteryzujących się silną emisją promieniowania w zakresie rentgenowskim. Układ tworzy gwiazda zwarta - czarna dziura lub gwiazda neutronowa oraz towarzysz - gwiazda ciągu głównego. Emisja rentgenowska powstaje w wyniku opadania materii, czyli jej akrecji na gwiazdę zwartą, o silnym polu grawitacyjnym, co powoduje ogrzanie opadającej materii do wysokich temperatur, rzędu 107 K a nawet wyższych. Znanych jest kilkadziesiąt takich układów w naszej Galaktyce. Najjaśniejszym przedstawicielem tej klasy gwiazd jest źródło Cygnus X-1 (Cyg X-1).
Klasyfikacja.
W bogatej klasie rentgenowskich układów podwójnych istnieją podgrupy obiektów o szczególnych własnościach: mikrokwazary (obiekty z radiowymi dżetami), berstery rentgenowskie (gwiazdy neutronowe wykazujące rozbłyski termojądrowe na powierzchni), pulsary rentgenowskie (gwiazdy neutronowe o silnych polach magnetycznych). Są również bardziej systematyczne próby klasyfikowania tych układów, w zależności od:
Z punktu widzenia masy towarzysza.
Układy rentgenowskie dzielone są na małomasywne układy rentgenowskie i masywne układy rentgenowskie. W małomasywnych układach rentgenowskich dawcą masy jest gwiazda ciągu głównego późnego typu widmowego, o stosunkowo niewielkiej masie, wypełniająca powierzchnię Roche'a. Układy te zatem należą do kategorii układów półrozdzielonych. Materia z powierzchni gwiazdy - dawcy wypływa stosunkowo wąską strugą w okolicach wewnętrznego punktu Lagrange'a L1.
W układach masywnych dawcą masy jest gwiazda masywna, wczesnego typu widmowego, charakteryzująca się silnym wiatrem gwiazdowym. Część tego wiatru zostaje grawitacyjnie przechwycona przez zwartego towarzysza. Układy te są zatem układami rozdzielonymi, choć często gwiazda - dawca jest bliska warunkowi wypełnienia powierzchni Roche'a, a wypływający wiatr jest zogniskowany w kierunku towarzysza.
Z punktu widzenia zmienności.
Układy rentgenowskie z punktu widzenia zmienności dzielone są na źródła stałe oraz źródła przejściowe. Źródła stałe nie są stałe w sensie dosłownym, większość układów rentgenowskich charakteryzuje silna zmienność, ale są stale widoczne na niebie. Natomiast źródła przejściowe pojawiają się jako jasne obiekty na niebie rentgenowskim, a następnie ich jasność spada o wiele rzędów wielkości.
Widma energetyczne a zmienność układów rentgenowskich.
Małomasywne układy rentgenowskie z gwiazdami neutronowymi dzielą się na dwie kategorie pod względem zmienności ich widma energetycznego. Podział ten obrazują przejścia danego źródła na rentgenowskim diagramie kolor-kolor, gdzie na osi poziomej i pionowej oznacza się względny udział odpowiednio miękkiego i twardego promieniowania rentgenowskiego w emisji źródła.
Obiekty typu Z zakreślają na diagramie ślad o kształcie tej litery, której trzy części odpowiadają trzem stanom widmowym źródła.
Parametrem fizycznym odpowiadającym za te przejścia jest najprawdopodobniej zmieniające się tempo akrecji materii i interakcja między dyskiem akrecyjnym a magnetosferą gwiazdy
(van der Klis, 1989, Annual Reviews of Astronomy and Astrophysics, 27, 517). Do źródeł typu Z należy Sco X-1.
Obiekty typu Atoll zakreślają na diagramie kolor-kolor kształt litery C (tzw. banan) w stanie miękkim, a okresowo przebywają w stanie twardym na tzw. wyspie, znajdującej się w prawym górnym rogu diagramu. Średnio są one nieco słabsze od źródeł typu Z. Ważną rolę w ewolucji tych źródeł odgrywa emisja z gorącej warstwy znajdującej się na granicy pomiędzy dyskiem akrecyjnym a powierzchnią gwiazdy neutronowej (Done, Gierliński i Kubota, 2007, Annual Reviews of Astronomy and Astrophysics, 15, 1). Wśród tych obiektów znajduje się wiele bersterów rentgenowskich.
Układy rentgenowskie z czarnymi dziurami również wykazują szereg odrębnych stanów widmowych: twardy, pośredni, miękki, bardzo miękki. Za ich zmiany odpowiada prawdopodobnie zmieniająca się geometria dysku akrecyjnego i gorącego ośrodka produkującego twarde promieniowanie X, która towarzyszy zmianom tempa akrecji. W tym sensie układy z czarnymi dziurami podobne są do źródeł typu Atoll.
Inną charakterystyczną cechą układów rentgenowskich jest występowanie oscylacji kwaziperiodycznych.

</doc>
<doc id="1230686" url="https://pl.wikipedia.org/wiki?curid=1230686" title="Cyg X-1">
Cyg X-1



</doc>
<doc id="1230689" url="https://pl.wikipedia.org/wiki?curid=1230689" title="Okręty podwodne typu Skipjack">
Okręty podwodne typu Skipjack

Okręty podwodne typu Skipjack – sześć amerykańskich okrętów podwodnych z okresu zimnej wojny, skonstruowanych i przeznaczonych do zwalczania radzieckich okrętów podwodnych. "Skipjack" był pierwszym typem okrętu myśliwskiego (SSN) od początku konstruowanym jako okręt o napędzie atomowym i pierwszym łączącym napęd jądrowy z hydrodynamicznie zoptymalizowanym kadłubem typu "albacore" o kształcie zbliżonym do kształtu kropli. Jednostki te były najszybszymi okrętami podwodnymi marynarki amerykańskiej do czasu wejścia do służby dwadzieścia lat później okrętów typu "Los Angeles". Okręt wiodący tego typu – USS „Skipjack” – był pierwszym okrętem podwodnym, w którym stery głębokości przeniesiono z dziobu na kiosk. Z trzecim okrętem tego typu – USS „Scorpion”, który zatonął w do dziś niewyjaśnionych okolicznościach około 650 kilometrów na południe od Azorów – wiąże się jedna z największych tragedii w historii amerykańskiej marynarki wojennej. Najważniejszymi zaletami tych jednostek były bardzo duża prędkość i manewrowość, okręty te były jednak zbyt głośne, co zdecydowało o rezygnacji z kontynuowania ich budowy na rzecz innych typów okrętów.
Geneza.
Po II wojnie światowej stało się jasne, że nowoczesne okręty podwodne, o charakterystykach zbliżonych do niemieckiego "typu XXI", mogą pokonać eskortę i prawdopodobnie zniweczyć taktykę konwojów. Jedną z najlepszych odpowiedzi na takie zagrożenie wydawały się ataki na okręty podwodne w pobliżu ich baz i przeprowadzane z lotniskowców ataki na same bazy. Taka taktyka mogła mieć zastosowanie w dobie okrętów z napędem diesel-elektrycznym, ponieważ jednostki tego rodzaju w drodze do rejonów patroli musiały płynąć blisko powierzchni, korzystając z chrap, płynące w ten sposób okręty były zaś bardzo głośne i z punktu widzenia kontroli ognia niczym nie różniły się od celów nawodnych. Nowe amerykańskie sonary pasywne, zdolne do ich wykrycia i precyzyjnego śledzenia, jawiły się w tej sytuacji właściwą odpowiedzią. Sytuacja zaczęła się jednak pogarszać wraz z postępującym szybko zaognieniem stosunków Zachodu ze Związkiem Radzieckim. US Navy przypuszczała, że ZSRR rozpoczął masowa produkcję odpowiednika "typu XXI", a w 1948 roku jeden z sowieckich admirałów ogłosił zamiar budowy 1200 okrętów podwodnych. W 1950 roku w studium bezpieczeństwa transportu międzynarodowego w przyszłej wojnie (Raport Hartwella) oceniano, że ZSRR będzie budował około stu okrętów podwodnych rocznie, a także – podobnie jak Stany Zjednoczone – rozwijał broń nuklearną do ataku na okręty i bazy morskie.
Inne dane wywiadowcze z tego okresu sugerowały, że masowej produkcji jeszcze w Związku Radzieckim nie rozpoczęto, co jednak mogło być interpretowane jako oczekiwanie w tym kraju na opanowanie lepszych od "typu XXI" technologii okrętów "typu XXVI". W rzeczywistości sowiecki odpowiednik "typu XXI" – prototyp okrętu "projektu 613" (kod NATO: "Whiskey") pojawił się w 1949 roku, trzy lata później natomiast do służby zaczęły wchodzić okręty "projektu 611" (NATO: "Zulu") o większym zasięgu. Według oficjalnych amerykańskich szacunków z 1954 roku, Związek Radziecki miał 345 okrętów, z czego jednak tylko 47 stanowiących ekwiwalent amerykańskich okrętów standardu GUPPY ("Whiskey" i "Zulu") i 83 konwencjonalnych okrętów podwodnych (dziewięć z chrapami). Od tego momentu tempo radzieckiej produkcji rosło, nigdy jednak nie osiągnęło przewidywanej stopy produkcji stu i więcej jednostek rocznie. W 1956 roku Stany Zjednoczone szacowały, że ZSRR wybudował 160 okrętów podwodnych, jednakże jedynie 76 jednostek ukończono w tym szczytowym dla tempa produkcji roku. Po zamówieniu 236 okrętów typu "Whiskey" Nikita Chruszczow drastycznie obciął program, kontynuując budowę jedynie następców jednostek "Zulu" – okrętów dalekiego zasięgu "projektu 641" (NATO: "Foxtrot"), o czym nie wiedziano na Zachodzie. Do tego momentu radziecki program konstrukcji okrętów myśliwskich z napędem atomowym był już w zaawansowanym stadium, co stanowiło prawdziwe zagrożenie.
Kryzys zwalczania okrętów podwodnych.
W 1945 roku zmierzająca do budowy szybkich okrętów podwodnych marynarka amerykańska bliższa była koncepcyjnie niemieckiemu projektowi okrętów podwodnych "typu XXVI" niż konstrukcji pływających już niemieckich jednostek "typu XXI". Wielkim zaskoczeniem dla projektantów okrętów US Navy okazało się jednak to, jak dużo Niemcom brakowało do realizacji projektu budowy jednostek "typu XXVI", przedstawianych przez tych ostatnich jako „niemal gotowych”. W rzeczywistości bowiem Niemcy nie mieli odpowiedniej maszynerii dla tak zaawansowanych okrętów, przede wszystkim jednak – nie mieli niezbędnej dla tego projektu wiedzy z zakresu hydrodynamiki. Zespoły napędowe przewidziane dla szybkich niemieckich okrętów podwodnych po badaniach w Naval Engineering Experimental Station w Annapolis okazały się technicznie zbyt mało wydajne, a nawet niebezpieczne, gdyż ich projekt odzwierciedlał pośpiech towarzyszący ich powstawaniu. 
Z tego względu projektanci Biura Okrętów ("Bureau of Ships" – BuShips), odpowiedzialnego za budowę okrętów dla US Navy, zdecydowali się na poszukiwanie innych niż turbina Waltera alternatyw napędu. Jeszcze większy problem stwarzały kwestie związane z hydrodynamiką. Projektanci okrętów III Rzeszy dumni byli z możliwości testowania zaawansowanych kadłubów okrętów podwodnych w tunelu aerodynamicznym, wkrótce po wojnie okazało się jednak, że ich wiedza na temat hydrodynamiki okrętów tej klasy była w najlepszym wypadku powierzchowna. Kształt kadłuba niemieckich szybkich okrętów zdeterminowany był przez wewnętrzny układ „ósemki” w celu pomieszczenia w dolnej części zapasu nadtlenku wodoru (perhydrolu), skutkiem czego był znacznie bardziej głęboki niż szeroki, w istocie był jedynie racjonalizacją, a nie optymalizacją. Na dodatek Niemcy natknęli się na problem niestabilności okrętu przy wysokich prędkościach podwodnych, z którym do końca wojny nie byli w stanie sobie poradzić. Bez rozwiązania tego problemu, bez względu na zastosowany układ napędowy, nie jest możliwe zbudowanie dającego się operacyjnie wykorzystać szybkiego okrętu. Aby zaradzić wszystkim problemom, związanym z potrzebą zapewnienia amerykańskiej marynarce wojennej okrętów zdolnych rozwijać pod wodą bardzo duże prędkości, US Navy podjęła szereg zakrojonych na szeroką skalę programów rozwojowych w różnych dziedzinach nauki i inżynierii. W ramach serii programów GUPPY ("Greater Underwater Propulsion Power Program") rozważano napęd za pomocą różnych rodzajów siłowni, w tym systemu Waltera z wewnętrzną komorą cyklu kondensacji ("Alton"), zewnętrznej komory cyklu kondensacji ("Elis"), turbiny gazowej w cyklu półzamkniętym ("Gentry" i "Wolverine"), turbiny gazowej i silnika Diesla w obiegu zamkniętym ("Gumbo"). Równolegle od kilku już lat trwał program konstrukcji i budowy napędowego reaktora nuklearnego ("Genie").
Od 1946 roku największe nadzieje pokładano w siłowni jądrowej, jednakże w późnych latach 50. pojawiły się nowe opcje w postaci ogniw paliwowych ("fuel cell" – pierwotnie zwanych "primary battery") i silnika Stirlinga. Ostatnie z nich nie mieściły się jednak w programach prac nad napędem BuShips w roku 1946. Obok programów nowych napędów dotychczasowych okrętów ujętych w programach GUPPY, coraz większego znaczenia nabierał zapoczątkowany już w 1939 roku amerykański program napędu jądrowego. Napęd tego rodzaju stwarzał potencjał nieosiągalnej dla innych rodzajów napędu mocy oraz – z technicznego punktu widzenia – w praktyce całkowitej niezależności okrętu od świata zewnętrznego.
Innym polem badań stała się dla amerykańskiej marynarki kwestia hydrodynamiki okrętów podwodnych oraz ich układów sterowania i kontroli. Prace w tych sferach powierzone zostały laboratorium David Taylor Model Basin. Szybko okazało się, jak niewiele w praktyce wiadomo na temat oporów w wodzie przy wysokich prędkościach, stąd też badania skupiły się pierwotnie na określeniu fundamentalnych praw rządzących oporami podwodnymi. Prowadzone w instytucie badania nie rozwiązały jednak problemu kontroli nad okrętami podwodnymi. W 1949 roku, w trakcie poświęconego hydrodynamice obiektów zanurzonych w wodzie panelu naukowego z udziałem przedstawicieli Narodowej Akademii Nauk Stanów Zjednoczonych, zaproponowano budowę eksperymentalnej jednostki podwodnej, odpowiednika maszyn lotniczej serii X, która posłużyłaby do praktycznych badań nad hydrodynamiką i zagadnieniami kontroli okrętów podwodnych. Propozycja ta doprowadziła do budowy eksperymentalnej jednostki USS „Albacore”, która weszła do służby 6 grudnia 1953 roku. Przeprowadzone przy udziale tego okrętu badania, pomogły określić hydrodynamicznie optymalne z punktu widzenia szybkiego pływania podwodnego cechy kadłuba, a także wskazały sposób rozwiązania problemu niestabilności okrętu przy dużych prędkościach podwodnych. Badany w różnych konfiguracjach kadłuba i napędu „Albacore” okazał się dynamicznie stabilny we wszystkich zakresach prędkości, łatwo zmieniał głębokość, był też łatwiejszy do podwodnego prowadzenia w manewrach pionowych niż okręty z konwencjonalną formą kadłuba.
Po wejściu do służby w 1954 roku pierwszej na świecie jednostki pływającej napędzanej siłownią jądrową, USS „Nautilus” szybko dowiódł przewagi tego rodzaju napędu nad klasycznym napędem spalinowo-elektrycznym. W trakcie oznaczonych jako „Strikeback” ćwiczeń NATO we wrześniu 1957 roku, „Nautilus” prezentował sobą większe zagrożenie niż 21 pozostałych okrętów podwodnych napędzanych w sposób konwencjonalny. Pływając z prędkością 24 węzłów, zdołał wykonać symulowane ataki na szesnaście okrętów nawodnych – dwa krążowniki, jedną niezidentyfikowaną jednostkę ciężką, dwa tankowce, 2 statki transportowe oraz na dziewięć niszczycieli. Podobną skuteczność zaprezentował w trakcie brytyjskich ćwiczeń „Rum Tub”, stając w szranki z nowoczesnymi brytyjskimi siłami zwalczania okrętów podwodnych (ZOP). Do jesieni 1957 roku na „Nautilusa” przeprowadzono około pięć tysięcy pozorowanych ataków, z których, jak stwierdzono po weryfikacji danych, skuteczne były zaledwie trzy. „Nautilus” zademonstrował także potencjał okrętów podwodnych z napędem atomowym w roli eskortowej. W trakcie manewrów „Rum Tub”, SSN-571 wykrył i zaatakował okręt podwodny USS „Quillback” typu "Tench", przygotowujący się do ataku na okręt ponad nim, a także wykrył i zaatakował brytyjski okręt HMS „Auriga” typu "Amphion". Okazało się tym samym, że wprowadzenie do służby jednostek z napędem nuklearnym całkowicie zniweczyło postęp ostatniej dekady w zakresie zwalczania okrętów podwodnych, nie tylko z uwagi na trudności z odnalezieniem tego rodzaju okrętów (częściowo z uwagi na fakt iż nigdy nie używały chrap), lecz także z powodu braku torped, które mogłyby dogonić tak szybkie okręty. Dysponując bardzo dużą w tamtych czasach prędkością, okręty z napędem jądrowym mogły przerwać własny atak wobec kontrataku sił eskorty, uniknąć trafienia wystrzelonych w ich kierunku torped, po czym zaatakować ponownie bez konieczności ładowania akumulatorów. Prędkość i manewrowość okrętów z napędem tego rodzaju uczyniła niemal wszystkie istniejące nawodne siły eskortowe floty Stanów Zjednoczonych przestarzałymi. Kiedy w 1958 roku do służby we flocie radzieckiej wprowadzono pierwszą jednostkę podwodną z napędem jądrowym K-3 „Leninskij Komsomoł”, stało się oczywiste, że amerykańskie siły zwalczania okrętów podwodnych stanęły przed bardzo poważnym problemem. Jedynym remedium wydawała się w tym czasie budowa okrętów podwodnych dysponujących bardzo dużą prędkością podwodną, nawet jak na możliwości jednostek z napędem atomowym, które dzięki swej przewadze prędkości i manewrowości będą w stanie zniwelować zalety napędu jądrowego okrętów radzieckich.
Raport Nobska.
Marynarka amerykańska już jednak wcześniej zdawała sobie sprawę ze słabnących możliwości dotychczasowych sił ZOP ("Anti Submarine Warfare" – ASW). W 1955 roku nowy szef operacji morskich ("Chief of Naval Operations" – CNO), admirał Arleigh Burke, zlecił Narodowej Akademii Nauk przeprowadzenie studium ASW, którego zadaniem miało być określenie zagrożeń ze strony radzieckiej floty podwodnej w latach 1960–1970, w oparciu o jej przewidywany na te lata rozwój. Panel naukowy i inżynieryjny w tej sprawie, z udziałem przedstawicieli akademii, wojskowych i cywilnych laboratoriów badawczych, stoczni oraz marynarki rozpoczął prace, z przerwami, od roku 1955 w posiadłości Nobska w pobliżu Woods Hole w stanie Massachusetts. Wśród 73 członków panelu byli tacy luminarze nauki, jak laureat nagrody Nobla z zakresu fizyki dr Isidor Rabi, czy współtwórca amerykańskiej bomby wodorowej dr Edward Teller. Przygotowany w 1956 roku przez członków panelu „Raport Nobska” stanowił syntetyczne ujęcie rysujących się w perspektywie spodziewanego rozwoju floty radzieckiej zagrożeń oraz zestaw proponowanych środków zaradczych. Sam zaś kryzys zwalczania okrętów podwodnych zyskał wkrótce miano „Kryzysu Nobska”. Raport stwierdzał, że Związek Radziecki będzie potrzebował co najmniej pięciu lat na wprowadzenie do służby nowych broni. Zauważał, iż jakkolwiek dotychczasowa flota radziecka ma generalnie charakter defensywny – głównie z uwagi na nie najlepszą lokalizację baz – w latach 60. z całą pewnością nastąpi jej intensywny rozrost.
Autorzy raportu dowodzili, że Sowieci będą prawdopodobnie budować flotę złożoną z mieszanki drogich i hałaśliwych okrętów z napędem nuklearnym oraz tanich i cichszych okrętów podwodnych z napędem w cyklu zamkniętym. Uzbrojenie floty radzieckiej stanowić będą prawdopodobnie pociski rakietowe z głowicą nuklearną używane przeciwko okrętom, a także przeciwko amerykańskiemu wybrzeżu. W rzeczywistości ZSRR już w 1955 roku wprowadził do służby B-67 – pierwszy na świecie okręt podwodny przenoszący pociski balistyczne SLBM, o czym członkowie panelu Nobska – a prawdopodobnie także Office of Naval Inteligence (ONI) – nie wiedzieli. Problemy w przeciwdziałaniu operacjom radzieckiej floty podwodnej jawiły się tym większe, że nawet po ewentualnym wykryciu i zlokalizowaniu, prawdopodobnie żadna z torped nie będzie w stanie naprowadzać się na okręt podwodny przy prędkości 45 węzłów, niezbędnej do zwalczania przyszłych radzieckich jednostek rozwijających prędkość 30 węzłów. Jedynym wobec tego rozwiązaniem wydawały się nuklearne ładunki ZOP przenoszone przez torpedy oraz zrzucane z samolotów. Materiały rozszczepialne były jednak wówczas bardzo cenne, toteż użycie ich dla celów ZOP nie było kuszącą perspektywą. Specjaliści w zakresie hydrodynamiki twierdzili jednak, że opracowanie konwencjonalnych torped, które byłyby zdolne do samonaprowadzania się przy prędkości 45 węzłów jest realne, toteż podjęto prace w ramach programów RETORC (REsearch TORpedo Configuration) i RETORC II, które w późniejszym czasie doprowadziły do powstania współczesnych torped: lekkiej Mark 46 i ciężkiej Mark 48. Jako rozwiązanie tymczasowe rozpoczęto program rozwoju nuklearnej torpedy Mark 45 Astor. Prawdopodobnie dyskusja nad niewielką głowicą nuklearną o małej mocy dla torpedy zainspirowała dr Tellera do zaproponowania lekkiej głowicy strategicznej, będącej punktem wyjścia rozwoju głowic dla systemu rakietowego "Polaris". Inną konkluzją raportu była teza, iż budowa dużej liczby okrętów podwodnych przenoszących pociski balistyczne z głowicami jądrowymi zmusi Związek Radziecki do wzmożenia wysiłków w zakresie zwalczania okrętów podwodnych, co zaangażuje jego siły podwodne w tym zakresie, a przez to zmniejszy możliwości ofensywne jego floty podwodnej – odciążając tym samym amerykański system ZOP. W każdym z wariantów rozwojowych przedstawionych przez raport szybkość i manewrowość okrętów jawiły się jako istotny czynnik wpływający na efektywność prowadzonych działań przeciwpodwodnych. Osobną kwestią było spojrzenie członków panelu Nobska na rozwój amerykańskiej floty podwodnej w zakresie okrętów myśliwskich. Panel postrzegał konstrukcje „Nautilusa” oraz „Albacore” wyłącznie jako platformy, które służyć mają budowie przyszłych typów okrętów. Nie jest jednak jasne, jaki wpływ miał raport panelu na decyzje marynarki w tym względzie. Wkrótce po jego powstaniu marynarka opracowała raport ukazujący, że większość propozycji panelu już jest opracowywana bądź wdrażana pod różnymi postaciami. Z drugiej jednak strony raport panelu Nobska stanowił unikalny zintegrowany obraz teraźniejszego systemu ZOP wraz z propozycjami optymalnych rozwiązań na przyszłość.
W czasie prac w Nobska dobrze rozwijał się zarządzany przez kapitana – późniejszego admirała – Hymana Rickovera program napędu jądrowego. Siłownie stosowane w „Nautilusie”, USS „Seawolf” oraz w jednostkach typu "Skate", wyposażone były we wczesne reaktory S2W, S2G (LMFR), S3W i S4W. Jednakże już w tym samym czasie trwały intensywne prace nad pierwszą technologicznie dojrzałą konstrukcją reaktora, oznaczonego jako S5W, wyposażonego w rdzeń stanowiący kulminację rozwoju pierwszej generacji amerykańskich reaktorów napędowych. Wprawdzie późniejsze reaktory tego typu, instalowane w jednostkach typu "Thresher" i następnych, zapewniały możliwość dwukrotnie dłuższej pracy bez wymiany rdzenia, jednakże S5W z początkową wersją rdzenia zapewniał możliwość nieprzerwanej pracy przez 5500 godzin, co było wartością kilkukrotnie wyższą od możliwości w tym zakresie dotychczas stosowanych reaktorów. Reaktor S5W przez następne dziesięciolecia dowiódł zarówno poprawności założeń, jak i swojej bardzo dobrej konstrukcji. W latach pięćdziesiątych natomiast stał się atrakcyjną opcją napędu dla przyszłych szybkich okrętów podwodnych. O pozyskanie technologii tego reaktora starała się brytyjska marynarka wojenna, która wykorzystała ją przy budowie swojego pierwszego okrętu z napędem atomowym HMS „Dreadnought”, a także Holenderska Królewska Marynarka Wojenna. Zainteresowana nabyciem całego okrętu napędzanego tym reaktorem była nawet kanadyjska marynarka wojenna. W tych dwóch ostatnich przypadkach na przeszkodzie zakupom stanęła zmiana spojrzenia Hymana Rickovera i całego dowództwa technicznego US Navy na konieczność zachowania tajemnicy w zakresie technologii nuklearnych. Hyman Rickover uważał bowiem dotychczas, że nie jest możliwe utrzymanie tajemnicy w tym zakresie. Poglądy Rickovera uległy jednak zmianie po jego wizycie na pokładzie radzieckiego lodołamacza „Lenin” – szczegóły budowy jego siłowni jądrowej bowiem przeraziły go. Uważał odtąd, że warto utrzymywać technologie napędu jądrowego w ścisłej tajemnicy.
W listopadzie 1954 roku Biuro Okrętów US Navy ("Bureau of Ships" – BuShips) opracowało zestaw opcji nowych okrętów myśliwskich opartych o konstrukcję USS „Albacore”. Stocznia Electric Boat przygotowała projekt następcy okrętów typu "Tang", USS „Darter”. W tym samym czasie Portsmouth Naval Shipyard, która skonstruowała i zbudowała USS „Albacore”, zaproponowała jego bojowy wariant, którego projekt został zaakceptowany przez BuShips, co pozwoliło stoczni przystąpić do budowy USS „Barbel”. Okręt ten, zachowując cechy kadłuba „Albacore” był od niego znacząco większy, napędzany zaś był trzema silnikami diesla oraz dwoma relatywnie niewielkimi silnikami elektrycznymi. Budowa „Dartera” została ukończona w 1956 roku, zaś „Barbela” w roku 1959, jednakże już w roku 1956 admirał Arleigh Burke podjął decyzję, iż wszystkie budowane w przyszłości bojowe okręty podwodne będą miały napęd jądrowy. Pierwszymi seryjnie budowanymi okrętami z napędem jądrowym były jednostki typu "Skate". Wyposażono je co prawda w siłownie z reaktorami S3W oraz S4W, jednakże w swej ogólnej koncepcji były to okręty tkwiące w epoce II wojny światowej. De facto, były to dwuśrubowe nuklearne odpowiedniki swoich poprzedników. Na domiar złego, żadna z dotychczasowych konstrukcji podwodnych nie osiągała prędkości, jakich amerykańska marynarka oczekiwała w tym czasie. Wobec takiej sytuacji, w sierpniu 1955 roku, admirał Burke – nowy CNO – formalnie zdecydował o podwyższeniu prędkości wymaganej od nowych okrętów z napędem nuklearnym powyżej prędkości maksymalnej ustalonej dla „Nautilusa” (i nigdy przez niego nie osiągniętej). 13 września 1955 roku Burke dokonał rewizji ustalonych charakterystyk okrętów przewidzianych w planie budowy na rok budżetowy 1957. W efekcie zdecydował, że dwa okręty, których finansowanie budowy przewidziane jest na rok budżetowy 1956, będą kolejnymi okrętami typu "Skate", jednak trzecia jednostka zostanie przeprojektowana i skierowana do budowy w roku 1957 jako prototyp – okręt wiodący nowego typu. Według tych założeń nowy okręt miał mieć większą średnicę, zwiększoną prędkość i nieco powiększone wymiary. W międzyczasie Biuro Okrętów oraz stocznia Electric Boat zaczęły zmierzać w kierunku konstrukcji okrętu stanowiącego połączenie napędu atomowego z kadłubem typu albacore. W październiku 1955 roku, sześć tygodni po złożeniu w Portsmouth zamówienia na „Barbel”, Electric Boat otrzymała od marynarki kontrakt na budowę USS „Skipjack”. Projekt wstępny nowego okrętu został zaakceptowany 1 marca 1956 roku, zaś kontrakt główny zawarty został 11 czerwca. W jego efekcie powstał projekt okrętu łączącego w sobie dotychczasowe osiągnięcia dwóch największych pól badawczych amerykańskiej marynarki w zakresie okrętownictwa – sfery badań nad napędem jądrowym oraz badań w zakresie hydrodynamiki obiektów zanurzonych w wodzie, oznaczony jako SCB-154.
Budowa okrętów.
W lipcu 1955 roku finansowy program budowy okrętów na rok budżetowy 1956 przewidywał budowę trzech jednostek napędzanych silnikami spalinowymi, według projektu SCB-150 (typ "Barbel"), trzech myśliwskich okrętów SSN (z napędem jądrowym) oraz dwóch okrętów rakietowych według projektu SCB-137. Mimo że plany dotyczące budowy okrętów SSN dotyczyły jednostek typu "Skate", uwagi do memorandum z tego okresu opisywały jeden z nich jako jednostkę o zupełnie nowej konstrukcji, łączącej w sobie najlepsze cechy okrętów typu "Skate" i "Barbel", co w praktyce oznaczało połączenie reaktora z wielopoziomowym kadłubem zastosowanym na USS „Albacore”, na dodatek w jednostkach w pełni przeznaczonych do działań operacyjnych. Ostatecznie, środki finansowe na pierwszy okręt nowego typu (SSN-585) zostały ujęte w państwowym budżecie Stanów Zjednoczonych na rok budżetowy 1956/57, następne jednostki (SSN-586 do 592) natomiast finansowano z budżetu państwa na rok finansowy 1957/58.
Opóźnienie i zakończenie programu SCB-154.
Rozpoczęcie budowy okrętów przenoszących pociski balistyczne zakłóciło proces budowy jednostek myśliwskich typu "Skipjack". 1 grudnia 1957 roku rozpoczęto budowę oryginalnego USS „Scorpion” (SSN-589), jednakże już grudniu tego samego roku marynarka zmieniła kontrakt dotyczący tego okrętu i jednostkę, której budowę rozpoczęto już w stoczni Electric Boat przemianowano na „George Washington” (SSBN-598).
Już w trakcie trwania programu projektowego USS „Skipjack”, USS „Nautilus” dokonał przejścia nad antenami atlantyckiego systemu sonarowego Sound Surveillance System (SOSUS). Podczas tego rejsu okazało się, że system napędowy „Nautilusa” wytwarza dużą ilość hałasu, z łatwością wykrywanego przez SOSUS. Natychmiast przeprowadzone prace studialne wykazały, iż system napędowy pierwszego okrętu typu "Skipjack" nie może być już w znacznym stopniu zmieniony, "Biuro Szefa Operacji Morskich" (Office of the Chief of Naval Operations – OpNav) zdecydowało natomiast, że kolejne okręty tego typu muszą jednak zostać znacznie bardziej wyciszone. W okręcie wiodącym typu dokonano wobec tego jedynie stosunkowo niewielkiej zmiany, polegającej na zmniejszeniu liczby zaworów zbiorników balastowych, co ograniczyło nieco prędkość zanurzenia, jednakże dla atomowych okrętów podwodnych – spędzających większość czasu pod wodą – cecha ta nie ma istotnego znaczenia. W późniejszych okrętach (SSN-588 – 592) zainstalowano wytwarzające mniej hałasu przekładnię oraz urządzenia pomocnicze, takie jak generatory. Przygotowywane nowe technologie wyciszania miały doczekać się zastosowania dopiero na okrętach kolejnej generacji typu "Permit/Thresher".
Budowę następnych jednostek projektu SCB-154 wznowiono po upływie połowy roku (20 sierpnia 1958 r.), „położeniem stępki” pod powtórzony „Scorpion” (SSN-589), który jednak wszedł do służby później niż USS „Scamp”, którego budowę rozpoczęto 23 stycznia 1959 roku w Mare Island Naval Shipyard. Budowa także drugiego z tych okrętów uległa opóźnieniu, skutkiem skierowania pierwotnie przeznaczonych na jego budowę materiałów na produkcję USS „Patrick Henry”.
Program finansowy budowy okrętów na rok budżetowy 1957 przewidywał początkowo sześć nuklearnych myśliwskich okrętów podwodnych – wszystkie planowane były jako "Skipjacki". Z uwagi jednak na ograniczone zdolności produkcyjne stoczni, które oprócz okrętów myśliwskich budowały w tym czasie także strategiczne jednostki "Polaris", zawarcie kontraktu na budowę ostatniej jednostki SSN zostało opóźnione. Opóźnienie to umożliwiło znaczne zmiany konstrukcyjne w szóstym okręcie tego budżetu, dzięki którym siódmy ogólnie "Skipjack" dysponować miał znacznie większymi możliwościami. Składały się na to ulepszenia w zakresie maksymalnej głębokości zanurzenia, nowy sferyczny sonar dziobowy z nowym przetwornikiem aktywnym (prawdopodobnie SQS-23) oraz nową anteną pasywną – lepiej dopasowaną do strumieniowego kadłuba niż BQR-2. Cały zmieniony system sonarowy dysponować miał znacznie większymi możliwościami niż system zastosowany na wcześniejszych jednostkach, w przypadku podsystemu pasywnego nowy system oferował aż o 75% większą efektywność niż wcześniejszy standard BQR-2B. W połączeniu z zaimplementowanymi do projektu znacznie lepszymi metodami wyciszania okrętu, nowa jednostka stanowiła zupełnie nową jakość. Na dodatek pojawiły się głosy, iż wyciszenie i znakomita efektywność sonaru są znacznie ważniejsze niż szybkość i manewrowość reprezentowane przez jednostki klasycznego typu "Skipjack". W związku z powyższym, admirał Arleigh Burke opowiedział się za tym, aby siódmy zaplanowany okręt był pierwszą jednostką nowego typu okrętów, co zakończyło dalszą budowę jednostek typu "Skipjack".
Modyfikacja okrętów "Skipjack" dla celów strategicznych.
Po objęciu w roku 1955 stanowiska szefa operacji morskich przez admirała Arleigha Burke’a, zmienił się niechętny dotychczas stosunek amerykańskiej marynarki wojennej do rakietowych systemów balistycznych na pokładach okrętów. US Navy uważała dostępne ówcześnie technologie napędu pocisków rakietowych na paliwo ciekłe za zbyt niebezpieczne na pokładach okrętów, celność pocisków za zbyt niewielką, aby te nadawały się do wykorzystania operacyjnego, dostępne głowice bojowe z ładunkami nuklearnymi zaś za zbyt ciężkie. Poprzednik admirała Burke’a na stanowisku szefa operacji morskich – admirał Robert Carney – nałożył nawet sankcje na oficerów marynarki promujących program balistyczny. Sytuację w tym zakresie zmieniły radzieckie poczynania w zakresie rozwoju lądowych i morskich rakietowych systemów jądrowych, które zmusiły Stany Zjednoczone do intensywnego rozwoju własnego rakietowego arsenału nuklearnego oraz postęp techniczny w zakresie rakietowych systemów napędowych na paliwo stałe i miniaturyzacji głowic nuklearnych. Ostatecznym czynnikiem, który przeważył szalę wewnętrznego sporu w amerykańskiej marynarce wojennej na temat zasadności wprowadzenia do użytku morskich rakietowych systemów jądrowych, było objęcie stanowiska CNO przez admirała Burke’a, dla którego – według jego biografa – wsparcie, wbrew opozycji w marynarce, najwyższego priorytetu programu balistycznego US Navy, było najbardziej znaczącą inicjatywą w trakcie pierwszego sprawowania przez niego tej funkcji (w latach 1955–1957).
Wkrótce po przystąpieniu przez US Navy do programu balistycznego, nadano mu najwyższy z możliwych państwowy priorytet – "Brickbat1". Długofalowym celem programu było opracowanie skutecznego morskiego systemu odstraszania jądrowego, celem doraźnym zaś – jak najszybsze wyprowadzenie w morze systemu działającego. Stąd też doraźnie mniej liczyła się celność systemu rakietowego i jego zasięg, a jedynie sama zdolność do przeniesienia głowic jądrowych z morza w pobliże 232 celów na terytorium Związku Radzieckiego. 3 sierpnia 1957 roku Związek Radziecki przeprowadził test w locie pocisku ICBM R-7, co było pierwszym na świecie testem rakietowego pocisku dalekiego zasięgu. Kiedy dwa miesiące później – 4 października 1957 roku – ZSRR umieścił na orbicie Ziemi satelitę Sputnik 1, społeczeństwo amerykańskie zrozumiało, że terytorium USA jest w zasięgu uzbrojonych w głowice jądrowe radzieckich pocisków międzykontynentalnych. Spowodowało to, iż 23 października tego samego roku sekretarz marynarki Thomas Gates, zaproponował przyspieszenie trwającego już programu "Polaris" przez udostępnienie pierwszych pocisków już do grudnia 1959 roku, wraz z trzema okrętami podwodnymi do ich przenoszenia najdalej do połowy 1962 roku. Miesiąc później program został ponownie przyspieszony poprzez ograniczenie czasu na przygotowanie pocisku o mniejszym zasięgu do października 1960 roku. W grudniu 1957 roku, po wypełnieniu wstępnego terminarza przygotowania okrętów dla pocisków "Polaris", terminarz programu balistycznego został ponownie zmieniony przez przyspieszenie oddania drugiego okrętu "Polaris" do marca roku 1960, zaś trzeciego do grudnia tego roku.
W celu umożliwienia budowy podwodnych nosicieli pocisków balistycznych w tak krótkim czasie, 31 grudnia 1957 roku US Navy zmieniła zamówienia dotyczące okrętów myśliwskich typu "Skipjack", postanawiając przystosować ich projekt do przenoszenia przez okręty pocisków UGM-27A "Polaris" A-1 w wewnętrznych wyrzutniach pionowych. Celem pomieszczenia pocisków balistycznych, projekt SCB-180 okrętów "Skipjack" zmodyfikowano przez przedłużenie jednostek o 39,6 metra, w tym 13,7 m dla urządzeń specjalnej nawigacji oraz kontroli pocisków, 3 metry dla urządzeń pomocniczych oraz 22,9 m dla dwóch rzędów (po osiem w każdym) szybów startowych. Tak zmieniony projekt otrzymał oznaczenie SCB-180A. Wybór liczby 16 szybów startowych dla jednego okrętu był wynikiem sondy przeprowadzonej wśród członków zespołu SPO i wyciągnięcia średniej z ich rekomendacji Znacznie większe niż oryginalny typ "Skipjack" okręty SSBN miały tę samą siłownię, co czyniło je okrętami wolniejszymi, niż okręty pierwowzoru. Pierwszy okręt SSBN, USS „George Washington”, powstał z połączenia elementów okrętu „Scorpion” (SSN-589), którego stępkę położono 1 listopada 1957 roku oraz „Skipjack”. W celu budowy USS „George Washington”, dokonano ponownego zamówienia, tym razem na okręt według zmodyfikowanego projektu "Skipjack", oznaczony pierwotnie jako SSGN(FBN)-588, który w systematyce US Navy oznaczano od tej pory jako odrębny typ okrętu – "George Washington". W związku z budową okrętów nowego typu, z uwagi na moce produkcyjne stoczni oraz zaopatrzenie w materiały i urządzenia, produkcja wszystkich innych jednostek – zwłaszcza okrętów myśliwskich typu "Skipjack" i "Thresher" – została spowolniona bądź wstrzymana. Do lipca 1960 roku w produkcji było pięć jednostek typu "George Washington", pięć ulepszonych okrętów typu "Ethan Allen" oraz cztery jednostki typu "Lafayette". Okręty te dały początek rozwojowi programów kolejnych generacji amerykańskich nosicieli strategicznych pocisków rakietowych, biorących udział w amerykańsko-radzieckim wyścigu technologicznym w zakresie morskich systemów balistycznych.
Pierwszych pięć okrętów systemu rakietowego "Polaris-Poseidon" bazowało na konstrukcji typu "Skipjack", z testową głębokością zanurzenia 213 metrów, z wyjątkiem pierwszego okrętu „George Washington”, którego przedział rakietowy nie został – jak kadłuby pozostałych jednostek – zbudowany ze stali HY-80, lecz z mniej wytrzymałej High-Tensile Steel (HT – o zwiększonej wytrzymałości na rozciąganie), skutkiem czego zanurzenie testowe tej jednostki wynosiło 183 metry.
Konstrukcja.
Kadłub.
Bardzo istotnym założeniem konstrukcyjnym nowych okrętów była wysoka prędkość, stąd też wyeliminowano powszechnie dotąd występującą wystającą kopułę sonaru oraz do minimum ograniczono płaską powierzchnię pokładu. Wyrzutnie torpedowe umieszczono w dwóch poziomych – zamiast pionowych – rzędach z sonarem aktywnym AN/SQS-4 powyżej oraz pasywnym AN/BQR-2B poniżej nich.
„Skipjack” był okrętem większym o połowę niż „Barbel” pod względem wyporności nawodnej. Wymagania napędu nuklearnego spowodowały, iż był znacznie dłuższy, posiadał też większą średnicę. Podczas gdy „Barbel” miał płaski pokład, „Skipjack” otrzymał kadłub o rewolucyjnym wówczas zaokrąglonym w przekroju poprzecznym kształcie. Okręt ten wprowadził także inne rozwiązanie konstrukcyjne, które stało się standardem w późniejszych amerykańskich atomowych okrętach podwodnych – z dziobu na kiosk przeniesione zostały stery głębokości jednostki. Najważniejszą przyczyną tego zabiegu była potrzeba zmniejszenia poziomu szumu wywoływanego opływem wody, a także hałasów mechanizmów sterów w pobliżu dziobowych sonarów okrętu. Przeniesienie sterów bliżej środka wyporu hydrostatycznego powodowało zmniejszenie ich efektywności, jednakże częściowo zrekompensowano to przez zwiększenie wielkości powierzchni sterowych. Zabieg ten skutkował zwiększeniem oporów oraz poziomu szumów (aczkolwiek dalej od sonaru), redukcją manewrowości oraz umieszczeniem bardzo wysoko na okręcie ciężkiego mechanizmu poruszania sterów. Zwiększenie rozmiaru płaszczyzn sterowych oraz ich mechanizmów wymusiło zastosowanie większej i silniejszej struktury kiosku, co generalnie zwiększyło opory, poziom hałasów własnych oraz zaburzenia w przepływie wody do śruby. Wszystkie te mankamenty – w tym niektóre niezauważone nawet w owym czasie – uważane były za akceptowalne wobec korzyści płynących ze zwiększenia sprawności sonarów dziobowych. Ulokowanie sterów głębokości na kiosku uważano także za lepsze z punktu widzenia operacji na małych głębokościach, zapewniło też zupełnie nieoczekiwaną korzyść w postaci możliwości wolnej zmiany głębokości bez zmiany kąta trymu okrętu. Zauważyć przy tym należy, że umieszczenie niechowanych sterów na ścianach kiosku uniemożliwiało wynurzenie okrętu z przebiciem pokrywy lodowej, choć w późniejszym czasie rozwiązano ten problem.
Zastosowanie kadłuba typu albacore oznaczało w tym wypadku, iż „Skipjack” będzie okrętem jednokadłubowym na większej części długości, przez co stał się pierwszym atomowym okrętem myśliwskim (SSN) z taką konfiguracją. Pociągnęło to za sobą szereg konsekwencji:
Kadłub okrętów typu "Skipjack" o stosunku długości do szerokości wynoszącym 8:1 mieścił cztery poziomy pokładów, zaś jego kształt oraz sprawność śruby zapewniały bardzo dobrą szybkość tych okrętów, która przewyższyła oczekiwania. „Skipjack” testował również nowy rodzaj stali użytej do budowy kadłuba – rozwijaną od późnych lat czterdziestych XX wieku stal HY-80. Materiał ten nie od razu wprawdzie zapewnił możliwość operowania na dużych głębokościach, jednakże był w tym zakresie bardzo obiecujący. Istotny był też bardzo szybki postęp, jaki dokonywał się w zakresie obróbki tej stali, jej wytwarzania, walcowania, nadawania właściwych kształtów i spawania. W latach 1951 i 1952 marynarka użyła HY-80 w płatach kadłuba sztywnego USS „Albacore”, płatach i ożebrowaniu hangaru przenoszącego pociski "Regulus" USS „Growler” oraz częściach strukturalnych lotniskowca USS „Forrestal”. Stały rozwój metod fabrykacji i spawania tego rodzaju materiału osiągnął w 1955 roku taki poziom, że US Navy zdecydowała się na użycie HY-80 we wszystkich nowo budowanych okrętach podwodnych. „Skipjack” był pierwszym okrętem, w którym zarówno płaty stali użyte do budowy kadłuba sztywnego, jak i jego ożebrowanie zostały wykonane z tego wytrzymalszego materiału. .
System napędowy.
Siłownia.
Okręty typu "Skipjack" napędzane były siłownią z jednym wodno-ciśnieniowym reaktorem S5W o mocy cieplnej 78 MW przy użyciu uranu 235U. Jak każdy też okręt z napędem atomowym, „Skipjack” wyposażony też był w silnik elektryczny, który napędzając główny wał, umożliwiał powrót okrętu do bazy w przypadku awarii i wyłączenia reaktora. S5W był pierwszym amerykańskim reaktorem pracującym bezawaryjnie, został przy tym skonstruowany w zaskakująco krótkim czasie zaledwie kilku lat. We wrześniu 1955 roku Hyman Rickover upoważnił zarządzane przez Westinghouse Betis Atomic Power Laboratory do rozpoczęcia prac nad nowym reaktorem, zaś w październiku tego samego roku Departament Obrony oficjalnie zwrócił się do Komisji Energii Atomowej z wnioskiem o rozpoczęcie prac konstrukcyjnych nad siłownią. W efekcie w ciągu krótkiego okresu powstał reaktor, który przez następne dziesięciolecia stanowił filar floty podwodnej USA. Opierał się on na sprawdzonej technologii wcześniejszych reaktorów wodno-ciśnieniowych, z powodzeniem stosowanych dotychczas w US Navy (z wyjątkiem chłodzonego ciekłym sodem reaktora zastosowanego na USS „Seawolf”). S5W zapewniał 15 000 KM mocy na turbinach, jedynie nieco więcej niż opierająca się na reaktorze projektu S1W / S2W siłownia zainstalowana na „Nautilusie”. Reaktor ten był jednak znacznie bardziej sprawny od jednostki napędowej „Nautilusa”, a także łatwiejszy w obsłudze. Jednocześnie podobieństwo S5W do S1W/S2W powodowało, iż nie była konieczna budowa lądowego prototypu tej siłowni. Pierwsze reaktory tego typu zapewniały możliwość nieprzerwanej pracy przez 5500 godzin z pełną mocą, w późniejszych jednak reaktorach S5W zastosowano ulepszone rdzenie umożliwiające pracę bez wymiany paliwa przez 10 000 godzin.
Sukces tego reaktora spowodował, że zastosowano go nie tylko w jednostkach tego typu, lecz także w okrętach następnych typów "Thresher/Permit" i "Sturgeon", a także w przenoszących pociski balistyczne strategicznych jednostkach typów "George Washington", "Ethan Allen" i "Lafayette" wraz z podtypami tego ostatniego: "James Madison" i "Benjamin Franklin".
Siłownię uzupełniały podwójne generatory pary, turbiny parowe oraz turbogeneratory elektryczne. Wirniki turbin napędowych w obudowach zostały przymocowane sztywno, turbiny zaś zostały przymocowane na stałe do kondensatorów pary, które z kolei zostały na stałe przymocowane do kadłuba. Jednostki typu "Skipjack" wyposażone zostały też w mechaniczny system uszczelnienia wału napędowego („The Syntron Seal”).
Okręty typu "Skipjack" były okrętami głośnymi, co było efektem kilku czynników, w tym zwłaszcza braku doświadczenia w konstruowaniu okrętów podwodnych z tym rodzajem napędu oraz szybkością podwodną jako pierwszoplanową cechą, której wymagano od tych okrętów. Głównymi źródłami hałasu okazały się:
Znaczne wyciszenie tych okrętów nie było w praktyce możliwe, jak też stwierdził Dick Laning – pierwszy dowódca „Nautilusa” – uczynienie okrętów cichszymi jest większym wyzwaniem, niż skonstruowanie napędu jądrowego. Względy wyciszenia okrętów spowodowały, iż siłownia okrętu wiodącego typu "Skipjack" – przy tym samym reaktorze – różniła się w nieznacznym stopniu od siłowni kolejnych okrętów tego typu, które zostały nieco lepiej wyciszone.
Układ jednośrubowy.
Spory w marynarce wywołała kwestia liczby śrub, które powinny napędzać nowy typ jednostek. Zgodnie z założeniami nowe okręty powinny mieć możliwość działań pod lodem, jednakże z faktu tego uczestnicy sporu wyciągali diametralnie różne wnioski. Hyman Rickover twierdził, iż działanie podlodowe wymaga dwóch śrub – co na wypadek awarii lub uszkodzenia jednej z nich umożliwi przetrwanie okrętu i powrót z patrolu. Odmienny pogląd prezentował szef projektów wstępnych "Bureau of Ships", kapitan Donald Kern, według którego doświadczenia z wypadkiem USS „Seadragon”, który uległ kolizji z wielorybem prowadzą do wniosku, iż układ z podwójną śrubą nie zwiększa szansy przetrwania okrętu w razie uderzenia przez płaty śruby w pokrywę lodową – przeciwnie, jedna większa śruba jest w tym zakresie bezpieczniejsza. Jak stwierdził kapitan, w razie dostania się lodu między płaty jednej ze śrub, bardzo szybko ulegnie uszkodzeniu także druga śruba. Ostatecznie admirał Rickover dał za wygraną, zaznaczając jednak, że nie bierze na siebie odpowiedzialności za ewentualna utratę okrętu na skutek wyposażenia go jedynie w jedną śrubę. W konsekwencji aż do roku 1967 jedynie wczesne amerykańskie okręty podwodne z dwoma śrubami operowały pod arktycznym pakiem lodowym. W celu zapewnienia amerykańskim okrętom podwodnym możliwości powrotu z patrolu po uszkodzeniu śruby ustalono, że okręty powinny zostać wyposażone w zapasowy napęd elektryczny z opuszczaną śrubą awaryjną. W rzeczywistości, hydrodynamika nie pozostawia żadnej alternatywy – napęd jednośrubowy jest bowiem znacznie sprawniejszy i przez to bardziej wydajny niż napęd dwuśrubowy, w którym dwie śruby nawzajem zakłócają opływ wody wokół siebie. Pewnym novum było zastosowanie także dodatkowego wysuwanego silnika o mocy 325 KM, którego zadaniem była pomoc przy manewrowaniu. Silnik ten mógł się odwracać w zakresie 360°, co znacznie ułatwiało manewrowanie okrętowi wyposażonemu w tylko jedną śrubę napędową. Zastosowanie jednej śruby umożliwić miało implementację w nowym typie okrętów technologii opracowanych na podstawie badań z doświadczalnym USS „Albacore”, nawet jedna śruba nie umożliwiła zastosowania wszystkich ulepszeń opracowanych w programie Albacore, niektóre z nich uważano bowiem za zbyt skomplikowane. W ten sposób „Skipjack” otrzymał kształt kropli i jeden wał napędzający pięciopłatową śrubę o średnicy 4,57 m, z konwencjonalnym jednak krzyżowym usterzeniem (zamontowanym jednakże przed śrubą). Zrezygnowano również między innymi z powłoki wyciszającej kadłuba oraz zastosowania polimerów. Przyjęta konfiguracja okrętów okazała się sukcesem z punktu widzenia osiągnięcia założeń – system napędowy z oryginalną pięciopłatową śrubą zapewniał im możliwość pływania w zanurzeniu z prędkością 33 węzłów, o 15 węzłów większą niż szybkość poprzedników – okrętów typu "Skate". "Skipjack" charakteryzowały się jednak niewielkim poziomem wyciszenia, co zmieniło się dopiero po jakimś czasie, wraz z wprowadzeniem śrub siedmiopłatowych o mniejszej prędkości obrotowej. Zmniejszyło to siłę zjawiska kawitacji oraz poziom hałasu wytwarzanego przez wał napędowy, zmniejszając jednak również maksymalną prędkość.
Uzbrojenie, układy kontroli ognia i sensory.
Jednostki typu "Skipjack" otrzymały sześć hydraulicznych wyrzutni torpedowych Mark 59 kalibru 533 mm na dziobie okrętu oraz możliwość zabierania 18 torped zapasu, co łącznie dawało możliwość przenoszenia 24 torped. Zastosowanie do napędu okrętu jednej śruby wykluczyło natomiast instalację rufowych wyrzutni torpedowych. W latach służby operacyjnej przenoszone przez te jednostki typy torped ulegały zmianie. Początkowo na ich wyposażeniu znajdowały się torpedy Mk 14 i Mk 16 oraz dwie torpedy Mk 45 Astor z głowicą jądrową o mocy 11 kt, wszystkie jednak zostały w późniejszym okresie zastąpione przez Mk 48 z konwencjonalną głowicą, w której materiał wybuchowy stanowił 292,5 kg PBXN-103 (ekwiwalent 544 kg TNT). Z uwagi na fakt, iż od nowych okrętów oczekiwano zdolności do wykonywania tak gwałtownych manewrów do jakich zdolny był „Albacore”, ich projekt musiał uwzględnić odpowiednio bezpieczny zasilany system przechowywania torped ponownego załadowania. Ze względów bezpieczeństwa bowiem, torpedy w każdym momencie musiały znajdować się pod ścisłą kontrolą. Poziome stelaże torped rozciągały się wzdłuż boków przedziału torpedowego, mieszcząc sześć jednostek broni gotowych do natychmiastowego użycia. Dodatkowe torpedy przechowywane były w stojakach poniżej stelaży, skąd w razie potrzeby podnoszone były w górę przez wciągnik wielokrążkowy, po wystrzeleniu pierwszych torped zapasu. Był to pierwszy taki system w amerykańskich okrętach podwodnych, który został później zastosowany w następnych typach jednostek.
Układ kontroli ognia Mark 101 (Mk 101) powstał na bazie rozwoju sensorów tego rodzaju jeszcze w czasie drugiej wojny światowej. Układ automatycznego śledzenia celów opracowany w Stanach Zjednoczonych na potrzeby sonaru JT i system dokładnego określania odległości za pomocą pojedynczego sygnału aktywnego zostały wykorzystane dla rozwoju systemu wstępnego szacowania kursu celów, ich prędkości oraz odległości. Uzyskane stąd dane zasilają system utrzymywania pozycji, w miejsce wcześniejszego układu szybkich przybliżeń. Celem dokonania wstępnych szacunków, Mk 101 dysponował układem dwóch analizatorów, używających pasywnego sposobu ustalania pozycji, z których każdy mógł przyjąć trzy zestawy danych. Mk 101 zdolny był do oszacowania, w jakim stopniu cel będzie podążał po trasie zakrzywionej. Dane z Mk 101 mogły być automatycznie przekazane do sekcji balistycznej układu, który wcelowywał torpedy, nakierowując je na cel przez odpowiednie ustawienie ich żyroskopów oraz zmianę tych ustawień w miarę ruchu celu lub postępującego zwiększania dokładności obliczeń. Zastosowany na jednostkach typu "Skipjack" sonar pasywny typu BQR-2B, był wersją rozwojową sonaru BQR-2, stanowiącego amerykańską wersję sonaru GHG (zastosowanego na niemieckich okrętach typu "XXI"). BQR-2 miał 48 pionowych czujników o długości 91,5 cm każdy, w około dwumetrowym okręgu pod kopułą o wysokości ok. 1,5 metra. Antena pracowała w zakresie częstotliwości 150 Hz do 15 kHz. O ile Niemcy używali GHG w sposób podobny do światła latarni morskiej przechodzącego od jednej strony do drugiej i z powrotem, o tyle w BQR-2 Amerykanie użyli komutatora o częstotliwości 5 do 9 kHz, przeszukującego obszar w sposób dookólny z prędkością 4 RPM. W unowocześnionej wersji sonaru: BQR-2B, dodano drugi komutator pracujący w zakresie częstotliwości 700 Hz do 1,4 kHz, zasilający danymi system zapisu namiarów bieżących ("Bearing-time Recorder" – BTR). Układ ten zapisywał na przesuwającej się taśmie papieru każdy odebrany sygnał, co pozwalało na prosty zapis ruchu celu, co było przydatne m.in. dla przewidywania jego przyszłej pozycji. Rolka papieru w systemie BTR obracała się z prędkością 1 lub 10 RPM, większa prędkość używana była do zapisu ruchu celów o silniejszym sygnale. Podobnie jak wszystkie wczesne amerykańskie okręty z napędem jądrowym, okręty typu "Skipjack" wyposażone były w komplet sonarowy składający się z jednej z odmian pasywnego sonaru BQR-2 oraz sonaru aktywnego SQS-4. Zestaw sensorów okrętów "Skipjack" uzupełniał pracujący w paśmie X radar nawigacyjny oraz poszukiwania obiektów na powierzchni morza AN/BPS-12 o mocy 75 kW i zasięgu około 73 km.
Głębokość zanurzenia.
Podobnie jak w napędzanym konwencjonalną siłownią „Barbel”, testowa głębokość zanurzenia wynosiła 700 stóp (215 m) z szacowanym współczynnikiem marginesu bezpieczeństwa wynoszącym 1,5, czyli 1050 stóp (320 m) Głębokość ta została jednak przekroczona w 1960 roku, w trakcie amerykańskiej demonstracji możliwości okrętu przeprowadzonej dla brytyjskiego Pierwszego Lorda Admiralicji sir Caspara Johna. Z sir Casparem oraz dwoma brytyjskimi oficerami marynarki pod pokładem, płynąc z prędkością 20 węzłów, „Skipjack” zanurzył się pod kątem 30° przekraczając dopuszczalną głębokość zanurzenia. Mimo pewnych trudności załoga okrętu była w stanie bezpiecznie wynurzyć okręt wypływając na powierzchnię. Sukces tej demonstracji przyczynił się do podjęcia przez Wielka Brytanię programu wykorzystania siłowni okrętów typu "Skipjack" z reaktorem S5W do budowy pierwszego brytyjskiego okrętu podwodnego z napędem jądrowym HMS „Dreadnought”. W rezultacie pierwszy brytyjski okręt podwodny z napędem atomowym był jednostką hybrydową, z brytyjskim dziobem okrętu i amerykańską rufą. Fizyczne połączenie tych dwóch elementów otrzymało nazwę „"Check-Point Charlie"”. Rząd Stanów Zjednoczonych wykonał w ten sposób znaczący gest, podkreślając specjalne stosunki łączące USA i Wielką Brytanię, oraz umożliwiając Royal Navy przejście na napęd nuklearny znacznie szybciej niż byłoby to możliwe w innym przypadku.
Działalność operacyjna.
Całkowity czas konstrukcji USS „Skipjack” – od momentu prezentacji przez Johna Sawyera Leonarda pierwszej koncepcji aż do testów morskich okrętu wyniósł 30 miesięcy. W trakcie zakończonych 10 maja 1959 roku testów, USS „Skipjack” pobił dotychczasowe rekordy maksymalnej prędkości podwodnej i osiągnięcia testowej głębokości zanurzenia już przy pierwszej próbie – mniej niż 24 godziny po opuszczeniu stoczniowego doku. Okazał się też być bardziej manewrowy niż się spodziewano.
Sześć okrętów typu "Skipjack" zostało przydzielonych flotom obu oceanów, przy czym bazą macierzystą USS „Skipjack”, „Scorpion” i „Shark” została Naval Station Norfolk na wschodnim wybrzeżu, USS „Snook” został formalnie przydzielony do Naval Submarine Base New London, zaś USS „Scamp” i „Sculpin” wyznaczono bazę Naval Submarine Base San Diego w Naval Base San Diego na zachodnim wybrzeżu. W sierpniu 1959 roku „Skipjack” jako pierwszy okręt z napędem atomowym przepłynął przez Cieśninę Gibraltarską i operował na Morzu Śródziemnym. W tym samym roku, wśród członków załogi przez sześć miesięcy znajdowała się grupa oficerów brytyjskich, przygotowująca się na jego pokładzie do obsługi pierwszej brytyjskiej jednostki z napędem nuklearnym, „Dreadnought” (S101), o bardzo podobnej budowie i takiej samej siłowni. „Skipjack” odbywał rutynowe działania operacyjne, ze szczególnym uwzględnieniem ćwiczeń i manewrów z zakresu ZOP, jak i działań o charakterze ofensywnym, których celem było m.in. sprawdzenie możliwości okrętów podwodnych z napędem jądrowym w tego rodzaju operacjach. Uczestniczył w tym czasie zarówno w operacjach amerykańskich, jak i w działaniach Sojuszu Północnoatlantyckiego na Atlantyku i Morzu Śródziemnym. USS „Scamp” prowadził rutynowe działania szkoleniowe na Pacyfiku, po czym w roku 1965 przeszedł modernizację w postaci zaimplementowania pakietu SUBSAFE. W związku ze wzrostem napięcia w południowo-wschodniej Azji, w roku 1967 prowadził patrole operacyjne w rejonie Wietnamu, zaś w roku 1972 w składzie VII Floty na Morzu Południowochińskim. Rok później, po remoncie w Puget Sound Naval Shipyard przeprowadził testy celności broni, po czym powrócił do San Diego. W 1973 roku udał się do amerykańskiej bazy w japońskiej Jokosuce, aby ponownie wejść w skład VII Floty, po czym jeszcze w tym samym roku powrócił do San Diego, skąd w dalszym ciągu operował. W lutym 1987 roku uczestniczył w akcji ratunkowej dziewiętnastoosobowej załogi filipińskiego frachtowca „Balsa 24”, który obrócił się do góry dnem w wyniku silnego sztormu na Atlantyku. „Scamp”, który po radiowym sygnale SOS pierwszy przybył na miejsce katastrofy, zdołał uratować życie jednemu rozbitkowi z tratwy ratunkowej, która zaraz po tym wywróciła się na silnej fali, wyrzucając do wody pozostałe cztery znajdujące się na niej osoby.
USS „Sculpin” operował w pobliżu zachodniego i wschodniego wybrzeża Pacyfiku. W trakcie służby ujawniły się problemy z systemem rur na okręcie, stąd w lutym 1964 roku jednostka musiała przerwać patrol i powrócić do San Diego celem dokonania niezbędnych napraw. 12 sierpnia 1961 roku „Shark” wypłynął na Morze Śródziemne, gdzie podjął operacje z VI Flotą, co było pierwszym takim zadaniem okrętu podwodnego z napędem nuklearnym. Od 7 sierpnia do 20 października 1962 roku uczestniczył w manewrach „Subfallex” na północnym Atlantyku, od marca 1964 roku zaś do 21 maja brał udział w manewrach „Subspringex”. 7 kwietnia 1965 roku „Shark” został przedstawiony do odznaczenia „Navy Unit Commendation” za wyróżniającą służbę od 5 kwietnia do 9 maja 1964 roku – okres w którym „osiągnął znakomite rezultaty o dużej wartości dla Stanów Zjednoczonych na polu zdolności do walki przeciwpodwodnej”. W lipcu tego roku jednostka doznała uszkodzenia systemu tlenowego, co wymagało napraw w Charleston, po czym udał się na wody w pobliżu Key West w archipelagu Florida Keys, gdzie przeprowadzał testy wyrzutni torpedowych oraz uczestniczył w programie rozwoju sterowanych przewodowo torped. Do stycznia 1967 roku, operując z Norfolk, prowadził indywidualne szkolenia załogi, a następnie (do 24 marca tego roku) operacje specjalne. 12 kwietnia 1967 roku został przedstawiony do swojego drugiego „Navy Unit Commendation”, za działalność w roku 1966, kiedy „wniósł duży wkład w wiedzę Stanów Zjednoczonych o walce przeciwpodwodnej”. 16 maja tego roku „Shark” zawinął do Halifax w Nowej Szkocji, co stanowiło pierwszą wizytę okrętu z napędem nuklearnym w kanadyjskim porcie. Po przeprowadzeniu wspólnych operacji ZOP z marynarką kanadyjską okręt powrócił do swojego portu macierzystego. Na początku lat 70. „Shark” ponownie operował w składzie VI Floty na Morzu Śródziemnym, a następnie prowadził z Norfolk patrole na Atlantyku. USS „Snook” po przyjęciu do służby został w 1962 roku wysłany na zachodni Pacyfik, gdzie do 1969 roku operował z przerwami w składzie VII Floty. W 1972 roku prowadził działania wspierające siły amerykańskie w Wietnamie. W czerwcu 1973 roku prowadził testy systemu sonarowego, a następnych miesiącach uczestniczył w ćwiczeniach „Comtuex”.
Katastrofa „Scorpiona”.
Z działalnością operacyjną USS „Scorpion” wiąże się druga pod względem liczby ofiar (po USS „Thresher”) katastrofa w historii floty podwodnej US Navy. Przyjęty do służby 29 lipca 1960 roku okręt został przydzielony do 6. Eskadry Okrętów Podwodnych 62. Dywizjonu pod dowództwem komandora Normana Bassaca w New London. W sierpniu tego roku „Scorpion” rozpoczął dwumiesięczne operacje na wodach europejskich, gdzie uczestniczył w manewrach VI Floty i flot pozostałych państw NATO. Po powrocie do Stanów Zjednoczonych, operując z New London, a następnie z bazy w Norfolk, okręt uczestniczył w procesie opracowywania taktyki prowadzenia działań podwodnych przez atomowe okręty tej klasy. Występując w obu rolach – okrętu „polującego” oraz okrętu, przeciwko któremu prowadzone są działania ZOP, uczestniczył w ćwiczeniach wzdłuż całego wschodniego wybrzeża USA, w okolicach Bermudów oraz Portoryko. Wczesną wiosną, a następnie jesienią 1966 roku, „Scorpion” prowadził operacje specjalne, w związku z którymi jego dowódca został odznaczony Navy Commendation Medal, za „wybitne przywództwo, dalekowzroczność oraz umiejętności zawodowe”. Wyróżnienia „za wybitne osiągnięcia” otrzymali także inni oficerowie jednostki. 1 lutego 1967 roku rozpoczął się remont „Scorpiona” w Norfolk Naval Shipyard, po przejściu którego – 15 lutego 1968 roku – okręt rozpoczął patrol na Morzu Śródziemnym, gdzie do maja operował z VI Flotą, po czym udał się w drogę powrotną na zachód.
21 maja 1968 roku „Scorpion” wysłał do dowództwa w Norfolk radiogram z informacją o swojej pozycji (około 50 mil na południe od Azorów). Sześć dni później okręt uznano za spóźniający się, w związku z czym podjęto akcję poszukiwawczą, 5 czerwca okręt i jego załogę uznano za „prawdopodobnie stracone”, zaś 30 czerwca okręt wykreślono z listy jednostek US Navy. Wrak jednostki został odnaleziony dopiero w październiku 1968 roku przez statek oceanograficzny floty USNS „Mizar” 400 mil (ok. 650 km) na południowy zachód od Azorów na głębokości 3600 metrów. W niewyjaśnionej do dziś katastrofie zginęło 12 oficerów i 87 pozostałych członków załogi. Bazując na wcześniejszych doświadczeniach z tego typu problemami oraz analizie dostępnych sygnałów akustycznych katastrofy, Marynarka doszła początkowo do wniosku, że najbardziej prawdopodobną przyczyną tragedii było wystrzelenie uzbrojonej torpedy, która uderzyła we własny okręt. Według odtajnionych w 1993 roku dokumentów teoria ta zakładała, iż torpeda z niewyjaśnionych przyczyn uzbroiła się wewnątrz okrętu, skutkiem czego załoga wystrzeliła ją – ta jednak zawróciła i zaatakowała okręt.
Po sześciu miesiącach poszukiwań okrętu, gdy odnaleziono jego wrak ok. 400 mil na południowy zachód od Azorów, badania wraku nie wykazały śladów zniszczeń poczynionych eksplozją torpedy. Także kolejne sześć miesięcy badań wraku za pomocą Trieste II nie potwierdziły teorii zniszczenia okrętu przez własną torpedę. Katastrofa ta wciąż wywołuje wiele spekulacji i wątpliwości, zwłaszcza wobec faktu, że część kadłuba okrętu nigdy nie została odnaleziona. W 1970 roku specjalny panel marynarki ukończył tajny raport sugerujący, iż przyczyną katastrofy mogła być mechaniczna awaria skutkująca niemożliwym do opanowania przeciekiem i zalaniem okrętu. Raport sugerował eksplozję baterii elektrycznej, która doprowadziła do zalania i zatonięcia okrętu. Wskazywał na znaczna liczbę zarejestrowanych sygnałów akustycznych charakterystycznych dla okrętu podwodnego na bardzo dużej głębokości – 10 000 stóp (3048 metrów), gdzie na kadłub działało ciśnienie 4477 psi – dużo więcej niż mógł wytrzymać, który jest właśnie zalewany. Raport wskazywał także, iż w czasie poprzedzającym feralny patrol okręt miał kilka nieusuniętych problemów technicznych, nienależycie funkcjonujące systemy bezpieczeństwa oraz przed swoim ostatnim zadaniem przeszedł jedynie skrócony remont.
Podsumowanie.
Celem zarówno radzieckiej, jak i amerykańskiej marynarki w drugiej połowie lat 50. stało się stworzenie jak najszybszych okrętów podwodnych. Powody tego dążenia w obu marynarkach były jednak odmienne. O ile podstawowym celem, któremu służyć miała wysoka prędkość podwodna amerykańskich okrętów w tym czasie, były wymogi zwalczania okrętów podwodnych, o tyle decydenci marynarki radzieckiej kierowali się przede wszystkim zdolnością swoich okrętów do zwalczania szybkich amerykańskich nawodnych grup uderzeniowych – w pierwszej kolejności lotniskowców. W konsekwencji jednostki typu "Skipjack" były znacznie bardziej manewrowe niż jakiekolwiek inne okręty podwodne tego czasu – z wyjątkiem USS „Albacore”, który jednak nie dorównywał tym okrętom pod względem autonomiczności. Kombinacja szybkości oraz manewrowości tych okrętów stworzyła jednostki o bardzo wysokiej wartości bojowej, których prędkość podwodna przewyższała szybkość także większości ówczesnych okrętów nawodnych. Flota amerykańska otrzymała jednostki szybsze od typu "Skipjack" dopiero niemal 20 lat później, wraz z wejściem do służby okrętów typu "Los Angeles". Było to efektem dwóch podwodnych „rewolucji” – hydrodynamicznego zoptymalizowania kadłuba jednostek tej klasy dzięki eksperymentom przeprowadzonym za pomocą USS „Albacore” oraz wprowadzenia do użytku operacyjnego napędu jądrowego. Sześć jednostek typu "Skipjack" stanowiło początek amerykańskiej drogi do celu, jakim było osiągnięcie trzech cech określanych jako „święta trójca broni podwodnej”: prędkość, duża głębokość operacyjna, cisza. Późniejsza katastrofa „Threshera” oraz wprowadzenie do użytku torped Mark 48, na kilkadziesiąt lat zahamowały amerykańskie wysiłki w kierunku zwiększania głębokości operacyjnej. Jednocześnie okręty "Skipjack" były ostatnimi amerykańskimi okrętami typowo myśliwskimi, aż do wejścia do służby jednostek typu "Seawolf". Wszystkie bowiem amerykańskie typy jednostek budowane między tymi dwoma seriami miały wielozadaniowy charakter.
Jednostki typu "Skipjack" były bardziej hałaśliwe niż amerykańskie okręty o napędzie diesel-elektrycznym z czasów II wojny światowej (jeden z byłych członków załóg jednostek tego typu, określił je jako „"Maserati floty: małe, szybkie, głośne"”), jednakże z cała pewnością stanowiły techniczny przełom. Połączenie bowiem – zapewniającego niezrównaną moc i niezależność od dostępu powietrza atmosferycznego – napędu jądrowego z hydrodynamicznie optymalnym kadłubem typu albacore, zapewniło operacyjną i taktyczną swobodę wykorzystania okrętów podwodnych. Duży poziom generowanego przez te okręty hałasu sprawił, że jednostki te nie zostały zbudowane w dużej liczbie, a US Navy już w trakcie trwania budowy jednostek tej serii rozpoczęła budowę ich następców, jednakże przełomowość ich konstrukcji spowodowała, iż w niektórych opisach tych jednostek uzyskały miano jednego z „kamieni milowych” broni podwodnej. Stanowiący trzon siłowni tych okrętów reaktor S5W stanowił pierwszy tak udany model amerykańskiego reaktora napędowego dla okrętów podwodnych, który prawdopodobnie nigdy nie uległ awarii w morzu, mimo że został zastosowany do napędu ponad 100 amerykańskich i brytyjskich okrętów różnych typów.
Oceniając okręty "Skipjack", admirał Arleigh Burke określił je jako „niezrównana prędkość, wytrzymałość i podwodna manewrowość”. Jednostki te były jednak jednym ze znaków szybkiego tempa przechodzenia przez marynarkę amerykańską z jednego na drugi – znacznie nowocześniejszy typ okrętów. Zaledwie w 1957 roku wszedł do służby prototypowy okręt typu "Skate" – USS „Skate”, a rok później prototypowa jednostka typu "Skipjack", aby już w tym samym 1958 roku rozpocząć budowę pierwszego okrętu nowocześniejszego typu "Thresher" – nieco wolniejszego, ale z możliwością zanurzenia na większą głębokość, lepiej umiejscowionym sonarem i znacznie cichszego. Amerykańska marynarka dostrzegała gwałtowny rozrost floty podwodnej Związku Radzieckiego, która w zakresie okrętów z napędem diesel-elektrycznym miała siłę większą niż Niemcy w trakcie drugiej wojny światowej. Gdyby ZSRR włożył tyle samo wysiłku w rozwój podwodnej floty nuklearnej, doprowadziłoby to do budowy okrętów w liczbie, która byłaby nie do osiągnięcia w USA. W tej sytuacji zachowanie technologicznej przewagi Stanów Zjednoczonych było niezbędne dla zrównoważenia spodziewanej ilościowej rozbudowy floty Związku Radzieckiego. Budowa jednostek typu "Skipjack" była krokiem w kierunku realizacji tego imperatywu.

</doc>
<doc id="1230696" url="https://pl.wikipedia.org/wiki?curid=1230696" title="New Trolls">
New Trolls

New Trolls – właśc. I New Trolls – włoski zespół rocka progresywnego lat 70. Jego najbardziej znaczącym albumem w ramach tego gatunku jest "Concerto grosso per i New Trolls". Pod koniec lat 70. zespół zwrócił się ku lżejszej odmianie rocka, mianowicie pop-rockowi, zachowując jednocześnie pewne elementy progresywnego rocka, jak wirtuozeria techniczna i śpiew polifoniczny (por. „Bohemian Rhapsody” zespołu Queen).
Zespół powstał w 1966 roku w Genui pod nazwą Trolls jako wspólny pomysł Pino Scarpettiniego (instrumenty klawiszowe) i Vittorio De Scalziego (śpiew i gitara). W skład grupy weszli ponadto: Ugo Guidi (śpiew i gitara basowa), Giulio Menin (perkusja) i Piero Darini (gitara i (śpiew).
Jeszcze w tym samym roku zespół nagrał swój pierwszy singel „Dietro la nebbia”/„Questa sera”.
W 1967 grupa zmieniła nazwę na New Trolls; zmianie uległ też skład grupy. Vittorio De Scalziemu towarzyszyli nowi członkowie: Nico Di Palo (śpiew i gitara), Giorgio D'Adamo gitara basowa), Mauro Chiarugi (instrumenty klawiszowe) i Gianni Belleno (perkusja i chórki).
W latach 70. i późniejszych zespół wielokrotnie zmieniał skład, a jego styl ewoluował stopniowo w stronę pop-rocka, pozostał jednak ciągle aktywna na włoskiej scenie muzycznej.
Skład zespołu na przestrzeni lat.
1981 – 1990.
Po odejściu Giorgio D'Adamo w 1981 roku New Trolls nie mieli stałego basisty aż do 1996 roku; angażują doraźnie muzyków sesyjnych (m.in.Beppe Quirici, Flavio Piantoni e Flavio Scopaz).

</doc>
<doc id="1230698" url="https://pl.wikipedia.org/wiki?curid=1230698" title="Sześciofluorek uranu">
Sześciofluorek uranu



</doc>
<doc id="1230699" url="https://pl.wikipedia.org/wiki?curid=1230699" title="Flaminio Costa v E.N.E.L.">
Flaminio Costa v E.N.E.L.

Wyrok Trybunału Sprawiedliwości z 15 lipca 1964 wydany w trybie prejudycjalnym w sprawie 6/64 Flaminio Costa v E.N.E.L. () wprowadził zasadę, że prawo wywodzące się z Traktatu nie może być podważone przez ustawy krajowe. Przekazanie zaś krajowych praw i zobowiązań do systemu prawnego Wspólnot niesie za sobą trwałe ograniczenie suwerennych praw państw członkowskich, którego żaden późniejszy, jednostronny akt prawny, rozbieżny z ujęciem prawa Wspólnot, nie może podważyć (zob. zasada pierwszeństwa prawa wspólnotowego).
Trybunał Sprawiedliwości zmienił także koncepcję odnośnie do umiejscowienia wspólnotowego porządku prawnego. Rok wcześniej w sprawie Van Gend &amp; Loos stwierdził, że stanowi ono część prawa międzynarodowego:
W sprawie Costa vs. E.N.E.L. zaś klasyfikuje je jako osobny porządek prawny:

</doc>
<doc id="1230702" url="https://pl.wikipedia.org/wiki?curid=1230702" title="Delegatura Unii Europejskiej">
Delegatura Unii Europejskiej

Delegatura Unii Europejskiej - uniijny odpowiednik ambasady państwa w krajach niebędących członkami Unii Europejskiej. Przedstawicielstwo uczestniczy w szeregu inicjatyw o charakterze regionalnym. Prowadzi też bieżący monitoring realizacji programów Phare, ISPA i SAPARD. Formalnie nie uczestniczy w zarządzaniu programami Phare, faktycznie (poprzez zatwierdzanie projektów, dokumentów, decyzji wykonawczych) jest uczestnikiem procesu decyzyjnego.

</doc>
<doc id="1230706" url="https://pl.wikipedia.org/wiki?curid=1230706" title="Czarny Grzbiet (Masyw Śnieżnika)">
Czarny Grzbiet (Masyw Śnieżnika)

Czarny Grzbiet (dawniej niem. "Schwarzer Kamm") – góra ze szczytem na wysokości 1087 m n.p.m. znajdująca się w Masywie Śnieżnika w Sudetach, na terenie Śnieżnickiego Parku Krajobrazowego.
Geografia.
Czarny Grzbiet jest słabo zaznaczonym szczytem, załamaniem krawędzi bocznego grzbietu odchodzącego od Śnieżnika w kierunku wschodnim. Wznosi się poniżej Czarciego Gonu, pomiędzy Lejem Wielkim na północy i Lejem Średnim na południu, ponad doliną rzeki Kamienicy u jej źródeł.
Geologia.
Zbudowany jest ze skał gnejsowych należących do metamorfiku Lądka i Śnieżnika.
Roślinność.
Porasta go dolnoreglowy las świerkowy, częściowo przerzedzony (skutek klęski ekologicznej w latach 80. XX w.).

</doc>
<doc id="1230708" url="https://pl.wikipedia.org/wiki?curid=1230708" title="Ekstrakcja do fazy stałej">
Ekstrakcja do fazy stałej

Ekstrakcja do fazy stałej (SPE - ang. "solid-phase extraction") jest jedną z najprostszych a zarazem jedną z najbardziej efektywnych i uniwersalnych metod chromatografii. 
Wykorzystywane w metodzie SPE kolumienki jednorazowego użytku z odpowiednim wypełnieniem są wygodne w stosowaniu i łatwe do utylizacji. W zależności od rodzaju badanej substancji dobiera się stosowne wypełnienie kolumienek i odpowiednie czynniki wymywające. 
Faza stała.
Zazwyczaj faza stała złożona jest z porowatych cząsteczek krzemionki i związana jest z fazą ciekłą lub z organicznymi polimerami (np. usieciowany polistyren). Jedną z dróg prowadzenia ekstrakcji do fazy stałej jest metoda polegająca na wymieszaniu stałego ekstrahenta z fazą stałą i wypełnienie tą mieszaniną pustej kolumienki. Ta metoda jest jednak rzadko stosowana. Znacznie częściej postępuje się w taki sposób, iż pustą kolumienkę wypełnia się stałym ekstrahentem i następnie nakłada się roztwór próbki. Następnie przepuszcza się próbkę przez kolumienkę. W tym celu wykorzystuje się różnorodne rozpuszczalniki a także powietrze oraz inne gazy. 
Schematy - wykorzystanie metody ekstrakcji do fazy stałej.
Wykorzystując do przygotowania próbek metodę ekstrakcji do fazy stałej można postępować według jednego z dwóch poniższych schematów:
1. Badany związek przechodzi przez kolumienkę, a pozostałe związki zostają zaadsorbowane przez wypełnienie kolumienki.
2. Badany związek zostaje zaadsorbowany przez wypełnienie kolumienki, a pozostałe związki przechodzą przez kolumienkę.
Pierwsza strategia jest wykorzystywana w przypadku, gdy badane substancje występują w dużych stężeniach i nie wymagają zatężania. Z kolei druga strategia pozwala na zatężenie próbki i znajduje zastosowanie w przygotowywaniu próbek o zbyt małych stężeniach. Dzięki tej procedurze możliwe jest oznaczanie substancji występujących w badanych próbkach w śladowych ilościach. W przypadku złożonych próbek, w których oznacza się więcej niż jeden związek można zastosować obydwie procedury.
Początki wykorzystywania ekstrakcji do fazy stałej.
Początki wykorzystywania ekstrakcji do fazy stałej datuje się na wczesne lata siedemdziesiąte XX wieku, kiedy to po raz pierwszy użyto kolumienek z wypełnieniem składającym się z cząsteczek żywicy (żywica XAD firmy Rohm and Haas). Powyższa procedura posłużyła do zatężenia śladowych zanieczyszczeń wody, celem ich późniejszego oznaczenia. Należy jednak wspomnieć, że już wcześniej stosowano w analizie chemicznej węgiel aktywowany i wykorzystywano go głównie w celu zatężania próbek organicznych.
Rozwój i wzrost zainteresowania ekstrakcją z fazy stałej.
Największy rozwój i wzrost zainteresowania ekstrakcją z fazy stałej nastąpił w latach osiemdziesiątych i dziewięćdziesiątych XX wieku. W tym czasie powstało wiele publikacji na temat SPE. Kilka firm z branży chemicznej zajęło się produkcją wypełnień do ekstrakcji do fazy stałej lub też całych zestawów do SPE. Jednocześnie do swoich produktów firmy dołączały opracowania (broszurki), w których zawarto informacje o właściwościach chemicznych danego wypełnienia, o rozpuszczalnikach odpowiednich dla określonych próbek i o zasadach utylizacji kolumienek. 

</doc>
<doc id="1230712" url="https://pl.wikipedia.org/wiki?curid=1230712" title="Męska muzyka">
Męska muzyka

Męska muzyka – album muzyczny autorstwa Wojciecha Waglewskiego, Fisza i Emade wydany 1 lutego 2008.
Na płycie znajduje się 15 utworów, kompozytorem większości jest Wojciech Waglewski, teksty napisali Wojciech Waglewski i Fisz, producentem albumu jest Emade. Oprócz ojca i synów Waglewskich na płycie grają Bartosz Łęczycki (harmonijka) oraz Marcin Masecki (fortepian i pianino elektryczne). Album promował singel "Męska muzyka".
Album uzyskał status platynowej płyty.

</doc>
<doc id="1230714" url="https://pl.wikipedia.org/wiki?curid=1230714" title="Warburg (ujednoznacznienie)">
Warburg (ujednoznacznienie)

Niemcy:
Osoby:
Inne:
Zobacz też:

</doc>
<doc id="1230715" url="https://pl.wikipedia.org/wiki?curid=1230715" title="Abraham Moritz Warburg">
Abraham Moritz Warburg



</doc>
<doc id="1230716" url="https://pl.wikipedia.org/wiki?curid=1230716" title="Konrad I Rudy">
Konrad I Rudy

Konrad I Rudy, niem. "Konrad der Rote" (ur. ok. 922 r.; zm. 10 sierpnia 955 r.) – książę Lotaryngii w latach 944-953, hrabia Speyergau, Wormacji i Nahegau od 935 r., hrabia Frankonii w latach 942-945.
Jego ojcem był Werner V. Nie jest pewne kim była matka. Według jednego poglądu pochodziła z rodu Konradynów, według innego była to Hicha ze Szwabii córka księcia Burcharda II. W 942 Konrad uczestniczył w zawieraniu pokoju w Visé. W uznaniu zasług otrzymał tytuł książęcy. Towarzyszył Ottonowi I w wyprawie do Włoch w 951 r. W czasie powrotu do Niemiec został mianowany zarządcą Pawii. W 953 r. wraz z Ludolfem synem Ottona I wzniecił bunt przeciw bratu monarchy księciu Bawarii Henrykowi I. W 954 r. po klęsce buntu poddał się w Langenzenn koło Fürth. Król Otto I pozbawił go wówczas Lotaryngii, zwracając mu inne dobra.
Małżeństwo i dzieci.
W 947 r. poślubił Ludgardę (zm. 953 r.), córkę króla Ottona I. Jego jedynym synem był Otto I (ur. 948 r.) książę Karyntii.
Śmierć.
Konrad poległ w bitwie nad rzeką Lech. Został pochowany na katedrze w Wormacji. W dniu śmierci Konrada obchodzono w Kościele wspomnienie św. Wawrzyńca. Z tego powodu dla upamiętnienia poległego księcia w okolicach Spiry wybudowano wiele kościołów i kaplic ku czci św. Wawrzyńca.

</doc>
<doc id="1230717" url="https://pl.wikipedia.org/wiki?curid=1230717" title="Warburg Institute">
Warburg Institute



</doc>
<doc id="1230718" url="https://pl.wikipedia.org/wiki?curid=1230718" title="Rury (Lublin)">
Rury (Lublin)

Rury – dzielnica Lublina w południowo-zachodniej części miasta. Rozwinęła się na wyżynnych terenach dawnych pól miejskich rozciągających się do Konopnicy. Od 23 lutego 2006 r. także dzielnica administracyjna miasta, która oprócz samych Rur, obejmuje również prawie całe osiedle LSM.
Historia.
Na przełomie XV i XVI wieku, gdy zbudowano biegnący wzdłuż folwarków klasztornych wodociąg doprowadzający wodę dla Lublina z Wrotkowa, folwarki zaczęto nazywać "Rurami". Obok "Rur Świętoduskich" w XVI wieku pojawiły się "Rury Jezuickie", własność osiadłego w Lublinie w 1582 roku zakonu jezuitów, a w XVII i XVIII wieku również "Rury Bonifraterskie", to jest folwark bonifratrów, opiekujących się szpitalem psychiatrycznym na Czwartku, oraz "Rury Brygidkowskie" należące do sprowadzonych do Lublina w 1426 roku sióstr brygidek. W ten sposób zakony osiadłe w Lublinie w ciągu XV–XVIII wieku zagospodarowały tereny rozciągające się na południowy zachód od miasta, tworząc tu osiedla folwarczne.
Przez Rury prowadziły kiedyś drogi na Wilkołaz, Kraśnik, w kierunku Jarosławia, Rzeszowa, odgałęzienia do Konopnicy, Bełżyc i Opola. Osadnictwo skupiało się nad rzeką i wzdłuż ul. Nadbystrzyckiej. Jeszcze w XX wieku istniały zabudowania pofolwarczne, a na terenach wyżynnych rozwijało się cegielnictwo. Cegielnię "Rury" zlikwidowano w 1970 roku. Występujące w rejonie rzeki piaski były od dawna eksploatowane przez ludność.
Od początku XX wieku wieś Rury była wchłaniana przez zabudowę miejską. Na terenach niegdyś rolniczych i pocegielnianych od 1957 rozwija się Lubelska Spółdzielnia Mieszkaniowa. Obszar został podzielony na szereg osiedli.
Latem 1940 roku wąwóz znajdujący się nieopodal Rur Jezuickich (obecnie część parku "Rury", leżącego na pograniczu osiedla im. B. Prusa i Czubów) został wybrany przez Niemców na miejsce straceń polskich więźniów politycznych. Od 29 czerwca do 15 sierpnia 1940 funkcjonariusze SS i policji niemieckiej przeprowadzili tam pięć egzekucji, w trakcie których zamordowano co najmniej 450 Polaków przywiezionych z więzienia na Zamku Lubelskim. Ofiary upamiętnia granitowy pomnik.
Administracja.
Granice dzielnic administracyjnych Rur określa statut dzielnicy uchwalony 19 lutego 2009. Granice Rur tworzą: od północy ul. Nadbystrzycka – ul. Głęboka – ul. Plażowa, od wschodu Bystrzyca – ul. Nadbystrzycka, od południa wąwóz na Rurach, a od zachodu ul. Armii Krajowej – ul. Bohaterów Monte Cassino – ul. Bohaterów Monte Cassino w kierunku ul. Krasińskiego – ul. Krasińskiego – ul. Zana – ul. Balladyny – ul. Balladyny w kierunku ul. Głębokiej.
Rury mają powierzchnię 3,61 km2. Według stanu na 30 czerwca 2018 na pobyt stały na Rurach było zarejestrowanych 28 781 osób.

</doc>
<doc id="1230723" url="https://pl.wikipedia.org/wiki?curid=1230723" title="Parafia Matki Bożej Wniebowzięcia w Kończewicach">
Parafia Matki Bożej Wniebowzięcia w Kończewicach

Parafia Matki Bożej Wniebowzięcia w Kończewicach – parafia rzymskokatolicka w diecezji elbląskiej. Erygowana w 1338 roku.
Do parafii należą wierni z miejscowości: Bystrze, Kończewice i Stara Wisła. Tereny te znajdują się w gminie Miłoradz, w powiecie malborskim, w województwie pomorskim. Od XIV wieku do 1978 roku parafię w Kończewicach i kościół w Lisewie Malborskim łączyła unia personalna.
Kościół w Kończewicach został wybudowany w stylu gotyckim w XIV wieku. Posiada 1 drewnianą wieżę, 3 nawy, płaski, drewniany strop, 3 ołtarze oraz ambonę z XVIII wieku.

</doc>
<doc id="1230725" url="https://pl.wikipedia.org/wiki?curid=1230725" title="NS Norfolk">
NS Norfolk



</doc>
<doc id="1230736" url="https://pl.wikipedia.org/wiki?curid=1230736" title="Akhara">
Akhara

Akhara (dewanagari: अखाड़ा) – w sanskrycie dosłownie znaczy „arena do zapasów”, w przenośnym znaczeniu także „miejsce debaty”. W kontekście religijnym często oznacza "miejsce do praktyki" dla ochrony sanatanadharmy (w przeszłości również militarnej), notabene greckie słowo akademia ma podobne znaczenie. Często oznacza po prostu "zgromadzenie sadhu" lub stałe miejsce ich przebywania. Akhary tego typu zostały utworzone przez Śri Adi Śankaraćarję.
Bóstwa kultowe.
Akhary w znaczeniu „zgromadzeń ascetów” są podzielone na różne typy według bóstwa jakie jest tam czczone. Śiwa Akhara wyznawców Śiwy, waisznawa – lub Wairagi Akhara wyznawców Wisznu i Kalpawasi wyznawców Brahmy.
Historia klasyfikacji.
Na początku Adi Śankaraćarja ustanowił 7 akhar o nazwach:
Obecnie wyróżniamy 3 duże Akhary (Mahanirwani, Niranjani, Dźuna) oraz 3 mniejsze Akharay (Atal stowarzyszona z Mahanirvani, Anand stowarzyszona z Niranjani, Awahan z Dźuna). Co więcej jest również jedna mała Brahmachari Akhara nazwana Agni, stowarzyszona z Dźuna.
Historycznie ujmując, Adi Śankara podzielił sannjasinów na dwie kategorie:
Pierwsza grupa jest znana jako Naga Sannjasinowie; ich ceremonia inicjacyjna odbywa się jedynie podczas Kumbha Meli.
Ceremonia inicjacyjna dla Nagów różni się od tej dla drugiej grupy: Paramahansa i Dandi.
Organy administracji.
Najwyższym administracyjnym ciałem akhar jest "Śri Panć" (Ciało Pięciu), reprezentujące pięć bóstw: Brahmę, Wisznu, Śiwę, Śakti i Ganeśę. Skład osobowy "Śri Panć" jest wybierany podczas każdej kumbhameli i utrzymuje swą pozycję przez 4 lata.
Pierwszą osoba w akharze jest Aćarja Mahamandaleśwar, tuż za nim stoją inni Mahamandaleśwarowie, Mandaleśwarowie oraz Śri Mahantowie. Jedynie ci, którzy byli inicjowani podczas kumbhameli w Allahabadzie mają prawo być Śri Mahantami.
Akhary są podzielone na wymienionych wcześniej 8 oddziałów ("dava") oraz 52 centra ("marhi"). Każde "marhi" jest zarządzane przez Mahanta.
Popularność.
Największe akhary – biorąc pod uwagę liczebność przynależnych sadhu – to Dźuna, następnie Nirandźani, a potem Mahanirwani.

</doc>
<doc id="1230742" url="https://pl.wikipedia.org/wiki?curid=1230742" title="Janina Skirlińska">
Janina Skirlińska

Janina Skirlińska (ur. 8 marca 1907 w Żurawiczkach, zm. 23 kwietnia 1993 w Krakowie) – gimnastyczka krakowskiego "Sokoła".
Kariera.
Uczestniczka Igrzysk Olimpijskich w Berlinie (1936) oraz mistrzostw Świata w gimnastyce, na których zdobyła dwukrotnie brązowy medal w wieloboju drużynowym (1934 i 1938) oraz brązowy medal w wieloboju indywidualnym (1934). 3-krotna mistrzyni Polski w wieloboju gimnastycznym w 1935, 1937 i 1938, zdobyła również 12 złotych medali w poszczególnych konkurencjach gimnastycznych. W 1936 zdobyła brązowy medal na mistrzostwach Polski w lekkoatletyce w trójboju.
W latach 1949-1960 była trenerem polskiej kadry narodowej w gimnastyce. Działała w Polskim Związku Gimnastycznym, sędziowała na wielu imprezach międzynarodowych (m.in. IO - 1952, 1956, 1968, MŚ - 1950, 1958, 1962).
Pochowana na Cmentarzu Rakowickim (pas AB).

</doc>
<doc id="1230746" url="https://pl.wikipedia.org/wiki?curid=1230746" title="SGSN">
SGSN

SGSN (od ang. "Serving GPRS Support Node") – węzeł obsługujący transmisję pakietową w architekturze systemów GSM i UMTS. Steruje ruchem pakietów, zabezpiecza dane za pomocą szyfrowania i autoryzacji dostępu. Obsługuje ponadto funkcje związane z mobilnością abonenta – obsługuje rejestrację stacji mobilnych, jak również przenoszenie połączeń między komórkami systemu GSM. Dodatkową funkcją jest też przekazywanie wiadomości SMS, MMS z i do kontrolerów stacji bazowych.

</doc>
<doc id="1230748" url="https://pl.wikipedia.org/wiki?curid=1230748" title="Władysław Kuraszkiewicz">
Władysław Kuraszkiewicz

Władysław Kuraszkiewicz (ur. 22 lutego 1905 we Włodawie, zm. 10 marca 1997 w Poznaniu) – językoznawca, slawista, profesor uniwersytetów: KUL (1936-1939, 1946-1950), Wrocławskiego (1946-1950) i Poznańskiego (od 1950 r.); autor prac dotyczących historii i dialektów języka polskiego. Zajmował się gwarami przejściowymi białorusko-ukraińskimi.
Życiorys.
Urodził się 22 lutego 1905 r. we Włodawie jako syn Pawła Kuraszkiewicza i Zofii z Soroków.
Ukończył studia na Uniwersytecie Lwowskim w 1929 r. Filologię słowiańską studiował we Lwowie, na UJ w Krakowie, w Wiedniu i w Pradze.
Początkowo pracował jako nauczyciel gimnazjalny, następnie jako profesor uniwersytecki. W l. 1937-1939 – kierownik Katedry Języka Polskiego i Filologii Słowiańskiej KUL.
W czasie II wojny światowej (od listopada 1939 r.) przebywał w niemieckim obozie koncentracyjnym KL Sachsenhausen w Oranienburgu.
Jesienią 1945 r. wraz ze Stanisławem Rospondem współtworzył wrocławski Instytut Filologii Polskiej i Słowiańskiej. W 1946 r. objął funkcję kierownika Katedry Filologii Słowiańskiej KUL. W l. 1950-1956 – kierownik Katedry Slawistyki UAM, następnie Katedry Języka Polskiego (1956-1969) i dyrektor Instytutu Filologii Polskiej UAM (1969-1974).
Członek PAU (1947) i PAN (1967 członek korespondent, 1973 członek rzeczywisty). 27 stycznia 1994 r. mianowany doktorem "honoris causa" Uniwersytetu Warszawskiego. Był także honorowym profesorem Uniwersytetu w Kolonii.
Zmarł 10 marca 1997 r. w Poznaniu. Został pochowany w Alei Zasłużonych cmentarza na Junikowie.
Publikacje.
Autor m.in. "Połabskie samogłoski nosowe" (1930), "Studia nad polskimi samogłoskami nosowymi" (1932), "Gramoty halicko-wołyńskie XIV–XV wieku" (1934), "Język polski w obozie koncentracyjnym" (1947), "Pochodzenie polskiego języka w świetle wyników dialektologii historycznej" (1953), "Zarys dialektologii wschodniosłowiańskiej" (1954), "Gramoty nowogrodzkie na brzozowej korze" (1957), "Szkice o języku M. Reja" (1960), "Podstawowe wiadomości z gramatyki historycznej języka polskiego" (1970), "W kręgu dawnej mowy polskiej i ruskiej". Publikował teksty staropolskie z obszernymi studiami językowymi, np. "Postyllę" M. Reja.
Upamiętnienie.
Imię prof. Władysława Kuraszkiewicza otrzymało rondo u zbiegu ulic Korolowskiej i Chełmskiej we Włodawie.

</doc>
<doc id="1230751" url="https://pl.wikipedia.org/wiki?curid=1230751" title="Gateway GPRS Support Node">
Gateway GPRS Support Node

GGSN ang. "Gateway GPRS Support Node" – węzeł obsługujący transmisję pakietową do systemu i poza system GSM lub UMTS. 
Steruje na granicy systemu GSM transmisją pakietów danych. Jest węzłem odpowiedzialnym za komunikację z sieciami zewnętrznymi. Również posiada zabezpieczenia, jednak bazują one na zaporze sieciowej, zaimplementowanej sprzętowo w postaci zapory. Reguluje się tu funkcję "packet tunelling" odpowiadającą za mobilność abonenta. Węzeł GGSN generuje informację taryfikacyjną, do naliczania opłat, a także przypisuje adresy IP zapewniając zgodność z sieciami zewnętrznymi.

</doc>
<doc id="1230753" url="https://pl.wikipedia.org/wiki?curid=1230753" title="Jan Andreasik">
Jan Andreasik

Jan Andreasik (ur. 11 września 1953) – doktor inżynier, rektor Wyższej Szkoły Zarządzania i Administracji w Zamościu.
Życiorys.
Absolwent Politechniki Rzeszowskiej (1978), doktorat na Akademii Górniczo-Hutniczej w Krakowie (1986). Obecnie prowadzi działalność naukową w zakresie teorii podejmowania decyzji i zarządzania projektami. W latach 2003- 2014 rektor WSZiA w Zamościu. W roku 2007 został mu przyznany przez Radę Miejską w Zamościu tytuł Honorowego Obywatela Zamościa.

</doc>
<doc id="1230754" url="https://pl.wikipedia.org/wiki?curid=1230754" title="Georg Steller">
Georg Steller

Georg Wilhelm Steller; właśc. Georg Wilhelm Stöller (ur. 10 marca 1709 w Windsheim, zm. 12 listopada 1746 w Tiumeni, Syberia) – niemiecki lekarz i przyrodnik. Brał udział w drugiej wyprawie na Kamczatkę dowodzonej przez Vitusa Beringa.
Życiorys.
Urodził się 10 marca 1709 w Windsheim (Frankonia). Jego ojciec, Johann Jakob Stöller, pochodził z Norymbergi i pracował od 1702 roku w Windsheim jako kantor w gimnazjum i organista w miejskim kościele. Georg Wilhelm dorastał w prostych warunkach. Po ukończeniu miejscowego gimnazjum dzięki stypendium od rodzinnego miasta studiował teologię w Wittenbergii. Porzucił nielubiane studia teologiczne kiedy po wielkim pożarze w rodzinnym mieście jego stypendium zostało zniesione. Wybierał kierunki studiów coraz bardziej zbliżone do medycyny i nauk przyrodniczych. W następnych latach studiował w Lipsku, Jenie i Halle, gdzie po raz pierwszy zainteresował się Rosją. W Halle uczęszczał na wykłady sławnego badacza Friedricha Hoffmanna, który odkrył źródła lecznicze w Bad Lauchstädt i znany jest do dziś ze swoich Kropel Hoffmanna. W 1734 Steller zdał egzamin lekarski, a ponieważ nie widział możliwości dalszej kariery akademickiej w Prusach, wyruszył do Rosji. Brakowało mu funduszy na dotarcie do Petersburga, więc podjął pracę lekarza w armii rosyjskiej, która akurat stacjonowała w Gdańsku z powodu Wojny o sukcesję polską. Stamtąd Steller udał się na pokładzie statku szpitalnego do Sankt Petersburga. Podczas rejsu zmienił swoje oryginalne nazwisko Stöller na Steller, gdyż w tej formie było lepiej wymawiane przez Rosjan.
Prawie bez pieniędzy dotarł w 1734 roku do rosyjskiej stolicy. W ogrodzie botanicznym Sankt Petersburga poznał prawosławnego arcybiskupa Teofana Prokopowicza, który został jego protektorem i wprowadził w krąg wykształconych mieszkańców miasta. W 1737 roku został mianowany adiunktem nauk przyrodniczych w Petersburskiej Akademii Nauk Przyrodniczych. Jeszcze w tym samym roku został członkiem Wielkiej Ekspedycji Północnej na Kamczatkę. Jego przełożonym został Johann Georg Gmelin. Tuż przed wyruszeniem z Sankt Petersburga poślubił wdowę po niemieckim badaczu Syberii Messerschmidcie. Ten związek długo nie przetrwał, już podczas podróży na Syberię – w Moskwie – para rozstała się. Po trudach podróży i bieżących studiach w wielu dziedzinach, m.in. w botanice, zoologii, geologii, a także etnografii, Steller dotarł do celu we wrześniu 1740 i tam kontynuował nieprzerwanie badania razem z rosyjskim studentem Stepanem Petrowiczem Kraszennikowem, który był na miejscu już od 1737 roku. W lutym 1741 dotarł do niego list Beringa, w którym Bering oferował mu posadę lekarza wyprawy do Ameryki, gdyż poprzedni lekarz zrezygnował z pracy. Po początkowym wahaniu Steller przystał na propozycję.
4 czerwca 1741 ekspedycja opuściła Zatokę Awaczyńską na dwóch statkach: "Św. Piotrze" i "Św. Pawle". W trakcie tej wyprawy, po wielu trudnościach nawigacyjnych, "Św. Piotr" dotarł do Alaski (ląd na horyzoncie 15 czerwca 1741). Stosunek Stellera do Beringa był problematyczny. Do konfliktu doszło gdy 20 czerwca 1741 Bering nie zezwolił początkowo Stellerowi na zejście na ląd na "Wyspę Św. Eliasza" (obecnie Kayak Island) w celach badawczych. Bering chciał tam tylko uzupełnić zapas słodkiej wody. Steller dostał pozwolenie, dopiero gdy zagroził, że w razie odmowy, Bering i jego oficerowie będą musieli się z tego faktu tłumaczyć władzom po powrocie. Zachowała się także kpiąca wzmianka Stellera, że zeszło się na ląd, „aby zawieźć amerykańską wodę do Azji”. Stellerowi zostało tylko 10 godzin na rekonesans, ale to wystarczyło aby udokumentować około 160 gatunków roślin. Dalej odkrył kryjówkę osiadłych na wyspie Eskimosów Aleuckich i wyniósł stamtąd zbiór przedmiotów codziennego użytku i biżuterii do swojej kolekcji etnologicznej. Później zdecydował, że na wymianę powinno się podarować żelazny sprzęt kuchenny, nóż itp. Niestety, tubylcy ukryli się w lesie ze strachu przed obcymi i nie udało się nawiązać z nimi kontaktu.
Podczas burzliwej podróży powrotnej "Św. Piotr" osiadł ostatecznie 5 listopada 1741 na wyspie nazwanej później Wyspą Beringa, gdzie komandor ekspedycji – Vitus Bering – zmarł 8 grudnia 1741. Podczas następującego po lądowaniu 9-miesięcznego obozu przeżycia Steller okazał się mistrzem improwizowanych technik przeżycia. On i szwedzki podporucznik Waxell częściowo zorganizowali życie obozowe. Z pozostałości "Św. Piotra" udało się w końcu zbudować łódź, którą rozbitkowie dotarli 27 sierpnia 1742 do "Portu Piotra i Pawła" na Kamczatce (obecnie Pietropawłowsk Kamczacki).
Obok trudów i niebezpieczeństw, które niosła ze sobą walka o przeżycie na Wyspie Beringa, Steller wciąż prowadził swoje obserwacje przyrodnicze. Sporządził w tym czasie opis tzw. "krowy morskiej" ("Hydrodamalis gigas", dawniej: "Rhytina stelleri" lub "Rhytina borealis"), który przyniósł mu pewną sławę. Był pierwszym i jedynym naukowcem, który widział żywą krowę morską. Później zainteresowali się nią łowcy zwierząt futerkowych, którzy wkrótce wybili cały gatunek.
Po swoim szczęśliwym powrocie Steller spędził dalsze trzy lata na Kamczatce, aby kontynuować swoje badania. 3 sierpnia 1744 opuścił Kamczatkę w kierunku Petersburga wraz ze swoją kolekcją zapakowaną w 16 skrzyń. Jednak podczas podróży wiosną 1745 roku został postawiony w Irkucku w stan oskarżenia. Obwiniono go o podżeganie ludów wschodniosyberyjskich przeciw rosyjskiemu panowaniu a wręcz o dostarczanie im broni. Ostatecznie został zwolniony z braku dowodów. Ponieważ nic go już nie zatrzymywało w tym miejscu, wyruszył dalej w święta Bożego Narodzenia 1745, w środku syberyjskiej zimy. Już i tak znużony dawnymi trudami, wkrótce ciężko zachorował. Ostatnimi siłami udało mu się dotrzeć do Tiumeni, gdzie zmarł 12 listopada 1746.
Uznanie.
Bardziej niż przez swoje liczne opracowania przyrodnicze, które spisał w trakcie "Wielkiej Ekspedycji Północnej", Steller znany jest dzięki swemu opisowi podróży Beringa na Alaskę i jej dramatycznego końca. Wprawdzie istnieją inne opisy tej podróży autorstwa nawigatorów, jednak skupiają się one na czysto technicznych aspektach podróży. Steller tymczasem przedstawił szeroki obraz stosunków i wydarzeń oraz opisów przyrodniczych.
Jego imieniem nazwano gimnazjum w Bad Windsheim ("Georg-Wilhelm-Steller-Gymnasium") oraz szkołę w Anchorage ("Steller Secondary School"). Oraz uchatkę grzywiastą znaną także jako lew morski Stellera

</doc>
<doc id="1230757" url="https://pl.wikipedia.org/wiki?curid=1230757" title="Kapitulacje ottomańskie">
Kapitulacje ottomańskie



</doc>
<doc id="1230761" url="https://pl.wikipedia.org/wiki?curid=1230761" title="NSB New London">
NSB New London



</doc>
<doc id="1230764" url="https://pl.wikipedia.org/wiki?curid=1230764" title="Georg Wilhelm Steller">
Georg Wilhelm Steller



</doc>
<doc id="1230767" url="https://pl.wikipedia.org/wiki?curid=1230767" title="Pałac Rumiancewów i Paskiewiczów w Homlu">
Pałac Rumiancewów i Paskiewiczów w Homlu

Pałac Rumiancewów i Paskiewiczów w Homlu (biał. "Палац Румянцавых — Паскевічаў", ros. "Дворец Румянцевых-Паскевичей") – zabytek architektury z XVIII–XIX wieku i główna atrakcja turystyczna Homla.
Historia.
W miejscu obecnego pałacu od XVI do XVIII wieku znajdował się zamek.
Pałac został wzniesiony w latach 1777–1796 przez rosyjskiego pułkownika Piotra Rumiancewa-Zadunajskiego – właściciela Homla podarowanego mu po I rozbiorze Polski przez Katarzynę II ("для увеселения", czyli "dla rozrywki"). Projekt kompleksu wykonał Iwan Starow (autor m.in. pałacu Taurydzkiego, soboru Kazańskiej Ikony Matki Bożej i ławry Aleksandra Newskiego w Petersburgu).
Zabytek jest dwupiętrowym budynkiem postawionym na wysokiej podmurówce, zakończony belwederem w kształcie sześcianu z wielką kopułą. Pierwotne wnętrze budynku było utrzymane w stylu wczesnego klasycyzmu, a ozdobą fasady były portyki kolumny korynckie. Na pierwszym piętrze mieściły się wyłącznie pomieszczenia wizytowe, na drugim – pokoje mieszkalne; podmurówka była wykorzystywana dla celów gospodarczych.
Po śmierci Rumiancewa pałac odziedziczył jego syn – dyplomata, mecenas i działacz państwowy Nikołaj Rumiancew. W 1834 kompleks został sprzedany za 800 tys. rubli Iwanowi Paskiewiczowi, który przeprowadził gruntowną przebudowę pałacu i kazał rozplanować park. W latach 1842–1922 przed pałacem stał wywieziony z Warszawy pomnik księcia Józefa Poniatowskiego, po traktacie ryskim zwrócony Polsce przez władze radzieckie.
Do Paskiewicza należała wielka kolekcja antyków, map, książek – duża jej część była przechowywana w pałacu (obecnie w muzeum można obejrzeć 300 przedmiotów z kolekcji feldmarszałka). Po śmierci Paskiewicza nieruchomość przejął jego syn Teodor (Fiodor) z małżonką Iriną. Po rewolucji październikowej pałac został upaństwowiony i przekazany muzeum krajoznawczemu w Homlu. Irinę Paskiewiczową przeniesiono do małego mieszkania na terenie miasta.
Zniszczony w czasie II wojny światowej obiekt odbudowano po wojnie i przeznaczono na muzeum i pałac Pionierów; od czasu uzyskania przez Białoruś niepodległości budynek jest w całości wykorzystywany do celów muzealnych. Przywrócono mu wygląd wnętrz z XVIII i XIX wieku.
Do czasów rewolucji pałac zdobiło 6 rzeźb antycznych bogów, zostały one ponownie ustawione w 2006.
Kaplica grobowa Paskiewiczów.
Została zbudowana w stylu pseudoruskim w latach 1870–1889 przez architekta N. Czerwińskiego. Pochowano w niej szczątki rodziny Paskiewiczów. Po 1864 roku zostały tu przeniesione z Iwanogrodu (Dęblina) zwłoki Iwana Paskiewicza.

</doc>
<doc id="1230773" url="https://pl.wikipedia.org/wiki?curid=1230773" title="Back in Your Arms">
Back in Your Arms

Back in Your Arms – album francuskiej piosenkarki Amandy Lear, wydany w 1998 roku.
Ogólne informacje.
Płyta zawiera wybrane hity piosenkarki z lat 70. XX wieku nagrane w nowych wersjach i z nowym wokalem, cztery piosenki z albumu "Alter Ego" (w tym trzy remiksy) oraz wcześniej niewydane nagranie „Just a Gigolo”.
By promować płytę, wydano na winylowych singlach 12-calowych nowe wersje „Follow Me”, „Tomorrow” oraz „Queen of Chinatown”. Album nie spotkał się z sukcesem, toteż wytwórnia Ariola Records postanowiła wznowić go pod nowym tytułem, "Amanda ’98 - Follow Me Back in My Arms", oraz z nieco inną listą piosenek. Po wydaniu tej reedycji ukazały się jeszcze dwa single CD: remiks „Blood and Honey” oraz nowa wersja „I’ll Miss You”.

</doc>
<doc id="1230777" url="https://pl.wikipedia.org/wiki?curid=1230777" title="Monaster św. Mikołaja w Homlu">
Monaster św. Mikołaja w Homlu

Monaster św. Mikołaja (biał. "Свята-Мікольскі мужчынскі манастыр", ros. "Свято-Никольский мужской монастырь") – prawosławny klasztor męski w Homlu, należący do Rosyjskiej Cerkwi Prawosławnej. Założony 8 grudnia 1994.
Główna świątynia monastyru – cerkiew św. Mikołaja – została zbudowana w 1904 ze środków magnatów kolejowych. Oprócz niej na terenie monasteru znajduje się cerkiew św. Dionizego (zbudowana w latach 2002–2004).
W 2004 zabudowania monasterskie przeszły gruntowną rekonstrukcję.

</doc>
<doc id="1230780" url="https://pl.wikipedia.org/wiki?curid=1230780" title="Antoni Wrzosek">
Antoni Wrzosek

Antoni Wrzosek (ur. 15 lipca 1908 w Krakowie, zm. 13 grudnia 1983 tamże) – geograf, profesor geografii Uniwersytetu Jagiellońskiego; specjalizował się w geografii turyzmu.
Życiorys.
Antoni Wrzosek był absolwentem Uniwersytetu Jagiellońskiego, gdzie w 1933 obronił pracę doktorską. Następnie pracował w Instytucie Bałtyckim w Toruniu oraz Gdyni, Katedrze Antropologii Uniwersytetu Warszawskiego, a w latach 1936–1939 pełnił funkcję wicedyrektora Instytutu Śląskiego w Katowicach. Po II wojnie światowej powrócił do pracy w katowickim Instytucie; został wówczas prezesem tamtejszego Oddziału Polskiego Towarzystwa Krajoznawczego. W 1947 roku przeniósł się do Wrocławia, gdzie w latach 1947–1948 wraz z Mieczysławem Klimaszewskim opracował polskie nazewnictwo w Sudetach. W 1948 habilitował się na Uniwersytecie Wrocławskim, a w latach 1953–1955 pełnił funkcję rektora Wyższej Szkoły Ekonomicznej we Wrocławiu. W 1955 roku powrócił do Krakowa, by objąć kierownictwo Katedry Geografii Ekonomicznej Uniwersytetu Jagiellońskiego; funkcję tę pełnił do 1978. Ponadto w latach 1955–1965 kierował Katedrą Geografii Regionalnej Wyższej Szkoły Pedagogicznej w Krakowie.
Antoni Wrzosek był również członkiem Komitetu Przestrzennego Zagospodarowania Kraju Polskiej Akademii Nauk oraz Komitetu Zagospodarowania Ziem Górskich Polskiej Akademii Nauk, któremu przewodniczył w latach 1969–1971. Przyznano mu także członkostwo honorowe Polskiego Towarzystwa Geograficznego.
Oprócz pracy naukowej Antoni Wrzosek działał prężnie w organizacjach turystycznych: Polskim Towarzystwie Tatrzańskim, Polskim Towarzystwie Krajoznawczym, a następnie w PTTK. Jako działacz turystyczny otrzymał m.in. legitymację Honorowego Przodownika GOT wraz z odznaką (1969) oraz legitymację „Zasłużony działacz turystyki” (1971). Publikował również liczne artykuły, m.in. w roczniku „Wierchy”. Jego przedwojenne publikacje dotyczyły Karpat Wschodnich oraz Tatr, natomiast po wojnie pisał głównie na temat Sudetów i Dolnego Śląska. Opracował również biografie geografów: Ludomira Sawickiego oraz Františka Vitáska.
Zmarł 13 grudnia 1983 w Krakowie. Został pochowany na tamtejszym Cmentarzu Rakowickim 17 grudnia 1983.

</doc>
<doc id="1230783" url="https://pl.wikipedia.org/wiki?curid=1230783" title="Ángel Martínez Cervera">
Ángel Martínez Cervera

Ángel Martinez Cervera, także Ángel (ur. 31 stycznia 1986 w Gironie) – hiszpański piłkarz występujący w Millwall na pozycji pomocnika.

</doc>
<doc id="1230788" url="https://pl.wikipedia.org/wiki?curid=1230788" title="Johannes Scotus Eriugena">
Johannes Scotus Eriugena



</doc>
<doc id="1230790" url="https://pl.wikipedia.org/wiki?curid=1230790" title="Starosta generalny (Śląsk)">
Starosta generalny (Śląsk)

Starosta generalny (nadstarosta, niem. "Oberlandeshauptmann") – najwyższy urząd na Śląsku od XV do XVIII w. 
Powstanie urzędu.
Pierwszy starosta generalny został powołany przez króla Macieja Korwina w 1474 r. Miał on reprezentować króla podczas jego nieobecności na Śląsku. Dosyć szybko ustalono zasadę, że starostą może być tylko śląski książę. W latach 1517 – 1528 powołano osobnych starostów dla Dolnego i Górnego Śląska. Po 1536 r. starostami generalnymi byli biskupi wrocławscy jako książęta Nysy i Otmuchowa. W okresie tym dwukrotnie – w 1562 r. i 1574 r. – w związku z wakatem na urzędzie, król powołał tymczasowo jako p.o. starosty generalnego, Jana von Oppersdorffa (1514-1584), starostę księstwa opolsko-raciborskiego. W 1608 r. do pomocy staroście powołano kanclerza. 
Zadania starosty generalnego: 
Urząd Zwierzchni.
Sytuację i zakres uprawnień starosty generalnego zmienił się w okresie wojny trzydziestoletniej. Gdy po zwycięstwie Habsburgów dążyli oni do centralizacji swej władzy. W 1629 r. król Ferdynand II Habsburg powołał Urząd Zwierzchni (niem. "Oberamtsregirung", "Oberamt"), jako najwyższy organ administracyjny, zależny od króla. Starosta generalny stał się już tylko zarządzającym „Królewskim Urzędem Zwierzchnim w Księstwie Górnego i Dolnego Śląska”. Poza Starostą urzędnikami Urzędu był kanclerz oraz 3 radców (jeden szlachcic, dwaj znawcy prawa). Po zwiększeniu się liczby radców dzielili się na ławę rycerską i ławę uczonych.
W 1672 r. król ustanowił stanowisko dyrektora Urzędu Zwierzchniego, do którego obowiązków należało kierowanie pracami Urzędu. Pierwszym dyrektorem został Krzysztof Leopold Schaffgotsch. W 1674 r. wobec wakatu na urzędzie starosty król i cesarz Leopold I Habsburg przekazał dyrektorowi pełnienie obowiązków starosty. W 1676 r. powołano już kolejnego starostę generalnego, dyrektor nadal pełnił swe funkcje, co wzbudzało duże kontrowersje wśród stanów. W 1719 r. po rezygnacji z urzędu starosty przez biskupa Ludwika Filipa zu Neuburga, tymczasowo jego kompetencje i zadania powierzył ponownie dyrektorowi Urzędu, którym był wówczas hr. Jan Antoni Schaffgotsch. Ten „tymczasowy” stan trwał aż do wybuchu I wojny śląskiej w 1740 r. Po włączeniu Śląska do królestwa Prus, urzędu starosty generalnego już nie obsadzano. Hrabia Schaffgotsch zmarł w 1742 r. 
Zadania Urzędu Zwierzchniego: 

</doc>
<doc id="1230792" url="https://pl.wikipedia.org/wiki?curid=1230792" title="Helwetowie">
Helwetowie



</doc>
<doc id="1230796" url="https://pl.wikipedia.org/wiki?curid=1230796" title="Kalisz Wąskotorowy">
Kalisz Wąskotorowy

Kalisz Wąskotorowy – stacja czołowa linii Kalisz Wąskotorowy - Turek Kaliskiej Kolei Dojazdowej w Kaliszu, na Majkowie, przy ulicy Stawiszyńskiej; zlikwidowana 31 lipca 1991.
Obecnie budynek został adaptowany do innych celów, a tory od tej stacji do Borkowa Starego rozebrano 12 maja 1994. Dawniej znajdowała się tutaj również lokomotywownia.

</doc>
<doc id="1230799" url="https://pl.wikipedia.org/wiki?curid=1230799" title="Alaksandr Czarwiakou">
Alaksandr Czarwiakou

Alaksandr Ryhorawicz Czarwiakou, biał. Аляксандр Рыгоравіч Чарвякоў (ur. w Dukarce pod Mińskiem, zm. 16 czerwca 1937 w Mińsku) – białoruski polityk i działacz narodowy, członek KP(b)B i WKP(b), premier Białorusi w latach 1920–1924, głowa państwa (1920–1937) i sekretarz partii komunistycznej.
Życiorys.
W 1915 roku ukończył instytut nauczycielski w Wilnie. W czasie I wojny światowej walczył w armii rosyjskiej. W 1917 roku został delegatem na Wszechbiałoruski Zjazd w Mińsku, od 1917 do 1918 roku reprezentował narodowe władze białoruskie w Moskwie.
Po powołaniu Lit-Biełu wszedł w jego skład jako ludowy komisarz oświaty (styczeń 1919), w 1920 roku stał na czele Komitetu Rewolucyjnego w Mińsku.
Od 1920 do 1924 roku pełnił urząd przewodniczącego Rady Komisarzy Ludowych Białoruskiej SRR oraz przewodniczył jej Centralnemu Komitetowi Wykonawczemu (de facto głowa państwa). Należał do KC KP(b)B i WKP(b).
W 1920 roku brał udział w delegacji radzieckiej negocjującej traktat pokojowy z Polską, jednak ostatecznie BSRR nie była jego stroną (zrzekła się pełnomocnictw na rzecz RFSRR). Mimo deklaracji, że nie dopuści do rozbioru Białorusi między Polskę a Rosję, nie protestował przeciwko włączeniu do II RP ziem etnicznie białoruskich.
W latach 1922–1937 zasiadał z klucza w Centralnym Komitecie Wykonawczym ZSRR (kolegialnej głowie państwa) – jako przedstawiciel Białorusi.
W latach dwudziestych i trzydziestych jako I sekretarz KP(b)B starał się prowadzić politykę białorutenizacji – za jego rządów Białoruś radziecka osiągnęła znaczy postęp w dziedzinie oświaty i kultury, która przestała być wyłącznie rosyjsko- lub polskojęzyczna.
Nie będąc w stanie zapobiec narastającym represjom wobec białoruskich działaczy narodowych i obawiając się aresztowania popełnił samobójstwo w czerwcu 1937 roku.

</doc>
<doc id="1230805" url="https://pl.wikipedia.org/wiki?curid=1230805" title="Corrigiola">
Corrigiola



</doc>
<doc id="1230808" url="https://pl.wikipedia.org/wiki?curid=1230808" title="Andries Pretorius">
Andries Pretorius

Andries Wilhelmus Jacobus Pretorius (ur. 27 listopada 1798 w Graaff-Reinet, Kolonia Przylądkowa, zm. 23 lipca 1853 w Magaliesberg, Transwal) – burski dowódca wojskowy i polityk. Jeden z współtwórców Republiki Transwalu oraz Natalu, której był prezydentem. Na jego cześć nazwano miasto Pretoria w Republice Południowej Afryki.
16 grudnia 1838 roku w bitwie nad Blood River 500 dowodzonych przez Pretoriusa Burów odparło atak 10 tysięcznej armii Zulusów i za pomocą broni palnej dokonali rzezi oddziałów zuluskich. Po stronie Zulusów straty wyniosły ponad trzy tysiące zabitych, natomiast wśród Burów rannych zostało zaledwie trzech walczących.
Jego synem był Marthinus Pretorius, prezydent Transwalu i Oranii.

</doc>
<doc id="1230809" url="https://pl.wikipedia.org/wiki?curid=1230809" title="Tetragonia tetragonioides">
Tetragonia tetragonioides



</doc>
<doc id="1230811" url="https://pl.wikipedia.org/wiki?curid=1230811" title="Głubczyce Las">
Głubczyce Las

Głubczyce Las – nieczynny przystanek kolejowy w Głubczycach-Lesie Marysienka, w gminie Głubczyce, w powiecie głubczyckim, w województwie opolskim, w Polsce.

</doc>
<doc id="1230812" url="https://pl.wikipedia.org/wiki?curid=1230812" title="Olimpiada Języka Rosyjskiego">
Olimpiada Języka Rosyjskiego

Olimpiada Języka Rosyjskiego – przedmiotowa olimpiada szkolna z zakresu języka rosyjskiego. Jest jedną z najstarszych olimpiad szkolnych – jej pierwsza edycja odbyła się w 1969.
Zawody podzielone są na 3 części:
Tematy wypowiedzi ustnych sprawdzają zarówno praktyczną znajomość języka rosyjskiego, jak i wiedzę na temat kultury i historii Rosji.
Laureaci i finaliści olimpiady na świadectwie maturalnym (na poziomie rozszerzonym) otrzymują najwyższą notę z tego przedmiotu i zwolnieni są z jego zdawania. Laureaci najwyższych miejsc otrzymują ponadto prawo startu w międzynarodowej olimpiadzie języka rosyjskiego.
Organizatorem merytorycznym zawodów jest Instytut Rusycystyki Uniwersytetu Warszawskiego. Obok Ministerstwa Edukacji Narodowej tradycyjnym współsponsorem i współorganizatorem tej imprezy jest Stowarzyszenie Współpracy Polska-Wschód. Stanowisko przewodniczącego Komitetu Głównego olimpiady zajmuje prof. dr hab. Antoni Semczuk.

</doc>
<doc id="1230814" url="https://pl.wikipedia.org/wiki?curid=1230814" title="Speyergau">
Speyergau

Speyergau – średniowieczne hrabstwo we wschodniofrankijskim (Niemcy) księstwie Frankonii. Skupiało się ono wokół ośrodka administracyjnego miasta Spira i obejmowało z grubsza dawny rzymski ośrodek administracyjny Civitas Nemetum, który obecnie jest południowo-wschodnią częścią regionu Palatynatu, pomiędzy rzeką Ren, pasmem Lasu Palatynackiego i kilkoma mniejszymi częściami północnej Alzacji. Speyergau, wraz z sąsiadującymi z nim Wormsgau i Nahegau, było częścią wielkich posiadłości należących do salickiej dynastii królów niemieckich i cesarzy rzymskich.
Hrabiowie Speyergau.
Niektórzy znani hrabiowie Speyergau:

</doc>
<doc id="1230816" url="https://pl.wikipedia.org/wiki?curid=1230816" title="Port lotniczy Hyderabad-Begumpet">
Port lotniczy Hyderabad-Begumpet

Port lotniczy Hyderbad-Begumpet (IATA: HYD, ICAO: VOHY) – międzynarodowy port lotniczy położony w Begumpet, w pobliżu Hajdarabadu, w stanie Telangana, w Indiach.

</doc>
<doc id="1230819" url="https://pl.wikipedia.org/wiki?curid=1230819" title="Miazma homeopatyczna">
Miazma homeopatyczna

Miazma homeopatyczna (z gr. μίασμα – plama, zanieczyszczenie, skaza) – pojęcie stosowane w homeopatii, które oznacza predyspozycję do zapadalności na niektóre choroby chroniczne; ukrytą skazę na konstytucji pacjenta; morfogenetyczny odcisk.
Miazma osłabia zdrowie pacjenta i może być odziedziczona po przodkach lub nabyta w ciągu życia, w wyniku krótko- lub długotrwałej, przytłumionej infekcji.
Pojęcie miazmy rozpowszechnił Samuel Hahnemann, który opisując teorię miazm, podjął próbę wyjaśnienia przyczyn powstawania chorób chronicznych w pozycji pt. "Choroby chroniczne", wydanej w 1828 w Dreźnie. Hahnemann opracował teorię miazm (syn. teoria skazowa) na podstawie obserwacji poczynionych podczas leczenia pacjenta chorego na kiłę, w szpitalu dla umysłowo chorych w Georgenthal, w 1792. Podstawę dla swej teorii znalazł w "Nowym Testamencie", w "Drugim Liście św. Piotra": "Ale ci, jako bydło bezrozumne, które za przyrodzeniem idzie, sprawione na ułowienie i skazę, bluźniąc to, czego nie wiedzą, w tej skazie swojej zaginą". 
Hahnemann wyróżnił trzy choroby, które jego zdaniem były odpowiedzialne za powstawanie miazm:
Miazmy nazwał odpowiednio:
Do powstania miazmy dochodzi, gdy pacjent lub jego przodkowie przebyli daną chorobę (świerzb, rzeżączkę, kiłę), lub mieli kontakt z osobą chorą.
Następcy Hahnemanna oraz współcześni homeopaci poszerzyli wykaz chorób i działań medycznych, które mogą stać się przyczyną powstania skazy u pacjenta. Należą do nich m.in. gruźlica, choroby nowotworowe, kuracje antybiotykowe oraz szczepienia ochronne. Według homeopatów gruźlica, rzeżączka, kiła, świerzb i nowotwór to choroby, które są w stanie wywoływać zaburzenia u potomków.
Podział miazm.
Hahnemann podzielił miazmy na ostre i przewlekłe.
Leki miazmatyczne.
Leki miazmatyczne tzw. "nosody" to homeopatycznie spotencjowane produkty chorobowe; są głęboko działającymi lekami homeopatycznymi otrzymywanymi z chorobowo zmienionych miejsc w przebiegu choroby odpowiedzialnej za powstanie danej miazmy. Leki miazmatyczne stosowane do usuwania miazm, są dostępne w handlu jedynie w bardzo wysokich potencjach, np. LM18, D200, MK, które gwarantują nieobecność zarazków chorobotwórczych w preparacie homeopatycznym przeznaczonym dla pacjenta. W Niemczech niższe potencje leków miazmatycznych są poddawane sterylizacji.
Ogólne wskazania do podawania leków miazmatycznych obejmują:
"Leki miazmatyczne nie są stosowane do leczenia aktywnych postaci chorób nowotworowych, ani chorób zakaźnych a jedynie służą do usuwania miazm!"
Przykłady leków miazmatycznych.
Leki miazmatyczne obejmują nosody:
Pochodzenie i podział chorób według Hahnemanna.
W ujęciu homeopatycznym przyjmuje się, że większość chorób powstaje za sprawą samego organizmu, w wyniku niedostrzegalnego zaburzenia energii życiowej. Miazma, konstytucja pacjenta oraz nabyte w ciągu życia warstwy homeopatyczne są odpowiedzialne za predyspozycje do zapadalności na niektóre choroby. Bakterie, wirusy, drobnoustroje oraz pyłki traw nie stanowią przyczyny choroby, a jedynie mogą prowadzić do jej uaktywnienia się. Ostatecznie odporność pacjenta utożsamiana z siłą życiową decyduje o zachorowalności. W związku z tym homeopatia dąży do zwiększenia energii życiowej pacjenta, zaś w mniejszym stopniu zajmuje się eliminowaniem czynników chorobotwórczych, w przeciwieństwie do medycyny, która szuka przyczyny choroby poza organizmem i leczy poprzez eliminowanie czynników chorobotwórczych. Samuel Hahnemann podkreślał, że duże znaczenie dla zdrowia ma również zachowanie higieny, w tym higieny osobistej.
Hahnemannowski podział chorób:
Jeżeli człowiek nie zdołał pogodzić się z żalem lub przykrością sprzed lat, to zdaniem homeopatów może dojść do przewlekłego zaburzenia na poziomie emocjonalnym, które z biegiem czasu doprowadza do pojawienia się choroby chronicznej.
Teoria miazm a szczepienia ochronne.
Według homeopatów szczepienia ochronne uniemożliwiają dzieciom przejście chorób zakaźnych charakterystycznych dla tej kategorii wiekowej, tj. ospa, odra, świnka, a tym samym uniemożliwiają zniszczenie odziedziczonych po przodkach miazm.
Przyczynę wzrostu zachorowalności na alergie homeopaci przypisują próbie oczyszczenia się organizmu z miazm oraz sugerują istnienie relacji pomiędzy masowymi szczepieniami ochronnymi a wzrostem zachorowalności na choroby chroniczne u dzieci, tj. katar sienny, przewlekłe zapalenie dróg oddechowych, ADHD i stany zapalne ucha środkowego.
Homeopaci twierdzą, że przebycie choroby zakaźnej prowadzi do wytworzenia większej ilości i na dłuższy okres właściwych przeciwciał w porównaniu do szczepionki. Drastyczne zmniejszenie ilości zachorowań lub całkowite wyeliminowanie niektórych chorób zakaźnych tłumaczą polepszeniem higieny życia człowieka oraz warunków socjalno-bytowych. Zwracają też uwagę na obecność w szczepionkach obcych białek zwierzęcych, np. białka kurzego oraz środków konserwujących zawierających, np. aluminium i rtęć, które wraz ze szczepionką dostają się do krwiobiegu.
Ulotki dołączone do opakowań szczepionek informują rodziców o możliwości wystąpienia choroby poszczepiennej ostrej (np. zaczerwienienie w miejscu ukłucia, podwyższona temperatura ciała, płaczliwość, zapalenie oskrzeli) lub przewlekłej (np. ropa w oczach, egzema, ogólne osłabienie, padaczka).
Współcześni homeopaci nie są przeciwni stosowaniu szczepień ochronnych u małych dzieci, albowiem szczepienia chronią przed szkodliwymi i zagrażającymi życiu chorobami, lecz domagają się uwzględnienia w terminarzu szczepień ochronnych następujących postulatów:
Homeopatyczna profilaktyka przed i poszczepienna.
Homeopatyczna profilaktyka przed szczepieniem ochronnym obejmuje podanie pacjentowi na krótko przed terminem szczepienia dawki z nosodem szczepionki w potencji 200K w celu zmniejszenia ewentualnych objawów niepożądanych.
Homeopatyczna profilaktyka w przypadku wystąpienia miazmy poszczepiennej polega na zastosowaniu kuracji odczulającej z nosodem szczepionki, czyli homeopatycznie rozcieńczonej szczepionki. Przez 4 kolejne dni pacjent otrzymuje homeopatycznie spotencjowaną szczepionkę o potencjach wzrastających w szeregu: 30K, 200K, MK i 10MK. Czasami konieczne jest powtórzenie kuracji.
Materiały źródłowe.
Artykuł został opracowany na podstawie książki Jana Hoes'a pt."Homeopathie – totaalvisie op ziekte en gezondheid", 2002, 
Jako materiały uzupełniające wykorzystano:
"Wszystkie materiały są dostępne w języku niderlandzkim".

</doc>
<doc id="1230824" url="https://pl.wikipedia.org/wiki?curid=1230824" title="Air Bagan">
Air Bagan

Air Bagan – birmańska linia lotnicza z siedzibą w Rangunie. Głównym węzłem jest port lotniczy Rangun.

</doc>
<doc id="1230826" url="https://pl.wikipedia.org/wiki?curid=1230826" title="Bitwa pod Isandlwana">
Bitwa pod Isandlwana

Bitwa pod Isandlwana – starcie zbrojne, które miało miejsce 22 stycznia 1879 pomiędzy oddziałem brytyjskim a armią Zulusów. Była to największa bitwa podczas wojny Brytyjczyków z Zulusami (1879). 15 tysięcy Zulusów pokonało liczący ponad 1,3 tys. ludzi oddział brytyjski, który został niemal całkowicie zniszczony.
Droga do Isandlwana.
Opierając się na imperialistycznym schemacie, z powodzeniem zastosowanym przez lorda Carnarvona w Kanadzie, rząd brytyjski zamierzał zrealizować podobny plan w Afryce Południowej. W tym celu w roku 1874 do Capetown wysłany został w charakterze wysokiego komisarza sir Henry Bartle Frere. Główną przeszkodą na drodze wykonania tego planu było istnienie niepodległego Królestwa Zulusów.
Do roku 1877 stosunki pomiędzy królestwem Zulusów a Wielką Brytanią układały się poprawnie. Dopiero po podbiciu Republiki Południowoafrykańskiej (kiedy zabrakło wspólnego wroga) Brytyjczycy zaczęli myśleć o podboju Zululandu. Pretekstem okazały się tzw. „naruszenia granic”, jakich mieli dopuścić się Zulusi.
Sir Bartle Frere, z własnej inicjatywy i bez wiedzy rządu w Londynie, w październiku 1878 roku wystosował list-ultimatum do króla Zulusów Cetshwayo, w którym domagał się wydania winnych przekroczenia granicy, celem osądzenia ich i ukarania w Natalu, zapłacenia ogromnej grzywny w setkach sztuk bydła i rozpuszczenia armii. Ultimatum pozostało bez odpowiedzi.
W tej sytuacji w styczniu 1879 roku brytyjski generał Frederic Augustus Thesiger, 2. baron Chelmsford wyruszył na czele 5 tys. regularnych wojsk oraz 8 tys. sił posiłkowych z Pietermaritzburga w Natalu i skierował się do kraju Zulusów. Brytyjczycy podzieleni byli na trzy kolumny, z których środkową Chelmsford dowodził osobiście. Po przekroczeniu granicznej rzeki Buffalo oddział Chelmsforda rozbił obóz u stóp wybitnego wzgórza Isandlwana. Naprzeciwko Brytyjczyków kroczyła – skutecznie kryjąc się w załamaniach gruntu – 24-tysięczna armia Zulusów, z czego Brytyjczycy nie zdawali sobie sprawy.
18 stycznia około 4 tys. wojowników zostało wysłanych z zadaniem zaatakowania kolumny pierwszej Pearsona w pobliżu Eshowe. Pozostałych 15 tys. Zulusów rozłożyło się obozem w miejscu zwanym isiPhezi ikhanda. Te siły główne przemieściły się pod górę Babanango, następnie obozowały u stóp góry Siphezi, by w końcu 21 stycznia wkroczyć do Doliny Ngwebeni, skąd Ntshigwayo kaMahole zamierzał zaatakować Brytyjczyków 23 stycznia. Pod jego dowództwem armia zuluska poruszała się szybko i sprawnie. Maszerowała w dwóch kolumnach pozostających w zasięgu wzroku od siebie (w odległości kilku kilometrów), by uniknąć niespodziewanego uderzenia. Kolumny te poprzedzały siły osłony złożone z konnych zwiadowców. Zuluska armia zdołała pokonać ponad 80 km w pięć dni, podczas gdy Chelmsfordowi przebycie 16 km zajęło aż dziesięć dni.
Bitwa.
Brytyjczycy posiadali zbyt małe siły kawalerii, aby podjąć jakąś większą akcję przeciwko Zulusom. Chelmsford obawiał się także wykorzystywania tubylców do zadań wywiadowczych, gdyż im nie ufał. Jako że Isandlwana miała być krótkim przystankiem na drodze do stolicy Zulusów Ulundi, Brytyjczycy nie podjęli większych starań w celu umocnienia obozu. Nie ustawiono nawet obronnego łańcucha z wozów. Jednak rzeczywistą przyczyną zaniedbania środków ostrożności było zlekceważenie przez dowództwo brytyjskie przeciwnika. Doświadczenie, nabyte podczas licznych walk z tubylcami w Afryce mówiło, że wielka siła ognia relatywnie niewielkiego oddziału europejskich żołnierzy uzbrojonych w nowoczesną broń strzelecką i artylerię, a wspieranych przez miejscowych sprzymierzeńców, pozwoli pokonać każdego tubylczego przeciwnika, którego niekarna, źle uzbrojona armia może wprawdzie bohatersko bić się, ale ostatecznie ulegnie. Chelmsford był przekonany, że 4-tysięczne siły, w tym tysiąc Brytyjczyków uzbrojonych w nowoczesne karabiny Martini Henry i artylerię, dysponują wystarczającą siłą ognia by odeprzeć każdy atak Zulusów z ich dzidami, tarczami z krowiej skóry i kilkoma antycznymi muszkietami Brown Bess. Chelmsford nie obawiał się więc o bezpieczeństwo obozu. Myślał przede wszystkim o tym skąd wziąć odpowiednią liczbę wozów i wołów potrzebnych do dalszego prowadzenia kampanii.
Założywszy obóz pod Isandlwana, Chelmsford posłał dwa bataliony z Natal Native Contingent na zwiady. Stoczyły one 21 stycznia potyczkę z elementami sił zuluskich, które według Chelmsforda były awangardą nieprzyjacielskiej armii. Był tak pewny wyszkolenia i siły ognia swoich żołnierzy, że nie zawahał się podzielić swych sił, zabierając dwa bataliony (około 2500 ludzi, w tym połowę całego kontyngentu brytyjskiej piechoty) i ruszył na poszukiwanie armii przeciwnika, by zmusić go do przyjęcia bitwy i pokonać. Nie przyszło mu na myśl, że Zulusi, jakich napotkano, właśnie odciągają go od głównych sił.
W obozie Chelmsford zostawił pięć kompanii 1. batalionu, liczących po 70–80 żołnierzy, a także silniejszą kompanię 2. batalionu (150 ludzi) 24 Regimentu Piechoty. Ponadto było tam około 500 ludzi z Natal Native Contingent i około 200 uzbrojonych, konnych ochotników z Natalu. „Artylerię” stanowiły dwa działa 7-funtowe z 70-osobową obsługą i bateria rakiet Hale’a. W sumie obozu miało bronić nieco ponad 1300 ludzi i dwa niewielkie działka.
Dowódcą obozu został brevet podpułkownik Henry Pulleine, który nie przewidywał, jak wielkie niebezpieczeństwo grozi Brytyjczykom ze strony nadciągających wojowników. Pulleine był administratorem bez doświadczenia w dowodzeniu w polu. Niemniej jednak dowodził znacznymi siłami, zwłaszcza sześcioma, złożonymi z weteranów zaprawionych w bojach w koloniach, kompaniami regularnej piechoty.
O godz. 7.00 patrole konne, operujące 11 km od obozu, poinformowały o dostrzeżeniu formacji Zulusów liczącej około 4 tys. wojowników. Dalsze doniesienia, napływające do Pulleine’a we wczesnych godzinach rannych, informowały o kolejnych manewrach Zulusów. Oficerowie zastanawiali się jakie są zamiary przeciwnika: pójdzie tropami formacji Chelmsforda, czy zaatakuje obóz? Około godz. 10.30 przybył z Rorke’s Drift pułkownik Anthony Durnford, prowadząc pięć szwadronów Natal Native Horse i wspomnianą baterię wyrzutni rakiet. W tym momencie pojawiła się kwestia dowodzenia, ponieważ Durnford był starszy stopniem i zgodnie z tradycją powinien zostać dowódcą. Durnford nie uczynił jednak nic by pozbawić Pulleine’a stanowiska i zaraz po lunchu oznajmił, że przejmuje inicjatywę i rusza przeciwko siłom zuluskim, które – jego i Pulleine’a zdaniem – zamierzają uderzyć na tyły Chelmsforda. Durnford chciał dostać jedną z kompanii 24 Regimentu, ale Pulleine odmówił powołując się na rozkaz obrony obozu.
Rankiem 22 stycznia, w momencie rozpoczęcia bitwy, Chelmsford znajdował się zbyt daleko, aby móc przyjść z pomocą Pulleine’owi. Odgłosy strzałów głównodowodzący mylnie zinterpretował jako ćwiczenia strzelnicze. W ten sposób 1300 Brytyjczyków miało przeciwko sobie ponad dziesięciokrotnie liczniejsze siły zuluskie. Dodatkowo pomiędzy Durnfordem a Pulleinem doszło do sporu o strukturę dowodzenia. Mimo że Durnford przewyższał stopniem Pulleine, nie miał jednak kompetencji aby przejąć dowództwo w obozie. Na czele swojego oddziału zdecydował się na pościg za małymi grupkami Zulusów. W momencie ataku armii zuluskiej na obóz Durnford znajdował się około 2 km. poza obozem. Pulleine pozostał w obozie bez doświadczonego oficera. Na dodatek, nie spodziewając się ataku, zaniedbał całkowicie wzmocnienia pozycji obronnych. Brytyjczycy stanęli w liczącej około 2 km linii, przygotowując się do odparcia uderzenia armii Zulusów. Oddziały regularne przez jakiś czas odpierały atakujących przy użyciu broni palnej. Słabo uzbrojone oddziały pomocnicze uciekły jednak z pola walki. Po wyczerpaniu się amunicji Brytyjczycy wycofali się w kierunku obozu, zostali jednak zaatakowani z flanki przez przeciwnika. Zulusi, używając oszczepów całkowicie roznieśli oddział brytyjski, który nie był w stanie przedrzeć się w walce na bagnety.
Po odniesionym zwycięstwie Zulusi przystąpili do plądrowania obozu. Najcenniejszym łupem było ponad tysiąc karabinów Martini-Henry i 250 tysięcy sztuk amunicji do nich. Zdobyte zostały także dwa działa oraz bateria rakiet. Zulusi nie potrafili jednak obsługiwać tej broni, więc był to łup bardziej prestiżowy niż praktyczny. Każdy wojownik starał się przebić swoją włócznią ciała poległych żołnierzy, aby w ten sposób zadośćuczynić tradycji „obmycia włóczni krwią”. Zulusi sprofanowali także ciała przeciwników, gdyż zgodnie z ich wierzeniami, w ciele pokonanego wroga jest uwięziona dusza, którą trzeba uwolnić przez rozcięcie podbrzusza, co przez społeczeństwo angielskie było uważane za barbarzyństwo.
Po powrocie koło zmierzchu Chelmsford zastał już tylko pobojowisko pełne trupów. Padło ponad 1300 Anglików i ich sprzymierzeńców i około 2 tys. Zulusów.
W czasie bitwy pod Isandlwana nastąpiło częściowe zaćmienie Słońca, ale w ogniu walki mało kto to zauważył.
Następstwa bitwy.
Winę za klęskę Dunforda ponosi Chelmsford, który pomimo rozkazu pozostania w obozie, podjął pościg za Zulusami. Wynik bitwy oraz kolejne starcie koło stacji Rorke’s Drift ponownie zwróciło uwagę Brytyjczyków na ten region. Rząd brytyjski, który wcześniej niedostatecznie wspierał swoje wojska w Natalu, tym razem wysłał do Afryki Południowej nowe siły.
Porażka spowodowała rekonstrukcję sił angielskich. Do Afryki został wysłany generał Garnet Joseph Wolseley, który miał zastąpić Chelmsforda. Dnia 4 lipca Chelmsford pobił jednak ostatecznie Zulusów w bitwie pod Ulundi w ostatnim starciu tej wojny.
Siły stron.
W bitwie wzięły udział następujące siły.
Wojska brytyjskie.
Siły Brytyjczyków były uformowane w tzw. trzecią kolumnę.
Łącznie 71 oficerów oraz ok. 1940 podoficerów, żołnierzy, tubylców i cywili.
Siły Zulusów.
Armia zuluska była podzielona na cztery ugrupowania.
Łącznie ok. 24 400 wojowników.
W kulturze.
Bitwa pod Isandlwana była głównym wątkiem filmu „Zulu Dawn” (Świt Zulusów) w reżyserii Douglasa Hickoxa z 1979 roku, w którym główne role zagrali Burt Lancaster i Peter O’Toole.

</doc>
<doc id="1230827" url="https://pl.wikipedia.org/wiki?curid=1230827" title="Cock and Ball Torture">
Cock and Ball Torture

Cock and Ball Torture - niemiecki zespół grindcore`owy, znany też jako CBT utworzony w 1997 roku.

</doc>
<doc id="1230829" url="https://pl.wikipedia.org/wiki?curid=1230829" title="Blancpain">
Blancpain

Blancpain – (wymowa [blɑ̃pɛ̃]) – najstarsza szwajcarska manufaktura ekskluzywnych zegarków. Firmę utworzył Jehan-Jaques Blancpain w Villeret w 1735 roku, co czyni ją najstarszą szwajcarską manufakturą produkującą zegarki. Firma wprowadziła bardzo wiele innowacji w świat zegarków mechanicznych, które do dziś są stosowane przez wszystkie liczące się manufaktury zegarmistrzowskie.
Historia.
Jehan-Jaques Blancpain założył firmę w 1735 roku. Przez prawie 200 lat firma pozostawała w rękach jego rodziny. W 1932 roku umarł frederic-Emile Blancpain, pozostawiając firmę swojej asystentce Betty Fiechter.
W 1982 Blancpain zostaje kupiony przez Frederic Piguet watchmaking movement, a następnie w 1992 przez SMH (Swiss Corporatin for Microelectronics and Watchmaking Industries), która później zmieni nazwę na Swatch Group.
W 1984 r. firma wprowadziła na rynek najmniejszy mechanizm zegarmistrzowski na świecie, a w roku 1989 najcieńszy mechanizm zegarmistrzowski na świecie. Znana jest m.in. z produkcji najbardziej skomplikowanego zegarka mechanicznego na świecie zwanego Blancpain 1735, który zawiera w sobie takie komplikacje jak tourbillon, powtarzacz minut (ang. minute repeater), wieczny kalendarz (ang. perpetual calendar), dwa chronografy (ang. split chrono), jak również inne bardziej popularne. Jedna sztuka tego zegarka jest produkowana jest przez 18 miesięcy. Blancpain szczyci się tym że nigdy produkował, nie produkuje i nigdy nie będzie produkował zegarków kwarcowych ani z wyświetlaczami cyfrowymi. Znany jest również model Fifty-Fathoms używany przez Jacques’a-Yves’a Cousteau w jego filmach. Firma szczyci się jedną z najmniejszych produkcji na świecie, gdyż rocznie fabrykę opuszcza jedynie 20 tysięcy zegarków. Obecnie jest częścią Swatch Group i jest prowadzona przez Marc A. Hayek, potomka twórcy Swatch Group Nicolasa Hayeka.

</doc>
<doc id="1230845" url="https://pl.wikipedia.org/wiki?curid=1230845" title="Explorer 18">
Explorer 18

Explorer 18 – amerykański satelita programu Explorer, pierwszy z serii Interplanetary Monitoring Platform, IMP. Wykonywał badania przestrzeni międzyplanetarnej, plazmy, promieni kosmicznych, pół magnetycznych i cząstek energetycznych w polach magnetycznych.
Początkowe parametry lotu statku: apogeum – 4395 km, o godzinie 10:20 czasu lokalnego, prędkość obrotowa 22 obr./min, kierunek osi obrotu na sferze niebieskiej: 115° rektascensji, -25° deklinacji. 
Normalna sekwencja telemetrii trwała 81,9 s i składała się z 796 bitów danych. Co trzecią sekwencję nadawana była sekwencja danych analogowych z magnetometru, trwająca również 81,9 s.
Statek pracował normalnie do 30 maja 1964. Następnie z przerwami do 10 maja 1965, po czym zaprzestano jego użytkowania. Najbardziej użyteczne dane zostały odebrane do 30 maja 1964.
Zbudowany przez Centrum Lotów Kosmicznych imienia Roberta H. Goddarda. Zasilany akumulatorami chemicznymi i bateriami słonecznymi.

</doc>
<doc id="1230846" url="https://pl.wikipedia.org/wiki?curid=1230846" title="Haplodiploid">
Haplodiploid



</doc>
<doc id="1230848" url="https://pl.wikipedia.org/wiki?curid=1230848" title="Domaniówka">
Domaniówka

Domaniówka – szczyt w Paśmie Masłowskim, w Górach Świętokrzyskich, zlokalizowany pomiędzy podkielecką Dąbrową a miejscowością Masłów Pierwszy. Górne partie Domaniówki porośnięte są lasem dębowym. Na południowym zboczu, z którego rozciąga się widok na Świnią Górę, znajduje się oddany do eksploatacji w 1984 r. zbiornik wodociągowy „Świerczyny” o pojemności 10 000 m³.
Przez górę przechodzi Główny Szlak Świętokrzyski im. Edmunda Massalskiego z Gołoszyc do Kuźniaków.

</doc>
<doc id="1230849" url="https://pl.wikipedia.org/wiki?curid=1230849" title="Gilbert de Brionne">
Gilbert de Brionne

Gilbert lub Gilbert Crispin (ur. 1000, zm. 1040) – normandzki szlachcic, hrabia d'Eu i hrabia Brionne, jedyny syn hrabiego Godfryda, syna księcia Normandii Ryszarda I Nieustraszonego.
W 1015 r. odziedziczył tytuły hrabiowskie swego ojca, stając się jednym z najpotężniejszych feudałów w księstwie Normandii. Po śmierci księcia Roberta I Wspaniałego Gilbert został jednym z opiekunów małego księcia Wilhelma II. Normandia rychło pogrążyła się w wewnętrznych walkach między feudałami. Walczono również o opiekę nad księciem Wilhelmem, a co za tym idzie o władzę nad księstwem. Jedną z ofiar tej walki stał się Gilbert, który został zamordowany w 1040 r. Synowie Gilberta uciekli po tym wydarzeniu na dwór hrabiego Baldwina V Flandryjskiego.
Gilbert był hojnym sponsorem opactwa w Bec, ufundowanego w 1031 r. przez jednego z jego rycerzy, Herluina.
W 1012 r. hrabia poślubił Gunnorę d'Aunou. Miał z nią trzech synów i córkę:

</doc>
<doc id="1230851" url="https://pl.wikipedia.org/wiki?curid=1230851" title="Laseczki">
Laseczki



</doc>
<doc id="1230856" url="https://pl.wikipedia.org/wiki?curid=1230856" title="Jezioro Jabłowo">
Jezioro Jabłowo



</doc>
<doc id="1230858" url="https://pl.wikipedia.org/wiki?curid=1230858" title="Conchos">
Conchos

Conchos – rzeka w północnym Meksyku o długości 700 km oraz powierzchni dorzecza 77 000 km².
Źródła rzeki Conchos znajdują się w górach Sierra Madre Zachodnia, a uchodzi ona do rzeki Rio Grande. 
Główne dopływy rzeki: 
Większe miasta nad rzeką:
Rzeka Conchos jest wykorzystywana do nawadniania upraw oraz do produkcji energii elektrycznej.

</doc>
<doc id="1230859" url="https://pl.wikipedia.org/wiki?curid=1230859" title="Jezioro Junno">
Jezioro Junno



</doc>
<doc id="1230861" url="https://pl.wikipedia.org/wiki?curid=1230861" title="Zespół Klüvera i Bucy'ego">
Zespół Klüvera i Bucy'ego



</doc>
<doc id="1230863" url="https://pl.wikipedia.org/wiki?curid=1230863" title="Władcy Eu">
Władcy Eu

Władcy Eu, franc. Comtes d'Eu

</doc>
<doc id="1230864" url="https://pl.wikipedia.org/wiki?curid=1230864" title="Mrożone osocze">
Mrożone osocze



</doc>
<doc id="1230871" url="https://pl.wikipedia.org/wiki?curid=1230871" title="Amerykański model systemu finansowego">
Amerykański model systemu finansowego

Amerykański model systemu finansowego opiera się głównie na rynkach finansowych i odznacza się wyraźnym wewnętrznym podziałem na sektory:
Taki podział sprzyja silnej specjalizacji podmiotów finansowych i uniezależnieniu się wielkich korporacji przemysłowych od banków komercyjnych, wykorzystywanych przede wszystkim do funkcji płatniczo-rozliczeniowych, a także do zaspokajania krótkoterminowego zapotrzebowania przedsiębiorstw na kredyt. W systemie tym podstawowy dopływ środków finansowych do przedsiębiorstw odbywa się poprzez giełdę. Istotną rolę odgrywają różnego rodzaju fundusze i banki specjalistyczne - inwestycyjne.
Państwa reprezentujące ten typ systemu finansowego to:

</doc>
<doc id="1230873" url="https://pl.wikipedia.org/wiki?curid=1230873" title="Against the Grain">
Against the Grain

Against The Grain – album studyjny punkorockowej grupy Bad Religion, wydany przez Epitaph Records 23 listopada 1990 roku.

</doc>
<doc id="1230883" url="https://pl.wikipedia.org/wiki?curid=1230883" title="Jezioro Kałębie">
Jezioro Kałębie



</doc>
<doc id="1230884" url="https://pl.wikipedia.org/wiki?curid=1230884" title="München Hackerbrücke (stacja kolejowa)">
München Hackerbrücke (stacja kolejowa)

München Hackerbrücke – stacja kolejowa S-Bahn w Monachium, w kraju związkowym Bawaria, w Niemczech. Posiada jeden peron. Nazwa pochodzi od wiaduktu Hackerbrücke.

</doc>
<doc id="1230885" url="https://pl.wikipedia.org/wiki?curid=1230885" title="Podecjum">
Podecjum

Podecjum – występująca u grzybów tworzących porosty postać plechy wtórnej, w formie rurkowatych trzoneczków (wyrostków), w przekroju okrągłych, często zakończonych kielichowato. Podecja występują np. u chrobotków ("Cladonia") i chróścików ("Stereocaulon"). Mogą być pojedyncze lub piętrowe – takie podecja wyrastające piętrowo jedne na drugich nazywa się prolifikacjami.

</doc>
<doc id="1230886" url="https://pl.wikipedia.org/wiki?curid=1230886" title="Jezioro Kamieniczno">
Jezioro Kamieniczno



</doc>
<doc id="1230888" url="https://pl.wikipedia.org/wiki?curid=1230888" title="Izabelin (obwód grodzieński)">
Izabelin (obwód grodzieński)

Izabelin (biał. "Iзaбeлін") – wieś na Białorusi w rejonie wołkowyskim obwodu grodzieńskiego.
Siedziba parafii prawosławnej (pw. św. Michała Archanioła) i rzymskokatolickiej (pw. Świętych Piotra i Pawła).
Miasto magnackie położone było w końcu XVIII wieku w powiecie wołkowyskim województwa nowogródzkiego. 
Historia.
Wieś została założona przez podskarbiego wielkiego litewskiego Jerzego Detloffa Flemminga i nazwana na cześć jego córki Izabeli Czartoryskiej z Flemmingów (żony Adama). Istniała tu wcześniej wieś Pietuchowo, w której w 1668 wzmiankowano kościół katolicki, w którym wcześniej był zbór kalwiński. W 1638 roku został tu pochowany Mikołaj Sapieha.
W XIX wieku znajdowała się tutaj siedziba parafii ewangelicko-reformowanej. Od 1780 do 1858 roku miało miejsce 11 synodów Jednoty Litewskiej. 
Podczas wojny Napoleona z Rosją w 1812 roku miasteczko pełniło funkcję siedziby powiatu, w miejsce spalonego Wołkowyska.
W 1878 roku na 577 mieszkańców, 487 stanowili Żydzi. W XIX wieku rosyjskie władze zaborcze przejęły unicką cerkiew p.w. Św. Michała i uruchomiły w niej cerkiew prawosławną (miejscowa ludność unicka po synodzie połockim powróciła do prawosławia).
W latach 1921–39 należało do II Rzeczypospolitej jako wieś siedziba wiejskiej gminy Izabelin w powiecie wołkowyskim województwa białostockiego, było jednocześnie siedzibą filiału wileńskiej parafii ewangelicko-reformowanej. W 1929 w mieście funkcjonował kościół ewangelicki, cerkiew oraz synagoga. W lipcu 1933 roku rozpoczęto budowę drewnianego kościoła katolickiego p.w. Matki Boskiej Nieustającej Pomocy, ukończonego w roku następnym. Kościół ten spłonął w 1941 roku.
W Izabelinie urodzili się: Maurycy Grabowski (1800-1875, hrabia, kapitan wojsk belgijskich), Gustaw Strawiński (1837-1905, oficer, powstaniec styczniowy), Michał Jastrzębski (1902–1938, duchowny ewangelicko-reformowany)..
Parafia Kościoła rzymskokatolickiego.
Parafia św. Apostołów Piotra i Pawła w Izabelinie leży w dekanacie wołkowyskim diecezji grodzieńskiej. Prowadzona jest przez misjonarzy klaretynów.

</doc>
<doc id="1230889" url="https://pl.wikipedia.org/wiki?curid=1230889" title="Viskan (rzeka)">
Viskan (rzeka)

Viskan – rzeka na zachodnim wybrzeżu Szwecji, o długości ok. 142 km, uchodząca do Klosterfjorden (Kattegat) w Åskloster, ok. 10 km na północ od Varberg (Halland). Powierzchnia jej dorzecza, obejmującego południową część prowincji historycznej Västergötland oraz niewielką część Halland, wynosi 2 202,1 km². 
Viskan jest najbardziej wysuniętą na północ z czterech, obok Ätran, Nissan i Lagan, większych rzek Hallandu. 
Geografia.
Przebieg rzeki.
Źródło rzeki Viskan stanowi jezioro Tolken, położone ok. 227 m n.p.m. ok. 5 km na zachód od Ulricehamn (Västergötland). Początkowo rzeka płynie w kierunku północnym, wpływając do jeziora Mogden. Następnie płynie na zachód w kierunku miejscowości Fristad, gdzie wpływa do jeziora Öresjö. Przepływa następnie przez Borås, płynąc dalej w kierunku południowo-zachodnim m.in. przez Viskafors, Kinna, Veddige, Åsby w stronę wybrzeża Hallandu, gdzie uchodzi do Kattegatu na północ od Varbergu.
Główne dopływy.
Główne dopływy Viskan:
Miejscowości położone nad Viskan.
Hökerum, Fristad, Borås, Viskafors, Kinna, Veddige, Åsby.
Zagospodarowanie.
Rzeka wykorzystywana jest m.in. do produkcji energii elektrycznej. Nad Viskan zlokalizowanych jest 15 elektrowni wodnych o łącznej mocy 19,1 MW, wytwarzających rocznie ok. 39,1 GWh.

</doc>
<doc id="1230890" url="https://pl.wikipedia.org/wiki?curid=1230890" title="Jezioro Kłączno">
Jezioro Kłączno



</doc>
<doc id="1230894" url="https://pl.wikipedia.org/wiki?curid=1230894" title="Paweł Ge Tingzhu">
Paweł Ge Tingzhu

Paweł Ge Tingzhu (chiń. 葛廷柱保祿) (ur. 1839 r. w Xiaotun, Hebei w Chinach, zm. 8 sierpnia 1900 r. tamże) – święty Kościoła katolickiego, męczennik.
Paweł Ge Tingzhu urodził się w 1839 r. w Xiaotun w prowincji Hebei. Był przywódcą katolików w swojej wsi.
Podczas powstania bokserów doszło w Chinach do prześladowania chrześcijan. 8 sierpnia 1900 r. Paweł Ge Tingzhu rozpoczął swoją codzienną pracę na polu, gdy do wsi przybyła grupa powstańców. Byli oni poinformowani, że Paweł Ge Tingzhu jest katolikiem. Kiedy go znaleźli, kazali mu wyrzec się wiary. On jednak odmówił. W związku z tym przywiązali go do drzewa. Następnie rozcięli mu brzuch i wycięli serce.
Dzień jego wspomnienia to 9 lipca (w grupie 120 męczenników chińskich).
Został beatyfikowany 17 kwietnia 1955 r. przez Piusa XII w grupie Leon Mangin i 55 Towarzyszy. Kanonizowany w grupie 120 męczenników chińskich 1 października 2000 r. przez Jana Pawła II.

</doc>
<doc id="1230895" url="https://pl.wikipedia.org/wiki?curid=1230895" title="Jezioro Koprowo">
Jezioro Koprowo



</doc>
<doc id="1230897" url="https://pl.wikipedia.org/wiki?curid=1230897" title="Maciej Radziwanowski">
Maciej Radziwanowski

Maciej Radziwanowski (ur. 31 stycznia 1977 w Gorzowie Wielkopolskim) – polski aktor.
Ukończył studia w szkole aktorskiej „L'art” w Krakowie. Debiutował w Teatrze im. J. Osterwy w Gorzowie. Ważniejsze role m.in. w sztukach Iwona, księżniczka Burgunda, Romeo i Julia. 
W 2008 wraz z Katarzyną Mikiewicz wystawił na scenie „Off” Teatru Dramatycznego w Białymstoku, którego jest aktorem, „Wiwisekcję” według Mirona Białoszewskiego.

</doc>
<doc id="1230898" url="https://pl.wikipedia.org/wiki?curid=1230898" title="Jezioro Krąg">
Jezioro Krąg



</doc>
<doc id="1230900" url="https://pl.wikipedia.org/wiki?curid=1230900" title="Jezioro Kutkówko">
Jezioro Kutkówko



</doc>
<doc id="1230901" url="https://pl.wikipedia.org/wiki?curid=1230901" title="Dresden-Klotzsche">
Dresden-Klotzsche

Dresden-Klotzsche – stacja kolejowa w Dreźnie, w dzielnicy Klotzsche, w kraju związkowym Saksonia, w Niemczech. Znajdują się tu 2 perony.

</doc>
<doc id="1230902" url="https://pl.wikipedia.org/wiki?curid=1230902" title="Jan Wu Wenyin">
Jan Wu Wenyin

Jan Wu Wenyin (chiń. 武文印若望) (ur. 1850 r. w Dong’ertou, Hebei w Chinach – zm. 8 lipca 1900 r. tamże) – święty Kościoła katolickiego, męczennik.
Jan Wu Wenyin urodził się w katolickej rodzinie w Dong’ertou w powiecie Yongnian, prowincja Hebei. Przez wiele lat był naczelnikiem wsi.
Podczas powstania bokserów doszło w Chinach do prześladowań chrześcijan. Męczeństwo Jana Wu Wenyin zostało poprzedzone atakiem powstańców na jego wioskę 5 lipca 1900 r. Połączone siły chrześcijan i nie-chrześcijan odrzuciły ich. Mimo to następnego dnia Jan Wu został aresztowany i zabrany do sądu. Był torturowany, a następnie został powieszony.
Dzień jego wspomnienia to 9 lipca (w grupie 120 męczenników chińskich).
Został beatyfikowany 17 kwietnia 1955 r. przez Piusa XII w grupie Leon Mangin i 55 Towarzyszy. Kanonizowany w grupie 120 męczenników chińskich 1 października 2000 r. przez Jana Pawła II.

</doc>
<doc id="1230906" url="https://pl.wikipedia.org/wiki?curid=1230906" title="Toki (miasto)">
Toki (miasto)

 – miasto w prefekturze Gifu, na wyspie Honsiu, w Japonii.
Położenie.
Miasto leży w południowej części prefektury Gifu nad rzeką Toki. 
Od okresu Azuchi-Momoyama (1568-1603) jest ono słynne z wyrobów garncarskich.
Przez miasto przebiega autostrada Chūō.
Miasto graniczy m.in. z: Tajimi, Mizunami, Kani.

</doc>
<doc id="1230908" url="https://pl.wikipedia.org/wiki?curid=1230908" title="Jezioro Leśno Dolne">
Jezioro Leśno Dolne



</doc>
<doc id="1230911" url="https://pl.wikipedia.org/wiki?curid=1230911" title="Jezioro Leśno Górne">
Jezioro Leśno Górne



</doc>
<doc id="1230912" url="https://pl.wikipedia.org/wiki?curid=1230912" title="Marek Ji Tianxiang">
Marek Ji Tianxiang

Św. Marek Ji Tianxiang (chiń. 冀天祥瑪谷) (ur. 1834 r. w Yazhuangtou, Hebei w Chinach – zm. 7 lipca 1900 r. tamże) – święty Kościoła katolickiego, męczennik.
Życiorys.
Marek Ji Tianxiang urodził w 1834 r. w Yazhuangtou w prowincji Hebei. Jego brat był księdzem. Marek Ji Tianxiang studiował katolickie książki napisane przez ojca Matteo Ricci. Znał się na chińskiej medycynie, szczególnie na akupunkturze. Z powodu choroby, gdy miał około 40 lat, zaczął używać opium. Pomogło ono na chorobę, ale w efekcie stał się uzależniony. Doszło do tego, że miejscowy ksiądz odmówił udzielenia mu rozgrzeszenia i innych sakramentów, jeżeli nie zacznie kontrolować nałogu. Przez to przez ponad 30 lat Marek Ji nie przyjmował komunii. 
Podczas powstania bokserów w Chinach miały miejsce prześladowania chrześcijan. Marek Ji Tianxiang dostał się w ręce bokserów. W domu razem z nim było jeszcze 11 innych osób (jego synowa Marta z dziećmi Bernadettą, Marią i Franciszkiem, drugi syn Piotr z żoną Marią i trójką dzieci oraz dwie dalsze krewne). Wszyscy oni zostali zamordowani przez bokserów, których Marek Ji Tianxiang uprosił, żeby zabili go na końcu, by nikt z jego rodziny nie musiał umierać w samotności.
Dzień wspomnienia.
9 lipca (w grupie 120 męczenników chińskich).
Proces beatyfikacyjny i kanonizacyjny.
Został beatyfikowany 17 kwietnia 1955 r. przez Piusa XII w grupie Leon Mangin i 55 Towarzyszy. Kanonizowany w grupie 120 męczenników chińskich 1 października 2000 r. przez Jana Pawła II.

</doc>
<doc id="1230918" url="https://pl.wikipedia.org/wiki?curid=1230918" title="Kassel-Oberzwehren (stacja kolejowa)">
Kassel-Oberzwehren (stacja kolejowa)

Kassel-Oberzwehren – przystanek kolejowy w Kassel, w kraju związkowym Hesja, w Niemczech.

</doc>
<doc id="1230919" url="https://pl.wikipedia.org/wiki?curid=1230919" title="Jezioro Lubowisko">
Jezioro Lubowisko



</doc>
<doc id="1230920" url="https://pl.wikipedia.org/wiki?curid=1230920" title="Richard Fitz Gilbert">
Richard Fitz Gilbert

Richard Fitz Gilbert (ur. 1030, zm. 1090 w St Neots) – normandzki szlachcic, syn Gilberta, hrabiego de Brionne i d’Eu, oraz Gunnory d’Aunou. Założyciel rodu de Clare’ów.
Jego ojciec był jednym z opiekunów księcia Wilhelma II w okresie jego małoletności. Po zabójstwie hrabiego Gilberta w 1040 r. Richard wraz z braćmi uciekł na dwór hrabiego Flandrii, Baldwina V. Powrócił, kiedy książę Wilhelm umocnił swoje rządy. W 1066 r. wziął udział w wyprawie na Anglię i w bitwie pod Hastings. Od Wilhelma, który w wyniku podboju został królem Anglii, Richard otrzymał 176 nadań ziemskich w całym kraju. Podczas nieobecności Wilhelma na wyspie Richard był jednym z Głównych Justycjariuszy. Odegrał ważną rolę w stłumieniu anglosaskiej rebelii z 1075 r. W 1087 r. był jednym z feudałów, którzy zbuntowali się przeciwko nowemu królowi, Wilhelmowi II. Rebelia zakończyła się klęską. Richard zmarł niedługo później w opactwie St Neots.
Ok. 1054 r. poślubił Rohese Giffard (ok. 1034–1133), córkę Waltera Giffarda, pana de Longueville, i Agnes Fleitel, córki Geralda Fleitera. Richard i Rohese mieli razem dziewięcioro dzieci:

</doc>
<doc id="1230921" url="https://pl.wikipedia.org/wiki?curid=1230921" title="Jezioro Lubygość">
Jezioro Lubygość



</doc>
<doc id="1230922" url="https://pl.wikipedia.org/wiki?curid=1230922" title="Ornitozy">
Ornitozy



</doc>
<doc id="1230923" url="https://pl.wikipedia.org/wiki?curid=1230923" title="Choroba ptasia">
Choroba ptasia



</doc>
<doc id="1230924" url="https://pl.wikipedia.org/wiki?curid=1230924" title="Choroba papuzia">
Choroba papuzia



</doc>
<doc id="1230925" url="https://pl.wikipedia.org/wiki?curid=1230925" title="Raśna (obwód brzeski)">
Raśna (obwód brzeski)

Raśna (biał. "Pacнa", ros. "Рясно") – miejscowość położona w rejonie kamienieckim obwodu brzeskiego. 
Prywatne miasto szlacheckie położone było w końcu XVIII wieku w powiecie brzeskolitewskim województwa brzeskolitewskiego. 
W okresie Rzeczypospolitej Obojga Narodów Raśna należała do Sapiehów, po czym w połowie XVIII wieku przeszła w ręce rodziny Matuszewiczów.
W 2 połowie XIX wieku miejscowość wykupił kalwiński hrabia Jan Grabowski. Już zresztą od pierwszych lat XIX wieku we wsi stał niewielki klasycystyczny zbór reformowany, gdzie znajdowało się mauzoleum rodziny Grabowskich.
W roku 1885 miasteczko wraz z majątkiem liczyło 331 mieszkańców, w r. 1921 — 460, w r. 2005 w Nowej Raśnie mieszkały 853 osoby.
W dwudziestoleciu międzywojennym miasteczko należało do powiatu brzeskiego województwa poleskiego II RP oraz było siedzibą parafii reformowanej w ramach Jednoty Wileńskiej. Filią tej parafii były Niepokojczyce pod patronatem rodziny Rayskich.
Tutaj w 1765 urodził się Tadeusz Matuszewicz - polski polityk, minister skarbu Królestwa Polskiego i minister skarbu Księstwa Warszawskiego.
Od 1991 roku należy do Białorusi.
Bitwa pod Raśną.
W dniach 21—24 sierpnia 1915 r. w pobliżu Raśny nad rzeką Pulwą zwycięską bitwę z oddziałami rosyjskiej 6 Dywizji stoczył I Pułk I Brygady Legionów Polskich.
Kościół i klasztor Marianów.
Klasztor i kościół Marianów w Raśnie został ufundowany za czasów, gdy przełożonym generalnym zakonu był o. Kazimierz Wyszyński (1700—1755), jako pierwszy klasztor tego zgromadzenia na terenie Wielkiego Księstwa Litewskiego. Fundatorem był Jerzy Józef Matuszewicz, starosta stokliski, klient Kazimierza Sapiehy. W roku 1742 nastąpiła darowizna, a roboty budowlane miały miejsce już w 1744. Nowy kościół z klasztorem wzniesiono na terenie dawnego założenia pałacowego Sapiehów, położonego pod Raśną, ok. 1.3 km na południe od miejscowości, na tzw. "Czerniewie", z którego pozostał wówczas murowany skarbiec „z kilkoma pokojami murowany na kształt oficyny” — Józef Matuszewicz postanowił „z tego pustego muru kościół i klasztor wymurować”. W 1747 przy klasztorze działał już dom studiów dla kleryków mariańskich oraz szkoła dla ubogiej miejscowej młodzieży. Samowolna fundacja napotkała na poważne trudności ze strony biskupa łuckiego Franciszka Kobielskiego. Budowę klasztoru oficjalnie zakwestionował przewodniczący sądu diecezjalnego, oficjał podlaski ks. Ludwik Ignacy Riaucour. W rezultacie bp Kobielski obłożył ekskomuniką fundatora Jerzego Józefa Matuszewicza, jednak ostatecznie udało się inwestycję zalegalizować, zapewne ze względu na powiązania fundatora (oficjalny akt fundacyjny z 10 kwietnia 1749 sygnowali m.in. Michał Fryderyk Czartoryski, kanclerz litewski oraz Michał Antoni Sapieha, woj. podlaski). Oprócz dóbr ruchomych i pieniędzy Matuszewicz ofiarował klasztorowi w Raśnie folwarki (Tokary, Zabłocie i Dołbniewo) obejmujące ok. 300 ha — pod względem uposażenia w porównaniu z innymi klasztorami Marianów należała do placówek bogatszych. Przy klasztorze miał działać szpital „dla pięciu ubogich mężczyzn pochodzenia szlacheckiego”, a także dom studiów i szkoła. W 1749 roku dokonano konsekracji kościoła. W 1797 w Raśnie był nowicjat i studia teologiczne. Klasztor zamknęli Rosjanie w 1864 roku w ramach represji za udział zakonników w Powstaniu styczniowym (odprawiali msze dla powstańców i ogłaszali odezwy powstańcze). Zabudowania wkrótce przejęli duchowni prawosławni. W 1919 roku kościół odzyskali katolicy. W 1939 roku Sowieci umieścili w klasztorze szkołę radiową. W 1944 roku kościół spłonął, ale zabudowania wykorzystywano na cele gospodarcze. W latach 60. XX wieku pozostałości zabudowań rozebrano pod budowę linii kolejowej.

</doc>
<doc id="1230926" url="https://pl.wikipedia.org/wiki?curid=1230926" title="Alberyk Crescitelli">
Alberyk Crescitelli

Św. Alberico Crescitelli (; ur. 30 czerwca 1863 w Altavilla Irpino, prowincja Avellino we Włoszech, zm. 21 lipca 1900 w Yanzibian, Syczuan w Chinach) – święty Kościoła katolickiego, włoski ksiądz, misjonarz, męczennik.
Został członkiem Instytutu Misji Zagranicznych w Mediolanie. Święcenia kapłańskie przyjął 4 czerwca 1887 r. W 1888 r. wysłano go na misje do prowincji Shanxi w północno-wschodnich Chinach. Był przykładnym, ciężko pracującym misjonarzem. Jego postawa powodowała, że miejscowi ludzie uważali go za świętego człowieka, a jego przykład przyczynił się do nawrócenia wielu osób na wiarę katolicką. W 1900 r. podczas powstania bokserów został pojmany i torturowany (chociaż nie ma pewności czy zrobili to bokserzy). Następnie zakłuto go bagnetem 21 lipca 1900 r.
Dzień jego wspomnienia to 9 lipca (w grupie 120 męczenników chińskich).
Został beatyfikowany 18 lutego 1951 r. przez Piusa XII. Kanonizowany w grupie 120 męczenników chińskich 1 października 2000 r. przez Jana Pawła II.

</doc>
<doc id="1230928" url="https://pl.wikipedia.org/wiki?curid=1230928" title="Gare de Reims">
Gare de Reims

Gare de Reims (wym. []) – stacja kolejowa w Reims, w regionie Grand Est, we Francji. Znajdują się tu 4 perony.

</doc>
<doc id="1230929" url="https://pl.wikipedia.org/wiki?curid=1230929" title="Luba Kristoł">
Luba Kristoł

Luba (Lubow) Kristoł, ros. Любовь Даниэловна Кристол (ur. 26 maja 1944 w Leningradzie) – rosyjska szachistka, od 1976 r. reprezentantka Izraela, dwukrotna mistrzyni świata w szachach korespondencyjnych.
Kariera szachowa.
W szachach klasycznych posiada tytuł mistrzyni międzynarodowej. W 1960 r. wystąpiła w meczu Leningradu z Moskwą, ulegając ½ - 1½ ówczesna mistrzyni świata Elizawiecie Bykowej. W 1971 r. zwyciężyła w międzynarodowym turnieju w Halle. Po emigracji do Izraela, od razu awansowała do ścisłej czołówki szachistek tego kraju. W 1976 r. zadebiutowała na szachowej olimpiadzie w Hajfie, zdobywając dwa medale: złoty wraz z drużyną oraz brązowy za indywidualny wynik na II szachownicy (w olimpiadzie tej nie uczestniczyły drużyny krajów komunistycznych). W turniejach olimpijskich startowała jeszcze trzykrotnie (1980, 1988, 1990), w tym dwa razy na I szachownicy. Łącznie rozegrała 50 olimpijskich partii, w których zdobyła 30½ pkt. W 1989 r. podzieliła I m. (wspólnie z Tatianą Lemaczko) w turnieju strefowym (eliminacji mistrzostw świata) w Hajfie, jednak dogrywkę przegrała i nie zdobyła awansu do turnieju międzystrefowego w Kuala Lumpur. Od 1992 r. praktycznie nie występuje w turniejach klasyfikowanych przez Międzynarodową Federację Szachową.
Największe sukcesy w karierze osiągnęła w grze korespondencyjnej. Dwukrotnie triumfowała w finałach indywidualnych mistrzostw świata: III (1978 - 1984) oraz V (1993 - 1998). Poza tym, w IV (1984 - 1992) finale zdobyła medal brązowy. Posiada tytuł arcymistrzyni szachów korespondencyjnych, jej ranking ICCF w październiku 2007 r. wynosił 2352 punkty, co wówczas odpowiadało 20. pozycji na świecie.

</doc>
<doc id="1230930" url="https://pl.wikipedia.org/wiki?curid=1230930" title="George Crook">
George Crook

George Crook (ur. 8 września 1828 w Dayton, zm. 21 marca 1890 w Chicago) – amerykański generał major, uczestnik wojny secesyjnej i licznych wojen z plemionami indiańskimi. 

</doc>
<doc id="1230934" url="https://pl.wikipedia.org/wiki?curid=1230934" title="Ubezpieczenie mienia">
Ubezpieczenie mienia

Ubezpieczenie mienia – rodzaj ubezpieczenia majątkowego. Przedmiotem ubezpieczenia jest interes ubezpieczeniowy związany z dobrami materialnymi oraz z prawami albo zobowiązaniami majątkowymi. Ograniczenie odpowiedzialności zakładu ubezpieczeń stanowi suma ubezpieczenia ustalona na podstawie wartości przedmiotu ubezpieczenia.

</doc>
<doc id="1230942" url="https://pl.wikipedia.org/wiki?curid=1230942" title="Pokrywy (ornitologia)">
Pokrywy (ornitologia)

Pokrywy, nadlotki ("tectrices") – grupa piór przykrywających inne grupy upierzenia lub otwór uszny ptaków. Pokrywami nazwane są grupy piór u skrzydeł, ogona jak i głowy.
 

</doc>
<doc id="1230943" url="https://pl.wikipedia.org/wiki?curid=1230943" title="Alojzy Versiglia">
Alojzy Versiglia

Alojzy Versiglia (; ur. 5 czerwca 1873 r. w Oliva Gessi we Włoszech, zm. 25 lutego 1930 r. w Chinach) – święty Kościoła katolickiego, włoski salezjanin, misjonarz, biskup, męczennik.
Życiorys.
W wieku 12 lat został przyjęty do szkoły salezjanów w Turynie przez św. Jana Bosko. W 1888 r. wstąpił do nowicjatu. Następnie w Turynie studiował filozofię, a teologię na Uniwersytecie Gregoriańskim w Rzymie. Święcenia kapłańskie przyjął 21 grudnia 1895 r. Po święceniach przez 10 lat był mistrzem nowicjatu. W 1906 r. udał się na misje do Chin. 22 kwietnia 1920 został wikariuszem apostolskim Shaoguan. Sakrę biskupią przyjął 9 stycznia 1921.
W 1930 r. biskup Versiglia postanowił wybrać się w podróż wizytacyjną do podległych mu placówek misyjnych. 25 lutego 1930 r. popłynął dżonką razem z Kalikstem Caravario, dwoma innymi misjonarzami, dwoma katechistami i uczennicami szkoły katechistycznej do Lin Tau Tsui. W południe, gdy przybyli na miejsce zostali zatrzymani przez piratów. Bandyci żądali znacznej sumy jako okupu. Zauważyli na pokładzie dziewczęta i chcieli zabrać je siłą. Misjonarze interweniowali, prosząc, żeby tego nie robili. Usiłowania te były daremne, piraci próbowali dostać się na pokład dżonki, misjonarze zagrodzili im drogę. Bandyci bili strzelbami biskupa Versiglia i księdza Caravario, tak, że ci padli zakrwawieni na ziemię. Następnie zabrali misjonarzy do lasu i tam zamordowali.
Proces beatyfikacyjny i kanonizacyjny.
Został beatyfikowany 15 maja 1983 r. przez Jana Pawła II razem z Kalikstem Caravario. Kanonizowany w grupie 120 męczenników chińskich 1 października 2000 r. przez Jana Pawła II.

</doc>
<doc id="1230948" url="https://pl.wikipedia.org/wiki?curid=1230948" title="Granada (stacja kolejowa)">
Granada (stacja kolejowa)

Granada – stacja kolejowa w Grenadzie, w regionie Andaluzja, w Hiszpanii. Znajdują się tu 3 perony.

</doc>
<doc id="1230950" url="https://pl.wikipedia.org/wiki?curid=1230950" title="Alessandro Gamberini">
Alessandro Gamberini

Alessandro Gamberini (ur. 27 sierpnia 1981 w Bolonii) – włoski piłkarz występujący na pozycji środkowego obrońcy. Zawodnik Chievo.
Kariera klubowa.
Alessandro Gamberini zawodową karierę rozpoczynał w 1999 roku w zespole Bologna FC. W Serie A zadebiutował 9 stycznia 2000 roku w przegranym 1:3 spotkaniu z S.S. Lazio. W sezonie 1999/2000 rozegrał łącznie cztery ligowe pojedynki i razem z Bologną zajął jedenaste miejsce w tabeli Serie A. W sezonie 2002/2003 został wypożyczony do Hellasu Werona, dla którego rozegrał 20 meczów w Serie B. Po zakończeniu ligowych rozgrywek Gamberini powrócił do Bologny, w której grał przez kolejne dwa sezony. Łącznie dla tej drużyny włoski piłkarz rozegrał 78 ligowych spotkań.
W 2005 roku Gamberini podpisał kontrakt z Fiorentiną, która zapłaciła za niego trzy miliony euro. Pierwszy mecz w jej barwach rozegrał 21 września w wygranym 3:1 ligowym pojedynku przeciwko Lecce. W sezonie 2005/2006 Włoch zanotował 19 występów w Serie A, natomiast podczas rozgrywek 2006/2007 wystąpił już w 28 ligowych pojedynkach. 4 marca 2007 roku Gamberini strzelił dwa gole dla Fiorentiny w zwycięskim 5:1 meczu z Torino FC. 20 maja tego samego roku zdobył natomiast bramkę w zremisowanym 2:2 spotkaniu przeciwko Messinie. W sezonie 2008/2009 wychowanek Bologny rozegrał 34 pojedynki w Serie A i w środku obrony grał najczęściej z Duńczykiem Perem Krøldrupem.
13 lutego 2010 roku podczas przegranego 0:2 meczu z Sampdorią Gamberini doznał przemieszczania barku i według wstępnych diagnoz kontuzja ta wykluczy go z gry na 3 miesiące.
Kariera reprezentacyjna.
Gamberini ma za sobą występy w młodzieżowych reprezentacjach Włoch. Grał w zespołach do lat 18, do lat 20 oraz do lat 21, dla których łącznie rozegrał pięć spotkań.
W dorosłej reprezentacji Gamberini zadebiutował 17 października 2006 roku podczas wygranyego 2:0 meczu towarzyskiego z reprezentacją Republiki Południowej Afryki. W czerwcu 2008 roku piłkarz zastąpił kontuzjowanego Fabio Cannavaro w kadrze Włochów na mistrzostwa Europy. Na turnieju był rezerwowym i nie rozegrał ani jednego meczu. W 2009 roku Marcello Lippi powołał go do zespołu narodowego na Puchar Konfederacji.

</doc>
<doc id="1230952" url="https://pl.wikipedia.org/wiki?curid=1230952" title="Pas drogowy">
Pas drogowy

Pas drogowy – wydzielony liniami granicznymi grunt wraz z przestrzenią nad i pod jego powierzchnią, w którym jest lub będzie usytuowana droga.
O pasie drogowym można mówić wyłącznie w przypadku dróg publicznych – drogi niepubliczne (wewnętrzne) nie posiadają pasa drogowego (są bowiem tylko nieruchomościami oznaczonymi jako droga i jako drogi wykorzystywanymi).
Zgodę na wejście w teren pasa drogowego danej drogi i jego zajęcie w celu prowadzenia jakichkolwiek działań (robót budowlanych) wydaje zarządca tej drogi. Zgodę tę stanowi zezwolenie, wydawane w formie decyzji administracyjnej. Za zajęcie pasa drogowego pobierana jest opłata – jednorazowa lub wielorazowa (roczna), natomiast zajęcie pasa drogowego bez zezwolenia właściwego zarządcy drogi obciążone jest karą pieniężną w wysokości 10-krotności opłaty, należnej z tytułu zajęcia pasa drogowego (np. jeśli za zajęcie pasa drogowego – po wcześniejszym otrzymaniu zezwolenia – podmiot zobowiązany byłby do uiszczenia 100 złotych to zajęcie pasa drogowego bez zezwolenia wiązałoby się z karą w wysokości 1000 złotych).
Na opłatę z tytułu zajęcia pasa drogowego składają się iloczyn: liczby metrów kwadratowych zajętej powierzchni pasa drogowego (ewentualnie liczby metrów kwadratowych powierzchni pasa drogowego zajętej przez rzut poziomy urządzenia, obiektu budowlanego albo reklamy), liczby dni zajęcia pasa drogowego oraz stawki obowiązującej dla danej drogi (ustalają ją organy uchwałodawcze danego zarządcy drogi – rada gminy dla dróg gminnych, rada powiatu dla dróg powiatowych, sejmik województwa dla dróg wojewódzkich, Ministerstwo Infrastruktury – dla dróg krajowych).
Aktualne stawki opłat za zajęcie pasa drogowego dla dróg krajowych określone są rozporządzeniem Ministra Infrastruktury z dnia 18 lipca 2011 r. w sprawie wysokości stawek opłat za zajęcie pasa drogowego dróg, których zarządcą jest Generalny Dyrektor Dróg Krajowych i Autostrad ().
Podstawowe elementy pasa drogowego:

</doc>
<doc id="1230957" url="https://pl.wikipedia.org/wiki?curid=1230957" title="Wskaźnik wytrzymałości na skręcanie">
Wskaźnik wytrzymałości na skręcanie

Wskaźnik wytrzymałości na skręcanie – w mechanice wielkość charakteryzująca odporność prętów na skręcanie.
Wskaźnik wyraża iloraz momentu skręcającego pręt i naprężenia stycznego w pręcie:
Wartość wskaźnika wynika z geometrycznych cech przekroju poprzecznego pręta i równa jest podwojonemu ilorazowi momentu bezwładności figury przekroju i średnicy tegoż przekroju:

</doc>
<doc id="1230960" url="https://pl.wikipedia.org/wiki?curid=1230960" title="Nankin (stacja kolejowa)">
Nankin (stacja kolejowa)

Nankin () – stacja kolejowa w Nankinie, w prowincji Jiangsu, w Chinach. Znajdują się tu 4 perony.

</doc>
<doc id="1230961" url="https://pl.wikipedia.org/wiki?curid=1230961" title="Otto I Karyncki">
Otto I Karyncki

Otto I, zwany Otto von Worms (ur. ok. 948 r.; zm. 4 listopada 1004 r.) – książę Karyntii w latach 978-983 i 995-1002 i hrabia Wormacji od 955.
Otto był jedynym synem Konrada Czerwonego i jego żony Ludgardy córki cesarza Ottona I. Był hrabią Speyergau, Elsenzgau, Kraichgau, Enzgau, Pfinzgau i Ufgau. W 956 r. został hrabią Nahegau, a w latach 978-983 i 995-1002 był księciem Karyntii. W 995 r. po śmierci Henryka Kłótnika otrzymał marchię Werony. Był jednym z kandydatów do korony w 1002 r.
W 977 lub 987 r. założył klasztor św. Lambrechta (obecnie w mieście Lambrecht). Został prawdopodobnie pochowany w Bruchsalu.
W 1002 pokonany przez Arduina w bitwie koło Góry Węgierskiej.
Małżeństwo i dzieci.
Żoną Ottona była Judyta Karyncka (zm. 991 r.). Książę miał czterech synów:

</doc>
<doc id="1230962" url="https://pl.wikipedia.org/wiki?curid=1230962" title="Tomasz Wieczorek (siatkarz)">
Tomasz Wieczorek (siatkarz)

Tomasz Wieczorek (ur. 8 maja 1982 roku) – polski siatkarz, grający na pozycji środkowego w polskim klubie Delecta Chemik Bydgoszcz.
Kariera.
Karierę zawodniczą rozpoczynał w Chemiku Bydgoszcz. W barwach Politechniki Warszawskiej zadebiutował w Polskiej Lidze Siatkówki. W sezonie 2006/2007 w tych rozgrywkach wystąpił w 10 spotkaniach. Wówczas w klasyfikacji końcowej ligi z warszawskim zespołem uplasował się na 8. miejscu. Kolejnym klubem 27-letniego zawodnika był I-ligowy KS Poznań. Po sezonie 2007/08 został bez z klubu. Na początku roku 2009 siatkarz wrócił do Bydgoszczy i podjął treningi z zespołem seniorów (sztab szkoleniowy rozważał podpisanie z nim kontraktu do końca sezonu ale ostatecznie do tego nie doszło). Podpisał jednak z Chemikiem Bydgoszcz roczny kontrakt na sezon 2009/2010.

</doc>
<doc id="1230964" url="https://pl.wikipedia.org/wiki?curid=1230964" title="Przedgórze">
Przedgórze

Przedgórze – równinny, przeważnie lekko falisty obszar rozciągający się równolegle wzdłuż pasma górskiego. Przedgórze położone jest po przeciwnej stronie pasma górskiego w stosunku do kierunku działania sił ruchów górotwórczych, które spowodowały wypiętrzenie gór i pofałdowanie terenu przed pasmem górskim. 
Obszar położony przed pasmem górskim od strony działania sił ruchów górotwórczych zwany jest zagórzem.
Skrajna część przedgórza zwana jest podgórzem.
Na przykładzie Sudetów: siły wynoszące Sudety działały z południa, stąd przedgórze Sudetów znajduje się po ich północnej stronie, a zagórze – po południowej.

</doc>
<doc id="1230966" url="https://pl.wikipedia.org/wiki?curid=1230966" title="Kalikst Caravario">
Kalikst Caravario

Św. Callisto Caravario (; ur. 8 czerwca 1903 r. w Turynie – zm. 25 lutego 1930 r. w Chinach) – święty Kościoła katolickiego, włoski salezjanin, ksiądz, misjonarz, męczennik.
Życiorys.
Kalikst Caravario od 1914 r. uczył się w gimnazjum salezjańskim w Turynie-Valdocco. W 1918 r. wstąpił do nowicjatu salezjanów w Foglizzo Canavese, gdzie pierwsze śluby złożył 19 września 1919 r. 7 października 1924 r. opuścił Turyn i udał się na misje. Najpierw przybył do Szanghaju, gdzie uczył się chińskiego. Święcenia kapłańskie przyjął 18 maja 1929 r., następnie został skierowany do pracy w Lianzhou.
W lutym 1930 r. towarzyszył biskupowi Versiglia w podróży wizytacyjnej po placówkach misyjnych. 25 lutego 1930 r. popłynął dżonką razem z biskupem Versiglia, dwoma innymi misjonarzami, dwoma chińskimi katechistami i uczennicami szkoły katechistycznej do Lianzhou. Wszyscy oni uważali, że w dużej grupie będzie małe zagrożenie rabunku ze strony piratów. W południe, gdy przybyli do Litouzui zostali zatrzymani przez bandę piratów. Piraci żądali znacznej sumy jako okupu. Zauważyli na pokładzie dziewczęta i chcieli zabrać je siłą. Misjonarze interweniowali, prosząc piratów w uprzejmych słowach. Usiłowania te były daremne, piraci próbowali dostać się na pokład dżonki, misjonarze zagrodzili im drogę. Doprowadzeni do szaleństwa piraci bili strzelbami biskupa Versiglia i księdza Caravario, tak że ci padli zakrwawieni na ziemię. Następnie misjonarze zostali zabrani do lasu. Po kilku minutach usłyszano strzały.
Proces beatyfikacyjny i kanonizacyjny.
Został beatyfikowany 15 maja 1983 r. przez Jana Pawła II razem z Alojzym Versiglia. Kanonizowany w grupie 120 męczenników chińskich 1 października 2000 r. przez Jana Pawła II.

</doc>
<doc id="1230967" url="https://pl.wikipedia.org/wiki?curid=1230967" title="Gilbert Fitz Richard">
Gilbert Fitz Richard

Gilbert Fitz Richard (ur. 1065, zm. 1115), syn Richarda Fitz Gilberta i Rohese Giffard, córki Waltera Giffarda, pana de Longueville.
Po śmierci ojca w 1090 r. odziedziczył jego angielskie posiadłości, które uczyniły Gilberta jednym z największych posiadaczy ziemskich w Anglii. Normandzkie włości jego ojca odziedziczył brat Gilberta, Roger. Gilbert otrzymał nowe nadania ziemskie od króla Henryka I (m.in. zamek Cardigan). Otrzymał również od niego tytuł lorda Cardigan. Zmarł w 1115 r.
W 1086 r. poślubił Alice de Claremont, córkę Hugona de Creil, hrabiego Clermont, i Małgorzaty, córki Hilduina, hrabiego de Roucy. Gilbert i Alice mieli razem pięciu synów i cztery córki:

</doc>
<doc id="1230972" url="https://pl.wikipedia.org/wiki?curid=1230972" title="Kino Grozy">
Kino Grozy

Kino Grozy – jest to jeden z miesięczników wydawanych przez Carisma Entertainment Group. Działał od 2005 do 2008 roku. Do każdego numeru dołączany był film grozy na DVD. Początkowo na opakowaniu każdej płyty znajdowało się logo gazety. Logo zniknęło w numerze z sierpnia 2007.
Spis filmów w "Kinie Grozy" w 2008 roku.
Zobacz też: Kino Konesera, Kino Akcji, Kino Komedii, Kino Grozy Extra, Kino Kryminalne, Mocne Kino.

</doc>
<doc id="1230973" url="https://pl.wikipedia.org/wiki?curid=1230973" title="Valladolid Campo Grande">
Valladolid Campo Grande

Valladolid Campo Grande (także "Estación del Norte") – stacja kolejowa w Valladolid, w regionie Kastylia i León, w Hiszpanii. Znajdują się tu 3 perony. Dworzec usytuowany jest w pobliżu Plaza Colón i Parku Campo Grande. Stacja obsługuje wszystkie rodzaje połączeń począwszy od regionalnych poprzez dalekobieżne połączenia kolejowe jak i przez stacje przebiega linia wysokich prędkości, w wyniku czego zatrzymują się tu również pociągi AVE.

</doc>
<doc id="1230975" url="https://pl.wikipedia.org/wiki?curid=1230975" title="Simba Makoni">
Simba Makoni

Simba Makoni (ur. 11 marca 1950) – zimbabweński polityk, były minister finansów i rozwoju ekonomicznego. Kandydat w wyborach prezydenckich w marcu 2008. Jest członkiem partii ZANU-PF.
Życiorys.
Makoni studiował początkowo chemię na University of Rhodesia lecz za swoją działalność opozycyjną wobec polityki rządów Iana Smitha, został usunięty z uczelni. Wyjechał do Wielkiej Brytanii, gdzie kontynuował naukę na De Montfort University w Leicester oraz University of Leeds, uzyskując tytuł doktora. 
Makoni wstąpił do partii ZANU (Afrykański Związek Narodowy Zimbabwe, "Zimbabwe African National Union"), która walczyła z reżimem Smitha. Od 1977 do 1998 był jej przedstawicielem w Europie Zachodniej.
Po uzyskaniu przez Zimbabwe niepodległości w 1980, wrócił do kraju i został wybrany członkiem parlamentu. Zajmował różne stanowiska w administracji prezydenta Roberta Mugabe. W 1980 został wiceministrem rolnictwa, następnie był także ministrem energii i przemysłu oraz ministrem sportu i kultury. 
Makoni sprawował również funkcję sekretarza generalnego Wspólnoty Rozwoju Afryki Południowej (SADC). 15 lipca 2000 objął stanowisko ministra finansów i rozwoju ekonomicznego. Został zdymisjonowany 25 sierpnia 2002 po konflikcie z prezydentem Mugabe. Jako minister forsował bowiem, wbrew prezydentowi, plan dewaluacji zimbabweńskiego dolara. 
W 2003 bez powodzenia ubiegał się o stanowisko prezesa Afrykańskiego Banku Rozwoju ("African Development Bank"). 
5 lutego 2008 na konferencji prasowej w Harare, Simba Makoni ogłosił zamiar startu w wyborach prezydenckich 29 marca 2008. Stwierdził, że o mandat będzie ubiegał się jako kandydat prezydenckiej i rządzącej partii ZANU-PF, której nadal jest członkiem, choć kandydatem tej partii jest już sam Robert Mugabe. Niemniej, nie wykluczył również startu jako kandydat niezależny. 

</doc>
<doc id="1230976" url="https://pl.wikipedia.org/wiki?curid=1230976" title="Wilhelm (biskup Strasburga)">
Wilhelm (biskup Strasburga)

Wilhelm (zm. 7 listopada 1047 r.) – biskup Strasburga.
Wilhelm był najmłodszym synem Ottona I Karynckiego. Był kapelanem cesarzowej Gizeli Szwabskiej, żony cesarza Konrada II. W 1028 lub 1029 r. został biskupem Strasburga.

</doc>
<doc id="1230980" url="https://pl.wikipedia.org/wiki?curid=1230980" title="Fabio Liverani">
Fabio Liverani

Fabio Liverani (ur. 29 kwietnia 1976 w Rzymie) – włoski piłkarz występujący na pozycji środkowego pomocnika, a także trener.
Kariera klubowa.
Fabio Liverani zawodową karierę rozpoczynał w 1996 w zespole AG Nocerina. Rozegrał dla niego 2 mecze w Serie C1, po czym przeniósł się do grającego w Serie C2 Viterbese. Wywalczył sobie miejsce w podstawowej jedenastce i stał się podstawowym zawodnikiem linii pomocy. W Viterbese Liverani rozegrał 104 spotkania i zdobył 18 goli awansując w sezonie 1998/1999 do Serie C1. Dobrą grę Włocha zauważyli włodarze pierwszoligowej AC Perugii, którzy zdecydowali się zatrudnić Włocha. W barwach Perugii 1 października 2000 roku w zremisowanym 1:1 meczu z Lecce Liverani zadebiutował w rozgrywkach Serie A.
Włoch pozostał w tej drużynie również na sezon 2001/2002, jednak już na jego samym początku przeniósł się do S.S. Lazio. Podczas rozgrywek 2002/2003 w barwach „Biancocelestich” zadebiutował w Pucharze UEFA, natomiast rok później po raz pierwszy wystąpił w Lidze Mistrzów. 16 października 2005 roku w wygranym 1:0 spotkaniu z Fiorentiną Liverani zanotował swój setny ligowy występ dla Lazio. Po zakończeniu rozgrywek włoski pomocnik postanowił jednak zmienić klub.
Latem 2006 roku Liverani podpisał kontrakt z Fiorentiną. W debiutanckim sezonie rozegrał dla niej 36 meczów. W kolejnych rozgrywkach także był podstawowym graczem swojego zespołu, jednak po ich zakończeniu, 30 maja za 850 tysięcy euro odszedł do US Palermo. W sezonie 2008/2009 wystąpił w 33 meczach w Serie A, w tym 32 w podstawowym składzie.
W 2011 roku Liverani został zawodnikiem FC Lugano.
Kariera reprezentacyjna.
W reprezentacji Włoch Liverani zadebiutował 25 kwietnia 2001 roku w wygranym 1:0 pojedynku z Republiką Południowej Afryki, kiedy to szkoleniowcem Italii był Giovanni Trapattoni. Ostatni mecz w kadrze Liverani zagrał natomiast 16 sierpnia 2006 roku w przegranym 0:2 spotkaniu przeciwko Chorwacji. Łącznie dla drużyny narodowej zanotował 3 występy.

</doc>
<doc id="1230981" url="https://pl.wikipedia.org/wiki?curid=1230981" title="Krawczyk zwyczajny">
Krawczyk zwyczajny

Krawczyk zwyczajny ("Orthotomus sutorius") – gatunek małego ptaka z rodziny chwastówkowatych (Cisticolidae), wcześniej zaliczany do pokrzewek (Sylviidae). Występuje od Pakistanu, Indii i Sri Lanki na wschód po południowe Chiny, a na południu po Półwysep Malajski i Jawę.
Podgatunki i zasięg występowania.
Wyróżniono kilka podgatunków "O. sutorius":
Morfologia.
Ubarwienie upierzenia jest u tego gatunku zielonkawe, głowa rudawobrązowa.
Status.
Międzynarodowa Unia Ochrony Przyrody (IUCN) uznaje krawczyka zwyczajnego za gatunek najmniejszej troski (LC – "least concern") nieprzerwanie od 1988 roku. Całkowita liczebność populacji nie została oszacowana, ale ptak ten opisywany jest jako pospolity. Trend liczebności populacji uznawany jest za stabilny.

</doc>
<doc id="1230982" url="https://pl.wikipedia.org/wiki?curid=1230982" title="Bozhou">
Bozhou

Bozhou () – miasto o statusie prefektury miejskiej we wschodnich Chinach, w prowincji Anhui. W 2010 roku liczba mieszkańców miasta wynosiła 178 501. Prefektura miejska w 1999 roku liczyła 5 211 538 mieszkańców. 
Od północnego wschodu graniczy z Huaibei, od południowego wschodu z Bengbu, z Huainan od południa, Fuyang od południowego zachodu oraz od północy z prowincją Henan.
Podział administracyjny.
Prefektura miejska Bozhou podzielona jest na:
Historia.
Bozhou zostało założone w czasach dynastii Tang.

</doc>
<doc id="1230984" url="https://pl.wikipedia.org/wiki?curid=1230984" title="Zespół Foster-Kennedy'ego">
Zespół Foster-Kennedy'ego



</doc>
<doc id="1230990" url="https://pl.wikipedia.org/wiki?curid=1230990" title="Dangyang">
Dangyang

Dangyang () – miasto we wschodniej części prefektury miejskiej Yichang w prowincji Hubei w Chińskiej Republice Ludowej. Liczba mieszkańców miasta w 2010 roku wynosiła 468293.

</doc>
<doc id="1230991" url="https://pl.wikipedia.org/wiki?curid=1230991" title="The Colour of My Love">
The Colour of My Love

The Colour of My Love – trzeci anglojęzyczny studyjny album Céline Dion, wydany 9 listopada 1993 roku w Ameryce Północnej i 2 grudnia 1993 w Japonii. W innych częściach świata płyta ukazała się w 1994 roku.
Dzięki temu albumowi Céline Dion jeszcze bardziej umocniła swoją pozycję na anglojęzycznym rynku muzycznym. Piosenkarka podjęła współpracę z producentami którzy odpowiadali za jej poprzednie albumy "Unison" oraz "Celine Dion". Do pracy nad krążkiem zaangażowano także kilka nowych osób. Z albumu wydano aż 6 komercyjnych singli. Największą popularnością cieszył się cover utworu Jennifer Rush "The Power of Love", który stał się pierwszym numerem 1 piosenkarki w Stanach Zjednoczonych. Utwór stał się przebojem także w innych częściach świata. W Wielkiej Brytanii oraz Irlandii na początku 1994 roku ogromnym przebojem stał się utwór "Think Twice", który przez blisko 2 miesiące nie schodził tam z czołowych miejsc list przebojów. Piosenka cieszyła się sporą popularnością w innych częściach Europy a także w Australii. Z albumu pochodzi także kompozycja "When I Fall In Love", która była zarazem motywem przewodnim filmu "Sleepless in Seattle (Bezsenność w Seattle)". Poza Stanami Zjednoczonymi na albumie umieszczono bonusowy utwór "Just Walk Away", który wydano jako singel promocyjny w Hiszpanii. 21 października 1995 w Japonii album wydano ponownie z dodatkowym utworem "To Love You More", który stał się tam wielkim hitem. Dzięki "When I Fall In Love" oraz "The Power of Love" piosenkarka dostała dwie nominacje do nagrody Grammy. Została także obsypana m.in. nagroadami "Juno Awards, Félix Awards czy World Music Awards". W Kanadzie oraz Japonii album pokrył się diamentem, w Stanach Zjednoczonych sześciokrotną platyną, natomiast w Europie poczwórną platyną. Łącznie w ciągu 15 lat od premiery album sprzedał się na całym świecie w ilości ponad 15 milionów egzemplarzy.

</doc>
<doc id="1230995" url="https://pl.wikipedia.org/wiki?curid=1230995" title="Porażenie międzyjądrowe">
Porażenie międzyjądrowe

Porażenie międzyjądrowe (ang. internuclear ophthalmoplegia, IO) - neurologiczny zespół objawów spowodowany uszkodzeniem pęczka podłużnego przyśrodkowego, łączącego jądro nerwu odwodzącego z jądrem ruchowym nerwu okoruchowego. Porażenie objawia się niemożnością przywiedzenia gałki ocznej po stronie uszkodzenia z jednoczesnym wystąpieniem oczopląsu w oku odwodzonym po stronie przeciwnej do uszkodzenia. Najczęstsze przyczyny porażenia międzyjądrowego to stwardnienie rozsiane (zwłaszcza w młodym wieku lub gdy porażenie jest obustronne) i zmiany naczyniowe. Inne, rzadsze przyczyny to zapalenie pnia mózgu, guzy pnia, jamistość opuszki, zatrucia lekami, encefalopatia Wernickego. 

</doc>
<doc id="1230999" url="https://pl.wikipedia.org/wiki?curid=1230999" title="Kimon Georgiew">
Kimon Georgiew

Kimon Georgiew Stojanow (; ur. 11 sierpnia 1882 w Pazardżiku, zm. 28 września 1969 w Sofii) – bułgarski wojskowy i polityk, deputowany do Zwyczajnego Zgromadzenia Narodowego 21. (1923–1927), 22. (1927–1931) i 26. (1945–1946) kadencji, do Wielkiego Zgromadzenia Narodowego 6. kadencji (1946–1949) oraz do Zgromadzenia Narodowego 1. (1950–1953), 2. (1954–1957), 3. (1958–1961) i 4. kadencji (1962–1965). Premier Bułgarii w latach 1934–1935 oraz 1944-1946. Od 1946 do 1962 wicepremier i minister w kilku kolejnych rządach. Od 1962 do śmierci członek Prezydium Zgromadzenia Narodowego. Uczestnik trzech zamachów stanu.
Życiorys.
W 1902 ukończył Uczelnię Wojskową w Sofii. Uczestniczył w wojnach bałkańskich jako dowódca kompanii i w I wojnie światowej jako dowódca batalionu. W 1920 przeszedł w stan spoczynku w stopniu podpułkownika.
W 1919 współtworzył organizację bułgarskich oficerów – tzw. Związek Wojskowy, a w 1922 opozycyjne wobec reżimu Stambolijskiego Porozumienie Narodowe. 9 czerwca 1923 wziął udział w zamachu stanu, po którym został jednym z liderów nowo powstałego Porozumienia Demokratycznego. W 1926 wszedł do pierwszego rządu Andreja Lapczewa, w którym objął Ministerstwo Kolei, Poczty i Telegrafu.
Na początku lat 30. stanął na czele Koła Politycznego „Zweno”, dążącego do obalenia rządów Bloku Narodowego i ustanowienia rządów autorytarnych. 19 maja 1934 Zweno i Związek Wojskowy przeprowadziły zamach stanu, po którym Georgiew został premierem kraju i jednocześnie ministrem spraw zagranicznych i wyznań religijnych (19–23 maja 1934) oraz ministrem sądownictwa (23 maja 1934 – 22 stycznia 1935). Rząd Georgiewa rozwiązał Zgromadzenie Narodowe, zdelegalizował wszystkie partie polityczne i związki zawodowe i sprawował władzę autorytarną poprzez dekrety i rozporządzenia. Na początku 1935 car Borys III doprowadził do dymisji gabinetu i Koło Polityczne „Zweno” stopniowo utraciło wpływy polityczne.
W latach 40. Georgiew nawiązał współpracę z bułgarską lewicą i wszedł do zarządu budowanego przez komunistów Frontu Ojczyźnianego, którego celem było wystąpienie kraju z grupy państw Osi i przyłączenie go do koalicji antyhitlerowskiej oraz likwidacja monarchii. Po zamachu stanu przeprowadzonym przez bojówki Frontu 9 września 1944 Georgiew stanął na czele nowego gabinetu. Jego rząd podpisał rozejm ze Związkiem Radzieckim i przyłączył kraj do państw alianckich, a także zainicjował plebiscyt w sprawie zmiany ustroju politycznego. W okresie sprawowania funkcji premiera przez Georgiewa, Front Ojczyźniany zapoczątkował system represji wobec opozycji antykomunistycznej powołując do tego celu Sąd Ludowy i tworząc obozy pracy przymusowej.
Od roku 1946 na czele kolejnych rządów stawali działacze Bułgarskiej Partii Komunistycznej. Przez 16 lat Georgijew pełnił w nich funkcje członka Rady Ministrów i zwierzchnika różnych resortów ministerialnych, a od 1962 do chwili śmierci wchodził w skład Prezydium Zgromadzenia Narodowego.
Funkcje sprawowane przez Georgiewa w Radzie Ministrów.
Kimon Georgiew zajmował następujące stanowiska w rządach Bułgarii oraz Ludowej Republiki Bułgarii (w porządku chronologicznym):
Życie prywatne.
Kimon Georgiew był żonaty z Weską Rodewą, z którą miał dwie córki: Mariję i Kornelię. Marija poślubiła Ginia Ganewa, obecnego ombudsmana Republiki Bułgarii.

</doc>
<doc id="1231000" url="https://pl.wikipedia.org/wiki?curid=1231000" title="Zhongxiang">
Zhongxiang

Zhongxiang () – miasto na prawach powiatu w północnej części prefektury miejskiej Jingmen w prowincji Hubei w Chińskiej Republice Ludowej. Liczba mieszkańców mieście w 2010 roku wynosiła 1022514.

</doc>
<doc id="1231004" url="https://pl.wikipedia.org/wiki?curid=1231004" title="Paris (pancernik)">
Paris (pancernik)



</doc>
<doc id="1231005" url="https://pl.wikipedia.org/wiki?curid=1231005" title="E117 (trasa europejska)">
E117 (trasa europejska)

E117 – trasa europejska bezpośrednia północ-południe, biegnąca z Mineralnych Wód przez Władykaukaz w Rosji, następnie Gruzińską Drogą Wojenną do Tbilisi w Gruzji oraz przez Erywań, Goris do Megri na granicy z Iranem w Armenii.
Stary system numeracji.
W latach 1968–1983 obowiązywał poprzedni system numeracji, według którego oznaczenie E117 dotyczyło trasy: "Belfast – Antrim – Londonderry".
Drogi w ciągu dawnej E117.
"Lista dróg opracowana na podstawie materiałów źródłowych"

</doc>
<doc id="1231007" url="https://pl.wikipedia.org/wiki?curid=1231007" title="Tomasz Kamuda">
Tomasz Kamuda

Tomasz Kamuda (ur. 5 lutego 1976 roku) – polski trener siatkarski, siatkarz, grający na pozycji przyjmującego.
Kariera zawodnicza.
Karierę zawodniczą rozpoczynał w Stali Mielec. W barwach Resovii zadebiutował w Polskiej Lidze Siatkówki. 16 października 2004 roku, w inauguracyjnej kolejce ligowej, w przegranym na własnym parkiecie meczu z Jastrzębskim Węglem zaliczył debiut w tych rozgrywkach. W klasyfikacji końcowej sezonu 2004/2005 rzeszowski zespół jako beniaminek ligi zajął 8. miejsce. W marcu 2007 roku zawodnik opuścił drużynę z Rzeszowa z powodów rodzinnych. Na kilka miesięcy wyjechał do Stanów Zjednoczonych. W międzyczasie grał również w piłkę siatkową w Kuwejcie.
W sezonie 2007/2008 reprezentował I-ligowy KS Poznań. Z poznańskim zespołem zajął 2. miejsce w klasyfikacji końcowej rundy zasadniczej rozgrywek ligowych. W fazie play-off rywalizację o bezpośredni awans do wyższej klasy rozgrywkowej poznaniacy przegrali z Treflem Gdańsk. Baraże o ekstraklasę zakończyły się wynikiem na korzyść rywala, Politechniki Warszawskiej.
W przerwie sezonowej został graczem Energetyka Jaworzno, uczestnika I ligi (zaplecze PlusLigi). Do 2011 roku pełnił funkcję drugiego trenera w Stali Mielec, która występowała w Plus Lidze Kobiet. Od sezonu 2009/2010 do 2010/2011 był także zawodnikiem II-ligowego klubu siatkarskiego Błękitni Ropczyce.
Kariera trenerska.
W sezonie 2011/2012 był pierwszym trenerem Sparty Warszawa, w kolejnym sezonie zaś trenerem KS Developres Rzeszów. W 2014 podjął się pracy w klubie MKS Wisłok Strzyżów, którą stracił po 6 kolejnych przegranych meczach w listopadzie 2014

</doc>
<doc id="1231008" url="https://pl.wikipedia.org/wiki?curid=1231008" title="Odruch dłoniowo-bródkowy">
Odruch dłoniowo-bródkowy

Odruch dłoniowo-bródkowy (odruch Marinescu-Radoviciego, ang. kinn reflex, palm-chin reflex, palmomental reflex, Marinescu-Radovici reflex) – odruch należący do grupy odruchów deliberacyjnych, polegający na jednostronnym skurczu mięśnia bródkowego po podrażnieniu okolicy kłębu kciuka. Dodatni objaw może świadczyć o rozlanym uszkodzeniu mózgowia powyżej poziomu śródmózgowia po stronie wywołanego odruchu. Występuje fizjologicznie u noworodków, ale w miarę dojrzewania układu nerwowego zanika. Jest dość często obserwowany u zdrowych, zwłaszcza starszych ludzi i nie świadczy wówczas o procesie patologicznym. Opisany został w 1920 roku przez rumuńskich neurologów Gheorghe Marinescu i Anghela Radoviciego.

</doc>
<doc id="1231009" url="https://pl.wikipedia.org/wiki?curid=1231009" title="Taryfa ubezpieczeniowa">
Taryfa ubezpieczeniowa

Taryfa ubezpieczeniowa – wykaz stawek ubezpieczeniowych stosowanych przez dany zakład ubezpieczeń, służących określeniu wysokości składek ubezpieczeniowych wnoszonych przez ubezpieczonego a zawartych w umowie ubezpieczenia.
Podstawą ustalania taryfy ubezpieczeniowej jest m.in. poziom ryzyka ubezpieczeniowego odnoszącego się do danego rodzaju ubezpieczenia i zakres odpowiedzialności ubezpieczyciela. Poszczególne stawki ubezpieczeniowe określają wysokość składki ubezpieczeniowej w postaci procentu (bądź promila) przyjętej w umowie sumy ubezpieczenia.

</doc>
<doc id="1231010" url="https://pl.wikipedia.org/wiki?curid=1231010" title="Czarny Grzbiet">
Czarny Grzbiet



</doc>
<doc id="1231011" url="https://pl.wikipedia.org/wiki?curid=1231011" title="MOSH">
MOSH

MOSH- serwis uruchomiony przez Nokię w sierpniu 2007.
Jest to strona "tworzona" przez użytkowników i jest dostępna zarówno w pełnej wersji - do odczytu z komputerów, jak i mobilnej.
Użytkownicy, którzy się zarejestrowali mogą wysyłać swoje pliki takie jak: dźwięki, filmy, gry, zdjęcia, dokumenty i aplikacje na serwer MOSH.
Nazwa MOSH wzięła się od dwóch słów: "mobilize and share" co znaczy "mobilność i dzielenie się"
Na razie MOSH serwis działa w wersji beta, ale funkcjonalność jest bardzo duża.
Od około połowy roku 2009 Nokia Mosh zmieniła się w Nokia Ovi Store
Linki zewnętrzne.
Nokia Ovi Store wersja normalna
Wersja mobilna strony

</doc>
<doc id="1231014" url="https://pl.wikipedia.org/wiki?curid=1231014" title="Charles-Louis Montesquieu">
Charles-Louis Montesquieu



</doc>
<doc id="1231024" url="https://pl.wikipedia.org/wiki?curid=1231024" title="Czaka (car bułgarski)">
Czaka (car bułgarski)

Czaka, Czak (zm. 1300?) – car Bułgarii w latach 1299 - 1300, syn dowódcy Złotej Ordy Nogaja.
W 1285 roku ojciec Czaki, Nogaj najechał i spustoszył Bułgarię. Car Bułgarii Jerzy I Terter uznał w wyniku najazdu zwierzchnictwo Złotej Ordy. Zmuszony był też oddać swą córkę za żonę synowi Nogaja, Czace. Czaka przyjął do swego haremu nieznaną z imienia córkę Jerzego Tertera. Wraz z nią jako zakładnik lojalności cara do Ordy wyjechał syn carski Teodor Swetosław. 
Jesienią 1299 roku Nogaj zginął z rąk nowego chana Złotej Ordy Tokty. Czaka, na czele wiernych sobie oddziałów, wraz ze swym szwagrem Teodorem Swetosławem, zbiegli w granice Bułgarii. Sprawujący regencję w imieniu małoletniego cara Iwana IV Smilca, carowa wdowa i Eltimir, stryj Teodora Swetosława, nie byli w stanie stawić im oporu. Teodor Swetosław skłonił bojarów tyrnowskich do obrania Czaki carem. Rok później obawiając się najazdu ordy chana Tokty, Teodor Swetosław i bojarzy tyrnowscy zawiązali spisek i zamordowali Czakę, a głowę jego odesłali na dwór chana. Carem został obrany Teodor Swetosław.

</doc>
<doc id="1231025" url="https://pl.wikipedia.org/wiki?curid=1231025" title="Ikon (powieść)">
Ikon (powieść)

Ikon – thriller autorstwa Grahama Mastertona, wydany w 1983 roku.
Bohaterem "Ikonu" jest kucharz Daniel. Gdy jego przyjaciel, żołnierz, zostaje zamordowany, Daniel postanawia odkryć kto jest zabójcą. Pomaga mu w tym dziennikarka, Kathy Forbes. Razem odkrywają spisek, który trwa od 20 lat. Stany Zjednoczone Ameryki są pod całkowitą kontrolą Związku Radzieckiego, reprezentowanego przez Nikołaja Niekrasowa o pseudonimie Ikon. Jego miejsce chce zająć Kama. Gdyby to zrobił oficjalnie ogłosiłby władzę Sowietów. Nieświadom tego Daniel zabija Ikona i jego ludzi. Kilka dni później pod domem Kucharza parkuje samochód mordercy, który zabił jego przyjaciela.

</doc>
<doc id="1231030" url="https://pl.wikipedia.org/wiki?curid=1231030" title="Beatyfikowani i kanonizowani w 1983 roku">
Beatyfikowani i kanonizowani w 1983 roku



</doc>
<doc id="1231032" url="https://pl.wikipedia.org/wiki?curid=1231032" title="Naval Submarine Base Kings Bay">
Naval Submarine Base Kings Bay

Naval Submarine Base Kings Bay (SWFLANT - "Strategic Weapons Facility, Atlantic") – atlantycka baza okrętów podwodnych z napędem jądrowym, nosicieli strategicznych pocisków balistycznych SLBM, położona w Kings Bay w stanie Georgia.
"NSB Kings Bay" jest jedną z najważniejszych amerykańskich baz morskich w systemie "strategicznego odstraszania" ("nuclear deterrence"). W bazie ma siedzibę kilka dowództw strategicznych sił jądrowych floty, przede wszystkim jest jednak portem macierzystym okrętów podwodnych typu "Ohio" - nosicieli strategicznych pocisków z głowicami jądrowymi (SLBM) - Trident II D-5.
Powstanie bazy.
W 1954 roku wojska lądowe Stanów Zjednoczonych rozpoczęły nabywanie terenu w King's Bay; planowano wybudować tam wojskowy terminal morski, który można by wykorzystywać w transporcie amunicji na wypadek zagrożenia bezpieczeństwa narodowego Stanów Zjednoczonych. Budowa terminalu rozpoczęła się w 1956 roku, a zakończono ją dwa lata później, kosztem 11 milionów dolarów. Z uwagi jednak na brak natychmiastowej potrzeby operacyjnego wykorzystania terminalu, instalacja nie została uruchomiona.
Zawartym w 1976 roku Traktatem o Przyjaźni i Współpracy z Hiszpanią, Stany Zjednoczone zobowiązały się do opuszczenia najbardziej strategicznej bazy Marynarki Rota na Morzu Śródziemnym przez 16 Eskadrę Okrętów Podwodnych. Na skutek przyjętego zobowiązania Dowództwo Floty rozpoczęło studia nad możliwościami relokacji okrętów SSBN z Roty na wschodnie wybrzeże Stanów Zjednoczonych., w ramach których rozważano różne lokalizacje wzdłuż wybrzeża Atlantyku i Zatoki Meksykańskiej. Ostatecznie, 26 stycznia 1978 roku ogłoszono, że nową baza okrętów podwodnych szesnastej eskadry zostanie Kings's Bay. Przygotowania do budowy nowej bazy rozpoczęły się przekazaniem Marynarce przez Armię wybudowanego wcześniej terminalu, co nastąpiło 1 lipca 1978 roku, aby następnie rozpocząć największa inwestycję Marynarki czasu pokoju kiedykolwiek, która pochłonęła 1,3 miliarda ówczesnych dolarów. Rozpoczęta jeszcze w tym samym roku budowa, zakończyła się rok później, a 2 lipca 1979 roku pierwsza jednostka 16 eskadry - okręt zaopatrzenia okrętów podwodnych USS "Simon Lake" (AS-33) wpłynął do King's Bay, cztery zaś dni później do jego burty przycumował pierwszy okręt bojowy USS "James Monroe" (SSBN-622) - jednostka typu "Lafayette", aby rozpocząć rutynowe uzupełnianie zaopatrzenia okrętu przed wyjściem w kolejny patrol.
W maju 1979 roku baza zaopatrzenia okrętów SSBN ("Naval Submarine Support Base") w King's Bay - obok Bangor, w stanie Waszyngton - została wybrana przez marynarkę główną bazą zaopatrzenia okrętów typu "Trident" na Atlantyku. Po przeprowadzeniu natomiast studiów nad wpływem tego na środowisko naturalne, w październiku 1980 roku Marynarka ogłosiła, iż King's Bay zostanie główną atlantycka bazą okrętów tego typu. 1 kwietnia 1982 roku, w uwzględnieniu rosnącego znaczenia bazy w King's Bay, dokonano zmiany jej nazwy, przemianowując ją na "Naval Submarine Base King's Bay".

</doc>
<doc id="1231033" url="https://pl.wikipedia.org/wiki?curid=1231033" title="NSB Kings Bay">
NSB Kings Bay



</doc>
<doc id="1231035" url="https://pl.wikipedia.org/wiki?curid=1231035" title="Podgatunek nominatywny">
Podgatunek nominatywny

Podgatunek nominatywny, nominalny, typowy – podgatunek gatunku politypowego (zróżnicowanego wewnątrzgatunkowo), na podstawie którego dany gatunek został opisany po raz pierwszy tj. z tego podgatunku pochodzi typ nomenklatoryczny gatunku. Habitat podgatunku nominatywnego określa się odpowiednio jako typowe miejsce występowania ("Locus typicus" łac.) gatunku. 
W trójnominalnej nomenklaturze gatunków w nazwie podgatunku nominalnego przymiotnik jest powtarzany, np. w przypadku pomurnika: "Tichodroma muraria muraria, w odróżnieniu od azjatyckiego "bliźniego" podgatunku "Tichodroma muraria nepalensis. Przy podawaniu pełnych nazw naukowych podgatunków nominatywnych nie podaje się nazwiska autora, np. w przypadku goryczuszki gorzkawej stosuje się zapis dla podgatunku typowego "Gentianella amarella" (L.) Bǒrner subsp. "amarella", a dla innego podgatunku "G. amarella" (L.) Bǒrner subsp. "hibernica" N. Pritchard. Ponieważ nazwa podgatunku typowego tworzona jest automatycznie w przypadku odkrycia zróżnicowania wewnątrzgatunkowego – w nomenklaturze taksonomicznej jest przykładem autonimu.

</doc>
<doc id="1231038" url="https://pl.wikipedia.org/wiki?curid=1231038" title="Beatyfikowani i kanonizowani w 1984 roku">
Beatyfikowani i kanonizowani w 1984 roku



</doc>
<doc id="1231042" url="https://pl.wikipedia.org/wiki?curid=1231042" title="Kopalniana Góra">
Kopalniana Góra

Kopalniana Góra – góra ze szczytem na wysokości 700 m n.p.m. znajdująca się w Masywie Śnieżnika w Sudetach, na terenie Śnieżnickiego Parku Krajobrazowego.
Geografia.
Kopalniana Góra wyrasta ze stoku Opacza, stanowiąc jego północną, niższą kulminację, ostatnią w rozłogu Śnieżnika. Wznosi się ponad zakolem Nysy Kłodzkiej i zabudowaniami Potoczka. U podnóża Kopalnianej góry do Nysy Kłodzkiej uchodzi Jadłówka.
Geologia.
Zbudowana jest z łupków metamorficznych i skał gnejsowych należących do metamorfiku Lądka i Śnieżnika.
Roślinność.
Porośnięty świerkowym lasem regla dolnego.

</doc>
<doc id="1231043" url="https://pl.wikipedia.org/wiki?curid=1231043" title="Mińsk Centralny">
Mińsk Centralny



</doc>
<doc id="1231046" url="https://pl.wikipedia.org/wiki?curid=1231046" title="Order Krzyża Takowy">
Order Krzyża Takowy

Order Krzyża Takowy, skr. Order Takowy (serb. "Орден Таковског крста", serb.-chor. "Orden Takovskog krsta") – serbskie odznaczenie nadawane w latach 1865–1903 za cywilne lub wojskowe zasługi dla państwa.
Historia.
Order został ustanowiony 22 maja 1865 roku przez księcia Serbii Michała Obrenowicia na pamiątkę drugiego powstania serbskiego przeciwko Turkom, którym dowodził założyciel dynastii Obrenowiciów Miłosz Wielki. Powstanie zaczęło się 23 kwietnia 1815 od narady przywódców na cmentarzu małej serbskiej wioski Takowo i odniosło sukces, tworząc fundamenty władzy dynastii Obrenowiciów. Miłosz rozwinął w Takowie białą chorągiew z czerwonym krzyżem greckim i miał zawołać: "Ja tu stoję i wy tu stoicie, wojna Turkom!". Na pamiątkę tego zdarzenia kniaź Michał ustanowił w 50-lecie powstania Krzyż Takowy (serb. Taкoвcки кpcт), złotą odznakę o kształcie późniejszego orderu, która nadana została żyjącym wówczas jeszcze weteranom powstania.
Bratanek i następca Michała, książę Milan IV (późniejszy pierwszy król Serbii Milan I Obrenowić) przekształcił go 12 lipca 1878 w order, który posiadał dwie klasy, krzyż złoty i krzyż srebrny. W tym samym roku nadał odznaczeniu nowe statuty, przemieniając go w trójklasowy order (krzyż komandorski oraz dwa powyższe stopnie), dalsze zmiany nastąpiły w latach do roku 1883, kiedy order otrzymał swą ostateczną organizację jako odznaczenie za zasługi wobec państwa według znanego schematu Legii Honorowej, z pięcioma klasami od Krzyża Wielkiego do srebrnego Krzyża Kawalerskiego oraz odmianę wojskową.
Po obaleniu dynastii Obrenowiciów w 1903 nowy król Piotr I Karadziordziewić nie potwierdził orderu, jako zbyt blisko związanego z historią domu Obrenowiciów.
Insygnia.
Insygnia orderu to odznaka i gwiazda I i II klasy. Odznaka to emaliowany na biało krzyż maltański z kulkami na szczytach ramion, w awersie z nałożonym na niego złotym krzyżem św. Andrzeja i z monogramem księcia Milana Obrenovicia „MO”, w medalionie środkowym, otoczonym dewizą „ЗА ВЕРУ, КЊАЗА И ОТЕЧЕСТВО” ("ZA WIARĘ, KSIĘCIA I OJCZYZNĘ") na błękitnej wstędze. Rewers odznaki był nieemaliowany, złoty (w V klasie srebrny), z dwugłowym orłem serbskim w medalionie środkowym. Odznaki I, II i III klasy były otoczone zielonym wieńcem laurowym. Zawieszką odznaki była emaliowana mitra książęca. Odznaka V klasy była nieemaliowana i pozbawiona mitry. Gwiazda I i II klasy była ośmiopromienna, z brylantowanego srebra, i nosiła na sobie odznakę orderu otoczoną wieńcem laurowym. Przy dekoracjach wojskowych ("sa mačevima") dodawano dwa skrzyżowane złote miecze umieszczone pod zawieszką. Wstążka orderu była czerwona z szerokimi niebieskimi i białymi bordiurami. Krzyże IV i V klasy noszono na wstążce wiązanej na modłę austriacką w trójkąt.

</doc>
<doc id="1231050" url="https://pl.wikipedia.org/wiki?curid=1231050" title="Smilec">
Smilec

Smilec – (bułg.: Смилец), car bułgarski w latach 1292–1298.
Życie.
Smilec był bojarem bułgarskim, który doszedł do większego znaczenia za panowania cara Jerzego I Tertera. Najazd 40 tysięcznej armii tatarskiej, który w 1282 roku spustoszył ziemie bułgarskie, ujawnił tendencje odśrodkowe rozsadzające państwo. Smilec z braćmi Wojsiłem i Radosławem sięgnął wówczas po władzę nad ziemiami znajdującymi się w Średniogórzu i nad dolną Maricą, aż po gród Sliwen. Dalej na zachód własne państwo widyńskie utworzył bojar Szyszman, sojusznik i lennik Nogaja. Jego posiadłości miały stale rosnąć obejmując pod koniec XIII wieku większość ziem północno-zachodniej Bułgarii. Bojarzy bułgarscy, bracia Dyrman i Kudelin, wyparli Węgrów z ziemi braniczewskiej i utworzyli własne księstwo.
W 1291 roku, w czasie kolejnego wielkiego najazdu, Tatarzy Nogaja zmusili do ucieczki dotychczasowego cara Jerzego I Tertera. Stronnictwo protatarskie wyniosło wówczas na tron carski Smilca. Za jego panowania carstwo bułgarskie rozpadło się na szereg niezależnych księstw uznających jedynie władzę Tatarów. Osłabienie Bułgarii wykorzystał król serbski Stefan Milutin, który wraz z bratem Dragutinem zdobył ziemię braniczewską i widyńską. Nogaj występując jako zwierzchnik władającego księstwem widyńskim Szyszmana, zmusił Serbów do oddania ziemi widyńskiej. Pozbawiony możliwości prowadzenia samodzielnej polityki zagranicznej Smilec ograniczał się do walki z Terterowiczami i ich sojusznikami. Zmarł w 1298 roku pozostawiając nieletniego syna Iwana.
Rodzina.
Smilec był dwukrotnie żonaty
Smilec miał z pierwszą żoną troje dzieci:
Z drugą żoną miał tylko jednego syna:

</doc>
<doc id="1231062" url="https://pl.wikipedia.org/wiki?curid=1231062" title="Modrzewiowa">
Modrzewiowa

Modrzewiowa (dawniej niem. "Katzer-lehne") – góra ze szczytem na wysokości 703 m n.p.m. znajdująca się w Masywie Śnieżnika w Sudetach, na terenie Śnieżnickiego Parku Krajobrazowego.
Geografia i geologia.
Modrzewiowa wznosi się wąskim grzbietem na zachodniej krawędzi Masywu Śnieżnika. Oddziela Muszany Dół od Rowu Górnej Nysy, pomiędzy Międzygórzem a Jaworkiem. Zbudowany jest ze skał gnejsowych, należących do metamorfiku Lądka i Śnieżnika, opada bardzo stromym, urwistym zachodnim zboczem do Rowu górnej Nysy przez Kocurowe Zbocze, zaś od wschodu do doliny bezimiennego potoku tworzącego tzw. Muszany Dół. Modrzewiową porasta świerkowo-bukowy las regla dolnego. U jego podnóża przebiega granica Śnieżnickiego Parku Krajobrazowego.

</doc>
<doc id="1231065" url="https://pl.wikipedia.org/wiki?curid=1231065" title="E119 (trasa europejska)">
E119 (trasa europejska)

E119 – trasa europejska bezpośrednia północ-południe, biegnąca z Moskwy w Rosji do Astary na granicy z Iranem w Azerbejdżanie.

</doc>
<doc id="1231069" url="https://pl.wikipedia.org/wiki?curid=1231069" title="Mokra mucha">
Mokra mucha

Mokra mucha - jeden z rodzajów sztucznej przynęty używanej do amatorskiego połowu ryb metodą "muchową". Przeważnie przynęta wykonywana jest na haku o jednym lub dwóch ostrzach, do wykonania takiej muchy możemy użyć różnego rodzaju piór, korków, nici. Wyróżniamy różne rodzaje tych przynęt np. Red Tag, Balck Zulu, March Brown, Grey Dun i wiele innych.

</doc>
<doc id="1231086" url="https://pl.wikipedia.org/wiki?curid=1231086" title="E121 (trasa europejska)">
E121 (trasa europejska)

E121 – trasa europejska bezpośrednia północ-południe, biegnąca z Samary w Rosji przez Kazachstan do Gyzylarbatu na granicy z Iranem w Turkmenistanie.
Stary system numeracji.
Do 1983 roku obowiązywał poprzedni system numeracji, według którego oznaczenie E121 dotyczyło trasy: "Offenburg – Rottweil – Lindau". Arteria E121 była wtedy zaliczana do kategorii „B”, w której znajdowały się trasy europejskie będące odgałęzieniami oraz łącznikami.
Drogi w ciągu dawnej E121.
"Lista dróg opracowana na podstawie materiału źródłowego"

</doc>
<doc id="1231093" url="https://pl.wikipedia.org/wiki?curid=1231093" title="Nowy Sącz Chełmiec">
Nowy Sącz Chełmiec

Nowy Sącz Chełmiec – przystanek kolejowy położony na obrzeżach miasta Nowy Sącz, dawniej był to przystanek czynny dla pociągów pasażerskich. W związku z remontem Mostu Józefa Piłsudskiego od 5 maja 2018 na stacji zatrzymuje się szynobus obsługujący połączenie Nowy Sącz Chełmiec – Nowy Sącz Miasto.
Budynek.
Budynek tej stacji jest połączony z budką dróżnika, która jest czynna całą dobę.

</doc>
<doc id="1231101" url="https://pl.wikipedia.org/wiki?curid=1231101" title="Roślinność twardolistna">
Roślinność twardolistna

Roślinność twardolistna (ang. "Mediterranean Forests, woodlands and scrubs") - zbiorowiska roślinne wykształcające się w strefie klimatu śródziemnomorskiego (gorące i suche lato, mokra i deszczowa zima). Znanych jest pięć miejsc występowania tego typu roślinności - obszar śródziemnomorski, południowo-centralna i południowo-zachodnia Australia, południowa Afryka (fynbos), obszary występowania zarośli typu matorral w Chile oraz w Kalifornii Dolnej (około 1300 km długości). Skupia około 10% wszystkich gatunków roślin. Fynbos wyróżniany jest także jako osobna formacja roślinna, gdyż 68% spośród około 8600 gatunków roślin naczyniowych występuje jedynie na terenie fynbosu.

</doc>
<doc id="1231105" url="https://pl.wikipedia.org/wiki?curid=1231105" title="Horror – Amber">
Horror – Amber

Horror – Amber – seria powieści wydawanych przez wydawnictwo Amber, w latach 80. i 90.

</doc>
<doc id="1231108" url="https://pl.wikipedia.org/wiki?curid=1231108" title="E123 (trasa europejska)">
E123 (trasa europejska)

E123 – trasa europejska bezpośrednia północ-południe, biegnąca z Czelabińska w Rosji przez Kazachstan i Uzbekistan do Niżnego Piandżu w Tadżykistanie.

</doc>
<doc id="1231115" url="https://pl.wikipedia.org/wiki?curid=1231115" title="Simpsonowie (seria 4)">
Simpsonowie (seria 4)

Poniższa lista przedstawia 22 odcinki czwartego sezonu serialu animowanego "Simpsonowie", oryginalnie wyemitowanego w amerykańskiej telewizji FOX. Odcinki w Polsce zostały zaprezentowane przez TVP1 (do 4x02), Fox Kids oraz Canal+.

</doc>
<doc id="1231116" url="https://pl.wikipedia.org/wiki?curid=1231116" title="Nowy Sącz Jamnica">
Nowy Sącz Jamnica

Nowy Sącz Jamnica – przystanek kolejowy na trasie Tarnów – Krynica, stacja całodobowa, zatrzymują się na niej pociągi osobowe.
W roku 2017 przystanek obsługiwał 0–9 pasażerów na dobę.

</doc>
<doc id="1231119" url="https://pl.wikipedia.org/wiki?curid=1231119" title="Jaufré Rudel">
Jaufré Rudel

Jaufré Rudel de Blaye (ur. ok. 1113, zm. ok. 1170) – prowansalski trubadur, poeta i pieśniarz. 
Jego idealna miłość do księżniczki Trypolisu stanie się w przyszłości natchnieniem dla wielu poetów: Uhlanda, Browninga, Heinego, Rostanda, na podstawie trzech z ośmiu zachowanych pieśni Rudela zrodziła się bowiem legenda o rycerzu zakochanym w nigdy nie widzianej wschodniej damie, do której podążył wraz z krzyżowcami.
Vida Jaufré Rudela.
Opowieść o życiu Jaufré Rudela jest typowym przykładem średniowiecznej "vida", czyli opowieści o życiu trubadura.
"Jaufré Rudel był księciem Blaye; zakochał się on w księżniczce Trypolisu, nie ujrzawszy jej ani razu, ale słysząc o niej wiele dobrego od pielgrzymów powracających z Antiochii. Skomponował wiele pieśni o niej, chwaląc ją w pięknych melodiach i smutnych słowach. Pragnąc ją ujrzeć, wziął krzyż i wyruszył na morze, w łodzi zaś zachorował. Przyniesiono go, ledwo już żywego, do gospody w Trypolisie i powiedziano o tym księżniczce; ta zaś przyszła do niego i objęła go. Poznał, że to musi być ona. Wtedy odzyskał zmysły słuchu i woni, i chwalił Boga za to, że mógł dożyć chwili, gdy jego ukochana znalazła się przy nim. I tak umarł w jej ramionach, a ona pochowała go z honorami w świątyni i jeszcze tego samego dnia pogrążyła się w głębokim smutku."

</doc>
<doc id="1231121" url="https://pl.wikipedia.org/wiki?curid=1231121" title="Tzvetomir Tchipev">
Tzvetomir Tchipev



</doc>
<doc id="1231138" url="https://pl.wikipedia.org/wiki?curid=1231138" title="Welsh Open 2008">
Welsh Open 2008

Turniej rankingowy Welsh Open był rozgrywany w dniach 11 – 17 lutego 2008 roku w hali The Newport Centre w mieście Newport. Obrońcą tytułu mistrzowskiego był Neil Robertson, który jednak przegrał w meczu 1/8 finału z Allisterem Carterem 3:5.
W finale zmierzyli się Mark Selby oraz Ronnie O’Sullivan, a pojedynek zakończył się zwycięstwem tego pierwszego - 9:8. Dla Selby’ego był to pierwszy triumf w imprezie rankingowej, choć wcześniej wygrał on nierankingowy turniej Masters.
W Polsce turniej transmitowała stacja komercyjna Eurosport.
Nagrody.
Zwycięzca: £35 000
II Miejsce: £17 500
Półfinalista: £8 750
Ćwierćfinalista: £6 500
Last 16: £4 275
Last 32: £2 750
Last 48: £1 725
Last 64: £1 325
Najwyższy break turnieju: £2 000
Maksymalny break: £20 000
Najwyższy break eliminacji: £500
Maksymalny break w eliminacjach: £1 000
Łączna pula nagród: £225 500

</doc>
<doc id="1231139" url="https://pl.wikipedia.org/wiki?curid=1231139" title="The Very Best Of Sting &amp; The Police">
The Very Best Of Sting &amp; The Police



</doc>
<doc id="1231140" url="https://pl.wikipedia.org/wiki?curid=1231140" title="E125 (trasa europejska)">
E125 (trasa europejska)

E125 – trasa europejska bezpośrednia północ-południe, biegnąca z Iszymia w Rosji przez Kazachstan do Torugartu na granicy z Chinami w Kirgistanie.
Stary system numeracji.
Do 1985 obowiązywał poprzedni system numeracji, według którego oznaczenie E125 dotyczyło trasy: Dublin – Port Laoise – Limerick – Port lotniczy Shannon.
Drogi w ciągu dawnej E125.
"Lista dróg opracowana na podstawie materiałów źródłowych"

</doc>
<doc id="1231141" url="https://pl.wikipedia.org/wiki?curid=1231141" title="Brno-Slatina">
Brno-Slatina

Brno Slatina – stacja kolejowa w Brnie przy ulicy Drážní 1256/4, w kraju południowomorawskim, w Czechach. Znajdują się tu 2 perony.

</doc>
<doc id="1231147" url="https://pl.wikipedia.org/wiki?curid=1231147" title="Twierdza Kołobrzeg">
Twierdza Kołobrzeg

Twierdza Kołobrzeg () – nowożytne miasto-twierdza powstałe w XVII wieku poprzez rozbudowę i modernizację fortyfikacji Kołobrzegu. Twierdza została założona w 1653 roku. Uległa likwidacji jako twierdza lądowa w 1872 roku, zaś jako twierdza morska w 1887 roku. Ponownie została reaktywowana w czasie II wojny światowej w latach 1944–1945.
Powstanie twierdzy związane było z geostrategicznym oraz gospodarczym położeniem Kołobrzegu nad Morzem Bałtyckim. Już od wczesnego średniowiecza zdawano sobie sprawę z potrzeby zapewnienia obrony akwenu położonego pomiędzy Pomorzem Zachodnim i Bornholmem, kontroli tras żeglugowych z Bałtyku do Cieśnin Duńskich oraz znaczenia ekonomicznego ujścia Parsęty i znajdujących się tam salin (warzelnie soli i tężnie w Kołobrzegu istniały do 1860 roku).
O militarnej przeszłości Kołobrzegu przed zbudowaniem nowożytnej twierdzy świadczą pozostałości grodziska w Budzistowie (przedlokacyjny Kołobrzeg) oraz zachowane nieliczne resztki średniowiecznych murów miasta lokacyjnego założonego w 1255 roku.
Historia.
Budowa twierdzy.
O budowie nowożytnej twierdzy w Kołobrzegu zadecydowały wydarzenia wojny trzydziestoletniej. W 1627 roku na mocy Kapitulacji Franzburgskiej Pomorze Zachodnie znalazło się pod okupacją wojsk cesarskich. Po wkroczeniu do miasta oddziałów armii Wallensteina jej inżynierowie zaczęli prace konstrukcyjne nad modernizacją zniszczonych średniowiecznych obwarowań. W 1630 roku Kołobrzeg został zdobyty przez wojska szwedzkie. Inżynierowie szwedzcy kontynuowali prace fortyfikacyjne wprowadzając do nich swoje unowocześnienia i budując na przedmurzu miasta wały ziemne i bastiony.
Gdy w 1653 roku Szwedzi opuścili Kołobrzeg i stał się on stolicą brandenburskiej prowincji pomorskiej, książę-elektor Fryderyk Wilhelm I Hohenzollern postanowił zachować wojskowy charakter miasta i odbudować je jako miasto-twierdzę, która miała bronić jedynego wówczas w Brandenburgii portu morskiego.
Od drugiej połowy XVII wieku do początku XVIII wieku wzniesiono wokół miasta szereg obiektów fortyfikacyjnych budowanych według sztuki holenderskiej. W czasie prac rozebrano pozostałości średniowiecznych murów miejskich oraz wzniesiono nowe bramy wjazdowe. Wykorzystując podmokłe tereny wokół Kołobrzegu oraz rzekę Parsętę stworzono unikatowy system stawideł pozwalający w przypadku zagrożenia na zalanie łąk i pól wokół miasta, czyniąc z niego niedostępną ze wszystkich stron wyspę. U ujścia rzeki zbudowano stocznię i port wojenny, w którym stacjonowała brandenburska flota przeniesiona pod koniec XVII wieku do pruskiej Piławy.
Po zorganizowaniu garnizonu wojskowego i utworzeniu komendantury powołano w mieście jedną z pierwszych w Europie szkół wojskowych – Akademię Rycerską, w której kształcili się przyszli oficerowie armii brandenbursko-pruskiej i którą po utworzeniu Królestwa Prus w 1701 roku przeniesiono do Berlina.
Oblężenia twierdzy w czasie wojny siedmioletniej.
Umocnienia twierdzy kołobrzeskiej były kilkakrotnie szturmowane przez wojska rosyjskie w czasie wojny siedmioletniej. Plany sztabowców Cesarstwa Rosyjskiego przewidywały bowiem w razie zwycięstwa nad Królestwem Prus stworzenie z Kołobrzegu bazy morskiej dla rosyjskiej floty w tej części Morza Bałtyckiego.
Pierwsze oblężenie twierdzy rozpoczęło się w październiku 1758 roku. Pod miasto podszedł wówczas oddział gen. Palmenbacha, który bez większego wysiłku opanował port i przedmieście Ujście.
Samego Kołobrzegu nie udało mu się jednak zdobyć.
Kolejny szturm rozpoczął się 26 sierpnia 1760 roku. Był to skrupulatnie przygotowany desant morski połączonych sił szwedzko-rosyjskich pod dowództwem admirała Miszukowa wspieranych przez armię lądową pod dowództwem gen. Demidowa. Operacja ta nie osiągnęła jednak zamierzonego skutku. Komendant twierdzy płk von der Heyde pomimo przeważających sił wroga nie skapitulował i doczekał się odsieczy gen. von Wernera, który we wrześniu 1760 dotarł pod Kołobrzeg i 18 września rozbił armię oblężniczą gen. Demidowa pod Zieleniewem.
Ponownie pod Kołobrzeg Rosjanie podeszli w sierpniu 1761 roku. Znów było to uderzenie połączonych sił morskich i lądowych. Ich głównym celem ataku było zgrupowanie wojsk pruskich pod dowództwem księcia Fryderyka Wirtemberskiego, który założył swój obóz na przedpolach twierdzy. Dowodzący armią rosyjską gen. Rumiancew postanowił wziąć miasto głodem. Blokada wraz z ciągłym ostrzałem artyleryjskim Kołobrzegu trwała prawie pięć miesięcy. Zmusiła armię pruską do odejścia spod miasta i 16 grudnia 1761 roku do kapitulacji twierdzy.
Rosjanie opuścili twierdzę 9 sierpnia 1762 roku wraz z wycofaniem się Cesarstwa Rosyjskiego z dalszego prowadzenia wojny z Królestwem Prus. Natychmiast po tzw. cudzie domu brandenburskiego przystąpiono do odbudowy i rozbudowy kołobrzeskich umocnień. Zleceniodawcą tych prac był król Fryderyk II Wielki, który w 1763 roku osobiście wizytował twierdzę. Czerpiąc lekcję z niedawnej klęski postanowiono skupić się na zwiększeniu obronności ujścia Parsęty. W latach 1770-1774 w kołobrzeskim porcie wybudowano zachowane do dziś forty Ujście i Morast oraz zmodernizowano na wzór francuski istniejące wcześniej bastiony.
Bitwa o Kołobrzeg 1807.
Po zwycięstwach armii francuskiej nad armią pruską pod Jeną-Auerstedt Brandenburgia skapitulowała przed Napoleonem I. W listopadzie 1806 roku ogłoszono status okupacyjny w departamencie szczecińskim prowincji pomorskiej. Do twierdzy kołobrzeskiej przybył oddział kawalerii francuskiej, aby przejąć komendę nad miastem. Okazało się jednak, że dowódca pruski odmówił przekazania Kołobrzegu Francuzom i był gotów bronić swojej placówki bez względu na okoliczności. Jego postawa spowodowała, że na początku 1807 roku rozpoczęło się oblężenie. Pod Kołobrzeg przybyła dywizja gen. Teulié, a następnie armia gen. Loisona, w której składzie był polski pułk piechoty pod dowództwem płk Sułkowskiego.
Kłopoty logistyczne Francuzów ze ściągnięciem posiłków wykorzystali obrońcy twierdzy. Wokół Kołobrzegu jeszcze przed rozpoczęciem głównych walk zostały zbudowane nowe ziemne umocnienia, rowy, forty, a także niewielkie, ale skuteczne schrony "blockahausy". Pod koniec kwietnia 1807 roku do miasta przybył nowy komendant twierdzy mjr Gneisenau, który zastąpił skonfliktowanego z mieszczanami płk von Lucadou.
Bitwa rozpoczęła się w maju i trwała do pierwszych dni lipca 1807 roku. Siły atakujące skupiły się na szturmowaniu miasta od strony wschodniej. Pod koniec czerwca wszystko wskazywało, że twierdza niedługo padnie. 1 lipca rozpoczęło się bombardowanie, które zrównało miasto z ziemią. Uratowało je podpisanie pokoju w Tylży, które kończyło działania wojenne między Francją, Prusami i Rosją.
Bohaterska obrona miasta szybko przyniosła sławę broniącym jej dowódcom. W Królestwie Prus, a później w Niemczech wydarzenie to pomimo iż stanowiło tylko epizod wojen napoleońskich przeszło do patriotycznej legendy i wielokrotnie było wykorzystywane propagandowo. Dzień zakończenia walk 2 lipca obchodzony był w Kołobrzegu co roku niezwykle uroczyście. W latach 1943-1944 kinematografia niemiecka wyprodukowała monumentalny film wojenny "Kolberg", którego zadaniem miało być podniesienie na duchu obywateli III Rzeszy w przededniu ostatecznej klęski.
XIX wiek.
Po wielkiej bitwie z 1807 roku twierdza kołobrzeska stała się ważnym ośrodkiem kontrabandy. Miejscem gdzie przyjmowano potajemnie statki angielskie wiozące artykuły kolonialne i broń ze Zjednoczonego Królestwa do Europy. W 1811 roku rozpoczęto odbudowę zniszczonych obiektów militarnych, sypano nowe szańce i okopy, a także od 1813 roku zorganizowano w mieście punkt zborny i szkoleniowy dla ochotników chcących walczyć w wojnie wyzwoleńczej "Befreiungskriege" przeciwko osłabionej i wycofującej się na zachód po klęsce w kampanii rosyjskiej armii Napoleona I.
Po zakończeniu wojen napoleońskich twierdza w Kołobrzegu została ustanowiona w 1820 roku przez króla pruskiego Fryderyka Wilhelma III Hohenzollerna twierdzą I kategorii. W związku z tym w latach 1832-1836 poddano ją gruntownej modernizacji i kolejnej rozbudowie. Wzniesiono nowy fort u ujścia Parsęty zwany Szańcem Heydego oraz sąsiadujący z nim i zachowany do dziś Szaniec Kleista. Nad Kanałem Drzewnym niedaleko Reduty Morast wzniesiono Redutę Solną. Przebudowano i umocniono wybudowany w 1807 roku Fort Wilczy. Obok niego nad brzegiem morza wzniesiono także Szaniec Waldenfelsa, a także kilka innych dzieł fortyfikacyjnych.
Modernizacja z lat 30. XIX wieku była ostatnim ważniejszym epizodem w dziejach pruskiej twierdzy. Później na jej terenie nie prowadzono już większych prac budowlanych, a jedynie konserwatorskie.
W 1870 roku miasto przygotowywano do obrony przed ewentualnym atakiem floty II Cesarstwa Francuzów pod dowództwem admirała Bouet-Willamez. Do bombardowania Kołobrzegu jednak nie doszło, gdyż przybyłe na Morze Bałtyckie pancerniki francuskie ze względu na kapitulację Francji szybko się z niego wycofały. W 1871 roku w twierdzy kołobrzeskiej zorganizowano obóz dla jeńców wojennych wziętych do niewoli w wojnie francusko-pruskiej, którego pozostałością jest zachowany do dziś niewielki XIX-wieczny cmentarz wojskowy przy kołobrzeskich bulwarach nad Parsętą.
Likwidacja twierdzy.
W XVIII wieku stały się modne lecznicze kąpiele morskie i wycieczki do kurortów wypoczynkowych. Na początku XIX wieku zwrócono uwagę na mikroklimat panujący w Kołobrzegu. W 1802 roku Jan Henryk von Held napisał książkę "O kąpieli morskiej w Kołobrzegu i najlepszym i najtańszym sposobie z pożytkiem stosowania tejże", którą to pracą zainteresował się dwór królewski w Berlinie. Plany budowy uzdrowiska przerwały jednak wojny napoleońskie.
W latach 30. XIX wieku w Kołobrzegu zaczęły powstawać kąpieliska, a także ogrody i zakłady lecznicze wykorzystujące solankę z miejscowych źródeł. Inwestycje mieszczan stawały się coraz śmielsze i zaczęły wychodzić poza obwałowania miejskie na przedpola umocnień. Z czasem pruskie władze cywilne i wojskowe zaczęły dostrzegać, że istniejąca od XVII wieku twierdza straciła swój militarny charakter. W związku z rozwojem uzdrowiska postanowiono zlikwidować dotychczasowy status miasta. W 1872 roku cesarz Wilhelm I Hohenzollern wydał rozkaz o likwidacji twierdzy lądowej w Kołobrzegu, a następnie w 1887 roku o zniesieniu twierdzy morskiej.
Szybko nastąpiła adaptacja obiektów powojskowych na cele cywilne. Zasypano rowy forteczne, zlikwidowano wały ziemne. Nastąpił gwałtowny rozrost miasta, które na początku XX wieku stało się renomowanym uzdrowiskiem.
Powstanie kurortu nie wiązało się jednak z likwidacją garnizonu wojskowego. Pomimo zniesienia twierdzy Kołobrzeg nadal pozostawał ważnym strategicznym miejscem dla Niemiec. W czasie I wojny światowej miasto stanowiło wielki lazaret. W 1919 roku zostało wyznaczone na kwaterę feldmarszałka von Hindenburga i siedzibę Sztabu Generalnego. Po dojściu Adolfa Hitlera do władzy w latach 30. XX wieku w Kołobrzegu i wokół niego zaczęły powstawać nowe kompleksy wojskowe. Po 1939 roku w czasie II wojny światowej miasto powtórnie zostało zamienione w wielki lazaret oraz ośrodek wypoczynkowy dla żołnierzy i ich rodzin.
Bitwa o Kołobrzeg 1945.
W 1944 roku dowództwo niemieckie zdało sobie sprawę, że Kołobrzeg ze względu na swoje położenie zostanie zaatakowany przez Armię Czerwoną. 28 listopada 1944 roku rozkazem Adolfa Hitlera miasto przekształcono w twierdzę ("Festung Kolberg"). Rozpoczęła się ewakuacja sanatorium i szpitali. Przystąpiono do mobilizacji wszystkich zdolnych do służby wojskowej i budowy fortyfikacji. Na ulicach wzniesiono barykady, wiele budynków przekształcono w bastiony. W międzyczasie miasto opuszczali mieszkańcy, którzy używali wszelkich możliwych sposobów, aby wydostać się z Kołobrzegu przed oblężeniem. Na początku marca 1945 roku, w miejsce schorowanego gen. Herrmanna, na krótko przed rozpoczęciem walk komendantem twierdzy mianowano płk Fullriede. W nocy 3 marca 1945 roku ogłoszono stan oblężenia.
Bitwa o miasto rozpoczęła się nad ranem 4 marca i trwała dwa tygodnie. W początkowym okresie nieprzygotowane do walki o twierdzę radzieckie jednostki pancerne zostały odparte. 7 marca pod Kołobrzeg została skierowane oddziały 1 Armia Wojska Polskiego z rozkazem zdobycia miasta. 8 marca zamknięto pierścień okrążenia od wschodu. Do 12 marca, w ciężkich walkach przełamano zewnętrzny pierścień obronny. Od 12 marca walczono o przełamanie drugiego pierścienia obrony i umocnionych obiektów w Śródmieściu. 13 marca do walki o Kołobrzeg wprowadzono nowe oddziały. W dywizjach zorganizowano grupy szturmowe. W tym okresie opanowano Wyspę Solną i sforsowano rzekę. Zdobyto gazownię i szturmowano broniony przez pociąg pancerny dworzec kolejowy. 17 marca rozpoczęto ostatni bój o Fort Ujście. Nad ranem 18 marca ostatnie oddziały niemieckie zostały ewakuowane morzem z falochronu portowego.
Po zakończeniu walk po południu 18 marca 1945 roku w porcie kołobrzeskim na ruinach Fortu Ujście odbyła się uroczysta ceremonia i msza święta, a po niej na falochronie portu symboliczne "Zaślubiny Polski z morzem". W czasie Polski Ludowej wielokrotnie nawiązywano propagandowo do wydarzeń walk o Kołobrzeg, które były największą bitwą uliczną stoczoną przez Wojsko Polskie podczas II wojny światowej. Wiele ulic polskich miast nazwano imionami uczestników tej operacji. W Kołobrzegu upamiętniono to wydarzenie kilkoma pomnikami, wieloma tablicami pamiątkowymi i cmentarzem wojennym. W 1969 roku powstał również film wojenny "Jarzębina czerwona" opowiadający historię żołnierzy szturmujących Twierdzę Kołobrzeg.
Okupacja radziecka.
Po zdobyciu twierdzy 18 marca 1945 i opuszczeniu jej przez wojska 1 Frontu Białoruskiego w Kołobrzegu wprowadzono radziecką komendanturę wojenną. Koszary poniemieckie zajęła Armia Czerwona i rozpoczęto systematyczną wywózkę wszelkiego majątku jaki pozostał jeszcze w mieście.
W kwietniu 1945 roku do Kołobrzegu przybyła delegacja Rządu Tymczasowego Rzeczypospolitej Polskiej mająca za zadanie organizację kolonizacji miasta i przejęcia go przez władze polskie. Nie wyrażono jednak na to zgody i siedzibę powiatu tymczasowo zorganizowano w Karlinie.
Powodem dla którego władze radzieckie odmówiły oddania Kołobrzegu były dalsze plany wojenne Armii Czerwonej. W założeniach sztabowców miasto miało być bazą dla desantu na Bornholm.
9 maja z portu kołobrzeskiego wypłynęły radzieckie kutry torpedowe, które tego samego dnia zawinęły do Rønne i zmusiły dowódców garnizonu niemieckiego do poddania się. Akt kapitulacji wyspy Bornholm został podpisany w nocy z 9 na 10 maja 1945 roku w Kołobrzegu w kamienicy przy ul. Spacerowej 39, w której mieściło się radzieckie wojenne dowództwo portu.
Kołobrzeg po 1945.
Kołobrzeg został przekazany stronie polskiej 1 czerwca 1945 roku. Aktu tego dokonano uroczyście w domu modlitwy Kościoła Nowoapostolskiego (obecnie budynek zboru Kościoła Chrystusowego). Miasto przestało być twierdzą i rozpoczęła się jego kolonizacja i odbudowa. W Polsce Ludowej nie zmieniono jednak jego charakteru i dalej podobnie jak w czasach niemieckich pozostawało ważnym miastem garnizonowym. Pod koniec lat 40. XX wieku planowano zamienić je na wzór Bornego Sulinowa w miasto zamknięte. Skończyło się jedynie na stworzeniu eksterytorialnej bazy wojskowej w Bagiczu z radzieckim osiedlem garnizonowym w Podczelu.
W latach 50. XX wieku w okresie napiętych stosunków między Związkiem Radzieckim i Stanami Zjednoczonymi wokół Kołobrzegu zaczęły powstawać nadbrzeżne umocnienia przeciwdesantowe, obronne i punkty obserwacyjne m.in. 19 Bateria Artylerii Stałej (19 BAS). Zaostrzono przepisy w mieście i kontrolowano osoby cywilne, które przebywały na plaży w godzinach porannych i wieczornych. Odejście od tych praktyk nastało dopiero w latach 60. XX wieku wraz z rozwojem Uzdrowiska Kołobrzeg.
Część obiektów dawnej twierdzy znalazła się pod administracją Ludowego Wojska Polskiego, a później Sił Zbrojnych Rzeczypospolitej Polskiej. To czego nie przejęła armia przypadło władzom cywilnym. Dużo ciekawych budowli z różnych przyczyn uległo bezpowrotnemu zniszczeniu podczas odbudowy miasta i w latach późniejszych.
Zachowane fortyfikacje Twierdzy Kołobrzeg.
Pomimo ogromnych zniszczeń miasta w 1945 roku i powojennych wyburzeń w Kołobrzegu zachowało się wiele obiektów stanowiących kiedyś elementy Twierdzy Kołobrzeg. Zaliczają się do nich zarówno nowożytne fortyfikacje budowane od XVII do XIX wieku, jak i budynki wojskowe wzniesione w XX wieku lub cywilne adaptowane na cele obronne w okresie 1944-1945.
XVII wiek.
Dzieło fortyfikacyjne, którego początki sięgają połowy XVII wieku. Zlokalizowany na prawym brzegu Parsęty w pobliżu "batardeau". Do lat 80. XX wieku bastion był otoczony fosą od strony miasta, została ona zasypana podczas budowy nowego odcinka drogi wojewódzkiej DW102 łączącego ulicę Młyńską z ulicą Kamienną, o przebiegu równoległym do ulicy Budowlanej. Z dawnego bastionu zachował się ceglany mur i kamienna podmurówka. Na terenie dawnego fortu mieści się obecnie parking i magazyny.
Bastion Pommern ("Bastion Pomorze") należał do południowo-wschodniego systemu umocnień kołobrzeskiej twierdzy. Sąsiadował z bastionem Magdeburg. Pozostałości dzieła fortyfikacyjnego zostały wkomponowane w Park im. gen. Henryka Dąbrowskiego. Z dawnego fortu zachowały się zarysy umocnień ziemnych i fosa.
XVIII wiek.
Dzieło fortyfikacyjne na Wyspie Solnej złożone właściwie z kilku obiektów (bastion Geldern I, bastion Geldern II, redan Geldern I, redan Geldern II, reduta Geldern). Jego zadaniem była obrona ważnego dla twierdzy szlaku komunikacyjnego z Kołobrzegu do Trzebiatowa oraz osłona jedynego stałego mostu łączącego prawy i lewy brzeg Parsęty.
Bastiony na Wyspie Solnej powstały w XVIII wieku. Zostały zniwelowane w XIX wieku. Na ich miejscu stoją obecnie m.in. szpital miejski i cerkiew greckokatolicka. Jedynym zachowanym po nich śladem jest Brama Radzikowska ("Geldern Tor") z 1708 roku, która stanowiła wjazd do twierdzy od strony zachodniej. Pod koniec XVIII wieku nadano jej formę klasycystyczną. Obecnie jest to piętrowy budynek ze sklepionym przejazdem w przyziemiu i częścią mieszkalną na piętrze.
Most obronny ("Batardeau") będący w przeszłości unikatowym systemem spiętrzającym wodę na rzece w przypadku oblężenia twierdzy. W skład "batardeau" wchodziły: stawidła, galeria strzelecka oraz "Most z Orłami". Obiekt ten był wykorzystany do obrony miasta po raz ostatni w 1945 roku. Po II wojnie światowej niszczał i ulegał dewastacji. W 1986 roku został poważnie uszkodzony przez prace saperskie na Parsęcie. W latach 1987-1988 na polecenie władz bez wcześniejszego porozumienia z konserwatorem zabytków dokonano jego rozbiórki. Po budowli pozostały nieliczne fragmenty w nurcie rzeki, na których pod koniec lat 80. XX wieku zbudowano nowy most. Od kilkunastu lat trwają starania o rekonstrukcje tego założenia obronnego.
Fort Ujście ("Fort Münde") powstał w latach 1770-1774. Wzniesiony został u ujścia Parsęty na prawym brzegu rzeki w miejscu, w którym wcześniej od 1627 roku znajdował się szaniec ziemny. Powodem zbudowania bastionu były doświadczenia wojenne z lat 1760-1761. Okazało się bowiem, że dotychczasowe umocnienia nie są w stanie zapobiec opanowaniu portu wojennego przez przeciwnika.
Od XIX wieku na obiekcie od strony morza usytuowana była latarnia morska. W latach 1832-1836 fort zmodernizowano. W 1945 roku był to ostatni niemiecki punkt obrony Twierdzy Kołobrzeg ewakuowany w nocy z 17 na 18 marca. Po II wojnie światowej na rotundzie fortu żołnierze radzieccy zbudowali nową ceglaną latarnię morską, która oprócz funkcji użytkowych w okresie Polskiej Rzeczypospolitej Ludowej odgrywała rolę pomnika bohaterstwa Armii Radzieckiej.
Trzon zachowanego fortu stanowi trzykondygnacyjna ceglana rotunda, w której w poziomie piwnicznym był magazyn, przyziemie stanowiło pomieszczenie dla piechoty, a piętro stanowisko artylerii. Od zewnątrz bastion otoczony jest ceglanym murem.
Fort Ujście udostępniony jest do zwiedzania. Od strony portu wokół dzieła fortyfikacyjnego w okresie letnim rozlokowane są kramy z upominkami, część terenu zajmuje skwer zieleni, w piwnicach rotundy urządzono kawiarnię, a na latarni morskiej znajduje się taras widokowy.
Rawelin ("Luneta Lębork") należący do południowo-wschodniego systemu umocnień kołobrzeskiej twierdzy. Zlokalizowany w pobliżu bastionu Pommern. Reliktem tego dzieła fortyfikacyjnego jest zadrzewiona wysepka na fosie miejskiej w Parku im. gen. Henryka Dąbrowskiego.
Reduta Morast ("Reduta Bagienna") powstała w latach 1770-1774 na północnym cyplu Wyspy Solnej. Wraz z Fortem Ujście stanowiła kluczowy punkt obronny kołobrzeskiego portu i ujścia Parsęty.
W latach 1832-1836 obiekt zmodernizowano. Na cześć jednego z obrońców Kołobrzegu z 1807 roku, chorążego von Schilla reduta została nazwana w XIX wieku Redutą Schilla ("Schill Redute").
Budowla ma kształt pięcioboku. Składa się z wału ziemnego, ceglanego muru i czterech budynków. W 1945 roku reduty bronili niemieccy marynarze. Był to jeden z najdłużej broniących się bastionów podczas bitwy o Kołobrzeg.
Po II wojnie światowej zasypano fosę oddzielającą redutę od strony miasta. Przez wiele lat obiekt był w posiadaniu klubu żeglarskiego "Joseph Conrad". Obecnie wokół szańca znajduje się port jachtowy, a zabudowania forteczne zostały zaadaptowane na restaurację i niewielki amfiteatr.
XIX wiek.
Fort Napoleona ("Hohe-Berg Schanze") został wzniesiony w 1807 roku w miejscu wcześniejszego szańca z XVIII wieku. Podczas słynnego oblężenia twierdzy z początku XIX wieku stanowił punkt obronny na przedpolach południowej części twierdzy ("Wysoka Górka") przy szlaku komunikacyjnym do Karlina. W marcu 1945 roku doszło tutaj do potyczki wojsk pancernych niemieckich i radzieckich, podczas którego uległy zniszczeniu wszystkie radzieckie czołgi nacierające na szaniec.
Obecnie w miejscu dawnego fortu jest zlokalizowana pętla autobusowa linii nr 7, za nią znajdują się pozostałości fortecznych wałów ziemnych.
Fort Wilczy ("Wolfsberg Schanze") został zaprojektowany w 1807 roku w celu ochrony portu kołobrzeskiego od wschodu. Budowano go w czasie, gdy Francuzi podchodzili pod Kołobrzeg. Pierwotnie miał kształt trójramiennej gwiazdy zwieńczonej na każdym końcu "blockhausem". Dodatkowo szaniec otoczony był trzymetrowym wałem i suchymi rowami z palisadą.
Tutaj toczyły się najcięższe walki w 1807 roku. Tędy też gen. Loison zamierzał zdobyć Kołobrzeg.
Na fort nacierały kilkakrotnie oddziały polskiej piechoty, której obóz znajdował się na grobli w Kołobrzeskim Lesie. Bastion wielokrotnie przechodził z rąk do rąk. Podczas jednego ze szturmów na szaniec zginął zastępca komendanta twierdzy kpt. von Waldenfels. Uczczono go później nadając jednej z fortyfikacji jego imię ("Waldenfels Schanze").
W latach 1832-1836 Fort Wilczy przeszedł gruntowną modernizację. Nadano mu wówczas imię Fort Gneisenau. W 1925 roku obiekt przebudowano na amfiteatr, a na przedpolu szańca zbudowano miejski hipodrom. W 1945 roku zorganizowano tutaj silny punkt obronny.
Po II wojnie światowej, do połowy lat 50. XX wieku fort był w rękach Ludowego Wojska Polskiego. Później ponownie przekształcono go w amfiteatr. W latach 1968-1991 odbywały się tutaj Festiwale Piosenki Żołnierskiej, a obecnie różne koncerty i imprezy masowe m.in. Festiwal Interfolk i Festiwal Gama.
Reduta Solna ("Salinen Schanze") powstała w latach 1832-1836. Została zbudowana w wyniku doświadczeń wyciągniętych z bitwy w 1807 roku. Pierwotnie w jej miejscu stał niewielki szaniec ("Salinen Brückenkopf"), który osłaniał twierdzę od strony nieistniejącej od połowy XIX wieku kołobrzeskiej tężni.
Reduta ma kształt lunety. Składa się z wału ziemnego, fosy i dwóch budowli. Pierwszej ceglanej w kształcie dwóch połączonych rotund i drugiej ukrytej w wale ziemnym. W 1945 roku za jej obronę odpowiedzialny był oddział Volkssturmu.
Po II wojnie światowej Reduta Solna zachowała się w bardzo dobrym stanie. Obecnie wykorzystywana jest przez Związek Harcerstwa Polskiego jako baza żeglarska, miejsce biwakowe i atrakcja turystyczna dla dzieci.
Szaniec Kleista ("Kleist Schanze") został wybudowany w latach 1832-1836. Jego zadaniem była obrona portu kołobrzeskiego od strony zachodniej. Sąsiadował z nieistniejącym już dziś Szańcem Heydego ("Heyde Schanze").
W 1945 roku fortyfikacja ta została silnie obsadzona przez oddział niemiecki, który skutecznie odpierał nacierające od strony Grzybowa oddziały polskie. Po II wojnie światowej obiekt wszedł w skład kompleksu obiektów portu wojennego użytkowanego przez Marynarkę Wojenną.
W latach 50. XX wieku na Szańcu Kleista wzniesiono stanowiska 19 Baterii Artylerii Stałej, która była użytkowana przez Wojsko Polskie do lat 70. XX wieku. Obecnie istnieją plany adaptacji fortyfikacji na cele skansenu wojskowego.
Szaniec Siederland ("Siederland Schanze") powstał w XIX wieku. W 1945 roku były tutaj zlokalizowane stanowiska broni maszynowej i obronne schrony bojowe. Obecnie po bastionie pozostało niewielkie wzniesienie w pobliżu Białych i Czerwonych Koszar.
Szaniec Waldenfelsa ("Waldenfels Schanze", współcześnie: "Kamienny Szaniec") powstał nad brzegiem morza w latach 1832-1836 w miejscu gdzie w 1807 rozgrywały się najkrwawsze i najcięższe walki między obrońcami Twierdzy Kołobrzeg i 1 Pułkiem Piechoty Legii Poznańskiej. Rolą szańca była osłona rubieży twierdzy i portu. Szaniec Waldenfelsa sąsiadował z Fortem Wilczym i razem z nim tworzył system wschodnich umocnień Kołobrzegu.
XX wiek.
Bateria przeciwlotnicza i przeciwokrętowa Nettelbeck ("Flak- und Küstenbatterie Nettelbeck") powstała w latach 30. XX wieku w pobliżu basenu rybackiego. W 1939 roku znajdujące się na jej wyposażeniu działa zostały zdemontowane i przeniesione do Sillenstede pod Wilhelmshaven. W 1945 roku umocnienia baterii nie zostały wykorzystane w obronie miasta i przetrwały bitwę o Kołobrzeg. Po II wojnie światowej dawne stanowiska ogniowe znalazły się na terenie kołobrzeskiego portu wojennego. W latach 80. XX wieku na jednym z dawnych bunkrów baterii wzniesiono wieżę radaru brzegowego do wykrywania i śledzenia celów nisko lecących i nawodnych N-23 "Daniela".
Do dziś obiekt jest wykorzystywany przez Marynarkę Wojenną Rzeczypospolitej Polskiej.
Inne zachowane obiekty wojskowe.
Akademia Rycerska.
Budynek Akademii Rycerskiej w Kołobrzegu powstał w stylu renesansu florenckiego w drugiej połowie XVII wieku. Znajdująca się w jego wnętrzach uczelnia była jedną z pierwszych wyższych szkół wojskowych w Europie. W XVIII wieku budynek szkolny został zamieniony na arsenał. W 1945 roku nie uległ większym zniszczeniom. W latach 60. XX wieku został wyremontowany. Obecnie w gmachu mieści się hala sportowa w piwnicach natomiast restauracja.
Koszary wojskowe.
Budynek stanowi pozostałość dawnych koszar wojskowych istniejących wzdłuż rzeki Parsęty od XVIII wieku. Sąsiaduje z Bramą Radzikowską i kuźnią. W przeszłości w obiekcie znajdował się areszt garnizonowy zwany przez żołnierzy "Vater Philipp". Później był tu m.in. posterunek żandarmerii wojskowej, Urząd Bezpieczeństwa, przychodnia. Od 1998 roku dom należy do Świadków Jehowy i służy jako Sala Królestwa.
Białe Koszary zostały wzniesione w 1903 roku. Mieściły się w nich koszary artylerii niemieckiej ("Artilerie-Kasserne"). W 1945 roku był tutaj ważny punkt obrony Twierdzy Kołobrzeg. Po II wojnie światowej obiekty były użytkowane przez Wojsko Polskie. Po likwidacji w latach 90. XX wieku stacjonujących w nich jednostek wojskowych, koszary należały do Agencji Mienia Wojskowego i zostały wystawione na sprzedaż. Obecnie służą celom cywilnym.
Czerwone Koszary zostały wzniesione w 1900 roku. Mieściły się w nich koszary piechoty niemieckiej ("Infanterie-Kasserne"). W 1945 roku był tutaj ważny punkt obrony Twierdzy Kołobrzeg. Po II wojnie światowej budynki były użytkowane przez Wojsko Polskie. Po likwidacji w latach 90. XX wieku stacjonujących w nich jednostek wojskowych, koszary przekazano Agencji Mienia Wojskowego i wystawiono je na sprzedaż. Obecnie służą celom cywilnym.
Koszary Waldenfelsa zostały wybudowane w latach 30. XX wieku dla wojsk przeciwpancernych. Po II wojnie światowej budynki były użytkowane przez różne jednostki wojskowe. Obecnie stacjonuje w nich 8 Batalion Remontowy.
Parterowy, ceglany budynek kuźni wchodził w skład zabudowań koszar wojskowych z połowy XVIII wieku, które były położone na Wyspie Solnej wzdłuż rzeki Parsęty.
Osiedle wojskowe zbudowane w latach 1935-1939 dla personelu lotniska Luftwaffe w Bagiczu. Użytkowane przez Niemców do 1945 roku. Po II wojnie światowej zajęte przez Armię Czerwoną. W latach 60. XX wieku w związku z modernizacją lotniska w Bagiczu osiedle zostało rozbudowane. W 1992 roku po opuszczeniu budynków przez żołnierzy radzieckich Podczele zostało włączone w granice administracyjne Kołobrzegu. W latach 90. XX wieku dawne koszary i domy mieszkalne zostały zaadaptowane na cele cywilne. Obecnie Podczele jest jedną z dzielnic mieszkaniowych Kołobrzegu.
Stacja radarowa Kondor.
Placówka radiolokacyjna pod Kołobrzegiem nosiła kryptonim "Funkmeßgerät Stellung 1. Ordnung Kondor" i znajdowała się w pobliżu Ustronia Morskiego. Był to obiekt wojskowy zbudowany w czasie II wojny światowej, którego zadaniem było namierzanie nieprzyjacielskich samolotów. Na wyposażeniu jednostki były dwa olbrzymie radary o antenach parabolicznych do obserwacji powietrznej, naprowadzania myśliwców i współpracy z artylerią typu FuMG 65 "Würzburg-Riese" oraz jeden do śledzenia sytuacji powietrznej i ostrzegania wojsk typu A1 "Freya".
Dziś po tej stacji radarowej pozostały jedynie betonowe fundamenty obrotowych cokołów niemieckich radarów typu FuMG 65 "Würzburg-Riese".
Strzelnica wojskowa.
Strzelnica znajduje się w Lasku Załęże. Przed II wojną światową była to strzelnica niemieckiego garnizonu w Kołobrzegu. W 1945 teren ten należał do zachodniego odcinka obrony. Tu bronić się miały oddziały Volkssturmu. Ogień ze strzelnicy i z pobliskich zabudowań przez pewien czas skutecznie blokował działania polskich oddziałów próbujących przebić się do portu. Dziś z całego kompleksu pozostały jedynie zarysy wałów strzelnic.
Inne zachowane obiekty Twierdzy Kołobrzeg.
Monumentalny pięcionawowy, halowy gotycki kościół parafialny w Kołobrzegu powstał w późnym średniowieczu. Od XVI wieku był świątynią luterańską. W 1945 w Kościele Mariackim znalazło schronienie wiele osób cywilnych, którym przed rozpoczęciem oblężenia nie udało się wydostać z miasta. Pod koniec bitwy o Kołobrzeg kościół był ważnym punktem obrony i miejscem walk. Został zbombardowany przez ostrzał artylerii radzieckiej. Po II wojnie światowej odbudowany. Obecnie pełni funkcję rzymskokatolickiego kościoła parafialnego i konkatedry diecezji koszalińsko-kołobrzeskiej.
Dworzec kolejowy w Kołobrzegu w obecnym kształcie powstał w latach 30. XX wieku. W marcu 1945 roku był tutaj silny punkt obrony Twierdzy Kołobrzeg wspierany przez pociąg pancerny Panzerzug PZ 72A, pod dowództwem kpt. Roeminga. Pomimo ciężkich walk wokół stacji kolejowej jej budynek przetrwał. Po II wojnie światowej został zamieniony na magazyn zboża Armii Radzieckiej. Później został przekazany Polskim Kolejom Państwowym i jest przez nie użytkowany do dziś.
Fabryka narzędzi farmaceutycznych w Kołobrzegu w 1945 roku stanowiła ważny bastion wschodniego odcinka obrony miasta. W pobliżu budynku znajdowało się stanowisko niemieckiej artylerii. 17 marca podczas ataku na zakłady farmaceutyczne zginęła ppor. Gierczak, która pośmiertnie została uhonorowana Orderem Virtuti Militari. Po II wojnie światowej obiekt został przekazany sanatorium. Mieściła się w nim dyrekcja Uzdrowiska Kołobrzeg. Od 2004 roku w budynku ma swoją siedzibę kołobrzeska filia Społecznej Wyższej Szkoły Przedsiębiorczości i Zarządzania w Łodzi.
Ewangelicki kościół garnizonowy w Kołobrzegu ("Kościół nad rzeką") wzniesiony w stylu neogotyckim w 1832 roku. Powstał w miejscu wcześniejszej świątyni wchodzącej w skład zabudowań klasztornych sióstr diakonis. Obiekt bez większych uszkodzeń przetrwał działania wojenne w 1945 roku i po II wojnie światowej został zaadaptowany na potrzeby katolickiej parafii św. Marcina. Obecnie nosi wezwanie Niepokalanego Poczęcia Najświętszej Marii Panny i pełni funkcję kościoła rektoralnego parafii mariackiej w Kołobrzegu.
Jest to kościółek jednonawowy z fasadą frontową zwieńczoną trójkątnym szczytem. Portal i otwory okienne są ostrołukowe. Na dwuspadowym dachu widoczna jest sygnaturka. Wnętrze kościoła zachowało wyposażenie neogotyckie.
Budynek mieszkalny w narożniku ul. Wolności i ul. 1 Maja. W 1945 dom został zaadaptowany na siedzibę radzieckiej komendantury wojennej. Obecnie jest to dom mieszkalny.
Neogotycki budynek rady miejskiej wzniesiony w latach 1829-1832 według projektu Karla Schinkla. Powstał w miejscu wcześniejszego gotyckiego ratusza zburzonego podczas oblężenia miasta w 1807 roku. W 1945 roku obiekt wchodził w skład punktów obronnych rejonu "Środek". Obecnie w gmachu mieszczą się różne instytucje publiczne oraz galeria sztuki i klub muzyczny.
Budynki rzeźni miejskiej w Kołobrzegu powstały w latach 1888-1889 obok dawnego bastionu Cleve osłaniającego południowy cypel Wyspy Solnej. W 1945 roku obiekt został umocniony i włączony w skład pierwszej linii obrony Twierdzy Kołobrzeg. Załogę zakładu stanowili niemieccy marynarze, którzy stawiali zaciekły opór nacierającym oddziałom polskim.
W 2008 roku znaczna część budynków dawnej rzeźni została wyburzona. Zachowała się tylko neogotycka kamienica. W miejscu zabudowań rzeźni powstaje supermarket.
W okresie II wojny światowej w całym Kołobrzegu zostały zbudowane schrony przeciwlotnicze. Większość tych obiektów przetrwała wojnę. Obecnie są one zdewastowane lub wkomponowane w zieleń miejską. W niektórych zimują nietoperze.
Schrony zachowane:
Wieża ciśnień w Kołobrzegu została zbudowana w 1885 roku w stylu neogotyckim. Była połączona z systemem miejskiego wodociągu. W czasie walk o Kołobrzeg stanowiła główny zbiornik wody pitnej dla obrońców centrum miasta i pozostających w nim osób cywilnych. Pomimo że w jej okolicach toczyły się ciężkie walki uliczne przetrwała wojnę. Po 1945 roku była nieczynna. Uruchomiono ją ponownie w latach 70. XX wieku, gdy wokół niej zbudowano osiedle wielokondygnacyjnych bloków mieszkalnych. Obecnie jest użytkowana przez Miejskie Wodociągi i Kanalizację w Kołobrzegu. W jej wnętrzu, w dolnej części mieściła się przez wiele lat kwiaciarnia. Od 2014 roku trwa jej przebudowa na browar restauracyjny.
Secesyjna kamienica przy ul. Spacerowej 39. W marcu 1945 roku jako jedna z nielicznych przetrwała bombardowania Dzielnicy Portowej Kołobrzegu. W domu tym w 1945 roku znajdowało się radzieckie wojenne dowództwo portu. W nocy z 9 na 10 maja 1945 roku podpisano tutaj kapitulację Bornholmu. Obecnie jest to dom mieszkalny.
Twierdza Kołobrzeg jako więzienie.
Od XVII do XIX wieku Kołobrzeg był miejscem, do którego zsyłano z całej monarchii Hohenzollernów osoby życia publicznego skazane z powodów politycznych na karę twierdzy. Wśród nich były m.in.: arcybiskup gnieźnieńsko-poznański Marcin Dunin Sulgostowski; prekursor wychowania fizycznego Fryderyk Ludwik Jahn i filozof Arnold Ruge.
Poza więźniami politycznymi w twierdzy kołobrzeskiej przetrzymywani byli również jeńcy wojenni. W 1871 roku w Kołobrzegu został założony obóz dla żołnierzy francuskich wziętych do niewoli w czasie wojny francusko-pruskiej.
Garnizon Twierdzy Kołobrzeg (1653–1887).
Oddziały stacjonujące w twierdzy kołobrzeskiej w czasie pokoju.
Komendanci Twierdzy Kołobrzeg.
Komendanci twierdzy kołobrzeskiej.

</doc>
<doc id="1231151" url="https://pl.wikipedia.org/wiki?curid=1231151" title="Ranger Tab">
Ranger Tab

Ranger Tab – odznaka US Army, do noszenia której prawo mają żołnierze, którzy ukończyli 61-dniowy kurs w U.S. Army Ranger School obejmujący walkę w małym oddziale na terenach bagiennych, górskich i leśnych. 
Ranger Tab, będąca łukową naszywką (na mundury polowe) lub odznaką metalową (na mundury galowe) w kolorze czarno-złotym. Naszywka noszona jest na lewym rękawie, na ramieniu munduru polowego i służbowego "zielonego" ("Army Green Service Uniform"); zaś metalowa odznaka na patce lewej górnej kieszeni munduru służbowego "niebieskiego" ("Army Blue Service Uniform"). Po zdobyciu można ją nosić do końca kariery wojskowej, nawet jeśli nie jest się przydzielonym do 75th Ranger Regiment.
Starszeństwo odznaczeń (bazujące głównie na długości): President's Hundred Tab, Special Forces Tab, Ranger Tab i Sapper Tab.

</doc>
<doc id="1231152" url="https://pl.wikipedia.org/wiki?curid=1231152" title="Márcio Roberto da Silva Inácio">
Márcio Roberto da Silva Inácio

Tinga, właśc. Márcio Roberto da Silva Inácio Garibaldi (ur. 12 sierpnia 1985 w São Paulo) – były brazylijski piłkarz występujący na pozycji pomocnika.
Występował m.in. w Grêmio Barueri, Pogoni Szczecin, Viktorii Žižkov, EC Macapá, Náutico Recife, Rio Branco FC, Marcílio Dias Itajaí i Clube do Remo.

</doc>
<doc id="1231155" url="https://pl.wikipedia.org/wiki?curid=1231155" title="Frankfurt am Main Stadion">
Frankfurt am Main Stadion

Frankfurt Stadion – stacja kolejowa we Frankfurcie nad Menem, w kraju związkowym Hesja, w Niemczech. Stacja znajduje się w pobliżu Commerzbank-Arena. Znajdują się tu 4 perony.

</doc>
<doc id="1231156" url="https://pl.wikipedia.org/wiki?curid=1231156" title="E471 (emulgator)">
E471 (emulgator)

E471 – dodatek do żywności z listy E, stosowany jako emulgator (środek ułatwiający uzyskanie emulsji oleju i wody). Kod E471 obejmuje mono- lub diglicerydy kwasów tłuszczowych. Stosowany np. do produkcji margaryny.

</doc>
<doc id="1231157" url="https://pl.wikipedia.org/wiki?curid=1231157" title="Wskaźnik wykup-wyprzedaż">
Wskaźnik wykup-wyprzedaż

Wskaźnik wykup-wyprzedaż oscyluje granicach od 0 do 100%. Wartość 100 zostanie uzyskana, gdy formula_1 natomiast wartość 0 przy założeniu, że formula_2 Wyniki dochodzące do 100% uzyskamy w czasie trwania hossy. Odwrotnie, w czasie trwania bessy wskaźnik ten będzie osiągał wartości bliskie 0.
gdzie:

</doc>
<doc id="1231159" url="https://pl.wikipedia.org/wiki?curid=1231159" title="Robert Marley">
Robert Marley



</doc>
<doc id="1231162" url="https://pl.wikipedia.org/wiki?curid=1231162" title="National Center for Biotechnology Information">
National Center for Biotechnology Information

National Center for Biotechnology Information (w skrócie NCBI) jest częścią National Library of Medicine (NLM). NCBI przechowuje genetyczne sekwencje nukleotydowe (w bazie GenBank) oraz bazy artykułów biomedycznych (PubMed i PubMed Central), a także inne informacje dotyczące biotechnologii. Wszystkie te bazy danych są dostępne w sieci przez wyszukiwarkę Entrez.
Historia.
NCBI powstało w listopadzie 1988 roku. Siedziba NCBI znajduje się w Bethesda w stanie Maryland w USA.

</doc>
<doc id="1231171" url="https://pl.wikipedia.org/wiki?curid=1231171" title="Hannover Bismarckstraße">
Hannover Bismarckstraße

Hannover Bismarckstraße – stacja kolejowa w Hanowerze, w kraju związkowym Dolna Saksonia, w Niemczech. Znajdują się tu 2 perony.

</doc>
<doc id="1231172" url="https://pl.wikipedia.org/wiki?curid=1231172" title="E127 (trasa europejska)">
E127 (trasa europejska)

E127 – trasa europejska bezpośrednia północ-południe, biegnąca na terenie Rosji i Kazachstanu. Swój przebieg rozpoczyna w Omsku, gdzie łączy się z trasą E30 w kierunku zachodnim (Moskwa, Mińsk, Warszawa), następnie przekracza granicę z Kazachstanem, krzyżuje się z trasami E018 w Pawłodarze oraz E40 w Kałbatau i kończy się w Majkapszagaju, na granicy z Chinami.
Całkowita długość arterii wynosi 1305 km, z czego 180 km znajduje się w Rosji, a pozostałe 1125 km w Kazachstanie. Stanowi najbardziej wysuniętą na wschód trasę europejską o relacji północ-południe.

</doc>
<doc id="1231173" url="https://pl.wikipedia.org/wiki?curid=1231173" title="Mohamed El Yaagoubi">
Mohamed El Yaagoubi

Moha, właśc. Mohamed El Yaagoubi (ur. 12 września 1977 w Taourit) – marokański piłkarz występujący na pozycji pomocnika.

</doc>
<doc id="1231179" url="https://pl.wikipedia.org/wiki?curid=1231179" title="Ophrys">
Ophrys



</doc>
<doc id="1231180" url="https://pl.wikipedia.org/wiki?curid=1231180" title="Ava Adore">
Ava Adore

"Ava Adore" – piosenka zespołu The Smashing Pumpkins, wydana jako pierwszy singel promujący album "Adore" z 1998 roku. Zarówno utwór tytułowy jak b-side'y z singla zostały napisane przez Billy'ego Corgana.
Teledysk do "Ava Adore" w reżyserii brytyjskiego duetu Dom and Nic przedstawiał członków grupy na tle zmieniających się wraz z ruchem kamery dekoracji. Ponadczterominutowy teledysk został nagrany w jednym długim ujęciu, z wykorzystaniem technik slow- i fast-motion, przy jednoczesnej statycznej pracy kamery; wymagało to precyzyjnego i czasochłonnego zaplanowania planu zdjęciowego, co znacznie opóźniło rozpoczęcie zdjęć. Według członków grupy byli oni bliscy zarzucenia pomysłu teledysku.
Utwór był wielokrotnie grany na koncertach zespołu począwszy od 1998 roku. Gdy Jimmy Chamberlin powrócił do zespołu, utwór zaczął być grany w zmienionej, cięższej brzmieniowo aranżacji.

</doc>
<doc id="1231182" url="https://pl.wikipedia.org/wiki?curid=1231182" title="Thor Delta C">
Thor Delta C

Thor Delta C – amerykańska rakieta nośna z rodziny Thor. Istniały jej dwa warianty: C (10 startów) i C1 (3 starty).
Wariant C1.
Wariant ze zmienionym ostatnim członem.

</doc>
<doc id="1231185" url="https://pl.wikipedia.org/wiki?curid=1231185" title="D'Arcy Wretzky">
D'Arcy Wretzky



</doc>
<doc id="1231187" url="https://pl.wikipedia.org/wiki?curid=1231187" title="NPM">
NPM



</doc>
<doc id="1231188" url="https://pl.wikipedia.org/wiki?curid=1231188" title="Konkatedra św. Jana Chrzciciela w Kamieniu Pomorskim">
Konkatedra św. Jana Chrzciciela w Kamieniu Pomorskim

Konkatedra Najświętszej Marii Panny, św. Jana Chrzciciela i św. Faustyna biskupa w Kamieniu Pomorskim – kościół parafii rzymskokatolickiej św. Ottona w Kamieniu Pomorskim. Historyczna katedra diecezji pomorskiej.
Od roku 1972 świątynia pełni funkcję konkatedry diecezji a następnie archidiecezji szczecińsko-kamieńskiej.
1 września 2005 roku konkatedra oraz sąsiadujący z nią zespół budynków rozporządzeniem Prezydenta Rzeczypospolitej Polskiej zostały uznane za pomnik historii. Katedra jest najstarszym obiektem sakralnym na Pomorzu Zachodnim z najstarszą znaną więźbą dachową z terenu Polski.
Od 1964 r. na organach kamieńskich koncertują znakomici organiści z całego świata, w ramach Festiwalu Muzyki Organowej i Kameralnej, organizowanych przez Towarzystwo Muzyczne im. H. Wieniawskiego.
Historia.
Po misji chrystianizacyjnej św. Ottona z Bambergu w 1124 roku na podgrodziu Kamienia Pomorskiego powstał drewniany kościół św. Jana Chrzciciela . W roku 1176 książę pomorski Kazimierz I w jego miejscu ufundował katedrę. Budowa nowej świątyni związana była z przeniesieniem siedziby biskupów pomorskich z pobliskiego Wolina. Kamień miał być "ludniejszy i bezpieczniejszy". Decyzja ta została zatwierdzona przez papieża Klemensa III w roku 1188. 
Pierwotnie świątynia była wzniesiona w stylu romańskim na planie krzyża łacińskiego w układzie bazylikowym. W latach 1180–1210 wzniesiono część prezbiterium. Około 1250 roku zbudowano portal w transepcie południowym z rzeźbionymi archiwoltami i tympanonem przedstawiającym Adorację Baranka. W tych dwóch budowlach widać stopniowe przejście z formy romańskiej do wczesnogotyckiej. Do wschodniej części (chór z apsydą i transeptem) dobudowano na przełomie XII i XIII wieku wiele pomieszczeń: zakrystię (północna strona chóru), kapitularz (od południa), paradyż osłaniający późnoromański portal główny (przy ścianie południowej transeptu). 
W czasie najazdu Brandenburczyków na Kamień w 1308 roku wojska brandenburskie spaliły częściowo istniejący wschodni fragment budowli. Po wznowieniu prac, budowę bazyliki kontynuowano w stylu gotyckim. Na dawnych fundamentach w wieku XIV utworzono wirydarz (od północy korpusu), oraz korpus nawowy. Po 1310 roku wzniesiono krużganki po północnej stronie, a w latach 1325–1350 nad skrzydłem wschodnim katedry dobudowano pomieszczenie gotyckie, w którym w późniejszych czasach mieścił się katedralny skarbiec. Na początku XIV wieku powstały malowidła na sklepieniu prezbiterium oraz w konsze absydy. W tym samym czasie zbudowano korpus bazylikowy świątyni na pierwotnym fundamencie romańskim, gotycką wieżę ceglaną i lektorium przed prezbiterium. We wnętrzu katedry ustawiono ołtarze, stalle kanonickie, granitową chrzcielnicę i wielki krucyfiks mistyczny. Około 1382 roku świątynia została wyposażona w pierwsze organy. W XV wieku południowa strona korpusu nawowego został ozdobiona koronkową attyką ceglaną. W 1419 roku zbudowano przylegającą do nawy południowej kaplicę Lepelów.
Kościół ukończono pod koniec XV wieku. Zbudowano wówczas przylegający do prezbiterium od strony południowej kapitularz oraz wyposażono katedrę w nowe organy fundacji biskupa Benedykta Wallensteina. Około 1480 roku w prezbiterium ustawiono ołtarz główny. Według różnych źródeł . Inne źródła podają, że katedra przeszła w czasie reformacji w ręce protestantów po śmierci ostatniego biskupa katolickiego Erazma Manteuffela w 1544 roku. Usunięto wtedy około 20 ołtarzy, a pozostawiono jedynie tryptyk ołtarza głównego z drugiej połowy XV wieku. Świątynią luterańską pozostawała do 1945 roku (pomimo wprowadzenia protestanckiej ordynacji kościelnej zachowano rangę katedralną świątyni i do XIX wieku przy kościele istniała kapituła katedralna). Podczas wojny trzydziestoletniej (1618—1648) doszło do zniszczenia wnętrza. Dzięki hojności księcia Ernesta Bogusława von Croya świątynia w drugiej połowie XVII wieku uzyskała nowe barokowe wyposażenie oraz istniejące do dziś organy. W 1802 roku została zburzona gotycka wieża katedry. W 1855 w świątyni zostały przeprowadzone prace renowacyjne oraz wzniesiono nową neogotycka dzwonnicę. W 1888 przeprowadzono renowację barokowych organów. W 1934 roku dokonano kolejnej restauracji katedry, a także zmieniono wygląd wieży. Po zakończeniu II wojny światowej katedra została przejęta przez katolików. 1 stycznia. Kościół został poświęcony 16 września 1945 roku przez księdza Henryka Kulikowskiego. W latach 60. XX wieku dokonano regotyzacji i renowacji świątyni oraz przystosowano ją do potrzeb posoborowej formy rytu łacińskiego. W latach 60. i 70. XX wieku (1961-1979) nad pracami w katedrze kamieńskiej czuwał jako proboszcz ks. Roman Kostynowicz, dyplomowany konserwator zabytków (Diecezjalny Konserwator Zabytków). Od roku 1981 do 1994 dalszym pracom mecenasował ks. proboszcz Olgierd Ostrokołowicz. W 1972 roku, po utworzeniu diecezji szczecińsko-kamieńskiej, ustanowiono ją konkatedrą rzymskokatolickiej diecezji szczecińsko-kamieńskiej, w 1992 roku przekształconej w archidiecezję. 14 września 2010 katedra kamieńska została podniesiona do rangi sanktuarium, słynącego łaskami obrazu Pana Jezusa Ukrzyżowanego i Matki Bożej Bolesnej z Brzozdowic. Obrazy te zostały przywiezione przez repatriantów ze Lwowa.
Architektura.
Romańsko-gotycka, ceglana, trójnawowa bazylika z wirydarzem od strony północnej. Prezbiterium o cechach romańskich i wczesnogotyckich. Bogato udekorowana gotycka fasada południowa. Nad całością dominuje masywny neogotycki blok wieżowy z 1934 roku, zwieńczony czterospadowym hełmem, na szczycie którego ustawiony jest duży łaciński krzyż.
Wnętrze.
We wnętrzu katedry uwagę zwracają XVII-wieczne barokowe organy fundacji księcia Ernesta Bogusława von Croya oraz pochodząca z 1682 roku, bogato zdobiona, barokowa ambona – dzieło (najprawdopodobniej) Johanna Grundmanna z Frankfurtu i Heinricha Redtela. Na ściankach kosza ambony znajdują się rzeźby czterech ewangelistów i św. Pawła. Balustrada schodów ambony oraz bramka zostały udekorowane obrazami o treści symbolicznej. Na zaplecku ambony umieszczono krucyfiks na tle panoramy Jerozolimy. Obok ustawiono dwie kariatydy podtrzymujące baldachim ambony ozdobiony medalionami ze scenami ze Starego Testamentu, aniołkami z symbolami Męki Pańskiej oraz, wieńczącą całość, rzeźbą Jana Chrzciciela.
Krzyżowo-żebrowe i gwieździste sklepienia katedry ozdobione są w stylu średniowiecznym motywami roślinnymi.
Prezbiterium.
Centralne miejsce w prezbiterium zajmuje ołtarz główny – gotycki tryptyk datowany na koniec XV lub początek XVI w., przedstawiający: w części centralnej scenę Wniebowzięcia Matki Bożej, a na skrzydłach męczeństwo św. Jana Chrzciciela i św. Faustyna (wg J. Kochanowskiej: św. Wiktora). Antepedium ołtarza głównego stanowią wizerunki czterech ewangelistów pochodzące z kościoła w Kozielicach (były tam częścią ambony).
Obok ołtarza uwagę zwraca zakratowana wnęka ścienna, średniowieczne tabernakulum tzw. sakraria. Pod ścianami prezbiterium ustawiono stalle kanoników (rodowód tych siedzisk sięga XIV w., zostały jednak mocno przebudowane w XIX w.). Na północnej ścianie prezbiterium umieszczono dwa obrazy Drogi Krzyżowej pochodzące z warsztatu Łukasza Cranacha Starszego. Na bocznych ścianach prezbiterium umieszczono dwie gotyckie rzeźby przedstawiające św. Jana Ewangelistę i św. Jana Chrzciciela. Najprawdopodobniej, rzeźby te były niegdyś częścią ołtarza głównego.
Na sklepieniu prezbiterium znajduje się polichromia datowana na XIII lub XIV w., przedstawiająca scenę Ukrzyżowania oraz wić roślinną będącą wyobrażeniem ogrodu rajskiego, z Drzewem Żywota. 
Transept.
Chór kapłański od transeptu oddziela zdobiona, barokowa krata lektorium z 1684 roku. Jej górna, ażurowa część wykonana została przez artystę o inicjałach "B. K." pochodzącego najprawdopodobniej z Gdańska. Dolną część lektorium wypełniają cztery obrazy Heinricha Redtela przedstawiające sceny ze Starego Testamentu. Nad lektorium umieszczony jest gotycki krzyż w formie krucyfiksu mistycznego datowany na XV lub początek XVI w. W transepcie obok ozdobnej kraty ustawiony jest tron arcybiskupi z baldachimem oraz ołtarz przy którym odprawiana jest liturgia w zwyczajnej formie rytu rzymskiego. W południowym skrzydle transeptu znajduje się siedemnastowieczny ołtarz "Ecce Homo", z obrazem "Chrystusa przed Piłatem" namalowanym przez Heinricha Redtela według sztychu Rembrandta. Ołtarz ten projektowany był jako ołtarz główny katedry i do drugiej wojny światowej znajdował się w prześwicie kraty lektoryjnej. Na przeciwległej do ołtarza ścianie, znajduje się dużych rozmiarów krucyfiks, wykonany ok. 1684 przez Johanna Grundmanna z Frankfurtu nad Odrą – twórcę głównych rzeźb kamieńskich organów .
W przęśle północnym transeptu znajduje się baptysterium z wczesnogotycką chrzcielnicą (stopa chrzcielnicy jest późniejsza i pochodzi z XIX wieku). Chrzcielnicę otacza bogato zdobiona, barokowa krata kurtynowa z 1685 roku wykonana przez artystę o inicjałach "B. K.". 
Nawa.
Przy pierwszym filarze nawy północnej ustawiony jest ołtarz z drugiej połowy XVII w. Niegdyś zawierał on w części centralnej gotycką szafę z figurami Najświętszej Maryi Panny i innych świętych. Obecnie w to miejsce wmontowana jest kopia obrazu Matki Boskiej Częstochowskiej. Ołtarz pochodzi z kościoła św. Mikołaja w Kamieniu Pomorskim.
W kaplicy przy nawie południowej umieszczono ołtarz z obrazem Ukrzyżowanego z Brzozdowiec, przywieziony do Kamienia Pomorskiego po II wojnie światowej przez polskich wysiedleńców z przedwojennego województwa lwowskiego. Obraz został namalowany przez nieznanego artystę w 1746.
Na sklepieniu nawy głównej zachowała się czternastowieczna polichromia przedstawiająca Chrystusa Sędziego w mandorli, z symbolami czterech Ewangelistów, lilią i mieczem.
Poddasze.
Jak ustalono w 2021 roku, katedra ma najstarszą zachowaną więźbę dachową z terenu Polski. Wykazuje strukturę z XIII wieku, choć wiele elementów wymieniono w ciągu 650 lat użytkowania katedry. Zachowały się też średniowieczne znaki ciesielskie. Projekt i technika ciesielska przypominają styl niemiecki, stamtąd zapewne pochodzili jej wykonawcy. Do obróbki drewna użyto siekiery, toporu i piły. Więźba jest tak dobrze zachowana, że wcześniej sądzono, iż pochodzi z czasów nowożytnych. Została zbudowana z drewna dębowego, sprowadzanego z wyspy Wolin, widoczne są ślady po linach używanych podczas spławiania. Różne próbki drewna wskazują na ścięcie w latach 1260-1268, a w innym miejscu 1360-1361. Drewno z dachu nad prezbiterium może być jeszcze starsze, z pierwszej połowy XIII wieku.
Wieża.
Współczesna murowana wieża jest już trzecią. Wcześniej była romantyczna z 1850, barokowa z XVII wieku oraz gotycka (sic!).
Dzwony.
Na wieży zawieszone są cztery dzwony:
Wyposażenie.
Do dziś w wyposażeniu katedry zachowały się:
W kaplicy kolatorskiej przy nawie południowej znajduje się obraz łaskami słynący z Brzozdowiec, archidiecezji lwowskiej z XVIII w. Obraz ten z wotami i sukienką przewieziono do Kamienia w 1945 r. w czasie pracy tamtejszego ks. kan. Michała Kaspruka. Przy dwóch pierwszych filarach nawy stoją ołtarze boczne, po lewej stronie znajduje się barokowy ołtarz, przeniesiony z kościoła św. Mikołaja z Kamienia, a po prawej ołtarz z 1684 r., który stał dawniej przy lektoryjnej kracie. Jeszcze jeden ołtarz boczny zdobi południowe skrzydło transeptu barokową nadstawą z 1673 r. Wykonany on został dla kościoła w Trzęsaczu z malowidłami wolińskiego mistrza Joachima Sellina.
Wybitnie interesujące pozycje w inwentarzu katedry stanowią dwa wielkie, zawieszone na północnej ścianie prezbiterium obrazy na desce ze scenami Pasji Chrystusowej, powstałe w 1527 r. w warsztacie i pod nadzorem Łukasza Cranacha starszego. Ze skrzydła północnego transeptu prowadzą schody do gotyckich pomieszczeń, w których przed II wojną znajdował się skarbiec katedralny. Zawierał obiekty liturgiczne od X do XVII w., między innymi światowej sławy relikwiarz św. Korduli, dzieło sztuki skandynawskiej z około 1000 roku, orientalny relikwiarz z kości słoniowej, relikwiarze z Limoges, pastorały z XIII i XIV w. bizantyjską kadzielnicę z 1200 r., kielichy, pacyfikały, cenne tkaniny z XV w. oraz inne obiekty. Prawie cały skarbiec w ostatnim okresie wojny został wywieziony. 
Wirydarz katedralny stanowił w średniowieczu miejsce modlitw, kontemplacji, nabożeństw i pokut publicznych. Jest to jedyny przykatedralny wirydarz w Polsce. Wschodni odcinek wiryndarza nadbudowano, z przeznaczeniem na skarbiec, bibliotekę i archiwum.
W XIX w. przeniesiono z katedry do wirydarza gotyckie i renesansowe płyty nagrobne, należące do pochowanych w podziemiach dostojników duchownych i świeckich.
Nekropolia.
Katedra jest nekropolią książąt pomorskich z dynastii Gryfitów. Podziemia katedry są niedostępne i zasypane (stan na 1991). Pochowani są tam książęta pomorscy i biskupi diecezji kamieńskiej. 
W podziemiach świątyni zostali pochowani: 
W katedrze spoczywają liczni biskupi kamieńscy, dostojnicy kościelni, duchowni i osoby świeckie.
Wirydarz.
Wirydarz katedry kamieńskiej wzniesiony na przełomie XIII i XIV wieku jest jedynym tego typu założeniem przykatedralnym w Polsce. W przeszłości był on miejscem pochówku kanoników i biskupów kamieńskich, miejscem kontemplacji oraz ogrodem.

</doc>
<doc id="1231190" url="https://pl.wikipedia.org/wiki?curid=1231190" title="Poliandria w Tybecie">
Poliandria w Tybecie

Poliandria w Tybecie – tybetańska tradycja małżeństwa kilku mężczyzn z jedną kobietą, zwykle w formie związku między braćmi i wspólną żoną (tzw. poliandria braterska) albo jako małżeństwo między ojcem i synami, a jego następną żoną (tzw. poliandria dwupokoleniowa). Rzadziej występujący wariant w formie wspólnego związku małżeńskiego między braćmi i dwiema kobietami jest nazywany poliginandrią.
Wstęp.
W wyniku aktywnych represji ze strony chińskiego rządu wobec przejawów kultury tybetańskiej, w tym poliandrii, praktyka ta została oficjalnie uznana za zjawisko marginalne, obecnie jednak odradza się za sprawą nowych czynników społeczno-gospodarczych i kulturowych. Poliandria jest nadal rozpowszechniona u Tybetańczyków, którzy osiedlili się w Himalajach, poza granicami Chin oraz na obszarach, gdzie panują podobne warunki społeczno-ekonomiczne, np. w Nepalu, oraz wśród okolicznych ludów o podobnej kulturze. 
Analogiczną, tradycyjną praktyką małżeńską w Tybecie i pobliskich krajach, jest poliginia, czyli zawieranie małżeństwa przez matkę i jej córki ze wspólnym mężem (poliginia dwupokoleniowa) lub zawieranie małżeństwa przez siostry ze wspólnym mężem (poliginia siostrzana).
Panujący uprzednio system feudalny zmuszał również do utrzymywania tradycyjnej endogamii we własnej klasie społecznej, a także wśród krewnych. 
Po utracie niepodległości Tybetu na rzecz ChRL reformy wprowadzone w latach 1959-1960, wyzwalające chłopów pańszczyźnianych oraz znoszące niewolnictwo, wpłynęły negatywnie na tradycyjny system małżeński: wcześniej podlegli chłopi klas "du-jung" i "mi-bo", jako pierwsi zaczęli masowo unikać małżeństw poligamicznych, które i tak pośród nich zdarzały się rzadziej niż monogamiczne, występując tylko w bogatszych rodzinach z powodów gospodarczych. W związku z polityką kontroli urodzin władze chińskie zabroniły tradycyjnych małżeństw, wprowadzając nowe prawo rodzinne i delegalizując rozpowszechniony system wieloosobowego związku cywilnego, drastycznie zmieniając w ten sposób struktury społeczne Tybetu. Tym niemniej, poliandria braterska stała się najpopularniejszą formą małżeństwa wśród bogatszych chłopów, szczególnie w latach bezpośrednio po zniesieniu maoizmu w chińskiej polityce gospodarczej.
Przyczyny poliandrii.
Badania antropologiczne przeprowadzone do lat 70. XX wieku, które miały na celu wyjaśnienie zjawiska poliandrii w Tybecie, a szczególnie najczęściej spotykanej odmiany czyli poliandrii braterskiej, doprowadziły do wysunięcia różnych hipotez. Do lat 70. najczęściej spotykane w literaturze antropologicznej hipotezy to:
W 1971 Melvyn Goldstein, antropolog społeczny, zakwestionował obydwa wyjaśnienia. Według Goldsteina praktyka zabijania żeńskich noworodków nigdy nie zadomowiła się w Tybecie, zaś kobiety w tybetańskim społeczeństwie zawsze korzystały z wielu praw. W literaturze tybetańskiej nie znaleziono informacji demograficznych, które popierałyby pierwszą hipotezę, np. wzmianek o względnym niedoborze kobiet. Podważył także drugą teorię, dowodząc, że poliandria występuje głównie w rodzinach posiadaczy ziemskich, a nie wśród najuboższych warstw społecznych, gdzie prawdopodobieństwo głodu jest najwyższe. Melvyn Goldstein zaproponował wytłumaczenie praktykowania poliandrii uwarstwieniem społecznym Tybetu, albowiem struktury rodzinne i małżeńskie stanowiły ścisłe odzwierciedlenie miejscowej organizacji społecznej o wyraźnie zdefiniowanych klasach. Ten fakt oraz lokalna geografia glebowa wykluczały pozyskanie nowej ziemi rolnej. Potrzeba zachowania w posiadaniu ziemi, którą dana rodzina uprawiała od wielu pokoleń oraz konieczność osiągnięcia maksymalnej wydajności pracy poprzez zaangażowanie wszystkich mężczyzn w danej rodzinie, a także pracowników najemnych, w celu uzyskania nadmiaru bogactwa potrzebnego do wywiązania się z dziedzicznych zobowiązań podatkowych, uwarunkowały rozpowszechnienie poliandrii (nie dotyczyło to mnichów zamieszkałych osobno w klasztorach).
Warstwy społeczne i struktura rodzinna.
Tradycyjna organizacja społeczna w Tybecie miała cechy feudalne – ziemie rolne należały do arystokratycznych rodzin, organizacji religijnych i władz centralnych. Podział tych ziem był w gestii ich właścicieli.
Społeczeństwo tybetańskie dzieliło się na: 
Przynależność do tych klas była dziedziczna, również powiązania pomiędzy panami i chłopami były dziedziczne. 
Chłopi byli dalej zróżnicowani na trzy klasy, mianowicie: 
"Tre-ba", których było najmniej, zajmowali uprzywilejowaną pozycję polityczną i gospodarczą wśród chłopów.
Tre-ba.
"Tre-ba" mieszkali w „zakładowych jednostkach rodzinnych” (ang. "corporate family units") o określonych nazwach, które dziedzicznie były niezmienne od pokoleń oraz posiadali wielkie połacie ziemi, nadane im prawnie przez ich panów, które również podlegały prawu dziedziczenia z pokolenia na pokolenie. W zamian musieli płacić podatki ("tre-ba" dosłownie znaczy podatnik) i odbywali pańszczyznę w formie pracy ludzkiej i zwierzęcej. Melvyn Goldstein przedstawił tę zakładowość następująco:
Pomimo wielu zobowiązań "tre-ba" żyli zazwyczaj w dostatku. Dobrobyt zależał od skutecznej uprawy ziemi, bo uwarunkowania glebowo-klimatyczne wykluczały pozyskanie nowej pod uprawę. W związku z tym całokształt struktury rodzinnej i systemu zawierania małżeństw, a także systemu dzierżawy w przypadkach, gdy nie starczało rodzinnych rąk do pracy, podporządkowano tej kwestii, co spowodowało dalsze rozwarstwienie społeczne.
U "tre-ba" strukturę rodzinną i zawieranie małżeństw cechowały dwie podstawowe zasady: 
"Rodzina-trzon" (ang. "monomarital stem family") to taka, w której dziecko żonate lub zamężne jest nierozerwalnie związane ze wspólnym gospodarstwem domowym, będącym miejscem jego urodzenia. W Tybecie zazwyczaj odnosi się to do synów, bowiem tradycyjnie przeważa zasada patrylokalności. Zgodnie z zasadą jednego małżeństwa w każdym pokoleniu, jedno i tylko jedno małżeństwo jest dozwolone pośród braci, a dzieci z takiego małżeństwa są pełnoprawnymi członkami jednostki rodzinnej.
Rodzinna organizacja "tre-ba" oparta na tych dwóch zasadach zapobiega dalszemu dzieleniu ziemi. Sytuacja, w której zaistniałoby w rodzinie pokolenie z dwoma lub więcej spowinowaconymi rodzinami (dwie żony lub więcej) jest postrzegana jako niestabilna, podatna na poważne konflikty, które grożą podziałem zakładowej ziemi. Dziedziczenie ziemi rodzinnej w Tybecie oparte na starszeństwie spokrewnionych mężczyzn, wskazywałoby na podział ziemi pomiędzy braćmi w każdym pokoleniu, jednak tę zasadę ignorowano powszechnie, w celu zabezpieczenia zakładowej jednostki. Głównym powodem, który przemawiał za zachowaniem ziemi niepodzielonej, był dziedziczny podatek, który odnosił się do całej jednostki, bez względu na liczbę pracujących. Poligamia rozwiązała problem ewentualnego podziału ziemi oraz konieczność płacenia podatku od kilku jednostek zakładowych.
Poliandria braterska, dwóch braci i jednej kobiety, miała miejsce częściej, niż trzech czy czterech mężczyzn i jednej kobiety, z uwagi na konfliktowość takich związków i postrzeganą korzyść zbliżonego wieku braci-współmałżonków. Stosowano różne metody, aby pomniejszyć liczbę braci uczestniczących w gospodarstwie domowym, m.in. przez przeznaczenie jednego na mnicha zachowującego celibat lub oddanie syna do adopcji do matrylokalnego zamieszkiwania u rodziny bezdzietnej, lub pozbawionej syna. 
W rodzinach "tre-ba" przeważały małżeństwa poliandryczne, poliginicznych było mniej. Dwupokoleniowa poliandria miała miejsce rzadziej. Monogamiczne związki występowały bardzo rzadko z uwagi na konieczność zapobiegania podziałowi ziemi, pospolitość synów i "zakładowość" jednostki rodzinnej.
Abo.
Głowę rodziny i osobę decydującą we wszystkich sprawach w jedno-małżeńskich rodzinach-trzonach nazywa się "trong bey abo" lub krótko "abo". "Abo" zarządza mieniem gospodarstwa domowego, jest zawsze mężczyzną i prawie zawsze najstarszym z pokolenia u władzy. Czasami młodszy brat funkcjonuje w roli "abo", gdy najstarszy mężczyzna ze względu na wiek nie jest w stanie podołać tym obowiązkom.
We wiosce Dechen, gdzie absolwent Uniwersytetu Case’a i Western Reserve, tybetański antropolog społeczny – Ben Jiao – prowadził pierwsze studium demograficzne w terenie dotyczące poliandrii braterskiej we współczesnej wiosce rolniczej w Tybecie pod władzą chińską, "abo" nazywano "sa yon" (dosł. "dostarczyciel pożywienia") lub "khyim dag" (dosł. właściciel rodziny). W przypadku braku mężczyzny funkcję tę rzadko pełniła kobieta, z reguły wdowa po "abo" i zazwyczaj jedynie do czasu małżeństwa jej dorastającego syna.
Du-jung.
Nazwą "du-jung" określa się podległych chłopów, którzy uprawiali indywidualnie małe pola ("du-jung" dosłownie "mały dym", tj. "mały gospodarz") podlegające osobie, a nie rodzinie, czyli inaczej niż w przypadku rodzin "tre-ba", gdzie ziemia stanowiła mienie zakładu rodzinnego. Reguły spadkowe dla "du-jung" różniły się znacznie od tych dla "tre-ba", bowiem człowiek klasy "du-jung" nie miał gwarancji przekazania swojego majątku synowi. Jego pan, prawdziwy posiadacz tej ziemi, decydował o sprawach spadkowych. "Du-jung", w porównaniu z "tre-ba", miał jednak znacznie lżejsze zobowiązania podatkowe (tylko w postaci pracy pańszczyźnianej dla swojego pana) i dotyczyły one indywidualnego "du-jung", a nigdy dziedzicznie całej jego rodziny.
Strukturę rodzinną "du-jung", odmiennie od "tre-ba", cechował brak zakładowych jednostek ziemno-rodzinnych z uwagi na nieposiadanie ziemi. Żeniący się syn często tworzył odrębne gospodarstwo domowe po parcelacji ziemi. W przeciwieństwie do "tre-ba", którzy wchodzili w związek małżeński na podstawie planowania gospodarczego, motywowani zachowaniem rodzinnej jednostki ziemnej, małżeństwa pośród "du-jung" miały zazwyczaj podstawy emocjonalne ("z miłości") i były prawie zawsze monogamiczne. Stosunkowo rzadkie przypadki poliandrii wśród "du-jung" miały miejsce tylko w bogatych rodzinach.
Mi-bo.
"Mi-bo" (dosłownie "ludzka dzierżawa") nie podlegali przywiązaniu do ziemi, ani dziedzicznym obligacjom rodzinnym na rzecz swoich panów oraz nie posiadali praw ziemskich. W przeciwieństwie do "tre-ba" i "du-jung" mieli wolność przemieszczania się, pomimo więzi ze swoimi panami. "Mi-bo" pracowali przede wszystkim na rzecz "tre-ba", dzierżawiąc od nich swoje grunty i w ramach zapłaty wykonując pracę na rzecz zakładowych jednostek rodzinnych. Władali swoim mieniem indywidualnie, podobnie jak "du-jung", bez przekazywania go w spadku.
Poliandria braterska.
Poliandria braterska jest tradycyjną formą małżeństwa, faworyzowaną obecnie na wsi, poprzednio była często spotykana wśród "tre-ba". Małżeństwa poliandryczne zawsze aranżowali rodzice, jeszcze we wczesnym dzieciństwie przyszłych małżonków. O zawieraniu małżeństw wśród "tre-ba" decydowały względy polepszenia bytu rodziny, więc preferencje małżonków nie były brane pod uwagę, obecnie ostre sprzeciwy starszych dzieci są zazwyczaj uwzględniane. Najstarszy brat sprawował funkcję "abo" w poliandrycznej rodzinie spowinowaconej, jednak wszyscy bracia pracowali pospołu, na równi i posiadali te same uprawnienia seksualne do wspólnej żony, która z kolei musiała traktować ich jednakowo.
Wszystkie dzieci były traktowane na równi, a ich "ojciec" był zobowiązany nie faworyzować żadnego z dzieci, nawet wiedząc, które począł. Biologiczne ojcostwo nigdy nie było i nadal nie jest uważane w Tybecie za ważne. Podobnie, dzieci musiały traktować wszystkich swoich stryjów jak ojców, unikając traktowania pokolenia starszego na zasadzie "tata/mama i wszyscy inni", nawet gdy wiedziały czyimi były potomkami. Wyróżnienie najstarszego brata ma miejsce jedynie w formie grzecznościowego zwrotu związanego z przewodniczeniem rodzinie, lecz nie ma związku z rzeczywistym ojcostwem zwracającego się dziecka.
Rozwód ze strony jednego z braci nie stanowił problemu. Bracia niezadowoleni z małżeństwa poliandrycznego mogli swobodnie opuścić domostwo. Małżeństwa poliandryczne cechowały napięcia i konflikty na różnym tle, np. kwestionowanie autorytetu najstarszego brata przez młodszego, faworytyzm seksualny ze strony żony – szczególnie w przypadku dużych różnic wiekowych pomiędzy braćmi. Gdy dochodziło do rozpadu domostw oraz dzielenia mienia i dzieci, wtedy córki zazwyczaj pozostawały z matką, podczas gdy zamężne kobiety z dziećmi prawie nigdy nie opuszczały domostw, zaś owdowiałe kobiety z dziećmi zawsze powracały do domostwa, w którym się urodziły.
Poliandria braterska jest obecnie najpopularniejszą formą małżeństwa na tybetańskiej wsi, ze względu na korzyści ekonomiczne. W innych uwarunkowaniach społeczno-ekonomicznych, np. na uchodźstwie w zurbanizowanych Indiach bez konieczności unikania podziału ziemi, poliandria zanika na rzecz monogamii.
Poliginia siostrzana.
Poliginia siostrzana to rodzaj małżeństwa analogiczny do poliandrii braterskiej, choć spotykany w Tybecie znacznie rzadziej. Siostrzane małżeństwa poliginiczne stanowią preferowany wybór w rodzinie, w której na świat przyszły wyłącznie córki. Według tradycyjnych zasad spadkowych posiadanie uprawnień do ziemi stanowiło domenę mężczyzn. W wyjątkowych sytuacjach, gdy brakowało męskich potomków, prawa do ziemi zakładowej (obecnie rodzinnej) przechodziły na córki. Siostry wspólnie zawierają związek małżeński z panem młodym, aby w konsekwencji utrzymać ziemię w stanie niepodzielonym. Pan młody wprowadza się do domu sióstr na zasadzie matrylokalności, stając się uprawnionym członkiem ich rodziny. W przypadku zwyczajowej zasady patrylokalności, która także przeważa w Tybecie – panny młode wprowadzają się do domu rodziny męża (mężów).
Poligamia dwupokoleniowa.
Dwupokoleniowa poligamia opiera się na zasadzie jednego, wspólnego małżeństwa, a jej celem jest uniknięcie podziału ziemi rodzinnej. Istnieją dwie formy poligamii dwupokoleniowej:
Poliandria dwupokoleniowa może mieć miejsce w rodzinie, w której umarła matka, zanim syn zdążył się ożenić, jeżeli wdowiec ożeni się ponownie, przy czym ojciec i syn zaangażują się we współmałżeństwo z jedną kobietą, zamiast utworzenia dwóch spowinowaconych rodzin (osobnych małżeństw), co pozwala zachować niepodzieloną jednostkę ziemi. Analogicznie, o poliginii dwupokoleniowej mówi się, gdy kobieta nie posiadająca syna owdowieje i zawrze poliginiczny związek małżeński z udziałem córki, co również prowadzi do zachowania niepodzielonej jednostki ziemi.

</doc>
<doc id="1231195" url="https://pl.wikipedia.org/wiki?curid=1231195" title="IMOD">
IMOD



</doc>
<doc id="1231203" url="https://pl.wikipedia.org/wiki?curid=1231203" title="Binitarianizm">
Binitarianizm

Binitarianizm (łac. neologizm: "podwójny" w znaczeniu technicznym jako "dwuosobowy") – określenie zawartych w Nowym Testamencie krótkich wyznań wiary (np. ; ; ), w których jest wymienione tylko imię Ojca i Syna. Wyrażenia te występują w Nowym Testamencie obok formuł trynitarnych (np. ; ). 
Binitarianizm oznaczać też może odmawianie bóstwa Duchowi Świętemu i przyjmowanie istnienia tylko dwóch osób boskich: Ojca i Syna. 

</doc>
<doc id="1231208" url="https://pl.wikipedia.org/wiki?curid=1231208" title="Aplikacja radcowska">
Aplikacja radcowska

Aplikacja radcowska – praktyka absolwenta studiów prawniczych, mająca na celu przygotować go do wykonywania zawodu radcy prawnego. W tym czasie aplikant zaznajamia się z całokształtem pracy i przygotowuje się do należytego i samodzielnego wykonywania tego zawodu. Jest to jedna z dróg dostępu do zawodu radcy prawnego.
Wymogi na aplikację.
Aplikantem może być osoba niekarana, która korzysta z pełni praw publicznych, posiada pełną zdolność do czynności prawnych oraz ukończyła wyższe studia prawnicze w Rzeczypospolitej Polskiej i uzyskała tytuł magistra lub zagraniczne studia prawnicze uznane w Rzeczypospolitej Polskiej, a także jest nieskazitelnego charakteru i swym dotychczasowym zachowaniem daje rękojmię prawidłowego wykonywania zawodu radcy prawnego.
Egzamin konkursowy.
Na aplikację radcowską przyjmuje się kandydatów po zdaniu egzaminu konkursowego, którego tryb i zasady określa ustawa. Zakres przedmiotowy egzaminu jest taki sam, jak w przypadku egzaminu na aplikację adwokacką (art. 331 ust. 3 ustawy o radcach prawnych oraz art. 75a ust. ustawy Prawo o adwokaturze).
Egzamin konkursowy na aplikację radcowską ma formę pisemną (test składający się z 150 pytań). Pozytywny wynik egzaminu konkursowego kandydat na aplikanta uzyskuje po udzieleniu 100 prawidłowych odpowiedzi. Egzamin konkursowy przeprowadzany jest raz w roku przez komisje egzaminacyjne do spraw aplikacji radcowskiej przy Ministrze Sprawiedliwości, powołane na obszarze właściwości jednej lub kilku rad okręgowych izb radców prawnych. Egzamin przeprowadzany jest równocześnie w tym samym czasie w całej Polsce i przystąpienie do egzaminu możliwe jest po uiszczeniu opłaty w wysokości 50% minimalnego wynagrodzenia za pracę. Wyniki egzaminu komisja ustala w drodze uchwały, od której przysługuje odwołanie do Ministra Sprawiedliwości dotyczące wyniku egzaminu.
Odbywanie aplikacji.
Aplikacja jest odpłatna i zgodnie z rozporządzeniem z 2005 r. opłata wynosiła czterokrotność (od 2 września 2009 r. wynosi trzyipółkrotność) minimalnego wynagrodzenia za pracę rocznie. Jednak okręgowa rada radców prawnych może zwolnić aplikanta radcowskiego od ponoszenia opłaty w całości lub w części, a także odroczyć jej płatność lub rozłożyć ją na raty.
Aplikanci są członkami okręgowych izb radców prawnych i są zobowiązani do wnoszenia opłaty członkowskiej. Po 6 miesiącach aplikacji aplikanci radcowscy mają prawo występować przed sądami, organami ścigania i organami administracji publicznej, z wyjątkiem Sądu Najwyższego, Naczelnego Sądu Administracyjnego, Trybunału Konstytucyjnego i Trybunału Stanu.
Aplikant radcowski może sporządzać i podpisywać pisma procesowe związane z występowaniem radcy prawnego przed sądami, organami ścigania i organami administracji publicznej – z wyraźnego upoważnienia radcy prawnego, z wyłączeniem apelacji, skargi kasacyjnej i skargi konstytucyjnej. Każdy aplikant musi mieć patrona, który sprawuje bezpośrednią opiekę nad jego rozwojem zawodowym.
Wymogu odbycia aplikacji radcowskiej i złożenia egzaminu radcowskiego nie stosuje się do profesorów i doktorów habilitowanych nauk prawnych; osób, które zdały egzamin sędziowski, prokuratorski, adwokacki lub notarialny; a także do osób, które co najmniej przez trzy lata zajmowały stanowisko radcy Prokuratorii Generalnej Skarbu Państwa.
Osoby, które wykonują zawód sędziego, prokuratora, notariusza, komornika, asesora sądowego, prokuratorskiego i notarialnego bądź odbywają aplikację sądową, prokuratorską lub notarialną, nie mogą jednocześnie zostać wpisane na listę radców prawnych ani wykonywać zawodu radcy prawnego.
W trakcie aplikacji aplikanci obowiązani są do uczestniczenia w zajęciach teoretycznych (zwykle kilka godzin w tygodniu) oraz do odbywania praktyk w sądach, prokuraturach i innych jednostkach (raz w tygodniu). W trakcie szkolenia sprawdzana jest wiedza aplikantów w formie kolokwiów. Aplikacja trwa trzy lata i kończy się egzaminem zawodowym, przeprowadzanym przez Ministerstwo Sprawiedliwości.

</doc>
<doc id="1231212" url="https://pl.wikipedia.org/wiki?curid=1231212" title="Biblioteka Uniwersytecka we Wrocławiu">
Biblioteka Uniwersytecka we Wrocławiu

Biblioteka Uniwersytecka we Wrocławiu – główna biblioteka Uniwersytetu Wrocławskiego.
Historia.
Biblioteka Uniwersytecka we Wrocławiu powstała w latach 1811–1815 przez połączenie zbiorów bibliotek wrocławskiego uniwersytetu jezuickiego "Leopoldiny" (założonego w 1702 roku przez cesarza Leopolda I Habsburga), Uniwersytetu Frankfurckiego "Viadrina", zbiorów sekularyzowanych śląskich bibliotek klasztornych oraz starszych bibliotek gimnazjalnych. Pierwszą siedzibą biblioteki był poklasztorny budynek na Wyspie Piaskowej. W 1815 roku oficjalnie utworzono Królewską Bibliotekę Uniwersytecką we Wrocławiu, której pierwszym dyrektorem mianowano Johanna Gottloba Schneidera – filologa klasycznego, profesora Uniwersytetu Viadrina we Frankfurcie nad Odrą. Od 1824 roku Biblioteka miała prawo otrzymywać egzemplarz obowiązkowy. W 1886 roku Biblioteka otrzymała około 68000 woluminów z biblioteki Śląskiego Towarzystwa Kultury Ojczystej ("Schlesische Gesellschaft für vaterländische Kultur"). W 1919 roku Biblioteka Uniwersytecka została przemianowana na "Staats- und Universitätsbibliothek". W 1933 roku Biblioteka Politechniki Wrocławskiej została połączona z Biblioteką Uniwersytecką. W czasie II wojny światowej ewakuowano najcenniejsze zbiory biblioteczne wywożąc je poza Wrocław. Pomimo licznych nalotów i bombardowań miasta w 1945 roku znaczna część zbiorów ocalała. Po zakończeniu działań wojennych Wrocław został przyznany Polsce; jeszcze w 1945 roku zespół pod kierunkiem dyrektora Antoniego Knota, w skład którego wchodziła m.in. Zofia Gostomska-Zarzycka, zaczął tworzyć nową Bibliotekę Uniwersytecką w budynku dawnej Biblioteki Miejskiej (ul. Karola Szajnochy), której zbiory zostały przekazane Uniwersytetowi Wrocławskiemu.
Nowy gmach główny biblioteki.
W 2003 roku rozpoczęto budowę nowej siedziby biblioteki przy ul. Fryderyka Joliot-Curie 12. Projekt nowego gmachu był dziełem zespołu autorskiego z Warszawy, w którego skład wchodzili architekci: Jacek Rzyski (główny projektant), Jerzy Ruszkowski i Jacek Kopczewski. Zakończenie budowy i wydanie pozwolenia na użytkowanie nastąpiło 15 grudnia 2011, zaś oficjalne otwarcie w styczniu 2012 r. Wyposażenie wnętrza i przeniesienie zbiorów biblioteki uniwersyteckiej dokonuje się etapami. W 2013 r. przeniesiono wszystkie oddziały wewnętrzne wraz z serwerownią oraz magazynem gazet. W 2014 przewieziono ok. 225.100 woluminów, oraz księgozbiór kolekcji śląsko-łużyckiej. Otwarto też Czytelnię Czasopism Bieżących (i Archiwalnych) i Czytelnię Śląską.
Uniwersytet jednocześnie usiłował w 2013, 2016 i 2018 r. sprzedać dawne budynki biblioteczne przy ul. Szajnochy. W 2019 r. Uniwersytet sprzedał klasycystyczny pałac przy ul. Szajnochy 10, będący częścią tego kompleksu.
Struktura.
Do roku 2013 biblioteka mieściła się w trzech budynkach:
Jako jedna z 17 w kraju otrzymuje egzemplarz obowiązkowy.

</doc>
<doc id="1231213" url="https://pl.wikipedia.org/wiki?curid=1231213" title="Pinkus Szenicer">
Pinkus Szenicer

Pinkus Szenicer (ur. 1912 w Warszawie, zm. 1 marca 1983 w Warszawie) – wieloletni opiekun cmentarza żydowskiego w Warszawie, ojciec Bolesława Szenicera.
Życiorys.
Urodził się w Warszawie w biednej żydowskiej rodzinie robotniczej. Osierocony jako sześciolatek początkowo wychowywał się w Domu Sierot Janusza Korczaka. Z zawodu był murarzem, szklarzem, kładł dachy. Przed wybuchem wojny mieszkał w kamienicy przy ulicy Ludwika Zamenhofa. Sympatyzował z Polską Partią Socjalistyczną.
Po wybuchu II wojny światowej brał udział w obronie Warszawy. Za nielegalne przekroczenie granicy radzieckiej w grudniu 1939 został zesłany na Syberię. W 1942 przymusowo został wcielony do Armii Czerwonej, z którą przeszedł cały szlak bojowy i w 1945 dotarł pod Warszawę. Podczas walk został ciężko ranny – miał dwie rany głowy i naruszone kości czaszki.
Po rekonwalescencji powrócił na stałe do stolicy. Nikt z jego najbliższej rodziny nie przeżył wojny. Jako brygadzista jednej z grup odbudowujących stolicę, brał udział w budowie dzielnicy Muranów. W 1950 za zasługi dla odbudowy Warszawy, z okazji święta 1 Maja prezydent Bolesław Bierut wręczył mu dyplom zasługi i klucze do mieszkania na Powiślu. W 1960 został oficjalnym opiekunem cmentarza żydowskiego przy ulicy Okopowej w Warszawie, którą to funkcję piastował do śmierci w 1983. 
W 1983 Telewizja Polska zealizowała film dokumentalny "Żydowski grabarz" w reżyserii Krzysztofa Juśkiewicza, opowiadający o życiu Pinkusa Szenicera, który także wprowadza odbiorcę w świat obyczajów, tradycji i wierzeń społeczności żydowskiej w stolicy Polski.
Pinkus Szenicer pochowany jest na cmentarzu żydowskim przy ulicy Okopowej w Warszawie (kwatera 10).
Rodzina.
Żoną Pinkusa Szenicera była Tamara Nowicka (ur. 22 stycznia 1922, zm. 30 czerwca 1977), córka Abrama i Sary. Okres wojny przeżyła dzięki pomocy Franciszki Skibińskiej, która pracowała w domu jej rodziców. Mieli trzech synów: Abrama, który w 1969 wyemigrował do Izraela, Bolesława (ur. 1952), który został jego następcą na stanowisku opiekuna cmentarza oraz Czesława (1957–1960), który zmarł przedwcześnie z powodu wady serca.

</doc>
<doc id="1231224" url="https://pl.wikipedia.org/wiki?curid=1231224" title="Management (czasopismo)">
Management (czasopismo)

Management – periodyk prezentujący publikacje naukowe z zakresu nowoczesnego zarządzania. 
Czasopismo wydawane jest od 1997 roku. W każdym roku ukazują się dwa numery w języku angielskim. Publikowane artykuły dotyczą przede wszystkim zarządzania strategicznego, marketingu w tym marketingu regionalnego, zarządzania zasobami ludzkimi, zarządzania zmianami, finansami, produkcją i środowiskiem czy też rozwijania innowacyjności pracowników. Pojawiają się również prace na temat zastosowań informatyki w zarządzaniu.
Redakcja mieści się przy Wydziale Ekonomii i Zarządzania Uniwersytetu Zielonogórskiego.
Redakcja współpracuje z krajowymi jaki również zagranicznymi ośrodkami naukowymi. Wśród tych ośrodków są między innymi:
Redaktorem naczelnym czasopisma jest prof. dr hab. inż. Janina Stankiewicz

</doc>
<doc id="1231229" url="https://pl.wikipedia.org/wiki?curid=1231229" title="Dwulistnik muszy">
Dwulistnik muszy

Dwulistnik muszy ("Ophrys insectifera" L.) – gatunek roślin z rodziny storczykowatych ("Orchidaceae"). W Polsce występuje typowa forma gatunku (dwulistnik muszy typowy).
Rozmieszczenie geograficzne.
Występuje tylko w Europie. Zwarty zasięg występowania obejmuje Europę Zachodnią i częściowo Europę Środkową. Oprócz tego występuje na licznych izolowanych i rozproszonych stanowiskach. W Polsce jest rzadki i występuje na rozproszonych stanowiskach poza obszarem zwartego zasięgu. Znane jest w Polsce około 30 stanowisk, skupionych głównie na Wyżynie Małopolskiej, w Tatrach i Pieninach. Poza tymi regionami znany jest tylko z jednego stanowiska na Polesiu. Stanowiska w Pieninach: rezerwat przyrody Zaskalskie-Bodnarówka, Wąwóz Szopczański, Wąwóz Homole, Macelowy Wąwóz, Trzy Korony (skała Ganek), skałki Bukowin, Rabsztyn, polana Toporzysko, Podskalnia Góra, Nowa Góra, Macelak, Kramnica, Grabczychy, Czorsztyn, rezerwat przyrody Biała Woda. Stanowiska w Tatrach: Dolina Dudowa, Dolina Jaworzynka, Łysa Skałka, Małe Koryciska, Nosal, Polana Smytnia, Wielki Kopieniec, Siwiańskie Turnie. W 2008 r. znaleziono nowe stanowisko w Tylmanowej w Paśmie Radziejowej w Beskidzie Sądeckim.
Zagrożenia i ochrona.
Roślina objęta w Polsce ścisłą ochroną gatunkową. Kategorie zagrożenia:
Niemal wszystkie stanowiska tego gatunku w Polsce znajdują się na chronionych obszarach parków narodowych: Tatrzańskiego i Pienińskiego. Gatunek jednak zagrożony jest w Polsce wyginięciem ze względu na niedużą liczbę stanowisk, na których występuje, i małą liczebność roślin na tych stanowiskach. Ponadto na niektórych stanowiskach zagrożony jest przez rozrastające się krzewy i drzewa. Zachowanie go na tych stanowiskach wymaga zabiegów ochrony czynnej.

</doc>
<doc id="1231232" url="https://pl.wikipedia.org/wiki?curid=1231232" title="Glikoproteina P">
Glikoproteina P

Glikoproteina P (P-gp, Pgp) – białko zwierzęce umiejscowione w błonach komórkowych m.in. tkanek łożyska, przewodów żółciowych i trzustkowych, kanalików nerkowych dalszych, gruczołów nadnerczy, drobnych naczyniach krwionośnych mózgu, jelitach, a także w komórkach limfocytów. Glikoproteina P usuwa substancje obce dla organizmu (w tym leki) z wnętrza komórek, zapobiegając ich kumulacji i utrudniając osiąganie miejsc docelowych.
Budowa i mechanizm działania.
P-gp należy do rodziny transporterów ABC charakteryzujących się występowaniem wysoce konserwowanego motywu zwanego kasetą wiążącą ATP (ABC, z ang. "ATP-binding cassette"). Rodzinę ABC tworzą transportery błonowe, które biorą udział w przenoszeniu cząsteczek przez błonę komórkową wbrew gradientowi stężeń, zużywając przy tym energię pochodzącą z hydrolizy ATP. Do tej pory w ludzkim genomie zidentyfikowano 49 genów kodujących transportery ABC, które przydzielono do 7 podrodzin. P-gp jest pierwszym odkrytym członkiem podrodziny B dlatego też znana jest pod nazwą ABCB1 (z ang. "ATP-binding cassette subfamily B member 1"). Zwyczajowo nazywana jest też białkiem oporności wielolekowej 1 (MDR1, z ang. "multidrug resistance protein 1") ze względu na związek z lekoopornością linii komórek nowotworowych, w których ulega nadekspresji.
P-gp kodowane jest przez gen ABCB1 zlokalizowany na 21 prążku długiego ramienia chromosomu 7. Składa się on z 28 eksonów o rozmiarach od 49 do 591 par zasad. Kodon inicjacji translacji ATG znajduje się w obrębie eksonu drugiego, stąd tylko 27 eksonów stanowi sekwencję kodującą białko. Na drodze translacji powstaje polipeptyd o długości około 1280 aminokwasów i masie cząsteczkowej 170 kDa.
P-gp to białko o symetrycznej budowie przypominającej szczęki. Każda połowa składa się z hydrofobowej domeny transbłonowej (TMD, z ang. "transmembrane domain") oraz hydrofilowej domeny wiążącej nukleotyd (NBD, z ang. "nucleotide-binding domain") znajdującej się po cytoplazmatycznej stronie błony komórkowej. Każdy element TMD zbudowany jest z 6 segmentów transbłonowych o strukturze α helisy.
Przyjmuje się, że mechanizm działania P-gp oparty jest na modelu hydrofobowej pompy próżniowej. Model ten zakłada, że substrat znajdujący się w cytoplazmie lub w wewnętrznej warstwie błony komórkowej oddziałuje z białkową kieszenią wiążącą lek, a następnie dzięki energii powstałej z hydrolizy ATP jest transportowany z do przestrzeni zewnątrzkomórkowej.
Ekspresja i funkcja.
W organizmie człowieka obecność P-gp została potwierdzona w wielu tkankach. P-gp znajduje się na wierzchołkowej stronie śródbłonka naczyń włosowatych współtworzących barierę krew-mózg. Taka lokalizacja umożliwia transport potencjalnie toksycznych substancji z powrotem do krwi, chroniąc przed ich przedostaniem się do centralnego układu nerwowego. P-gp występuje w nabłonku splotu naczyniówkowego, szpiku kostnym oraz współtworzy barierę krew-jądro. Ponadto u ciężarnych kobiet ulega ekspresji w komórkach łożyska i endometrium. Obecność P-gp w enterocytach rąbka szczoteczkowego jelita ogranicza wchłanianie ksenobiotyków z przewodu pokarmowego, zaś umiejscowienie po wierzchołkowej stronie hepatocytów umożliwia wydzielanie do żółci między innymi metabolitów drugiej fazy biotransformacji. W kanalikach proksymalnych nerek P-gp transportuje swoje substraty do światła kanalika umożliwiając ostatecznie ich wydalenie przez nerki. Rozmieszczenie białka P-gp sugeruje, że jego podstawową fizjologiczną rolą jest ochrona organizmu przed ksenobiotykami. W jelicie utrudnia wnikanie niebezpiecznych związków do organizmu, w barierach krew-tkanki zapewnia ochronę kluczowym i zarazem wrażliwym tkankom i narządom, zaś w jelicie, wątrobie i nerkach wspomaga proces eliminacji toksyn.
Glikoproteina P jest produkowana zarówno w komórkach zdrowych, jak i zmienionych nowotworowo. W komórkach nowotworowych ulega często nadekspresji, co może prowadzić do niepowodzenia chemioterapii. Glikoproteina P jest dobrze poznanym białkiem, ze względu na jej rolę w zjawisku oporności wielolekowej (MDR, z ang. "multidrug resistance"). Zachodzi ono, gdy komórki poddane działaniu jednego leku, stają się niewrażliwe na ten lek oraz na inne, niespokrewnione z nim strukturalnie czy funkcjonalnie leki. Interakcje między lekami mogą pojawić się w wyniku jednoczesnego zażywania induktorów lub inhibitorów glikoproteiny P oraz jej substratów. Po zastosowania jednego związku, będącego induktorem glikoproteiny P, białko to wykazuje zwiększoną ekspresję. Jeżeli podany zostanie drugi lek (substrat glikoproteiny P), będzie on w większym stopniu usuwany z komórek i terapia nie przyniesie oczekiwanych efektów.
Substraty glikoproteiny P.
Szerokie spektrum substancji będących substratami P-gp zawiera produkty metabolizmu, lipidy, sterole oraz ksenobiotyki. Do ostatniej z wymienionych grup należą zróżnicowane pod względem farmakologicznym leki, w tym leki przeciwzapalne, przeciwwirusowe i przeciwnowotworowe oraz antybiotyki i leki przeciwdepresyjne. Większość substancji transportowanych przez glikoproteinę P ma charakter hydrofobowy, w związku z czym przedostaje się do komórki głównie drogą dyfuzji biernej.

</doc>
<doc id="1231233" url="https://pl.wikipedia.org/wiki?curid=1231233" title="Enhydris">
Enhydris

Enhydris – rodzaj węża z rodziny Homalopsidae.
Zasięg występowania.
Rodzaj obejmuje gatunki występujące w Azji (Indie, Sri Lanka, Bhutan, Nepal, Bangladesz, Mjanma, Tajlandia, Laos, Wietnam, Kambodża, Malezja, Singapur, Brunei i Indonezja). 
Systematyka.
Podział systematyczny.
Do rodzaju należą następujące gatunki:

</doc>
<doc id="1231234" url="https://pl.wikipedia.org/wiki?curid=1231234" title="Zespół Melkerssona-Rosenthala">
Zespół Melkerssona-Rosenthala

Zespół Melkerssona-Rosenthala (ang. Melkersson-Rosenthal syndrome) – rzadki zespół neurologiczny o słabo poznanej etiologii, którego podłożem jest łagodne, nawracające ziarniniakowe zapalenie naczyń. Na obraz zespołu składają się:
Zespół został nazwany na cześć Ernsta Gustafa Melkerssona i Curta Rosenthala, którzy opisali jego objawy w, odpowiednio, 1928 i 1931 roku. Inne wczesne opisy schorzenia pozostawili Grigorij Rossolimo w 1901, Paul Hübschmann w 1894 i Lothar von Frankl-Hochwart w 1891.

</doc>
<doc id="1231251" url="https://pl.wikipedia.org/wiki?curid=1231251" title="Święty Eliasz">
Święty Eliasz



</doc>
<doc id="1231254" url="https://pl.wikipedia.org/wiki?curid=1231254" title="Nana Akwasi Asare">
Nana Akwasi Asare

Nana Akwasi Asare (ur. 11 lipca 1986 w Kumasi) – piłkarz ghański grający na pozycji lewego pomocnika.
Kariera klubowa.
Akwasi Asare pochodzi z miasta Kumasi. Tam też rozpoczął karierę w małym klubie Kumasi Cornestones. Z czasem jednak podjął treningi w akademii piłkarskiej o nazwie Feyenoord Academy, ghańskiej filii Feyenoordu. W 2004 roku w wieku 18 lat trafił do tego holenderskiego klubu i występował w rezerwach, ale nie zdołał przebić się do pierwszego zespołu. Latem 2004 przeszedł do Royal Antwerp FC, w barwach którego występował w Tweede Klasse. Po sezonie został wypożyczony do innego drugoligowca, KV Mechelen. W 2007 roku stał się pełnoprawnym graczem tej drużyny. 16 maja 2009 roku Asare przeniósł się do holenderskiego Utrechtu. W 2013 roku został zawodnikiem KAA Gent. Grał w nim do 2020 roku.
Kariera reprezentacyjna.
W reprezentacji Ghany Akwasi Asare zadebiutował w 2007 roku. W 2008 roku został powołany przez Claude’a Le Roy do kadry na Puchar Narodów Afryki 2008.

</doc>
<doc id="1231255" url="https://pl.wikipedia.org/wiki?curid=1231255" title="Zasada elastyczności (europeistyka)">
Zasada elastyczności (europeistyka)

Zasada elastyczności (nazywana również klauzulą elastyczności) – jedna z zasad Unii Europejskiej; umożliwia państwom członkowskim wprowadzanie, przy pomocy instrumentów prawnych oraz instytucjonalnych nieobejmujących wszystkich państw, rozwiązań pogłębiających procesy integracji europejskiej.
Oznacza w szczególności respektowanie zróżnicowania rzeczywistości regionalnej oraz specyfiki organizacyjnej i instytucjonalnej krajów członkowskich. Stąd też Komisja nie stara się wpływać ani na ich struktury, ani na organizację terytorialną.
W odniesieniu do Unii Europejskiej zasada elastyczności przybiera dwie postaci. Pierwszą jest wzmocniona współpraca w działaniach zmierzających do realizacji celów traktatowych w zawężonym kręgu podmiotów. W drugiej postaci polega ona na przyznawaniu niektórym państwom członkowskim derogacji zobowiązań w obszarach działalności wiążących ogół państw. Odmianą tych postaci jest dobrowolne uczestnictwo.
Zasada elastyczności (traktat amsterdamski) – kraje członkowskie mogą się włączać do bardziej zaawansowanych procesów i form integracji, ale nie mają takiego obowiązku

</doc>
<doc id="1231256" url="https://pl.wikipedia.org/wiki?curid=1231256" title="Zespół Nothnagela">
Zespół Nothnagela

Zespół Nothnagela (ang. Nothnagel syndrome) – zespół neurologiczny spowodowany uszkodzeniem (przez guz albo udar) wzgórków górnych lub dolnych blaszki pokrywy śródmózgowia. Na obraz zespołu składają się porażenie nerwu III po stronie uszkodzenia oraz ataksja kończyn po stronie przeciwnej.
Zespół opisał niemiecki lekarz Hermann Nothnagel w 1879 roku.

</doc>
<doc id="1231257" url="https://pl.wikipedia.org/wiki?curid=1231257" title="Enhydris chiński">
Enhydris chiński

Enhydris chiński, mieliznówka chińska ("Myrrophis chinensis") – gatunek węża z rodziny Homalopsidae, żyjący w Chinach, północnym Wietnamie i na Tajwanie. Osiąga do 80 cm długości i żywi się rybami.

</doc>
<doc id="1231265" url="https://pl.wikipedia.org/wiki?curid=1231265" title="Wybory parlamentarne we Włoszech w 2008 roku">
Wybory parlamentarne we Włoszech w 2008 roku

Wybory parlamentarne we Włoszech w 2008 roku odbyły się w dniach 13 (8:00–22:00) i 14 kwietnia (7:00–15:00). Wraz z nimi przeprowadzane zostały wybory samorządowe w dwóch regionach i szeregu innych jednostek terytorialnych. Były to wybory przedterminowe, przeprowadzone po nieudanym głosowaniu nad wotum zaufania dla centrolewicowego rządu Romano Prodiego. W ich wyniku wybrano członków Izby Deputowanych i Senatu XVI kadencji. Wybory zakończyły się zwycięstwem federacyjnego Ludu Wolności i jego koalicjantów, co skutkowało powołaniem gabinetu Silvia Berlusconiego.
Przemiany polityczne we Włoszech i kryzys polityczny.
Wybory parlamentarne w 2006 przy zmienionej ordynacji, likwidującej okręgu jednomandatowe, wygrała wielopartyjna centrolewicowa koalicja Unia, pokonując skupioną wokół rządzącej koalicji Dom Wolności. Lewica dzięki zapisom ordynacji uzyskała stabilną większość w Izbie Deputowanych, natomiast oba bloki dysponowały bardzo zbliżoną liczbą głosów w Senacie XV kadencji. Stanowiąca zaplecze rządu Romano Prodiego Unia skupiała ugrupowania komunistyczne, socjaldemokratyczne, liberalne i chadeckie, łącznie aż 9 wchodzących w jej skład partii było reprezentowanych przez co najmniej 10 parlamentarzystów.
W 2007 po obu stronach doszło do istotnych zmian w układzie partyjnym. Prawica jesienią przeprowadzała akcję antyrządową, w jej trakcie w ciągu trzech dni stronnicy byłego premiera zebrali około 7 milionów podpisów pod petycją ustąpienia premiera i przedterminowych wyborów parlamentarnych. W ramach procesu jednoczenia różnych ugrupowań Forza Italia i Sojusz Narodowy powołały federacyjny Lud Wolności. Również centrolewica przechodziła proces zjednoczeniowy – kilka stronnictw w tym współpracujące od lat w ramach Drzewa Oliwnego partie Demokracja to Wolność i Demokraci Lewicy współtworzyły Partię Demokratyczną. Zakończyły tym samym działalność oba bloki z wyborów w 2006 – zarówno Unia, jak i Dom Wolności.
Rząd Romano Prodiego znalazł się w kryzysie na początku 2008. Ustąpił wówczas z niego minister sprawiedliwości Clemente Mastella, gdy ujawniono, iż razem z żoną znalazł się wśród osób zamieszanych w skandal korupcyjny w publicznej służbie zdrowia w regionie Kampania. Jego chadecka partia Popolari-UDEUR opuściła natomiast koalicję rządową.
Jeszcze w styczniu tego samego roku gabinet nie uzyskał wotum zaufania w Senacie (wynikiem głosów 161 do 156), co doprowadziło do dymisji premiera. 6 lutego 2008 prezydent Włoch Giorgio Napolitano podpisał dekret o rozwiązaniu obu izb parlamentu. Dekret o przedterminowych wyborach zakończył trwający przez dwa tygodnie kryzys polityczny.
Ordynacja wyborcza.
Większość spośród 630 posłów do Izby Deputowanych została wybrana w wielomandatowych okręgach wyborczych odpowiadających regionowi lub jego części, 1 poseł został wybrany w okręgu wyborczym utworzonym w regionie Dolina Aosty, a 12 w czterech większościowych okręgach dla Włochów mieszkających poza granicami kraju. Ordynacja do Senatu przewidywała wybór większości spośród 315 senatorów w wielomandatowych okręgach wyborczych utworzonych w 18 regionach. 7 senatorów wybrano w okręgach jednomandatowych w Trydencie-Górnej Adydze, 1 w Dolinie Aosty, a 6 w czterech większościowych okręgach dla Włochów mieszkających poza granicami kraju. W przypadku wyborów proporcjonalnych obowiązywały progi wyborcze.
Kampania wyborcza.
Centroprawica skupiła się wokół byłego premiera Silvia Berlusconiego z Forza Italia i jego wieloletniego sojusznika Gianfranca Finiego z Sojuszu Narodowego. Obie te partie stały się głównymi uczestnikami Ludu Wolności. Poza nimi PdL zasiliła grupa średnich i małych ugrupowań, wśród nich Chrześcijańska Demokracja dla Autonomii, Nowa Włoska Partia Socjalistyczna, Liberalni Demokraci, Liberalni Reformatorzy, Włoska Partia Republikańska, Akcja Socjalna, Partia Emerytów, Liberalni Ludowcy i Włosi w Świecie. Umowy o blokowaniu list z PdL podpisały natomiast Liga Północna i Ruch dla Autonomii, startujące odpowiednio w północnych i południowych regionach. 5 marca 2008 Silvio Berlusconi, wystawiony jako kandydat na premiera, ogłosił, że startuje po raz ostatni.
Partia Demokratyczna zawiązała blok wyborczy z Włochami Wartości Antonio Di Pietro. Z kolei na listach PD znaleźli się przedstawiciele zachowującego pewną autonomię Europejskiego Ruchu Republikańskiego i Włoskich Radykałów minister Emmy Bonino. Liderem koalicji został przywódca demokratów Walter Veltroni. Urzędujący premier Romano Prodi zapowiedział zakończenie kariery politycznej i nie kandydował do parlamentu.
Dotychczasowi sojusznicy centroprawicy, Unia Chrześcijańskich Demokratów i Centrum, zawiązali tym razem własną koalicję wyborczą pod nazwą Unia Centrum, współtworzoną też przez Białą Różę i parę mniejszych ugrupowań chadeckich.
Lewicowe partie wchodzące w skład dawnej Unii, tj. Odrodzenie Komunistyczne, Partia Komunistów Włoskich, Demokratyczna Lewica i Federacja Zielonych, powołały blok Lewica-Tęcza.
Odrębne listy wystawiły też Prawica wspólnie z Trójkolorowym Płomieniem oraz nowo powstała Partia Socjalistyczna. W wyborach nie wystartowały Popolari-UDEUR i PSDI.
Sondaże z drugiej połowy marca 2008 przewidywały uzyskanie przez koalicję PdL-LN-MpA 43,3–46% głosów, PD–IdV 35,5–39,1% głosów, Lewicę-Tęczę 6,0–7,8% głosów, UdC 5,1–7,7% głosów, Prawicę 2,0–4,0% głosów, PS 0,7–2,3% głosów. Sondaże z ostatnich dni kampanii dawały 5–8% przewagi Ludowi Wolności i jego sojusznikom w 630-osobowej Izbie Deputowanych, przewidując zarazem równowagę w przyszłym 315-osobowym Senacie.

</doc>
<doc id="1231267" url="https://pl.wikipedia.org/wiki?curid=1231267" title="Subsessor bocourti">
Subsessor bocourti

Subsessor bocourti – gatunek węża z rodziny Homalopsidae, . Występuje w zachodniej Malezji, Kambodży, Tajlandii, Wietnamie i Chinach. Żywi się głównie rybami. Posiada silnie toksyczny jad, groźny dla ryb i skorupiaków, niegroźny dla człowieka.

</doc>
<doc id="1231269" url="https://pl.wikipedia.org/wiki?curid=1231269" title="Święty Grzegorz">
Święty Grzegorz

Zobacz też: Błogosławiony Grzegorz

</doc>
<doc id="1231273" url="https://pl.wikipedia.org/wiki?curid=1231273" title="Napady Brunsa">
Napady Brunsa

Napady Brunsa (zespół Brunsa, ang. Bruns' syndrome) – zespół neurologiczny spowodowany obecnością guza lub torbieli w komorze IV mózgu albo w linii środkowej móżdżku i III komory. Objawy występują po zmianie pozycji głowy, gdy zmiana (torbiel, guz) zamyka przepływ płynu mózgowo-rdzeniowego w układzie komorowym mózgu. Na obraz kliniczny napadów Brunsa składają się:
Jako pierwszy związek między objawami a zmianą postawy ciała zauważył niemiecki neurolog Ludwig Bruns.

</doc>
<doc id="1231275" url="https://pl.wikipedia.org/wiki?curid=1231275" title="Zespół Brunsa">
Zespół Brunsa



</doc>
<doc id="1231276" url="https://pl.wikipedia.org/wiki?curid=1231276" title="Zespół ROHHAD">
Zespół ROHHAD

Zespół ROHHAD (ang. Rapid-Onset Obesity With Hypothalamic Dysfunction, Hypoventilation, and Autonomic Dysregulation Presenting in Childhood, ROHHAD syndrome) – rzadka choroba o przypuszczenie genetycznym podłożu. Obraz kliniczny zespołu przypomina zespół wrodzonej ośrodkowej hipowentylacji o późnym początku (LO-CCHS), jednak u pacjentów z ROHHAD nie udaje się wykryć mutacji w genie "PHOX2B", odpowiedzialnej za objawy CCHS. Nazwę zespołu ROHHAD dla tej bardzo małej grupy pacjentów (opisano do tej pory około 30 przypadków) zaproponowali Diego Ize-Ludlow i wsp. w pracy opublikowanej w 2007 roku w "Pediatrics".
Chorzy z zespołem ROHHAD podobnie jak pacjenci z CCHS mają zaburzony mechanizm regulujący prawidłowe oddychanie. Zespół ROHHAD jest chorobą potencjalnie śmiertelną i nieuleczalną.
Objawy i przebieg.
U pacjentów z zespołem ROHHAD stwierdza się następujące nieprawidłowości (według częstości występowania):
Rokowanie i leczenie.
Nie ma metody leczenia przyczynowego. Większość chorych wymaga mechanicznego wspomagania oddychania przy pomocy respiratora; alternatywnym rozwiązaniem są rozruszniki przepony.
Epidemiologia.
Zespół ROHHAD jest jedną z rzadszych znanych chorób - dotychczas jego występowanie stwierdzono u poniżej 30 osób na całym świecie, głównie dzieci.
Zespół ROHHAD w mediach.
Pacjent z rozpoznaniem zespołu, Josh Wooten, był bohaterem jednego z odcinków programu "Przywróceni życiu" nadawanego przez Discovery Science. U tego pacjenta zespół ROHHAD był konsekwencją infekcji gardła, która spowodowała stan zapalny części pnia mózgu odpowiadającej za reakcję mózgu na zwiększone wysycenie krwi CO2. Pacjent pomimo 2,3 - krotnie przekroczonej zawartości CO2 zachowywał się normalnie. U zdrowego człowieka występuje w tym momencie odruch duszenia się. Dlatego też rodzice Josha Wootena, a także prowadzący go lekarze w ogóle nie zdawali sobie sprawy z choroby syna dopóki nie spowodowała ona dodatkowych powikłań w postaci różnych ubytków neurologicznych, w tym niszczenia osłonki mielinowej. Mimo to zespół ROHHAD jest mało znany; informacji w internecie jest niewiele. Część lekarzy, w tym również pulmonologów i neurologów, o zespole ROHHAD nie słyszało.

</doc>
<doc id="1231282" url="https://pl.wikipedia.org/wiki?curid=1231282" title="Henryk ze Spiry">
Henryk ze Spiry

Henryk ze Spiry, niem. "Heinrich von Speyer", "Heinrich von Worms" (zm. 990–1000 r.) – hrabia Wormacji. Współrządził razem z ojcem.
Henryk był najstarszym synem Ottona I Karynckiego. Zmarł przed ojcem i z tego powodu był jedynie hrabią Wormacji. Pochowany w katedrze Wormacji.
Henryk poślubił Adelajdę z Metzu (zm. 19 maja zapewne 1039–1046), siostrę hrabiów Adalberta i Gerharda z rodu Manfrydów, która po jego śmierci poślubiła frankońskiego hrabiego. Została pochowana w kościele klasztornym w Öhringen.
Henryk i Adelajda mieli dwoje dzieci:

</doc>
<doc id="1231283" url="https://pl.wikipedia.org/wiki?curid=1231283" title="Święty Teodoryk">
Święty Teodoryk



</doc>
<doc id="1231284" url="https://pl.wikipedia.org/wiki?curid=1231284" title="Nowy Sącz Biegonice">
Nowy Sącz Biegonice

Nowy Sącz Biegonice – przystanek kolejowy położony w Nowym Sączu, w województwie małopolskim, w Polsce.
W roku 2017 przystanek obsługiwał 0–9 pasażerów na dobę.

</doc>
<doc id="1231285" url="https://pl.wikipedia.org/wiki?curid=1231285" title="China Open 2008">
China Open 2008

Snookerowy turniej rankingowy Honghe Industrial 2008 World Snooker China Open był rozgrywany w dniach 24 – 30 marca 2008 roku w auli Uniwersytetu Pekińskiego.
Obrońcą tytułu mistrzowskiego był Graeme Dott, który przegrał w swoim pierwszym meczu z Barry Pinchesem 1:5. Zwycięzcą turnieju został Szkot Stephen Maguire, któremu uległ 9:10 Shaun Murphy.
W pierwszej rundzie fazy zasadniczej turnieju, w pojedynku Shauna Murphy’ego i Dave’a Harolda, rozegrany został najdłuższy frame w historii zawodowego snookera. Ostatni, ósmy frame tego spotkania trwał 93 minuty i 12 sekund.
China Open był przedostatnim turniejem sezonu 2007/2008; po nim zostały rozegrane tylko Mistrzostwa świata.
W Polsce turniej transmitowała stacja komercyjna Eurosport.
Nagrody.
Łączna pula nagród: £250 000
Zawodnicy.
Zawodnicy wyłonieni w ramach kwalifikacji.
Poniżsi zawodnicy uzyskali awans do turnieju China Open poprzez udział w kwalifikacjach (w nawiasie numer zajmowany na liście rankingowej ówczesnego sezonu):
Runda dzikich kart.
Runda dzikich kart odbyła się w Pekinie. Padły w niej następujące wyniki:
Kwalifikacje.
Kwalifikacje do turnieju zostały rozegrane w dniach 22 – 25 stycznia 2008 roku w Prestatynie (Walia). Szesnastu najlepszych zawodników uzyskało awans do fazy zasadniczej; ośmiu najwyżej sklasyfikowanych w rankingu zapewniło sobie miejsce w pierwszej rundzie turnieju, natomiast ośmiu pozostałych wzięło udział w tzw. "rundzie dzikich kart", w której zmierzyli się z chińskimi rywalami, wytypowanymi przez organizatorów turnieju.

</doc>
<doc id="1231289" url="https://pl.wikipedia.org/wiki?curid=1231289" title="PAS">
PAS

Zobacz też: 

</doc>
<doc id="1231296" url="https://pl.wikipedia.org/wiki?curid=1231296" title="Wojciech Szadkowski">
Wojciech Szadkowski

Wojciech Tadeusz Szadkowski (ur. 10 kwietnia 1964) – polski kompozytor, autor tekstów, producent oraz perkusista. Znany z zespołów grających rock neoprogresywny: Collage, Satellite, Peter Pan i Strawberry Fields. Absolwent anglistyki na Uniwersytecie Warszawskim. Współpracował także z Anitą Lipnicką, Mortenem Harketem (A-ha), Chrisem White (Dire Straits), Danny'm Shoggerem (Paul McCartney, George Michael), Hugh Burnsem (Gerry Rafferty, George Michael).

</doc>
<doc id="1231299" url="https://pl.wikipedia.org/wiki?curid=1231299" title="Święty Leon">
Święty Leon

Zobacz też: Błogosławiony Leon

</doc>
<doc id="1231300" url="https://pl.wikipedia.org/wiki?curid=1231300" title="Kamionka Wielka (stacja kolejowa)">
Kamionka Wielka (stacja kolejowa)

Kamionka Wielka – stacja kolejowa położona na obrzeżach miasta Nowego Sącza, w Kamionce Wielkiej, w województwie małopolskim, w Polsce.
W roku 2017 stacja obsługiwała 10–19 pasażerów na dobę.

</doc>
<doc id="1231301" url="https://pl.wikipedia.org/wiki?curid=1231301" title="Mirosław Gil">
Mirosław Gil

Mirosław Gil, (ur. 23 sierpnia 1963) – polski gitarzysta i kompozytor rockowy, od połowy lat 80. lider zespołów grających rock progresywny: Collage, Mr. Gil, Ananke i Believe.
Pod koniec lat 90. występował także w zespole Anity Lipnickiej oraz pisał muzykę dla Sweet Joy.

</doc>
<doc id="1231302" url="https://pl.wikipedia.org/wiki?curid=1231302" title="Konrad I Karyncki">
Konrad I Karyncki

Konrad I Karyncki, (ur. ok. 975, zm. 12 grudnia 1011) – książę Karyntii od 1004.
Konrad był trzecim synem Ottona I Karynckiego. Kandydował na króla niemieckiego w 1002. Pochowany w katedrze w Wormacji
Konrad ok. 1002 poślubił Matyldę szwabską (ur. zapewne 988, zm. 29 lipca 1031-1032), córkę księcia Hermana II. Książę miał dwóch synów:
Po śmierci Konrada Matylda poślubiła księcia Lotaryngii Fryderyka II. Jej trzecim mężem Esiko von Ballenstedt z dynastii askańskiej. Matylda została pochowana w katedrze w Wormacji.

</doc>
<doc id="1231313" url="https://pl.wikipedia.org/wiki?curid=1231313" title="Dimityr Rangełow">
Dimityr Rangełow

Dimityr Rangełow (ur. 7 marca 1983 w Sofii) – bułgarski piłkarz występujący na pozycji napastnika. Zawodnik Energie Cottbus.
Kariera.
Karierę seniorską rozpoczął w 2000 roku w barwach Slawii Sofia. W 2004 roku zadebiutował w reprezentacji Bułgarii. W lipcu 2006 roku odszedł za około 600 tysięcy euro do RC Strasbourg. W rozgrywkach Ligue 2 zadebiutował 28 lipca 2007 roku w meczu z Dijon FCO (0:0). W rundzie wiosennej sezonu 2006/2007 przebywał na wypożyczeniu w Erzgebirge Aue. W sezonie 2007/2008 był wypożyczony do Energie Cottbus. W lipcu 2008 roku klub z Brandenburgii zdecydował się na transfer definitywny Rangełowa. W latach 2009–2012 był zawodnikiem Borussii Dortmund. W tym czasie był wypożyczony do Maccabi Hajfa i Energie Cottbus. 3 lipca 2012 roku Dimityr Rangełow został piłkarzem szwajcarskiego FC Luzern. Po dwóch latach przeszedł do Konyasporu.

</doc>
<doc id="1231314" url="https://pl.wikipedia.org/wiki?curid=1231314" title="Colon irritable">
Colon irritable



</doc>
<doc id="1231321" url="https://pl.wikipedia.org/wiki?curid=1231321" title="Marcinkowice (stacja kolejowa)">
Marcinkowice (stacja kolejowa)

Marcinkowice – stacja kolejowa położona na obrzeżach miasta Nowy Sącz, we wsi Marcinkowice – stacja opuszczona, do 2003 roku można było jeździć tam pociągami do Chabówki, ale od tego roku nie jeżdżą tam żadne pociągi pasażerskie. Sieć trakcyjna kończy się w Marcinkowicach przez co pociągi jadące dalej w stronę Chabówki muszą być ciągnięte trakcją spalinową.

</doc>
<doc id="1231327" url="https://pl.wikipedia.org/wiki?curid=1231327" title="Drużynowe Mistrzostwa Polski na Żużlu 1996">
Drużynowe Mistrzostwa Polski na Żużlu 1996

Drużynowe Mistrzostwa Polski na Żużlu 1996 – 49. edycja drużynowych mistrzostw Polski, organizowanych przez Polski Związek Motorowy (PZM). W sezonie 1996, do rozgrywek pierwszej ligi przystąpiło dziesięć zespołów, natomiast w drugiej lidze wystąpiło dwanaście drużyn.
Zwycięzca najwyższej klasy rozgrywkowej (I Ligi) zostaje Drużynowym Mistrzem Polski na Żużlu w sezonie 1996. Obrońcą tytułu z poprzedniego sezonu jest Sparta Polsat Wrocław. W tym roku tytuł zdobył Włókniarz Malma Częstochowa.

</doc>
<doc id="1231328" url="https://pl.wikipedia.org/wiki?curid=1231328" title="Zamora FC">
Zamora FC

Zamora Fútbol Club – wenezuelski klub piłkarski, założony 2 lutego 1977 , z siedzibą w mieście Barinas.
Historia.
Klub założony został 2 lutego 1977 roku pod nazwą Atlético Zamora Fútbol Club. Jako Atlético klub występował w pierwszej lidze do sezonu 1998/99 włącznie, kiedy to z powodu kłopotów finansowych wycofał się z turnieju Clausura i spadł do II ligi. W czasie pobytu w drugiej lidze zmienił nazwę na obecną. W sezonie 2005/06 klub zajął drugie miejsce w drugiej lidze i wrócił do pierwszej ligi.
Swoje mecze domowe klub rozgrywa na stadionie Estadio La Carolina, mogącym pomieścić 27 500 ludzi.

</doc>
<doc id="1231331" url="https://pl.wikipedia.org/wiki?curid=1231331" title="Audemars Piguet">
Audemars Piguet

Audemars Piguet – (wymowa [odmaʁ piɡɛ]) szwajcarska manufaktura ekskluzywnych zegarków.
Historia.
Firma utworzona została przez pochodzących z Le Brassus 23-letniego wówczas Jules'a Audemarsa i 21-letniego Edwarda-Augusta Pigueta w Vallée de Joux (dolinie zegarków) w 1875 roku. Między 1894 a 1899 rokiem firma wyprodukowała jedynie 1200 zegarków i na przestrzeni lat produkcja ta nie zwiększyła się znacznie mimo postępu technologicznego osiągając w latach 2000–2007 liczbę 16 tysięcy sztuk rocznie. Firma wprowadziła bardzo wiele innowacji w świat zegarków mechanicznych które do dziś są stosowane przez wszystkie liczące się manufaktury zegarmistrzowskie. Do najsłynniejszych należy najmniejszy powtarzacz minut nazywany inaczej Minute Repeater a także zegarek kieszonkowy z przeskakującą wskazówką sekundnika znaną jako jumping second-hand. W 1925 roku Audemars Piguet skonstruował także najcieńszy zegarek kieszonkowy na świecie. Następnie przyszedł czas na najcieńszy na świecie mechanizm automatyczny skonstruowany razem z inną znaną szwajcarską manufakturą Jaeger-LeCoultre, w którym zastosowano koło zamachowe z 21 karatowego złota. W 1972 firma wypuściła na rynek swój najsłynniejszy model "Royal Oak" zaprojektowany przez Geralda Gentę.
Do dziś firma produkuje zegarki mechaniczne jedynie ręcznie robione, pomimo że proces produkcji tym sposobem jest dłuższy. Do Audemars Piguet należało 40% Jaeger-LeCoultre, która to marka w 2000 r. została przejęta przez Grupę Richemont.

</doc>
<doc id="1231335" url="https://pl.wikipedia.org/wiki?curid=1231335" title="Szmul Jakubowicz">
Szmul Jakubowicz



</doc>
<doc id="1231337" url="https://pl.wikipedia.org/wiki?curid=1231337" title="Święty Kalikst">
Święty Kalikst



</doc>
<doc id="1231340" url="https://pl.wikipedia.org/wiki?curid=1231340" title="Zamora Fútbol Club">
Zamora Fútbol Club



</doc>
<doc id="1231345" url="https://pl.wikipedia.org/wiki?curid=1231345" title="Wojciech Łozowski">
Wojciech Łozowski

Łozo, właśc. Wojciech Andrzej Łozowski (ur. 5 lipca 1984 w Olsztynie) – polski wokalista, autor tekstów i aktor, wokalista grupy Afromental w latach 2004–2017. Członek Akademii Fonograficznej ZPAV.
Życiorys.
Jest synem Andrzeja i Elżbiety Łozowskich. Jego ojciec był dwukrotnym mistrzem Polski w tańcach latynoamerykańskich i zmarł, gdy syn miał 10 lat.
W dzieciństwie występował w grupie teatralnej Kokon oraz z kabaretem „Są gorsi”. Trenował hip-hop w Akademii Teatru i Tańca. Studiował zarządzanie, ale zawiesił studia po pierwszym roku. Po dołączeniu do zespołu Afromental przeprowadził się do Warszawy, gdzie studiował w Wyższej Szkole Muzyki Rozrywkowej i Jazzu im. Krzysztofa Komedy.
Kariera zawodowa.
W 2004 został wokalistą zespołu Afromental, w którym śpiewał do 2017. Wydali wspólnie cztery albumy studyjne: "The Breakthru" (2007), "Playing with Pop" (2009), "The B.O.M.B." (2011) i "Mental House" (2014).
W 2005 został prezenterem programów MTV. W 2008 uczestniczył w siódmej edycji programu rozrywkowego TVN "Taniec z gwiazdami". W 2011 wziął udział w nagraniu utworu „Mazurski cud” powstałego w ramach akcji promującej region Mazur „Mazury Cud Natury”, a także został jurorem polsatowskiego programu typu talent show "Must Be the Music. Tylko muzyka", w którym występował do 2013. W 2015 współprowadził program Polsatu "SuperDzieciak".
Streamuje na platformie Twitch pod nazwą "The Mighty Wozz".

</doc>
<doc id="1231349" url="https://pl.wikipedia.org/wiki?curid=1231349" title="Newgrounds">
Newgrounds

Newgrounds – portal internetowy zbierający tworzone przez użytkowników gry i filmy w technologii Adobe Flash oraz muzykę i literaturę, założony 6 lipca 1995 roku przez Toma Fulpa.
Od 9 listopada 2014 roku można z niego pobierać muzykę do gry komputerowej "Geometry Dash".
W rankingu najpopularniejszych witryn (Alexa) witryna ta jest na miejscu 420. Ma ona około 1,3 miliona zarejestrowanych użytkowników.
Użytkownicy portalu mogą zamieszczać własne filmy lub gry o dowolnej tematyce, a także oceniać cudze prace i pisać krótkie recenzje.

</doc>
<doc id="1231350" url="https://pl.wikipedia.org/wiki?curid=1231350" title="Ferrari 375 MM">
Ferrari 375 MM

Ferrari 340 MM, 340/375 MM, 375 MM oraz 375 Plus – auta włoskiej firmy Ferrari wyprodukowane w przeznaczeniu min. do wyścigów Mille Miglia. Łącznie wyprodukowano 48 egzemplarzy, w tym 10 sztuk 340 MM, 4 sztuki 340/375 MM, 36 sztuk 375 MM oraz 1 egzemplarz 375 MM przeznaczony do użytku na drogach publicznych. Auto zbudowano na życzenie stałego klienta marki – reżysera Roberto Rosseliniego, który chciał obdarować swoją żonę wyjątkowym prezentem. Samochód zaprojektował Sergio Scaglietti. Obdarowaną była aktorka Ingrid Bergman. Rosselini zamówił auto pomalowane na wyjątkowy kolor, niedostępny dla innych modeli Ferrari w ówczesnym czasie. Lakier został tak dobrany, aby dobrze komponował się z kolorem oczu Ingrid. Mimo wszystkich zabiegów aktorka nie zakochała się w swoim nowym Ferrari i nie podzieliła miłości męża do tej marki. Obecnie kolor ten pod nazwą „Grigio Ingrid” jest dostępny dla wszystkich modeli Ferrari.
Dane techniczne.
Ogólne
Osiągi
Napęd
Wartość obecna.
Cena rynkowa modeli w I stanie zachowania (stan idealny, 100% oryginalnych części) waha się od 2 100 000 € za Ferrari 340 MM do 3 800 000 € za Ferrari 375 MM. W roku 2007 jedno z 4 egzemplarzy Ferrari 340/375 został sprzedany na aukcji za 5 717 250 $.

</doc>
<doc id="1231353" url="https://pl.wikipedia.org/wiki?curid=1231353" title="Igors Stepanovs">
Igors Stepanovs

Igors Stepanovs (ur. 21 stycznia 1976 w Ogre) – łotewski piłkarz grający na pozycji obrońcy. Największymi osiągnięciami Stepanovsa było uczestnictwo w Mistrzostwach Europy 2004 oraz gra w Arsenalu w latach 2000–2003, gdzie na ogół był rezerwowym.

</doc>
<doc id="1231354" url="https://pl.wikipedia.org/wiki?curid=1231354" title="Dario Dainelli">
Dario Dainelli

Dario Dainelli (ur. 9 czerwca 1979 w mieście Pontedera w prowincji Piza) – włoski piłkarz, który występował na pozycji środkowego obrońcy.
Kariera klubowa.
Dario Dainelli zaczynał profesjonalnie grać w piłkę nożną w klubie FC Empoli. Piłkarską młodość spędził w Modenie (Serie C1), Cavese (Serie C2) i Fidelis Andria (Serie C1). Swój debiut w Serie A zaliczył w meczu przeciwko AS Romie 18 lutego 2001 roku. Po zaledwie jednym sezonie spędzonym w Lecce, został zatrudniony przez Brescię Calcio. Poza pierwszym sezonem, kiedy zaliczył ledwie 5 występów i szybko został oddany na półroczne wypożyczenie do innej grającej w Serie A drużyny Hellas Werona, zagrał 56 razy dla Brescii. Latem 2004 roku został zatrudniony przez beniaminka Fiorentinę, która już po pół roku wykupiła pełnię jego kontraktu. Został kapitanem drużyny po tym, jak latem 2005 roku z zespołu odszedł Christian Riganò. Ponieważ kontrakt Dainellego wygasał latem 2007 roku, niektórzy dziennikarze spekulowali jego przejście do Juventusu, ale 9 czerwca 2007 Dario podpisał nowy, 4 roczny kontrakt z Fiorentiną. 12 stycznia 2010 po tym, jak do Fiorentiny trafił Felipe, Dainelli odszedł do Genoi. W 2012 roku przeszedł do klubu Chievo Werona.
Kariera reprezentacyjna.
Dainelli zaliczył debiut dla Włoch w zremisowanym 1:1 meczu towarzyskim przeciwko Ekwadorowi 11 czerwca 2005 roku.

</doc>
<doc id="1231358" url="https://pl.wikipedia.org/wiki?curid=1231358" title="Symulacje komputerowe">
Symulacje komputerowe



</doc>
<doc id="1231360" url="https://pl.wikipedia.org/wiki?curid=1231360" title="B-A-C-H">
B-A-C-H

B-A-C-H – motyw muzyczny wykorzystujący następstwo dźwięków b, a, c i h, które układają się w nazwisko rodziny Bachów. Zmitologizowany dzięki historii Kunst der Fuge – najsłynniejszego z dzieł Johanna Sebastiana Bacha, w których jest wykorzystany – zabieg ten cieszył się wielką popularnością wśród kompozytorów XIX i XX wieku.
Historia.
Tworzenie kryptogramów muzycznych było popularne już w XVI wieku i zaowocowało techniką muzyczną określaną jako "soggetto cavato" ("soggetto cavato dalle vocali di queste parole"). Poszczególnym sylabom frazy tekstu kompozytor przypisywał zbliżone fonetycznie nazwy solmizacyjne, np. „Hercules Dux Ferrariae” – „re-ut-re-ut-re-fa-mi-re”.
Jan Sebastian Bach zdawał sobie sprawę z tego, że jego nazwisko może być oddane na pięciolinii, i wielokrotnie wykorzystywał ten fakt w swoich utworach. Najsłynniejszym z tych dzieł jest niedokończony zbiór Kunst der Fuge, w którym ostatni "Contrapunctus" – szczególnie skomplikowana potrójna fuga – urywa się wkrótce po wprowadzeniu przez kompozytora motywu B-A-C-H jako trzeciego tematu w fudze. W manuskrypcie widnieje dopisek syna kompozytora, Carla Philippa Emanuela Bacha, stwierdzającego: „W momencie, gdzie B-A-C-H pojawia się w kontratemacie, kompozytor zmarł”. W 1881 niemiecki muzykolog Gustav Nottebohm wykazał, że niedokończony "Contrapunctus" miał zawierać jeszcze czwarty temat – temat łączący cały zbiór. Innymi dziełami, w których Bach posłużył się motywem swojego nazwiska, są m.in. wariacje kanoniczne „Vom Himmel hoch da komm' ich her” oraz szereg mniejszych utworów, takich jak sinfonia f-moll (BWV 795) czy ostatnia fuga z pierwszego tomu "Das Wohltemperierte Klavier".
Nie bez znaczenia jest fakt, że motyw B-A-C-H jest przykładem motywu krzyża ("imaginatio crucis", "chiasmus"), który w barokowej retoryce muzycznej wykorzystywany był w pasjach i innych utworach o tematyce odwołującej się do krzyża.
O istnieniu motywu wiedzieli także współcześni Bacha: jest o nim mowa w "Musicalisches Lexikon" Johanna Gottfrieda Walthera, pojawia się on też w fudze syna Bacha, Johanna Christiana, oraz ucznia Bacha – Johanna Ludwiga Krebsa. Największą jednak popularność zyskał w XIX wieku, gdy muzyka Bacha została na nowo odkryta i stała się obiektem zainteresowania teoretyków i wykonawców. W XX wieku kompozytorzy zdali sobie sprawę z tego, że motyw ten – dzięki dużemu natężeniu chromatyki – nadaje się do wykorzystania w zupełnie nowej stylistyce, prezentowanej przez Drugą Szkołę Wiedeńską i twórców takich jak Arnold Schönberg czy Anton Webern.
Występowanie motywu.
W pracy przygotowanej na trzechsetną rocznicę urodzin Bacha w 1985 Ulrich Prinz wymienia 409 utworów autorstwa 330 kompozytorów, gdzie jego zdaniem pojawił się motyw B-A-C-H. Podobna lista znajduje się w książce Malcolma Boyda, gdzie także wymienia się około 400 pozycji. Do najbardziej znanych należą:
Inne kryptogramy muzyczne.
Inni kompozytorzy również poszukiwali sposobów zapisu swojego lub cudzego nazwiska w notacji muzycznej:

</doc>
<doc id="1231368" url="https://pl.wikipedia.org/wiki?curid=1231368" title="Święty Alberyk">
Święty Alberyk



</doc>
<doc id="1231371" url="https://pl.wikipedia.org/wiki?curid=1231371" title="Święty Tadeusz">
Święty Tadeusz



</doc>
<doc id="1231376" url="https://pl.wikipedia.org/wiki?curid=1231376" title="Hadal">
Hadal



</doc>
<doc id="1231377" url="https://pl.wikipedia.org/wiki?curid=1231377" title="Sierpiński (krater księżycowy)">
Sierpiński (krater księżycowy)

Sierpiński – krater na powierzchni Księżyca o średnicy 69 km, położony na 27,2° szerokości południowej i 154,5° długości wschodniej.
Decyzją Międzynarodowej Unii Astronomicznej w 1970 roku został nazwany nazwiskiem polskiego matematyka Wacława Sierpińskiego.

</doc>
<doc id="1231392" url="https://pl.wikipedia.org/wiki?curid=1231392" title="Rozwój mozaikowy">
Rozwój mozaikowy

Rozwój mozaikowy – rozwój komórki regulowany wyłącznie przez determinanty cytoplazmatyczne, czyli cząsteczki znajdujące się w cytoplazmie i uczestniczące w determinacji jej przeznaczenia. W tym rozwoju los każdej komórki zależy od jej pochodzenia i nie ma znaczenia jej pozycja w zarodku w stosunku do innych komórek. Każda komórka w takim rozwoju podlega specyfikacji autonomicznej i jeżeli zostanie wyizolowana z zarodka, powinna w hodowli rozwinąć się w tę część zarodka, którą tworzy w prawidłowym rozwoju. Reszta zarodka powinna się rozwijać, ale powininna mieć ubytki tych struktur, które normalnie tworzy wyizolowana komórka. Mechanizmy mozaikowe występują u wielu zwierząt we wczesnym rozwoju.

</doc>
<doc id="1231398" url="https://pl.wikipedia.org/wiki?curid=1231398" title="Electric Six">
Electric Six

Electric Six – zespół rockowy założony w Detroit. Grupa zdobyła pewną popularność w 2001 roku, wraz z wydaniem singla „Danger! High Voltage”; od tego czasu wydała albumy "Fire", "Señor Smoke", "Switzerland", "I Shall Exterminate Everything Around Me That Restricts Me from Being the Master", "Flashy", "Kill", "Zodiac", "Mustang", "Human Zoo", "Bitch, Don't Let Me Die!" i ostatni jak dotąd "Fresh Blood for Tired Vampyres", "How Dare You." Ostatnim albumem grupy jest "Bride of the Devil," wydany 5 października, 2018 roku.

</doc>
<doc id="1231402" url="https://pl.wikipedia.org/wiki?curid=1231402" title="Jurģis Pučinskis">
Jurģis Pučinskis

Jurģis Pučinskis (ur. 1 marca 1973 w Dyneburgu) - piłkarz łotewski grający na pozycji pomocnika. W reprezentacji Łotwy rozegrał 14 meczów. Był w kadrze Łotwy na Mistrzostwa Europy w 2004 roku.

</doc>
<doc id="1231406" url="https://pl.wikipedia.org/wiki?curid=1231406" title="Limfocytarne zapalenie splotu naczyniówkowego i opon mózgowych">
Limfocytarne zapalenie splotu naczyniówkowego i opon mózgowych

Limfocytarne zapalenie splotu naczyniówkowego i opon mózgowych (łac. "choriomeningitis lymphocytica"), LCM (z ang. lymphocytic choriomeningitis) – choroba wywoływana przez wirusa przenoszonego przez gryzonie, której głównymi objawami są: aseptyczne zapalenie opon mózgowo-rdzeniowych, mózgu lub opon mózgowo-rdzeniowych i mózgu.
Czynnikiem sprawczym jest wirus LCMV należący do rodziny arenawirusów. Nazwa została ukuta przez Charlesa Armstronga w 1934.

</doc>
<doc id="1231407" url="https://pl.wikipedia.org/wiki?curid=1231407" title="Limfocytarne zapalenie mózgu">
Limfocytarne zapalenie mózgu



</doc>
<doc id="1231408" url="https://pl.wikipedia.org/wiki?curid=1231408" title="Liceum Ogólnokształcące im. Kazimierza Wielkiego w Kole">
Liceum Ogólnokształcące im. Kazimierza Wielkiego w Kole

Liceum Ogólnokształcące im. Kazimierza Wielkiego w Kole – szkoła ponadpodstawowa w Kole, położona na terenie osiedla Przedmieście Warszawskie. Jest najstarszą szkołą średnią w mieście – swoją historią sięga końca XIX wieku.
Historia.
Do 1879 roku w Kole istniały tylko dwie placówki oświatowe, szkoła elementarna oraz szkoła niedzielno-rzemieślnicza. Miejscowe władze uznały, że jest to za mało dla liczącego 12 tysięcy mieszkańców miasta powiatowego, dlatego też w lipcu 1879 roku powołano spośród obywateli powiatu kolskiego komitet, który zajął się zbieraniem funduszy na otwarcie 4-letniej szkoły realnej w Kole. W składzie komitetu znaleźli się hrabia Aleksander Cyprian von Kreutz z Kościelca, naczelnik powiatu kolskiego Frydryks, Aleksander Kłobukowski, kupiec Schuppe, Leonard Zaleski, rejent, fabrykanci Teichfeld i Lindemann, kupiec Jan Trojanowski i Saubermann. W czwartek, 11 września 1879 roku miało miejsce oficjalne otwarcie 4-klasowej Szkoły Realnej w Kole. Pierwszym dyrektorem został kandydat nauk matematycznych Antoni Osuchowski. Naukę w szkole rozpoczęło wtedy 50 uczniów. Pierwsi absolwenci opuścili szkołę w 1883 roku.
Szkoła Realna była utrzymywana przez prywatne towarzystwo, z dobrowolnych składek oraz organizowanych przez towarzystwo koncertów, przedstawień i zabaw tanecznych. Szkoła początkowo mieściła się w prywatnym domu Niewolskiego przy ulicy Okólnej. Na początku 1883 roku towarzystwo zakupiło plac w okolicach klasztoru bernardynów, a już w kwietniu rozpoczęto budowę nowego gmachu szkoły. 
Budynek był jednopiętrowy, na parterze mieściło się 5 sali lekcyjnych, a w pozostałych dwóch urządzono kancelarię i bibliotekę szkolną (liczącą ponad 1000 woluminów). Połowę piętra zajmowało mieszkanie dla przełożonego szkoły, składające się z 4 pokoi i kuchni oraz mieszkanie dla jednego, nieżonatego nauczyciela. W drugiej połowie piętra mieściły się sala i dwa pokoje przeznaczone na uroczystości szkolne. Nowy budynek szkolny oddano do użytku 10 maja 1884, budowa kosztowała 17 tysięcy rubli, a głównym wykonawcom był Tyrakowski, który zginął na budowie 19 czerwca 1883. Przeniesienie szkoły do nowego budynku nastąpiło 14 maja 1884 roku. Przed budynkiem szkoły wybudowano skwer, nazwany później imieniem hr. Aleksandra von Kreutza oraz plac do ćwiczeń gimnastycznych. W ciągu pierwszych dziesięciu lat działalności szkoły pracowało w niej 33 nauczycieli i pobierało naukę 285 uczniów. 
W 1885 roku dyrektorem szkoły został historyk Mieczysław Rawita−Witanowski, funkcję tę pełnił do 1898. Po odejściu ze szkoły Rawity−Witanowskiego szkoła popadła w kryzys, związany z częstymi zmianami w kadrze pedagogicznej i obniżeniem się poziomem nauczania. W 1904 roku Szkoła Realna została zlikwidowana. 
W 1904 roku budynek po Szkole Realnej przejęła szkoła kupiecka K. Andrzejczaka, przekształcona następnie w 4-klasową Szkołę Handlową. Kierownikiem szkoły był K. Andrzejczak, a przewodniczącym Rady Opiekuńczej Władysław Klimaszewski, który w 1904 osobiście wyjechał do Petersburga, gdzie uzyskał zatwierdzenie statutu dla szkoły na prawach rządowych i językiem polskim wykładowym. Podczas rewolucji 1905 roku uczniowie Szkoły Handlowej rozpoczęli strajk i 7 marca 1905 roku złożyli do władz oświatowych petycję, w której żądali wprowadzenia języka polskiego jako języka wykładowego i administracyjnego. W pierwszych dniach września tego samego roku Rada Opiekuńcza zrzekła się praw szkoły miejskiej i wprowadziła język polski jako wykładowy. Po tym wydarzeniu, strajkująca młodzież z innych kolskich szkół zaczęła masowo przepisywać się do Szkoły Handlowej, doszło również do wybicia szyb w domach kierowników innych szkół oraz w samych gmachach szkolnych. W 1911 roku szkoła miała zostać zlikwidowana z powodu braku funduszy, zapobiegła temu jednak zbiórka pieniędzy wśród mieszkańców. Szkoła Handlowa została zamknięta w 1914.
W 1915 roku staraniem proboszcza kolskiego, ks. Wojciecha Gniazdowskiego i grona obywateli powiatu kolskiego reaktywowano Szkołę Realną. Powstała wtedy 8-klasowa Szkoła Realna Obywateli miasta Koła pod kierownictwem inż. Stanisława Kwasieborskiego. W 1916 roku przekształconą ją natomiast w 7-klasową Szkołę Realną. Szkoła funkcjonowała w dzierżawionym budynku przy ulicy Włocławskiej. W 1917 roku podjęto starania o zwrot gmachu szkolnego obok klasztoru, który od początku wojny zajmowały niemieckie władze wojskowe. W 1918 roku w szkole uczyło się 185 uczniów. W 1919 roku szkoła powróciła do poprzedniego budynku. 
W 1921 roku kolska Szkoła Realna przyjęła profil matematyczno-przyrodniczy, jednak dwa lata później powrócono do profilu humanistycznego. Do 1922 roku szkołą kierował chemik Stanisław Kwasieborski, po nim przejściowo nauczyciel wychowania fizycznego Juliusz Kosiński, a po nim polonista z Włocławka Józef Rachwał. Od 6 listopada 1923 roku szkołą kierował Teodor Szumski, po nim, od jesieni 1924 roku Jan Moczarski. 
W 1924 roku Sejmik Kolski przeznaczył kwotę 30 tys. zł na rzecz kolskiej szkoły średniej, co umożliwiło rozpoczęcie budowy nowego budynku dla szkoły na placu Wolności (dzisiejsza Szkoła Podstawowa nr 1). W 1926 roku szkoła uzyskała status szkoły państwowej, popadła jednak też w kłopoty finansowe. W 1928 roku zadłużenie szkoły sięgnęło kwoty 22 tysięcy złotych. W tym samym roku prawnym właścicielem szkoły zostało Towarzystwo „Oświata”, którego prezesem został Leonard Zuchowicz, pod którego przewodnictwem udało się uratować szkołę od upadku. Na przełomie 1927 i 1928 roku, po zamknięciu gimnazjów w Dąbiu i Sompolnie Gimnazjum „Oświata” w Kole stało się jedynym świeckim gimnazjum w powiecie kolskim. 
W 1928 roku szkołą przejściowo kierował Lachowski, a następnie matematyk Kazimierz Bączyński. W 1931 dyrektorem został Stanisław Woyna-Gwiaździński, funkcję tę pełnił do 1939 roku. W 1937 roku powiat kolski przekazał gminie miejskiej Koło gmach szkoły na placu Wolności, otrzymując w zamian budynek im. Marszałka Józefa Piłsudskiego oraz budynki Szkoły Powszechnej nr 1. W 1938 roku do budynku szkolnego dobudowano salę gimnastyczną i sanitariaty, w tym samym roku otwarto również liceum koedukacyjne. 
1 lutego 1945 roku rozpoczęto naukę w szkołach podstawowych i średnich w Kole. 10 lutego 1945 roku Jan Oliskiewicz mianował nowym dyrektorem wieloletniego nauczyciela Stanisława Bajera. W związku z tym, że w dotychczasowym budynku szkoły mieścił się radziecki szpital wojskowy, na cele dydaktyczne przekazano Gimnazjum i Liceum „Oświata” poniemiecki, drewniany barak przy ulicy Toruńskiej 58 (zaraz obok gmachu Szkoły Podstawowej nr 3). W związku z tym, że w otrzymanym baraku nie było żadnego wyposażenia, pierwsi uczniowie przynosili ze sobą do szkoły własne stołki i stoliki, a role tablic odgrywały połamane blaty stołów. 
10 marca 1945 roku w obecności przedstawicieli władz państwowych, samorządowych i wojska nastąpiło oficjalne otwarcie gimnazjum. Rozpoczęto też wtedy starania o upaństwowienie gimnazjum. 1 września 1946 roku rozpoczęto zajęcia w dawnym budynku liceum, gmach ten nie był jednak jeszcze wyremontowany, posiadał powstałe w wyniku ostrzału dziury w ścianach i zawalone dachy. W 1946 roku udało się umeblować i wyposażyć szkołę, zakupiono wtedy ławki szkolne, tablice, wieszaki, mikroskopy, mapy, tablice biologiczne i sprzęt gimnastyczny. Liceum zostało upaństwowione 1 lutego 1949 roku.
W 1966 roku nadano szkole imię Kazimierza III Wielkiego. Niespełna 10 lat później szkoła otrzymała własny sztandar. 
Z początkiem lat 80. XX wieku rozpoczęto działania zmierzające do wybudowania nowego gmachu dla szkoły na placu w sąsiedztwie ulicy Bliznej. Bezpośrednim inwestorem było Kuratorium Oświaty w Koninie, a inwestorem zastępczym Spółdzielnia Mieszkaniowa w Kole. Wykonawcą była natomiast firma „Szurgot” z Koła. W 1993 roku oddano do użytku pierwszą część nowego budynku. Były to 24 sale lekcyjne wraz z salą gimnastyczną. W późniejszym okresie przekazano do użytku halę sportową, salę do gimnastyki, natryski, sanitariaty i szatnie. W 2008 roku sektor żywnościowy szkoły adaptowano na część multimedialną i bibliotekę.
Stanowisko dyrektora w 2006 roku objęła i sprawowała do 2013 roku Dorota Wiśniewska, nauczyciel geografii. 18 września 2009 szkoła uroczyście obchodziła 130. rocznicę powstania, na którą zaproszenie zostali wszyscy dotychczasowi profesorowie i absolwenci. Absolwenci, którzy dokonali wybitnych osiągnięć naukowych, otrzymali odznaczenie "Primus Inter Pares". 10 czerwca 2011 roku nastąpiło otwarcie kompleksu boisk typu Orlik, które zakończyło etap budowy gmachu liceum. W 2013 kolejnym dyrektorem placówki został Waldemar Koligot, nauczyciel wychowania fizycznego.
24 czerwca 2022 roku w auli liceum odsłonięto tablicę pamiątkową upamiętniającą autorów muralu przedstawiającego zabytki kolskiej starówki – Wojciecha Bukowieckiego i Jacka Chodorowskiego.
Stan obecny.
Liceum posiada bibliotekę i czytelnię z zapleczem multimedialnym. Zajęcia odbywają się w salach przystosowanych do wykładanego przedmiotu, dzięki czemu są tu m.in. pracownie: fizyczna, chemiczna, biologiczna, polonistyczne i katechetyczna.
Szkoła posiada salę z pełnowymiarowym boiskiem do koszykówki, a także salę gimnastyki i siłownię. Na zewnątrz usytuowane jest boisko do piłki nożnej, koszykówki, siatkówki plażowej, skocznia w dal i bieżnia wybudowane w latach 2010-2011 w ramach rządowego projektu Orlik 2012.
W budynku liceum swoją siedzibę ma także Wydział Zamiejscowy łódzkiej Społecznej Akademii Nauk, w którym wykłady prowadzone w wybrane weekendy.
Szkoła wyposażona jest m.in. w dwie drukarki 3D oraz czujnik stanu powietrza.
Profile nauczania.
Dla uczniów po szkole podstawowej:
Dla uczniów po gimnazjum:

</doc>
<doc id="1231409" url="https://pl.wikipedia.org/wiki?curid=1231409" title="Mariusz Syguła">
Mariusz Syguła

Mariusz Syguła (ur. 28 grudnia 1982 roku) – polski siatkarz, grający na pozycji rozgrywającego. Swoje pierwsze kroki rozpoczynał w będzińskim klubie RKS Grodziec, który po likwidacji w 1999 roku zawodnicy zostali przeniesieni do MOSu Będzin.
Ma dwóch braci, Zbigniewa i Dariusza, z którymi grał klubie.
W MOS Będzin grał do 2003 r. i przeniósł się do NKS Nysa, gdzie zadebiutował w Polskiej Lidze Siatkówki. Z nyskim zespołem w tych rozgrywkach uczestniczył w sezonie 2003/2004, zajmując 7. miejsce. Kolejne dwie edycje spędził w Polskiej Energii Sosnowiec. Potem występował na parkietach I-ligowych broniąc barw: Jokera Piła, Energetyka Jaworzno, Wandy Kraków i w sezonie 2012/13 MKS Banimex Będzin, gdzie grał u boku swojego brata - Dariusza Syguły na tej samej pozycji.
Po rewolucji kadrowej w Będzinie, znalazł miejsce w III-ligowym Płomieniu Sosnowiec, z którym awansował do wyższej ligi, ale w II lidze będzie grał w zespole Energetyk Jaworzno.

</doc>
<doc id="1231412" url="https://pl.wikipedia.org/wiki?curid=1231412" title="Parafia wojskowa Matki Bożej Loretańskiej w Dęblinie">
Parafia wojskowa Matki Bożej Loretańskiej w Dęblinie

Parafia wojskowa Matki Boskiej Loretańskiej w Dęblinie – parafia wojskowa, rzymskokatolicka w Dęblinie.
Parafia wchodzi w skład Dekanatu Sił Powietrznych Ordynariatu Polowego Wojska Polskiego (do roku 2012 parafia należała do Dekanatu Sił Powietrznych Południe)
Historia parafii.
21 stycznia 1993 roku, dekretem bp. polowego Sławoja Leszka Głódzia erygowano personalną parafię wojskową pw. Matki Bożej Loretańskiej w Dęblinie. Inicjatorem budowy obecnego kościoła był ks. płk Stanisław Gulak. Do 2012 roku parafia należała do dekanatu Sił Powietrznych Południe.
Duszpasterze.
Księża kapelani pracujący w parafii od początku jej powstania:

</doc>
<doc id="1231413" url="https://pl.wikipedia.org/wiki?curid=1231413" title="Rozwój regulacyjny">
Rozwój regulacyjny

Rozwój regulacyjny – rozwój komórki regulowany wyłącznie przez interakcje indukcyjne. W tym rozwoju los każdej komórki nie zależy od jej pochodzenia, ale od interakcji z innymi komórkami, czyli od jej pozycji w zarodku. Każda komórka w takim rozwoju podlega specyfikacji warunkowej i po wyizolowaniu z zarodka nie osiągnie w hodowli swojego przeznaczenia z powodu braku niezbędnych interakcji. Pozostała część zarodka może jednak regulować swój dalszy rozwój oraz odtworzyć brakujące części.

</doc>
<doc id="1231414" url="https://pl.wikipedia.org/wiki?curid=1231414" title="Kasper (krater księżycowy)">
Kasper (krater księżycowy)

Kasper – krater na powierzchni Księżyca o średnicy 12 km, położony na 8,3° szerokości północnej i 122,1° długości wschodniej.
Decyzją Międzynarodowej Unii Astronomicznej nazwa krateru nadana w 1979 roku pochodzi od polskiego imienia męskiego Kasper.

</doc>
<doc id="1231425" url="https://pl.wikipedia.org/wiki?curid=1231425" title="Święty Rajmund">
Święty Rajmund

Zobacz też: Błogosławiony Rajmund

</doc>
<doc id="1231427" url="https://pl.wikipedia.org/wiki?curid=1231427" title="Anna Głogowska">
Anna Głogowska

Anna Głogowska (ur. 2 kwietnia 1978 w Krakowie) – polska tancerka klasy „S” w tańcach latynoamerykańskich i tańcach standardowych, prezenterka telewizyjna.
Życiorys.
Jest córką Danuty i Bogdana Głogowskich. Treningi tańca rozpoczęła w 1991, dołączając do formacji tańców towarzyskich działającym przy Osiedlowym Domu Kultury w Kamionku. Zawodowo tańczyła w parze z Adamem Królem i Marcinem Wrzesińskim. Uczyła tańca w Zespołach Szkół Publicznych nr 1 i 3, w Sportowej Szkole Podstawowej nr 5 w Wołominie oraz Miejskim Domu Kultury w Kobyłce.
W 2005 zadebiutowała jako trenerka tańca w programie rozrywkowym TVN "Taniec z gwiazdami". Wystąpiła w dziewięciu sezonach, a jej partnerami byli kolejno: Witold Paszt (2005), Piotr Gąsowski (2005), Robert Rozmus (2006), Łukasz Zagrobelny (2008), Steve Allen (2008), Piotr Zelt (2009), Piotr Szwedes (2010), Robert Korzeniowski (2010) i Kacper Kuszewski (2011), z którym wygrała w finale trzynastej edycji. Równocześnie z występami w programie współtworzyła spektakl taneczny "The Best of Broadway", wystąpiła w teledyskach do piosenek zespołów disco polo: Ambasador („Tak jak przed laty”), Avanti („Dwa jabłuszka”), Bosanova („Kochaj mnie”), Casanova („Słodkie wino”), Classic („Biodro przy bioderku” i „Piękną miałaś twarz”), Keys („Samba balanga”), Panorama („Honorata”), w 2007 została ambasadorką ogólnopolskiego programu edukacyjnego „Uwolnij się od Toksyn” prowadzonego pod patronatem producenta preparatu oczyszczającego organizm MethodDraine Detox, a w 2008 wystąpiła jako Arleta w jednym odcinku serialu "Daleko od noszy".
Została tancerką w teleturnieju TVP1 "Jaka to melodia?". W 2013 współprowadziła program rozrywkowy telewizji Polsat "Got to Dance. Tylko taniec", a w latach 2014–2015 współprowadziła program "Dancing with the Stars. Taniec z gwiazdami".
Życie prywatne.
W 2005 związała się z Piotrem Gąsowskim, któremu partnerowała w drugiej edycji programu "Taniec z gwiazdami". W 2011 zajęli siódme miejsce w rankingu najbardziej rozpoznawalnych par w polskim show-biznesie wg raportu ARC Rynek i Opinia Celebrity Monitor. Mają córkę, Julię (ur. 3 czerwca 2007).

</doc>
<doc id="1231428" url="https://pl.wikipedia.org/wiki?curid=1231428" title="Mistrzostwa Świata w Snookerze 2008">
Mistrzostwa Świata w Snookerze 2008

888.com Snooker World Championship 2008 (mistrzostwa świata w snookerze) odbyły się w dniach 19 kwietnia-5 maja 2008 roku w Crucible Theatre w Sheffield.
Obrońcą tytułu mistrzowskiego był John Higgins, faworytem zaś według bukmacherów Ronnie O’Sullivan.
W finale Ronnie O’Sullivan pokonał Allistera Cartera 18:8 i zdobył swój trzeci tytuł mistrzowski. Było to jednocześnie dwudzieste zwycięstwo w turnieju rankingowym O’Sullivana.
W Polsce turniej transmitowała stacja komercyjna Eurosport.
Organizacja turnieju.
Punkty do rankingu.
Punktowane były również poszczególne fazy kwalifikacji, przy czym jeżeli rozstawiony zawodnik (grający pierwszy mecz w eliminacjach) przegrywał spotkanie wówczas dostawał połowę punktów przewidzianych za udział w danej fazie kwalifikacji. Punktacja prezentowała się następująco:
Uczestnicy.
Wyłonieni w ramach kwalifikacji.
Poniżsi zawodnicy uzyskali awans do mistrzostw świata poprzez udział w kwalifikacjach (w nawiasie numer zajmowany na liście rankingowej):
Kwalifikacje.
Faza przedkwalifikacyjna.
Mecze fazy przedkwalifikacyjnej zostały rozegrane w Pontin’s Centre w Prestatynie, Walia w dniach 3 – 5 stycznia 2008.
Największymi niespodziankami początkowych rund były porażki w pierwszych meczach Kurta Maflina oraz Tony’ego Drago. W czwartej rundzie eliminacji swoje mecze przegrali m.in. Andrew Higginson, James Wattana oraz Robert Milkins, dla których również były to pierwsze pojedynki eliminacyjne.
Faza kwalifikacyjna.
Mecze rund 1 - 4 fazy kwalifikacyjnej zostały rozegrane w Pontin’s Centre w Prestatynie, Walia w dniach 6 – 11 stycznia 2008.
Finałowa, 5 runda rozegrana została w English Institute of Sport w Sheffield pomiędzy 7 a 10 marca 2008. Zwycięzcy szesnastu rozegranych tam meczów awansowali do fazy finałowej Mistrzostw świata. Wśród nich znalazło się aż dwóch Chińczyków; Liang Wenbo oraz Liu Chuang, którzy dołączyli w ten sposób do swojego rodaka Dinga Junhui.
Obaj Chińczycy, a także Jamie Cope po raz pierwszy w swojej karierze zagrali w Crucible. Liu Chuang był jednocześnie czwartym 17-latkiem, który awansował do rundy finałowej Mistrzostw świata. Wcześniej podobny wyczyn na swoim koncie zapisali Stephen Hendry (1986), Ronnie O’Sullivan (1993) oraz Judd Trump (2007).

</doc>
<doc id="1231429" url="https://pl.wikipedia.org/wiki?curid=1231429" title="Gerhard Potuznik">
Gerhard Potuznik

Gerhard Potuznik - austriacki producent muzyki elektronicznej.
Tworzeniem muzyki zajmuje się od wczesnych lat 80. Karierę producenta rozpoczął w 1988, podejmując współpracę z wydawnictwem Gig Records. Następnie wraz z Patrickiem Pulsingerem wydał kilka płyt nakładem wytwórni Cheap Records. Zdobywając reputację także poza rodzimym Wiedniem, zaczął współpracować z kolejnymi twórcami. W połowie lat 90. działał jako producent w grupie Chicks on Speed.

</doc>
<doc id="1231435" url="https://pl.wikipedia.org/wiki?curid=1231435" title="Świadectwo pracy">
Świadectwo pracy

Świadectwo pracy – dokument wydawany pracownikowi (albo osobie pisemnie przez niego upoważnionej) przez pracodawcę, w związku z wygaśnięciem umowy o pracę lub rozwiązaniem stosunku pracy. Dokument wydawany jest maksymalnie do ostatniego dnia trwania umowy. Kopię świadectwa pracy przechowuje się w aktach osobowych pracownika.
Pracodawca nie może uzależniać wydania danego dokumentu od dokonania rozliczeń z pracownikiem. W razie śmierci pracownika, z wnioskiem o wydanie przez pracodawcę świadectwa pracy może wystąpić członek rodziny zmarłego pracownika, a także inna osoba będąca spadkobiercą tego pracownika.
Świadectwa pracy w Polsce.
Treść świadectwa pracy.
Treść świadectwa pracy, tryb wydawania oraz prostowania reguluje Kodeks pracy oraz wydane na jego podstawie rozporządzenie Ministra Rodziny, Pracy i Polityki Społecznej z dnia 30 grudnia 2016 r. w sprawie świadectwa pracy ().
Według Kodeksu pracy świadectwo pracy powinno zawierać przede wszystkim informacje dotyczące okresu zatrudnienia, wymiaru etatu, zajmowanych stanowisk, uprawnień z ubezpieczenia społecznego i innych. Nie może jednak zawierać elementów oceniających pracownika. W związku z tym świadectwo pracy powinno zawierać informacje o:
Wzór świadectwa pracy.
Według Rozporządzenia wzór świadectwa pracy powinien zawierać obowiązkowe elementy danych i powinien być ułożony w formie chronologicznej:
Błędy na świadectwie pracy.
Błędy popełnione przez pracodawcę na przekazanym pracownikowi świadectwie pracy (np. dotyczące urlopu wypoczynkowego lub innego) są obowiązkowo poprawiane – po uprzednim wystąpieniu pracownika z prośbą o sprostowanie do pracodawcy. W przypadku odmowy poprawy świadectwa pracy, pracownik ma możliwość wystąpienia z żądaniem do sądu pracy w ciągu 7 kolejnych dni.

</doc>
<doc id="1231441" url="https://pl.wikipedia.org/wiki?curid=1231441" title="W domu u...">
W domu u...

W domu u... – program telewizyjny.

</doc>
<doc id="1231450" url="https://pl.wikipedia.org/wiki?curid=1231450" title="Szafirek armeński">
Szafirek armeński

Szafirek armeński ("Muscari armeniacum") – gatunek niewielkiej, łatwej w uprawie rośliny cebulowej z rodziny szparagowatych. Zasięg naturalny obejmuje obszar od Bałkanów, przez Turcję po rejon Kaukazu i północno-zachodni Iran.
Morfologia.
Cebule o wydłużonym kształcie (wys. 15–20 cm) i obwodzie do 10 cm okryte są jasnoszarą łuską. Liście koloru zielonego, zgięte w rynienkę, dłuższe od pędu, zwykle kładące się na podłoże. Kwiaty z kulistym okwiatem, zebrane w gęstych gronach o długości ok. 8 cm – niebieskie, różowe lub białe, kwitnące na przełomie kwietnia i maja. 
Zastosowanie.
Uprawiane jako rośliny ozdobne. Szafirki pięknie prezentują się w grupach (np. na trawniku), nadają się do tworzenia obwódek, na rabaty oraz do bukietów jako kwiat cięty.
Uprawa.
Szafirki nie są roślinami wymagającymi, radzą sobie na przeważającej ilości stanowisk. Najlepsze warunki to żyzna, próchnicza, piaszczysto-gliniasta gleba, lekko wilgotna. Stanowisko słoneczne lub półcień. Rośliny kwitną od kwietnia do czerwca. Szafirki rozmnaża się z nasion lub cebulek przybyszowych. Siew wykonuje się jesienią. Cebule wykopuje się w czerwcu, a sadzi w czerwcu lub lipcu, można też sadzić w październiku. Sadzi się je na głębokości ok. 5 cm. Cebulki przesadza się możliwie jak najczęściej ze względu na dość szybki przyrost cebul przybyszowych.

</doc>
<doc id="1231452" url="https://pl.wikipedia.org/wiki?curid=1231452" title="Atlas Centaur 2">
Atlas Centaur 2

Atlas Centaur 2 – testowy lot amerykańskiej rakiety nośnej z makietą jako ładunkiem, która została umieszczona na orbicie okołoziemskiej, i wyposażona w wiele czujników i sensorów potrzebnych do sprawdzenia działania rakiety. Było to pierwsze pomyślne użycie członu Centaur na ciekłe paliwo wodorowe.
Ładunek pozostaje na orbicie, której żywotność szacowana jest na 100 lat.

</doc>
<doc id="1231458" url="https://pl.wikipedia.org/wiki?curid=1231458" title="Cheap Records">
Cheap Records

Cheap Records - austriacka niezależna wytwórnia muzyczna założona w 1993 r. przez Patricka Pulsingera oraz Erdema Tunakana.
Wydawnictwo ukierunkowane jest na promowanie oraz wydawanie muzyki elektronicznej z gatunków techno, house, experimental oraz innych.

</doc>
<doc id="1231459" url="https://pl.wikipedia.org/wiki?curid=1231459" title="Project Runway">
Project Runway

Project Runway (pol. "Misja Moda", TV4: "Projektanci") – amerykański program typu reality show, pierwotnie emitowany na antenie stacji Bravo TV (następnie: Lifetime). W Polsce nadawany przez stacje TV4 i TLC.
Fabuła.
Celem programu jest wyłonienie spośród grupy początkujących projektantów mody takiej osoby, która wykaże się największą pomysłowością i inwencją w tworzeniu własnej kolekcji ubrań. W każdym z odcinków uczestnicy zmagają się z zadaniami, których efekty są oceniane przez czteroosobowe jury: 
Mentorem dla projektantów jest Tim Gunn, krytyk mody, który bezpośrednio nie ocenia zawodników, a zamiast tego komentuje i sugeruje poprawki podczas ich pracy.
Recepcja.
Format spotkał się z ogromnym zainteresowaniem widzów, jak i został odznaczony prestiżowymi nagrodami Emmy i Peabody Award. Sukces "Project Runway" w USA spowodował pojawienie się lokalnych wersji programu w 23 państwach m.in. Wielkiej Brytanii, Kanadzie, Norwegii, Malezji, Australii i na Filipinach.
Polską edycję przygotowała stacja TVN. Premiera nastąpiła wiosną 2014 roku.

</doc>
<doc id="1231462" url="https://pl.wikipedia.org/wiki?curid=1231462" title="Jago">
Jago

Jago (Jagon) – jedna z fikcyjnych postaci tragedii Williama Szekspira pt. "Otello". Chorąży tytułowego bohatera, mąż Emilii, towarzyszki Desdemony. Za sprawą jego intryg Otello niesłusznie posądza swoją żonę o cudzołóstwo i staje się obsesyjnie zazdrosny. Jago jest kluczową postacią utworu.
Interpretacje postaci.
Ponieważ Jago w swoich działaniach posługuje się głównie sugestią, opiera też intrygę na udawaniu kogoś, kim nie jest – prawego przyjaciela, życzliwego Otellowi – więc może być interpretowany jako postać związana z aktorstwem i reżyserią.
Motywacje Jagona nie są oczywiste. Jego postępowanie może być uznane za bezinteresowne – bowiem zniszczenie Otella i jego małżeństwa z Desdemoną nie niesie ze sobą korzyści materialnych czy życiowych i oparta jest na bezinteresownej zawiści. Henryk Zbierski wskazuje jednak na inne możliwe motywacje tej postaci – Jagon ma żal do Otella, że ten pominął go przy awansie, jest też zazdrosny o urodę Kasja. W świecie i miłości niezdolny jest zobaczyć czystości i piękna, dopatruje się jedynie wulgarności, zła i brzydoty. Ponadto, zdaniem Zbierskiego, Jago charakteryzuje wrogość wobec kobiet, kalectwo emocjonalne oraz rasizm. Inni badacze wskazują też, że motywacją Jagona mogłaby być nieodwzajemniona homoseksualna miłość do Otella. Jagon bywa też odczytywany jako postać szatańska lub makiaweliczna.

</doc>
<doc id="1231463" url="https://pl.wikipedia.org/wiki?curid=1231463" title="Miska olejowa">
Miska olejowa

Miska olejowa – pojemnik na olej smarujący silnik spalinowy, umieszczony poniżej wału korbowego. Wchodzi w skład układu smarowania silnika.
Do lat 70. XX wieku wykorbienia wału zanurzały się w oleju, wskutek czego część smarowania odbywała się rozbryzgowo. Obecnie tego rozwiązania już się nie stosuje. Olej z miski jest zasysany przez pompę olejową i pod ciśnieniem dostarczany do wszystkich wymagających tego elementów jednostki napędowej.
Sucha miska olejowa.
W autach wyczynowych stosowana jest tzw. sucha miska olejowa. W tym rozwiązaniu nie ma miski olejowej w normalnym opisanym wyżej znaczeniu, a olej przechowywany jest w oddzielnym od silnika zbiorniku, skąd zasysa go pompa i doprowadza pod ciśnieniem do miejsc smarowania. Cechą suchej miski jest dostępność oleju dla pompy zawsze, niezależnie od położenia auta i przeciążeń, które mogłyby spowodować wynurzenie się ssaka pompy z oleju. Dodatkowym skutkiem jest zmniejszenie wysokości silnika i obniżenie środka ciężkości.

</doc>
<doc id="1231465" url="https://pl.wikipedia.org/wiki?curid=1231465" title="Harrison Afful">
Harrison Afful

Harrison Afful (ur. 24 czerwca 1986 w Kumasi) – piłkarz ghański grający na pozycji prawego obrońcy.
Kariera klubowa.
Afful pochodzi z miasta Kumasi. Piłkarską karierę rozpoczął w klubie Feyenoord Academy, będącej filią holenderskiego klubu Feyenoord. W 2005 roku zadebiutował w jego barwach w ekstraklasie Ghany. W 2007 roku został wypożyczony do klubu z rodzinnego miasta Kumasi, Asante Kotoko. Grał tam do 2008 roku, a następnie powrócił do Feyenoord Academy, a w 2009 roku odszedł do Espérance Tunis. W 2015 trafił do Columbus Crew.
Kariera reprezentacyjna.
W 2008 roku Afful został powołany przez Claude’a Le Roy do reprezentacji Ghany na Puchar Narodów Afryki 2008, nie mając zaliczonego debiutu w kadrze A. Wcześniej zawodnik występował w reprezentacji U-20.

</doc>
<doc id="1231471" url="https://pl.wikipedia.org/wiki?curid=1231471" title="Damned in Black">
Damned in Black

Damned in Black – szósty album norweskiej grupy muzycznej Immortal. Wydawnictwo ukazało się 27 kwietnia 2000 roku nakładem wytwórni muzycznej Osmose Productions. Była to także pierwsza płyta na której partie gitary basowej zarejestrował Stian "Iscariah" Smørholm. 
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1231472" url="https://pl.wikipedia.org/wiki?curid=1231472" title="Dyskonto rzeczywiste składane">
Dyskonto rzeczywiste składane

Dyskonto składane (rzeczywiste) – wartość, o jaką należy pomniejszyć przyszłą wartość kapitału, aby otrzymać obecną wartość kapitału przy założeniu określonego poziomu oprocentowania składanego oraz ustalonego czasu oprocentowania.
Obliczanie dyskonta składanego.
Oznaczmy:
Dyskonto stanowi różnicę pomiędzy wartością przyszłą a wartością bieżącą:
Ze względu na założone oprocentowanie składane, prawdziwa jest zależność:
Wobec tego:
Zatem:

</doc>
<doc id="1231475" url="https://pl.wikipedia.org/wiki?curid=1231475" title="Lamerd">
Lamerd

Lamerd (pers. لامرد, Terakmeh, Tarakmeh albo Tarakuma) – miasto w południowej części irańskiego ostanu Fars. Stolica szahrestanu Lamerdu. Liczba ludności to ok. 25 tys. mieszkańców. Zyski zbiera głównie z bogatych złóż ropy, skupionych w strefach: Tabnak, Homa, Szanol oraz Warawi. Ma suchy klimat. W mieście istnieje też lotnisko.

</doc>
<doc id="1231480" url="https://pl.wikipedia.org/wiki?curid=1231480" title="At the Heart of Winter">
At the Heart of Winter

At the Heart of Winter – piąty album norweskiej grupy muzycznej Immortal. Wydawnictwo ukazało się 7 grudnia 1999 roku nakładem wytwórni muzycznej Osmose Productions.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1231481" url="https://pl.wikipedia.org/wiki?curid=1231481" title="Anaksibia (córka Atreusa)">
Anaksibia (córka Atreusa)

Anaksibia (także Anaksibie, gr. Anaxíbia, łac. Anaxibia) – w mitologii greckiej córka Aerope i Atreusa, siostra Agamemnona i Menelaosa. Poślubiła króla Fokidy Strofiosa i miała z nim syna Pyladesa oraz córkę Astydameję.
Po zabójstwie Agamemnona wychowywała jego syna Orestesa.

</doc>
<doc id="1231485" url="https://pl.wikipedia.org/wiki?curid=1231485" title="Okres starosumeryjski">
Okres starosumeryjski

Okres wczesnodynastyczny (starosumeryjski) – okres w dziejach starożytnej Mezopotamii, nazwany tak od spisu „dynastii”, czyli "Sumeryjskiej listy królów" – dokumentu wyszczególniającego, które miasta sprawowały hegemonię w Dolnej Mezopotamii. Początek okresu to jednocześnie granica między prehistorią a historią – pojawienie się źródeł pisanych innych niż spisy, czy wykazy przedmiotów – jego koniec wyznacza początek panowania Sargona z Akkadu. Datowanie ram czasowych okresu jest nieprecyzyjne, zależnie od przyjętej chronologii przyjmuje się np. 2800-2350 r. p.n.e. lub 2900-2300/2250 p.n.e.
Periodyzacja.
Ubogie źródła pisane z okresu wczesnodynastycznego sprawiają, że w sprawie wydzielenia faz wewnątrz tej epoki należy polegać przede wszystkim na archeologii. Na podstawie badań z lat 30. XX wieku przyjęto podział na trzy etapy ("Early Dynastic" I, II i III – w skrócie ED), choć ich długość jest obecnie różnie oceniana. Zakłada się, że pierwszy i trzeci etap były długie, natomiast dla drugiego rezerwuje się obecnie rolę krótkiej fazy przejściowej:
Dzieje.
Pierwszym uwiarygodnionym historycznie władcą sumeryjskim był władca państwa-miasta Kisz o imieniu Enmebaragesi, występujący w Sumeryjskiej Liście Królów jako przedostatni przedstawiciel I dynastii z Kisz. Później według tejże Listy nad Dolną Mezopotamią władze sprawować miały kolejno: I dynastia z Uruk, I dynastia z Ur, dynastia z Awan, II dynastia z Kisz, dynastia z Hamazi, II dynastia z Uruk, II dynastia z Ur, dynastia z Adab, dynastia z Mari, III dynastia z Kisz, dynastia z Akszak, IV dynastia z Kisz, III dynastia z Uruk, dynastia akadyjska, IV dynastia z Uruk, dynastia gutejska, V dynastia z Uruk, III dynastia z Ur, dynastia z Isin.

</doc>
<doc id="1231486" url="https://pl.wikipedia.org/wiki?curid=1231486" title="Portier z hotelu Atlantic">
Portier z hotelu Atlantic

Portier z hotelu Atlantic () – niemiecki film niemy z 1924 roku w reżyserii Friedricha Wilhelma Murnaua. Uznawany za jeden z najwybitniejszych filmów kammerspielu.
Fabuła.
Bohaterem filmu jest ubogi portier pracujący w luksusowym hotelu. Dumny ze swej pracy, szczególnie z noszonego w niej okazałego munduru, dzięki któremu zyskuje szacunek rodziny i znajomych, pewnego dnia jednak, ze względu na podeszły wiek, zostaje zdegradowany do pracy w hotelowej toalecie. Nie mogąc pogodzić się z tym upokorzeniem, kradnie swój paradny mundur i zjawia się w nim na ślubie swej siostrzenicy. Oszustwo wychodzi jednak na jaw, co ściąga na niego drwiny ze strony znajomych. Rzecz kończy się jednak szczęśliwie, gdy bohater przypadkowo staje się spadkobiercą amerykańskiego milionera, który umiera na jego rękach. W ten sposób dawny portier dołącza do świata bogaczy i może korzystać z niedostępnych dotychczas luksusów.
Tło powstania.
Początkowo reżyserem filmu miał być Lupu Pick; film byłby wtedy ostatnią częścią jego kammerspielowej trylogii (dwie wcześniejsze to "Szyny" oraz "Noc Sylwestrowa"). Twórca nie chciał jednak zgodzić się na narzucane przez producenta Ericha Pommera pozytywne zakończenie, drastycznie odcinające się od całej tonacji filmu. Ostatecznie realizację powierzono więc Friedrichowi Murnau. W jego wykonaniu obraz odniósł olbrzymi sukces, również poza granicami Niemiec – m.in. w Stanach Zjednoczonych, co reżyserowi umożliwiło podjęcie współpracy z wytwórnią Fox Film Corporation i wyjazd do Hollywood.
Kwestia zakończenia.
Nieprawdopodobne fabularnie, nadzwyczaj optymistyczne zakończenie filmu zostało wymuszone przez producenta Ericha Pommera i bywa krytykowane jako niewiarygodne. Jest ono już w ramach samego filmu oznaczone jako mało prawdopodobne, gdyż zostało poprzedzone planszą o treści: "Historia powinna się tu skończyć. Starego nieszczęśliwego człowieka nie czeka już nic oprócz śmierci. Autor scenariusza zlitował się jednak nad nim i dodał całkowicie nieprawdopodobny epilog". Dodatkowo zostało ono zrealizowane w stylistyce komicznej i może sprawiać wrażenie parodii typowych dla amerykańskich filmów z happy endem. Ponadto zaznaczone jako niemożliwe, budzi tym większe poczucie beznadziei i nieszczęścia, jakie spotkały bohatera przed bajkowym epilogiem. Tomasz Kłys zwraca przy tym uwagę, że przemiana portiera w rozrzutnego bogacza jest wariantem niekoniecznie szczęśliwym, gdyż nie zyskał on w ten sposób szacunku, a jedynie zewnętrzne jego oznaki, za którymi kryje się ironia wobec parweniusza.
Cechy szczególne.
Sukces filmu spowodowany był w znacznej mierze jego nowatorską formą, w tym dynamiką obrazu. Kamera w filmie Murnaua jest niezwykle ruchliwa, występują liczne jazdy kamery, a bohater i jego otoczenie pokazywani są z różnych punktów widzenia. Ma to istotne znaczenie w odniesieniu do losów i stanu bohatera – np. gdy odnosi on sukcesy, kamera obserwuje go z dołu, gdy ponosi porażkę – z góry, gdy bohater się upija, ruchy kamery mają oddać stan alkoholowego upojenia. W filmie pojawiają się zarówno długie ujęcia, jak i szybki montaż. Twórcy korzystali także z estetyki ekspresjonizmu, m.in. poprzez wykorzystanie światłocienia i udramatyzowanie przedmiotów. Film w całości nakręcono w atelier, jednakże dzięki efektom specjalnym udało się w nim przekonująco przekazać np. wielkomiejską ulicę.

</doc>
<doc id="1231487" url="https://pl.wikipedia.org/wiki?curid=1231487" title="Big Band „Stodoła”">
Big Band „Stodoła”

Big Band „Stodoła”, nazwa alternatywna: Stodoła Big-Band – polski zespół jazzowy powstały w Warszawie wiosną 1968 przy klubie „Stodoła”. Grał głównie w stylu swingowym.
Inicjatorami przedsięwzięcia byli: pianista Witold Krotochwil, trębacz Henryk Majewski i saksofonista i klarnecista Janusz Zabiegliński, do których dołączył saksofonista tenorowy Remigiusz Filipowicz. Został on kierownikiem artystycznym grupy; w 1969 funkcję tę przejął Henryk Majewski. Ponadto w zespole grali uczniowie i studenci warszawskich szkół muzycznych.
Grupa ta zadebiutowała w kwietniu 1968 występem w klubie. Z powodzeniem brała udział w festiwalach jazzowych, między innymi grała na Studenckim Festiwalu Jazzowym „Jazz nad Odrą” we Wrocławiu (w latach 1969–1970) i na Międzynarodowym Festiwalu Muzyki Jazzowej Jazz Jamboree w Warszawie (1971).
W 1973 zespół nagrał płytę "Let's Swing Again" (LP, Muza PJ nr 28, SXL-0826). Znalazł się na niej materiał zarejestrowany w grudniu 1971. Jednym z utworów z tej płyty jest słynny standard jazzowy "Sweet Georgia Brown".
Mimo kilkuletniego zaledwie okresu działalności odegrał znaczącą rolę w rozwoju polskiego jazzu i edukacji kolejnego pokolenia muzyków wykonujących ten rodzaj muzyki.

</doc>
<doc id="1231488" url="https://pl.wikipedia.org/wiki?curid=1231488" title="Sebastian Szczesny">
Sebastian Szczesny



</doc>
<doc id="1231489" url="https://pl.wikipedia.org/wiki?curid=1231489" title="Incydent jabłonkowski">
Incydent jabłonkowski

Incydent jabłonkowski – umowna nazwa wydarzeń z nocy 25 na 26 sierpnia 1939 roku, na ówczesnej granicy polsko-słowackiej, na południe od miasta Jabłonków. Incydent obejmuje napad bojówki hitlerowskiej na stację kolejową w Mostach koło Jabłonkowa (obecnie w Czechach) i próbę przejęcia tunelu kolejowego pod Przełęczą Jabłonkowską.
Historia.
W 1938 roku miejscowość Mosty koło Jabłonkowa, wraz z całym Zaolziem, została przyłączona do Polski. Pierwotny plan Adolfa Hitlera przewidywał jako termin napaści na Polskę godzinę 4:30 rano w dniu 26 sierpnia 1939 r. W noc poprzedzającą rozpoczęcie działań wojennych w wielu miejscach granicy niemiecko-polskiej, a także słowacko-polskiej, jako pierwsze miały podjąć działanie liczne oddziały dywersyjne. Jedna z takich grup dywersyjnych, w liczbie około 30 osób, pod dowództwem oficera Abwehry, porucznika Hansa-Albrechta Herznera, miała dokonać w nocy z 25 na 26 sierpnia napadu na stację kolejową Mosty koło Jabłonkowa i zająć tunel jabłonkowski do czasu nadejścia od strony Czadcy regularnych wojsk niemieckich. Bojówkarze rekrutowali się spośród niemieckiej mniejszości narodowej na Śląsku Cieszyńskim, głównie spośród członków tzw. "Kampf-Organisation" w Jabłonkowie.
Dowództwo polskie było świadome strategicznego znaczenia tunelu. Już w czerwcu przystąpiono do prewencyjnego zaminowania tunelu. Wykonali to zadanie żołnierze 21 batalionu saperów z Bielska, pod dowództwem specjalnie do tego celu zmobilizowanego porucznika rezerwy, inżyniera górnika Witolda Pirszela. Tunelu pilnowali żołnierze placówki Straży Granicznej w Świerczynowcu i drużyna piechoty z 4 Pułku Strzelców Podhalańskich na południowym przedpolu przełęczy. Najbliższy oddział Obrony Narodowej stacjonował w Trzyńcu. Pluton saperów codziennie, po przejechaniu ostatniego pociągu, uzbrajał na całą noc ładunki w obu ciągach 300-metrowego tunelu.
25 sierpnia wieczorem Polska podpisała umowę o wzajemnej pomocy z Wielką Brytanią. To wydarzenie spowodowało iż Hitler zmienił termin ataku na Polskę. Jednak rozkaz Hitlera o przesunięciu terminu na 1 września nie dotarł na czas do dywersantów, którzy wieczorem wyruszyli już na akcję. Przechodząc górami dotarli do Mostów między godz. 3 a 4 nad ranem. Z pobliskiego wzgórza ostrzelali stację kolejową oraz stojącą obok willę kierownika polskiej szkoły, w której kwaterowali polscy saperzy, po czym opanowali dworzec. Po wzięciu do niewoli polskich robotników, udających się do huty w Trzyńcu, dywersanci nadaremnie czekali na nadejście wojsk niemieckich. Nie udało się im zawładnąć tunelem, który obsadzili zaalarmowani wystrzałami Polacy. Nie zdobyli tak naprawdę nawet samej stacji kolejowej: telefonistka z nieodkrytej przez dywersantów łącznicy, mieszczącej się w podziemiach stacji, zdołała zawiadomić o wszystkim polskie dowództwo. Gdy nad ranem dywersanci nawiązali łączność ze sztabem niemieckiej 7 Dywizji Piechoty w Żylinie i zostali poinformowani o zaistniałej sytuacji, zdecydowali się opuścić stację. Pieszo wycofali się w góry, w kierunku Skałki i Wielkiego Połomu.
Po incydencie dowódca 21 Dywizji Piechoty Górskiej, gen. Józef Kustroń, zażądał od Niemców stawienia się na rozmowy w celu wyjaśnienia incydentu. Niemcy wydelegowali w tym celu kpt. Kreisela, który bronił się twierdząc, że ataku nie dokonał Wehrmacht, a uzbrojone jednostki Grenzschutzu; obiecał on również przekazać polskie żądania co do ukarania winnych. Generał Kustroń – urażony niską rangą niemieckiego wysłannika – podkreślił ze swojej strony, że incydent ten mógł mieć nieprzewidziane skutki, ponieważ polskie jednostki z wielkim trudem udało się utrzymać na swoich pozycjach. Mimo to zgodził się zwolnić zatrzymane osoby.
Dowódca niemieckiej 7 Dywizji Piechoty, gen. mjr Eugen Ott, oficjalnie przeprosił stronę polską za pożałowania godny „"incydent, spowodowany przez niepoczytalnego osobnika"”. Chociaż oficjalne niemieckie raporty wojskowe milczały o incydencie w Mostach komendant bojówki, leutnant Herzner, jako jeden z pierwszych oficerów Wehrmachtu otrzymał w tej wojnie Krzyż Żelazny II klasy. Herzner był później dowódcą osławionego batalionu Abwehry „Nachtigall”, oskarżanym o zbrodniczy mord profesorów lwowskich i odpowiedzialnym za pogromy ludności żydowskiej we Lwowie w lipcu 1941 r.
Podobny scenariusz wydarzeń był przewidywany przez Niemców dla tunelu kolejowego w Łupkowie. W tym wypadku jednak rozkaz odwołujący atak przyszedł do dywersantów o 3.15 – co prawda już po otwarciu ognia w kierunku polskich placówek, ale wystarczająco wcześnie, aby incydent ten nie wywołał większych reperkusji.

</doc>
<doc id="1231491" url="https://pl.wikipedia.org/wiki?curid=1231491" title="Winrych von Kniprode">
Winrych von Kniprode



</doc>
<doc id="1231492" url="https://pl.wikipedia.org/wiki?curid=1231492" title="Czukbol">
Czukbol



</doc>
<doc id="1231493" url="https://pl.wikipedia.org/wiki?curid=1231493" title="Sortownia">
Sortownia

Sortownia – dział przedsiębiorstwa (kopalni, zakładu wytwórczego, zakładu utylizacji odpadów, poczty, firmy kurierskiej itp), w którym rozdzielone (sortowane) są wyroby, materiały, odpady, przesyłki itp według ustalonych kryteriów.
Sortownia odpadów.
Obiekt zlokalizowany i urządzony zgodnie z przepisami, w którym odpady poddawane są segregacji. Trafiają tam zarówno odpady mieszane, jak i ze zbiórki selektywnej.
Sortownia pozwala na odzyskanie z odpadów:
Odpady nienadające się do wykorzystania (recyklingu, kompostowania) lub niedające się posegregować są utylizowane w spalarni lub trafiają na składowisko.
Sortownia w kopalni.
Nadziemna część kopalni, zwykle osobny budynek, gdzie dokonuje się sortowania kopalin. W szczególności, w kopalniach węgla kamiennego dokonuje się w niej oddzielania węgla od skały płonnej i innych zanieczyszczeń (np. przypadkowych kawałków drewna, złomu) oraz jego sortowania (rozdzielania) na poszczególne sortymenty (względem wielkości ziarna).

</doc>
<doc id="1231500" url="https://pl.wikipedia.org/wiki?curid=1231500" title="Państwowa sfera budżetowa">
Państwowa sfera budżetowa

Państwowa sfera budżetowa (pot. "budżetówka") – państwowe jednostki budżetowe, które prowadzą gospodarkę finansową na zasadach określonych w ustawie z dnia 27 sierpnia 2009 r. o finansach publicznych.

</doc>
<doc id="1231501" url="https://pl.wikipedia.org/wiki?curid=1231501" title="Bruno (biskup Würzburga)">
Bruno (biskup Würzburga)

Bruno z Würzburga, także Bruno Karyncki (ur. ok. 1005; zm. 27 maja 1045 w Persenbeugu) – kanclerz Włoch i biskup Würzburga, święty katolicki.
Bruno był młodszym synem księcia Konrada I Karynckiego. Uzyskał staranne wykształcenie. W latach 1027-1034 był kanclerzem Włoch, a następnie od 14 kwietnia 1034 był biskupem Würzburga. W 1040 rozpoczął budowę nowej katedry, w której został pochowany.
Bruno starał się dla Henryka III o rękę Agnieszki z Poitou. Towarzyszył władcy w wyprawie na Węgry. W jej trakcie uległ nieszczęśliwemu wypadkowi i zmarł. 
Wspomnienie Brunona przypada 27 maja.

</doc>
<doc id="1231508" url="https://pl.wikipedia.org/wiki?curid=1231508" title="Rzeczywista stopa dyskontowa">
Rzeczywista stopa dyskontowa

Rzeczywista (realna) stopa dyskontowa jest odzwierciedleniem rzeczywistego, skumulowanego zysku jaki można osiągnąć po umieszczeniu pieniędzy w banku. Pojęcie rzeczywistej stopy procentowej zostało wprowadzone po to, aby uniezależnić obliczenia od wpływu inflacji.
Rzeczywista stopa dyskontowa jest określona wzorem:
gdzie:

</doc>
<doc id="1231509" url="https://pl.wikipedia.org/wiki?curid=1231509" title="I-F">
I-F

I-F - solowy projekt muzyczny haskiego producenta Ferenca E. van der Sluijsa.
Stał się on popularny, wydając w 1997 r. utwór pt. "Space Invaders Are Smoking Grass" określany jako najwcześniejszy przykład electroclashu. Sam I-F nie chciał być jednak kojarzony z ową sceną muzyczną. Nagrany przez niego set DJ-ski pt. "Mixed Up In the Hague Vol. 1" w opinii wielu artystów jest nagraniem promującym i przyśpieszającym odnowe nurtu italo disco.

</doc>
<doc id="1231510" url="https://pl.wikipedia.org/wiki?curid=1231510" title="Elżbieta Zechenter-Spławińska">
Elżbieta Zechenter-Spławińska

Elżbieta Zechenter-Spławińska (ur. 17 lipca 1935 w Krakowie) – polska poetka, tłumaczka, prozaiczka, pedagożka, doktorka nauk humanistycznych.
Życiorys.
Urodziła się w 1935 roku w Krakowie jako córka poety, satyryka i dziennikarza Witolda Zechentera, wnuczka dziennikarza Edmunda Zechentera. W Krakowie mieszkała i tworzyła na przestrzeni kolejnych dekad.
Ukończyła studia z filologii polskiej na Uniwersytecie Jagiellońskim. Stopień doktora nauk humanistycznych uzyskała na Akademii Pedagogicznej w Krakowie. W latach 1972–1976 była kierowniczką literacką Państwowego Teatru Lalek „Rabcio” w Rabce, a w latach 1978–1987 kierowniczką Studia Filmów Animowanych w Krakowie.
Debiutowała noworoczną fraszką w "Sztandarze Młodych" w 1955 roku. Na przełomie lat 50. i 60. XX w. związana była z grupą poetycką Muszyna. Publikowała wiersze w czasopismach literackich oraz czasopismach dla dzieci, była autorką tekstów dla dzieci oraz opowiadań. Wydała kilkanaście zbiorów wierszy. Jej teksty były śpiewane przez zespół Wawele Jana Wojdaka oraz artystów kabaretowych Piwnicy pod Baranami i Loch Camelot, znalazły się też w szeregu zbiorów i almanachów, a także podręczników szkolnych.
W 1996 roku za tomik wierszy "Czapka niewidka" (Wydawnictwo Baran i Suszczyński) została uhonorowana Nagrodą Krakowska Książka Miesiąca. W późniejszych latach wchodziła w skład jury tej nagrody. W 2007 roku jako stypendystka Ministerstwa Kultury i Dziedzictwa Narodowego wydała wspomnienia na temat Witolda Zechentera pt. "Malinowy tort".
Od 1990 przez szereg lat prowadziła warsztaty literackie w Ośrodku Kultury im. Cypriana Kamila Norwida (grupa literacka "Sylaba"), a od 1995 także warsztaty dla młodzieży w Centrum im. dr. Henryka Jordana. Gościnnie prowadziła warsztaty poetyckie w Studium Literacko-Artystycznym na Uniwersytecie Jagiellońskim w Krakowie.
Należy do Stowarzyszenia Pisarzy Polskich oraz Stowarzyszenia Autorów ZAiKS.
Życie prywatne.
Jej mężem był farmakolog Jacek Spławiński. Ich syn Grzegorz Spławiński został tłumaczem poezji polskiej na język francuski.
Elżbieta Zechenter-Spławińska hobbystycznie odbywa wycieczki po Gorcach i Beskidzie Sądeckim. Szczególną sympatią „otacza koty i psy”, a także dzieci.

</doc>
<doc id="1231516" url="https://pl.wikipedia.org/wiki?curid=1231516" title="Szańce jabłonkowskie">
Szańce jabłonkowskie

Szańce jabłonkowskie – zespół fortyfikacji i umocnień polowych, wznoszonych systematycznie od połowy XVI w. do połowy XVIII w. wzdłuż ówczesnej granicy śląsko-węgierskiej w rejonie Przełęczy Jabłonkowskiej w celu obrony przed zagrożeniem tureckim.
Tło historyczne.
Po bitwie pod Mohaczem w 1526 r., w której zginął król Czech i Węgier Ludwik II Jagiellończyk, realnym stało się zagrożenie południowej granicy Księstwa Cieszyńskiego ze strony Turcji lub sprzymierzonych z nią węgierskich książąt Siedmiogrodu. Toteż w 1541 r. Stany Śląskie we Wrocławiu poleciły wzmocnić lub odbudować przygraniczne twierdze (m.in. Bielsko, Cieszyn i Jabłonków), zaopatrzyć je w prowiant i amunicję, a leśne ścieżki i przejścia w górach zabarykadować zwalonymi drzewami. Obronie granicy sprzyjał fakt, że w tym czasie ze Śląska na Węgry prowadziła tylko jedna droga jezdna – właśnie przez Przełęcz Jabłonkowską. Powyżej Jabłonkowa, gdzieś na terenie dzisiejszych Mostów, wybudowano przy niej niewielką drewnianą strażnicę i wydzielono kontyngent wojska (44 jezdnych i tyleż samo piechoty) operujący w dolinie Olzy.
Szańce.
W 1578 r. książę cieszyński Wacław III Adam podjął budowę solidnych szańców, położonych na południowym skłonie przełęczy, na samej granicy węgierskiej – na wzgórzu zwanym obecnie Dejůvka (637 m), przez które przebiega dziś granica czesko-słowacka. Główna reduta otoczona była drewnianą palisadą, wałem i głębokim rowem, a wewnątrz mieściły się drewniane budynki dla załogi, magazyny, studnia i drewniana kaplica. Wzdłuż całej granicy śląsko-węgierskiej poczyniono zasieki w lasach, przy których wystawiano stałe posterunki. Załogę szańców stanowili tzw. "wybrańcy" – chłopi „wybierani” do służby z okolicznych wsi.
Wybuch wojny trzydziestoletniej przyniósł dla monarchii austriackiej nowe zagrożenie, jakim była możliwość połączenia się przez przełęcz jej wrogów: protestanckich wojsk z północy z wojskami tureckimi i węgierskimi. Wtedy też na wzgórzu (607 m n.p.m.) nieco bliżej przełęczy, z którego roztaczała się lepsza widoczność na okolicę, stanął nowy, większy szaniec. Zbudowany był z kamieni i grubych pni drzewnych, na przyczółkach ustawiono 6 armat przytoczonych z Cieszyna, a jego załogę stanowiło 382 "wybrańców". Później Stany Śląskie zastąpiły ich zawodowymi hajdukami, którzy jednak w 1625 r. w całości przyłączyli się do protestanckich wojsk Ernesta Mansfelda. W 1638 r. został „Wielki Szaniec” zdobyty podczas węgierskiej napaści, pomimo iż krótko przed tym umocniono go przy użyciu m.in. 19 tys. pni drzew, głównie jodeł.
Bezpośrednie zagrożenie ze strony szwedzkich wojsk generała Lennarta Torstenssona spowodowało, że księżna cieszyńska Elżbieta Lukrecja kazała odnowić stare umocnienia i rozbudować je. Około 1 km na pd. od szczytu Girowej powstał szaniec na tzw. "Bażynach". W dzisiejszej Herczawie był jeszcze szaniec „Dziołek”, w Bukowcu na Kępie (571 m n.p.m.) szaniec „W Suszu”, a na obecnej granicy polsko-słowackiej szaniec „Kikula”. W II poł. XVII w. rozbudowano linię umocnień granicznych o „Mały Szaniec” na wzgórzu Wały (606 m n.p.m.) pod Herczawą i „Wołowy Szaniec” w Koniakowie pod Ochodzitą, już nad granicą z Polską.
W 1663 r. główny szaniec został przebudowany na planie równoramiennej gwiazdy według projektu cesarskiego inżyniera Jana Euzebiusza Meyera. W 1678 r. była tu osadzona stała załoga, która wkrótce odparła napad węgierskich oddziałów Emeryka Thököly’ego.
W latach 1724-29 na miejscu poprzedniej budowli wzniesiono nowe założenie obronne, murowane z dużych bloków kamiennych, już w nowoczesnym systemie bastionowym. Objęty umocnieniami i otoczony fosą obszar obejmował prawie 3 ha. Główna twierdza z 4 bastionami liczyła 3 kondygnacje, z tego jedną pod ziemią. Jedyna droga na Węgry prowadziła przez obwarowane przedmurze fortu, w którym mieściły się koszary dla wojska, składy żywności i amunicji, kaplica, stacja poczty, stajnie i inne zabudowania gospodarcze. Poza obrębem twierdzy stał dom mieszkalny komendanta szańców, budynek kwarantanny dla podróżnych, wymagany wówczas na granicach oraz cmentarz żołnierski. W 1712 r. ówczesny komendant Jan Spens von Boden ze Stanisławowic postawił tam drugą kaplicę (obecnie w tym miejscu stoi okrągła kapliczka pw. św. Piotra i Pawła, wzniesiona w 1829 r.). Nowy szaniec połączono z „Małym Szańcem” i „Wołowym Szańcem” linią mniejszych dzieł obronnych – ziemno-drewnianych redut, sięgającą także w kierunku zachodnim na grzbiet Wielkiego Połomu. W czasie toczonych za cesarzowej Marii Teresy wojen z Prusami o Śląsk całość połączono ze sobą systemem okopów i krytych chodników, co jednak nie przeszkodziło Prusakom w kilkukrotnym zdobyciu twierdzy.
Upadek znaczenia szańców.
Po podpisaniu w 1779 r. tzw. pokoju cieszyńskiego, kończącego wojny między Marią Teresą a Fryderykiem II o tzw. sukcesję bawarską, znaczenie szańców upadło, a ich załogę wykorzystywano głównie do robót publicznych. W tym czasie opuszczone zostały też wszystkie mniejsze umocnienia. Ostatni remont „Wielkiego Szańca” prowadzono w 1808 r., a ostatnią akcją zbrojną na jego terenie był w 1848 r., w okresie Wiosny Ludów, atak 300 ochotników Lajosa Kossutha. Ostatnich 12 żołnierzy wycofano z szańca tuż po tych wydarzeniach.
W latach 90. XIX w. wzgórze sprzedane zostało za 800 reńskich złotych wsi Mosty. Większość budowli rozebrała później okoliczna ludność, biorąc stąd kamień na budowę swoich domostw. Tym niemniej ślady bastionów i fos widoczne są do dnia dzisiejszego. Wokół nich w ciągu XIX w. wyrosło osiedle "Szańce" (czes. "Šance", niem. "Schanze"), należące do wsi Mosty.

</doc>
<doc id="1231518" url="https://pl.wikipedia.org/wiki?curid=1231518" title="Kanguroszczur długonogi">
Kanguroszczur długonogi

Kanguroszczur długonogi ("Potorous longipes") – gatunek ssaka z rodziny kanguroszczurowatych (Potoroidae), blisko spokrewniony z kanguroszczurem myszatym ("P. tridactylus"). 
Zasięg występowania.
Kanguroszczur długonogi występuje w lasach południowo-wschodniej Australii, ograniczony do dwóch subpopulacji z których jedna występuje w północno-wschodniej Wiktorii (East Gippsland i Barry Mountains), a druga w południowo-wschodniej Nowej Południowej Walii (South East Forests National Park i Yambulla State Forest).
Taksonomia.
Gatunek po raz pierwszy naukowo opisali w 1980 roku australijscy zoolodzy John Hilary Seebeck i Peter G. Johnston. Jako miejsce typowe odłowu Holotypu Seebeck i Johnston wskazali Princes Highway w Bellbird Creek, 32 km na wschód od Orbost, w Wiktorii, w Australii.
Gatunek monotypowy.
Morfologia.
Długość ciała (bez ogona) 38–41,5 cm, długość ogona 31,5–32,5 cm; masa ciała 1,6–2,2 kg. 

</doc>
<doc id="1231520" url="https://pl.wikipedia.org/wiki?curid=1231520" title="Pancerniki typu Nassau">
Pancerniki typu Nassau

Pancerniki typu Nassau – pierwsze drednoty niemieckiej Kaiserliche Marine, zwodowane w 1908 roku. Typ składał się z pancerników SMS "Rheinland", "Posen", "Nassau" i "Westfalen". 
Okręty tego typu zostały zbudowane jako niemiecka odpowiedź na brytyjski HMS "Dreadnought". Pomimo że Niemcy chciały jak najszybciej wybudować swoje odpowiedniki przełomowego brytyjskiego okrętu, stępkę pod pierwszy okręt typu położono dopiero w czerwcu 1907 roku (HMS "Dreadnought" wszedł do służby w październiku 1906 roku). Co więcej, tempo budowy było wolniejsze od brytyjskiego, i pierwszy okręt typu, SMS "Nassau", wszedł do służby dopiero 1 października 1909 roku. W celu przyśpieszenia budowy zdecydowano nie instalować na okrętach turbin (to była jedna z przełomowych zmian na brytyjskim okręcie). Ponadto okręty typu "Nassau" miały lepsze opancerzenie od tego zastosowanego na brytyjskim okręcie, choć ceną tego było zainstalowanie dział o nieco mniejszym kalibrze (280 mm, w porównaniu do dział 305 mm na HMS "Dreadnought").

</doc>
<doc id="1231521" url="https://pl.wikipedia.org/wiki?curid=1231521" title="Pancerniki typu Westfalen">
Pancerniki typu Westfalen



</doc>
<doc id="1231524" url="https://pl.wikipedia.org/wiki?curid=1231524" title="Katastrofa lotu LOT 5055">
Katastrofa lotu LOT 5055



</doc>
<doc id="1231527" url="https://pl.wikipedia.org/wiki?curid=1231527" title="Romoaldo Braschi-Onesti">
Romoaldo Braschi-Onesti

Romoaldo Braschi-Onesti (ur. 19 lipca 1753 w Cesenie, zm. 30 kwietnia 1817 w Rzymie) – siostrzeniec papieża Piusa VI, który mianował go Prefektem Pałacu Apostolskiego (1780), wielkim przeorem zakonu maltańskiego w Rzymie (1784) oraz kardynałem diakonem San Nicola in Carcere (18 grudnia 1786) i sekretarzem ds. Brewe Apostolskich (1787).
Życiorys.
Kardynał Braschi był jednym z głównych współpracowników swojego wuja i uzyskał dzięki niemu znaczne bogactwa pochodzące m.in. z mienia skonfiskowanego Jezuitom. W 1797 zabiegał o pomoc Królestwa Neapolu dla Państwa Kościelnego wobec zagrożenia ze strony Francji. Uczestniczył konklawe 1799–1800. Nowy papież Pius VII mianował go kamerlingiem św. Kościoła Rzymskiego (30 października 1800), jednak zrezygnował 10 listopada 1801 z powodu konfliktu z sekretarzem stanu Ercole Consalvi. Consalvi wprowadził w Państwie Kościelnym liberalizację handlu, co godziło w tradycyjne prerogatywy Kamery Apostolskiej.
Towarzyszył Piusowi VII w podróży do Francji na koronację cesarską Napoleona Bonaparte (1804-05). Archiprezbiter bazyliki watykańskiej i prefekt Fabryki św. Piotra od 1807 roku. Po zajęciu Rzymu przez wojska napoleońskie w 1808 nie został internowany z uwagi na stan zdrowia. Przez cały okres okupacji żył w odosobnieniu w rodzinnej Cesenie, jednak po przywróceniu władzy papieskiej w Rzymie powrócił do pracy w Kurii. Był protektorem katolików angielskich oraz wielu zakonów (m.in. franciszkanów, kamedułów i karmelitów). Zmarł w wieku niespełna 64 lat.

</doc>
<doc id="1231529" url="https://pl.wikipedia.org/wiki?curid=1231529" title="Campo Grande (Misiones)">
Campo Grande (Misiones)

Campo Grande − miasto w prowincji Misiones w Argentynie. Położone 80 km na wschód od Posadas, stolicy prowincji

</doc>
<doc id="1231531" url="https://pl.wikipedia.org/wiki?curid=1231531" title="Katastrofa lotu LOT 007">
Katastrofa lotu LOT 007



</doc>
<doc id="1231533" url="https://pl.wikipedia.org/wiki?curid=1231533" title="Żelazny koń">
Żelazny koń

Żelazny koń (ang. "The Iron Horse", inny tyt. pol. "Ognisty potwór") – pierwszy western amerykańskiego reżysera Johna Forda z 1924 roku. Film przedstawiający historię budowy linii kolejowej Union Pacific Railroad. Film ukazuje różnorodne charaktery ludzi na tle tej budowy.

</doc>
<doc id="1231535" url="https://pl.wikipedia.org/wiki?curid=1231535" title="Straton z Lampsaku">
Straton z Lampsaku

Straton z Lampsaku (ok. 335 p.n.e. - ok. 269 p.n.e.) – grecki filozof, perypatetyk, zainteresowany przede wszystkim fizyką. Pochodził z Lampsakos.
Straton był nauczycielem Ptolemeusza II Filadelfosa i Arystarcha z Samos. Został kierownikiem Lykeionu ok. 287 p.n.e. zastępując Teofrasta i przewodniczył instytucji przez 18 lat. Zajmował się przede wszystkim naukami przyrodniczymi dla których przyjął nazwę "Physicus" (greckie: Φυσικός). Diogenes Laertios przytacza długą listę prac Stratona, z których tylko kilka tytułów dotyczy filozofii, a zdecydowana większość nauk fizycznych. Do dnia dzisiejszego nie zachowało się żadne z jego dzieł.
Straton rozszerzył fizykę Arystotelesa, zauważając, że spadające ciała przyspieszają, zamiast poruszać się ruchem jednostajnym. Argumentu za takim wnioskiem dostarczyły mu obserwacje swobodnie spadających strug wody, które po przebyciu pewnej drogi rozpryskują się na krople. 
Był materialistą (podobnie jak atomiści Leucyp i Demokryt z Abdery) i wierzył, że wszystko we wszechświecie zbudowane jest z materii i energii. Stworzył quasi-ateistyczną wizję świata, traktującą wszechświat jako mechanizm, w którym transcendentne siły (np. boskie) nie istnieją.

</doc>
<doc id="1231539" url="https://pl.wikipedia.org/wiki?curid=1231539" title="162 Turkiestańska Dywizja Piechoty">
162 Turkiestańska Dywizja Piechoty

162 Turkiestańska Dywizja Piechoty (niem. "162. (Turk.) Infanterie-Division") – związek taktyczny Wehrmachtu złożony z mieszkańców republik sowieckich Azji Środkowej, Kaukazu i Tatarów nadwołżańskich podczas II wojny światowej
Zarys historyczny i organizacja.
Dywizja była formowana od maja 1942 do 21 maja 1943 w Łubniach, a następnie w Myrhorodzie na okupowanej Ukrainie na bazie rozwiązanej 162 Dywizji Piechoty, która została rozbita w ciężkich walkach w styczniu 1942 pod Kalininem. Na jej czele stanął prof. gen.-mjr Oskar Ritter von Niedermayer. Otrzymał on rozkaz stworzenia jednostki spełniającej rolę sztabu założycielskiego (Aufstellungsstab) dla Legionów Wschodnich. Kadra oficerska była niemiecka, zaś żołnierze pochodzili ze szkoleniowych batalionów Legionu Armeńskiego, Legionu Azerbejdżańskiego, Legionu Gruzińskiego, Legionu Północnokaukaskiego, Legionu Turkiestańskiego i Legionu Tatarów Nadwołżańskich. Dywizja składała się z dwóch, a następnie trzech pułków piechoty, pułku artylerii, batalionu saperów, batalionu przeciwpancernego, batalionu łączności i służb. Była wyposażona w dużej części w zdobyczny sprzęt sowiecki. Do września 1943 Dywizja przebywała na poligonie w Neuhammer (dziś Świętoszów), gdzie przekształcono ją w zwykłą dywizję piechoty. Następnie została przerzucona do Słowenii, gdzie walczyła z NOVJ. W marcu 1944 trafiła do północnych Włoch. Tam została zaangażowana w walki z wojskami aliantów. Od maja tego roku nowym jej dowódcą był gen. por. Ralph von Heygendorff. Dywizja poddała się 8 maja 1945, a jej żołnierze zostali przekazani Sowietom.
Linki zewnętrzne.
162 Turkmeńska Dywizja Piechoty 
Lexikon-der-wehrmacht.de 162. (Turk.) Infanterie-Division 

</doc>
<doc id="1231541" url="https://pl.wikipedia.org/wiki?curid=1231541" title="Kombinat Koksochemiczny Zabrze">
Kombinat Koksochemiczny Zabrze

Kombinat Koksochemiczny „Zabrze” Spółka Akcyjna – były jeden z największych producentów koksu w Polsce z siedzibą w Zabrzu. W skład Kombinatu wchodziły trzy koksownie: Koksownia Jadwiga, Koksownia Radlin oraz Koksownia Dębieńsko. W lipcu 2011 spółka weszła w skład Grupy Kapitałowej JSW, która posiada 85% udziałów w kapitale zakładowym spółki. Na czele przedsiębiorstwa, podobnie jak Koksowni Przyjaźń Sp. z o.o., stoi Edward Szlęk. Stan zatrudnienia na koniec 2011 roku wyniósł ok. 1000 osób. Zakład został zlikwidowany, a w jego miejsce utworzono oddział JSW w Radlinie, w skład którego weszły wszystkie trzy koksownie.
Historia.
Kombinat Koksochemiczny „Zabrze’ SA został utworzony w 1980 roku zarządzeniem Ministra Hutnictwa z dnia 4 lipca 1979 roku.
W skład Kombinatu weszły wtedy:
Struktura.
W skład Kombinatu Koksochemicznego „Zabrze” wchodziły trzy zakłady przeniesione do JSW oddziału w Radlinie:
Produkcja.
KK „Zabrze” posiada 12% udziału w produkcji koksu w Polsce. Rocznie wytwarza ponad milion ton najwyższej jakości koksu w trzech centrach produkcyjnych. W Koksowni Jadwiga produkowany jest koks niskofosforowy i łamany, których tradycyjnymi rynkami zbytu są: Słowacja, Czechy, Austria i Niemcy. W Koksowni Radlin produkowany jest koks wielkopiecowy i przemysłowo-opałowy. Odbiorcą tego koksu jest hutnictwo żelaza i stali w Europie Zachodniej i Środkowej. Z kolei Koksownia Dębieńsko produkuje wysokiej jakości koks opałowy z przeznaczeniem na rynek krajowy. Ponad połowa rocznej produkcji koksu jest umieszczana na rynkach zewnętrznych, takich jak: Austria, Niemcy, Czechy, Słowacja, Węgry, Francja i Holandia.
Likwidacja.
Z dniem 2 stycznia 2014 roku połączono Kombinat Koksochemiczny „Zabrze” S.A. i Koksownie Przyjaźń S.A., poprzez przejęcie przez Koksownię Przyjaźń Kombinatu. Kombinat Koksochemiczny „Zabrze” S.A., jako spółka przejmowana, został rozwiązany bez przeprowadzania postępowania likwidacyjnego i wykreślony z Krajowego Rejestru Sądowego. Równocześnie nastąpiła zmiana firmy spółki z Koksownia Przyjaźń Spółka Akcyjna na JSW KOKS S.A. Na bazie spółki utworzono oddział JSW KOKS S.A w Radlinie.

</doc>
<doc id="1231544" url="https://pl.wikipedia.org/wiki?curid=1231544" title="Big Band „Wrocław”">
Big Band „Wrocław”

Big Band "Wrocław" – polski big band wykonujący głównie standardy jazzowe (jazz tradycyjny), a później również jazz nowoczesny. Został założony jesienią 1970 roku we Wrocławiu pod patronatem tamtejszej rozgłośni Polskiego Radia z inicjatywy Włodzimierza Plaskoty.
Historia.
W skład zespołu weszli muzycy grupy Sami Swoi. Big band zadebiutował pod kierownictwem Zbigniewa Piotrowskiego w 1971 roku w warszawskim Konkursie Jazzu Tradycyjnego Złota Tarka z repertuarem jazzu lat 30. i 40. XX wieku. Występował również na innych imprezach jazzowych, m.in. na Studenckim Festiwalu Jazzowym Jazz nad Odrą we Wrocławiu, Festiwalu Artystycznym Młodzieży Akademickiej (FAMA) w Świnoujściu, V Festiwalu Kultury Studentów.
W 1973 roku do zespołu dołączyli muzycy grupy jazzowo-rockowej Spisek Sześciu, co sprawiło, że big band został wzbogacony w zakresie stylu i repertuaru. Zaczął grać także jazz nowoczesny. W tym nowym stylu zaprezentował się na festiwalu Jazz nad Odrą (1973-1975) oraz na Międzynarodowym Festiwalu Muzyki Jazzowej Jazz Jamboree w Warszawie (1973).
Występował też na festiwalach i koncertach za granicą - w Czechosłowacji, Finlandii, NRD. Dokonał także licznych nagrań radiowych. Występował też w telewizji.
Z big bandem współpracowali m.in. tacy muzycy, jak Jan Jarczyk, Zbigniew Namysłowski, Krzysztof Sadowski, Mateusz Święcicki.

</doc>
<doc id="1231547" url="https://pl.wikipedia.org/wiki?curid=1231547" title="Opera IX">
Opera IX

Opera IX - jest włoskim zespołem blackmetalowym z wpływami doom, death i gothic. 
Historia.
Został on założony w 1988 przez Ossiana wespół z basistą Vladem i perkusistą Flegiasem. Nagrali oni dwa dema zanim Silent Bard, klasycznie wytrenowany klawiszowiec, dołączył do nich pod koniec 1993 roku. W tym składzie nagrali album The Call of the Wood. Potem Silent Bard został zastąpiony przez Triskenta, a ten później przez Lunarisa, aby w tym składzie nagrać w 1998 r. Sacro Culto. W międzyczasie Opera IX wystąpiła na A Call of Irons - albumie w hołdzie Iron Maiden, ze swoim najdłuższym dziełem "The Rime of the Ancient Mariner".
Rok 2000 był rokiem wydania trzeciego albumu, The Black Opera - Simphoniae Misteriorum in Laude Tenebrarum. Zawierał on cover utworu "Bela Lugosi's dead" zespołu Bauhaus, a także reedycję ich debiutanckiego albumu z dwoma bonusowymi utworami. Po nagraniu tego albumu Cadaveria i Flegias zdecydowali się opuścić zespół, aby utworzyć swój i kontynuować twórczość pod nazwą Cadaveria. Zostali oni zastąpieni przez Taranisa (perkusja) i Madrasa (wokal). Następnie zespół wydał krążek Malenventum. Po tym miała miejsce kolejna zmiana składu - Taranis i Madras opuścili zespół, a na ich miejsce przyszli M bard oraz Dalamar odpowiednio. Nowy skład Opery IX nagrał album Anphisbena w 2004 roku.

</doc>
<doc id="1231548" url="https://pl.wikipedia.org/wiki?curid=1231548" title="Moonshine">
Moonshine

Moonshine – album zespołu Collage wydany w 1994 roku nakładem holenderskiej wytwórni SI Music. W Polsce przez Metal Mind Records. W 1995 album ten dzięki firmie Roadrunner Records trafił na rynki całego świata, w tym do Japonii i Korei. Uważany za najważniejszy album Collage. W 2003 ukazała się zremasterowana wersja płyty z bonusami. Utwór "Living in the moonlight" w 7. Polskim Topie Wszech Czasów Radiowej Trójki 2 maja 2014 roku zajął 35. miejsce. Okładkę albumu zdobi jeden z obrazów Zdzisława Beksińskiego. 
Lista utworów.
Album zawiera utwory:
Bonusy na zremasterowanej edycji z 2003:
Twórcy.
Twórcami albumu są:

</doc>
<doc id="1231550" url="https://pl.wikipedia.org/wiki?curid=1231550" title="Michał Owczynnikow">
Michał Owczynnikow

Michał Owczynnikow (ur. na Dalekim Wschodzie w Wiaziemsku, zm. 1999 w Moskwie) – radziecki oficer w Wojsku Polskim, generał dywizji prof. dr inż., komendant WAT w latach 1956-1967.
Młodość.
Po ukończeniu technikum budowlanego, studiował na Wydziale Budownictwa Hydrologicznego Politechniki Odeskiej, następnie w Instytucie Budownictwa Komunalnego. Po ukończeniu studiów na kierunku budowy dróg i mostów odbył praktykę, po czym uzyskał aspiranturę. Pracę dydaktyczną i naukową rozpoczął w 1934 w Swierdłowsku. Wykładał konstrukcje kamienne i żelazo-betonowe. W 1935 objął stanowisko docenta w Katedrze Konstrukcji Budowlanych. W 1939 kandydat nauk i docent.

</doc>
<doc id="1231551" url="https://pl.wikipedia.org/wiki?curid=1231551" title="BSG">
BSG



</doc>
<doc id="1231552" url="https://pl.wikipedia.org/wiki?curid=1231552" title="Ferenc E. van der Sluijs">
Ferenc E. van der Sluijs

Ferenc E. van der Sluijs - holenderski dj i producent muzyczny.
Artysta ten działa na scenach acid, electro i techno pod wieloma różnymi pseudonimami, z których najbardziej znany jest jako I-F. Jego twórczość inspirowana jest muzyką lat 70./80. Tworząc, wykorzystuje on analogowe instrumentarium (syntezatory, automaty perkusyjne). Sluijs jest także założycielem i właścicielem wydawnictwa Viewlexx oraz radia internetowego "Cybernetic Broadcasting System" (C.B.S.). 

</doc>
<doc id="1231560" url="https://pl.wikipedia.org/wiki?curid=1231560" title="Redyskonto">
Redyskonto

Redyskonto – przyjęcie przez bank centralny wierzytelności, takich jak weksle, od banków komercyjnych. Banki komercyjne, zastawiając papiery wartościowe, mogą zaciągać kredyty redyskontowe. Bank centralny, ustalając kwotę kredytu, odlicza od wartości nominalnej zdyskontowanych papierów wartościowych ich odsetki, określone przez stopę redyskontową ustaloną właśnie przez ten bank.

</doc>
<doc id="1231563" url="https://pl.wikipedia.org/wiki?curid=1231563" title="Viewlexx">
Viewlexx

Viewlexx - holenderska niezależna wytwórnia muzyczna założona w 1995 r. przez Ferenca E. van der Sluijsa.
Profil Viewlexx ukierunkowany jest na wydawanie muzyki elektronicznej z gatunków electro oraz odnowionego nurtu italo disco. Wydawnictwo to należy do jednego z tworzących scenę tzw. "West Coast Electro Sound of Holland", czyli specyficznego odłamu electro pochodzącego z Holandii.

</doc>
<doc id="1231568" url="https://pl.wikipedia.org/wiki?curid=1231568" title="Cimetydyna">
Cimetydyna



</doc>
<doc id="1231573" url="https://pl.wikipedia.org/wiki?curid=1231573" title="Big Warsaw Band">
Big Warsaw Band

Big Warsaw Band – polski zespół muzyczny, potem orkiestra.
Big band ten powstał latem 1983 roku w Warszawie. Inicjatorem założenia grupy był Stanisław Fiałkowski. W 1984 przekształcił się w orkiestrę zawodową.
Występował z własnym repertuarem (m.in. na Old Jazz Meeting w 1984 roku w Warszawie, na Ogólnopolskich Spotkaniach Estradowych [OSET] w 1985 r. Rzeszowie, warszawskim Międzynarodowym Festiwalu Muzyki Jazzowej Jazz Jamboree w 1990 r., na Głogowskich Spotkaniach Jazzowych, za granicą – w Bułgarii, Niemczech, Rosji, Turcji, we Włoszech) oraz akompaniował solistom (m.in. na Krajowym Festiwalu Polskiej Piosenki w Opolu, Festiwalu Piosenki Radzieckiej w Zielonej Górze, a także na festiwalach w Białymstoku i we Wrocławiu). 
Współpracował m.in. z takimi wokalistami, jak Ewa Bem, Danuta Błażejczyk, Andrzej Dąbrowski, Eleni, Agnieszka Fatyga, Edyta Geppert, Krystyna Prońko, Andrzej Rosiewicz, Ryszard Rynkowski, Elżbieta Wojnowska, Andrzej Zaucha, z zespołem VOX, a także z muzykami jazzowymi, m.in.: Andrzej Jagodziński, Zbigniew Jaremko, Janusz Koman, Henryk Miśkiewicz, Zbigniew Namysłowski, Jan Ptaszyn Wróblewski.

</doc>
<doc id="1231575" url="https://pl.wikipedia.org/wiki?curid=1231575" title="Dyskonto weksla">
Dyskonto weksla

Dyskonto weksla – zakup przez dyskontera weksla przed terminem jego płatności po cenie pomniejszonej o ustaloną kwotę (potocznie określanych mianem dyskonta). Jedną z metod ustalania owej kwoty jest dyskonto handlowe.
Jeżeli dyskonterem jest bank, to wysokość potrącanej kwoty zależy od:
Wysokość stopy dyskontowej oferowanej przez bank będzie wynikiem oceny wiarygodności płatników wekslowych.
Dyskontowany weksel powinien:
W razie podjęcia przez bank decyzji o przyjęciu weksla do dyskonta podawcy zostaje udzielony kredyt dyskontowy.

</doc>
<doc id="1231578" url="https://pl.wikipedia.org/wiki?curid=1231578" title="Eten x500+">
Eten x500+

Eten Glofiish X500+ – smartphone produkowany przez firmę Eten, posiadający prawie wszystkie dostępne moduły łączności: GSM, Bluetooth, WLAN, GPS oraz radio z RDS. Jego premiera odbyła się w maju 2007.
Eten Glofiish X500+ to odświeżona wersja E-ten Glofiish X500. Najważniejszą różnicą między tymi modelami jest to, że nowe urządzenie jako pierwsze z ekranem 2,8" posiada ekran o rozdzielczości VGA – 640 na 480 pixeli. Do tej pory takie ekrany były spotykane w co najmniej 3,5 calowych palmtopach.
Dane techniczne.
• rozmowy 5 – 7 h
146 146 gram
Pozostałe: alarm wibracyjny, obsługa funkcji speakerphone, dzwonki polifoniczne, odtwarzacz wideo, wbudowany dyktafon.

</doc>
<doc id="1231583" url="https://pl.wikipedia.org/wiki?curid=1231583" title="Straton z Lampsakos">
Straton z Lampsakos



</doc>
<doc id="1231585" url="https://pl.wikipedia.org/wiki?curid=1231585" title="Main Aisa Hi Hoon">
Main Aisa Hi Hoon

Main Aisa Hi Hoon (hindi मैं ऐसा ही हूँ, urdu میں ایسا ہی ہوں) – bollywoodzki dramat sądowy i rodzinny wyreżyserowany w 2005 roku przez Harry Baweja. Film jest remakiem hollywoodzkiego „I am Sam” (z Seanem Pennem w roli głównej). W rolach głównych Ajay Devgan, Sushmita Sen, Esha Deol i Anupam Kher.
Fabula.
Maya Trivedi (Esha Deol) włóczy się po świecie nie znajdując miejsca dla siebie. Pozornie beztroska, lekkomyślna zagłusza zabawą i narkotykami smutek odrzucenia przez ojca milionera. Pewnego dnia nie zdąża na autobus. Grupa podobnych do niej hippisujących włóczęgów odjeżdża bez niej i Maya nagle stwierdza, że jest sama w Shimli. Szuka pomocy u przygodnie spotkanego mężczyzny, który właśnie zamyka obok przystanku kawiarenkę. „Neel” Indraneel Thakur (Ajay Devgan) to uwięziony w ciele dorosłego mężczyzny 7-letni chłopiec. Nie nadążający umysłowo za ludźmi, wyprzedza ich w wielkoduszności. Zabiera Mayę do domu. Dziewczyna – zagubiona, niewiedząca kim jest, czego chce, rozpaczliwie potrzebuje kogoś, kto by się nią troskliwie zajął, okazał jej serce. Kimś takim staje się dla niej Neel. Wkrótce ich radość z bycia dla siebie kimś jedynym, wyjątkowym wyraża się w bliskości, w wyniku której Maya spodziewa się dziecka. Rodzi się dziewczynka, której jednak Maya nie umie dać tego, czego jej kiedyś rodzice nie dali. Pewnego dnia znika pozostawiając córeczkę Neelowi.
Minęło 7 lat. Nie ma ludzi okazujących sobie więcej czułości niż Neel i jego córka Gungun (Rucha Vaidya). By nie urazić nie umiejącego czytać ojca, Gungun gotowa jest nawet przestać się uczyć. Nie chce mu sprawić przykrości przewyższając go wiedzą i umiejętnościami. Z miłości do niego, pragnie pozostać w jego naiwnym, ale i jasnym świecie. Matkę zastępuje mieszkająca w ich domu „ciocia” Ritu (Lillete Dubey). Tymczasem rzeczywista jej matka, Maya pogubiła się opuściwszy ich tak dalece, że właśnie gdzieś daleko od nich, samotna, zniszczona przez narkotyki popełnia samobójstwo. W ostatnim liście zawiadamia ojca, przez którego zawsze czuła się opuszczona, o córeczce, którą porzuciła w Shimli. Ojciec Mayi, Dayanath Trivedi (Anupam Kher) przyjechał z Londynu do miasteczka, aby zabrać dziewczynkę ze sobą do Anglii. Bardzo bogatemu człowiekowi nietrudno odebrać dziecko niepełnosprawnemu intelektualnie ojcu. Ale Neel zaczyna walczyć w sądzie korzystając z pomocy zestresowanej samotnie wychowującej synka, ale bardzo skutecznej w pracy adwokat Neeti Khanna (Sushmita Sen).

</doc>
<doc id="1231586" url="https://pl.wikipedia.org/wiki?curid=1231586" title="Zmienne sprzężone (termodynamika)">
Zmienne sprzężone (termodynamika)

Zmienne sprzężone – w termodynamice pary zmiennych wielkości fizycznych, których iloczyny wyrażają zmiany energii.
Energia wewnętrzna i pozostałe potencjały termodynamiczne układu wyrażone są za pomocą par sprzężonych zmiennych takich jak ciśnienie/objętość, temperatura/entropia. Dla wszystkich układów mechanicznych, niewielki przyrost energii jest iloczynem siły i niewielkiego przesunięcia. Podobna sytuacja ma miejsce w termodynamice. Przyrost energii układu termodynamicznego może być wyrażony jako suma działania pewnych „sił uogólnionych” i odpowiadających im „uogólnionych przesunięć”. Iloczyn tych dwóch wielkości stanowi przepływ energii jako rezultat oddziaływania. Te „siły” i związane z nimi „przemieszczenia” nazywane są zmiennymi sprzężonymi. Termodynamiczna „siła” jest zawsze zmienną intensywną, natomiast „przesunięcie” jest zawsze zmienną ekstensywną. Wynikiem jest ekstensywna zmiana energii (praca lub ciepło). Zmienna intensywna („siła”) jest pochodną energii wewnętrznej po zmiennej ekstensywnej („przesunięcie”) przy stałych pozostałych zmiennych intensywnych.
Najczęściej używanymi w termodynamice zmiennymi sprzężonymi są (obok podano jednostki układu SI):
Przykład.
Dla układu z dwoma różnymi rodzajami cząstek, zmiana energii wewnętrznej jest wyrażona przez:
gdzie:
W powyższym równaniu znak równości zachodzi dla odwracalnego procesu zmiany energii.
Dla odwracalnego procesu termodynamicznego i mieszaniny "i" substancji chemicznych, bilans energii wyrażony jest przez:
Sprzężenie ciśnienie/objętość i naprężenie/odkształcenie.
Jako przykład rozważmy parę zmiennych sprzężonych pV. W tym przykładzie, ciśnienie działa jak „siła uogólniona” – różnica ciśnień wymusza zmianę objętości. Iloczyn tych wielkości stanowi energię jaką traci układ w wyniku wykonania pracy mechanicznej. Ciśnienie jest siłą wymuszającą, zmiana objętości jest wielkością towarzyszącą temu wymuszeniu. Obydwie wielkości tworzą tzw. zmienne sprzężone.
Powyższe jest prawdziwe tylko dla płynów o zerowej lepkości. W przypadku płynów lepkich, plastycznych oraz elastycznych ciał stałych, ciśnienie jest uogólnione do tensora naprężenia, a zmiana objętości jest uogólniona do objętości pomnożonej przez tensor odkształcenia. Te wielkości również tworzą parę zmiennych sprzężonych. Jeśli formula_1 jest formula_15 składnikiem tensora naprężenia, a formula_16 jest formula_15 składnikiem tensora odkształcenia, wykonana praca mechaniczna jest wynikiem wymuszenia przez naprężenie odpowiadającego odkształcenia.
lub, używając notacji Einsteina dla tensorów, dla których zakłada się powtarzanie się wskaźników:
W przypadku czystego ściskania (bez sił ścinających), tensor naprężenia jest ujemną wielkością ciśnienia pomnożoną przez tensor jednostek – tak więc:
Ślad macierzy tensora odkształcenia formula_21 jest ułamkową zmianą objętości, tak więc powyższe równanie redukuje się do formula_22
Sprzężenie temperatura/entropia.
W podobny sposób różnica temperatur pociąga za sobą zmianę entropii. Iloczyn tych wielkości stanowi przepływ energii w postaci ciepła. Sprzężenie temperatury i entropii daje w rezultacie nie pracę, ale ciepło, jest to jedyny wyjątek. Iloczyn wszystkich pozostałych zmiennych sprzężonych daje w wyniku pracę.
Sprzężenie potencjał chemiczny/liczba cząstek.
Potencjał chemiczny działa jak „siła” powodująca wzrost liczby cząstek. W przypadku mieszanin chemicznych lub substancji o różnych stanach fazowych, wykorzystanie takiego sprzężenia jest bardzo użyteczne. Na przykład układ zbiornika zawierającego wodę i parę wodną jest nośnikiem potencjału chemicznego (o wartości ujemnej) dla cieczy, kiedy cząstki cieczy przechodzą do stanu pary (parowanie). Analogicznie można określić potencjał chemiczny dla pary, kiedy jej cząstki przechodzą do cieczy (kondensacja). Kiedy te dwie przeciwne „siły” zrównoważą się, następuje stan równowagi.
Inne zmienne sprzężone.
Istnieje wiele innych, poza termodynamiką, par zmiennych sprzężonych – zależnych od rodzaju pracy i rodzaju układu. Istnieje różnorodna notacja takich zmiennych. Najczęściej jest ona wspólna dla niżej przedstawionych par sprzężonych:

</doc>
<doc id="1231587" url="https://pl.wikipedia.org/wiki?curid=1231587" title="Grace Annie Lockhart">
Grace Annie Lockhart

Grace Annie Lockhart (ur. 22 lutego 1855 w Saint John, zm. 18 maja 1916 w Charlottetown) – pierwsza kobieta w historii Imperium Brytyjskiego, która uzyskała tytuł bakałarza. Osiągnęła to 25 maja 1875, gdy ukończyła Mt Allison College w Sackville.

</doc>
<doc id="1231591" url="https://pl.wikipedia.org/wiki?curid=1231591" title="Emily Stowe">
Emily Stowe

Emily Stowe (ur. 1 maja 1831 w Norwich, zm. 30 kwietnia 1903 w Toronto) – kanadyjska lekarka i nauczycielka, sufrażystka, teozofka, pierwsza kobieta wykonująca zawód lekarza w Kanadzie.
Emily Howard Jennings urodziła się na farmie w Norwich w 1831 roku, jako pierwsza z sześciu córek. Jej matka była dobrze wykształconą kobietą, dbała o dobre wykształcenie swoich córek. Sądziła, że poziom nauczania w lokalnych szkołach jest niski, uczyła więc sama wszystkie swoje córki. Emily w wieku 15 lat sama została nauczycielką w małej szkole w pobliskiej miejscowości i kontynuowała pracę przez siedem lat.
Emily Stowe była jedną z dwóch pierwszych kobiet (razem z Jenny Trout) przyjętych na wydział lekarski Uniwersytetu w Toronto. Jednakże zrezygnowała z wzięcia udziału w egzaminach, aby zaprotestować przeciw poniżającym wobec tych dwóch kobiet zachowaniom władz uczelni. W 1867 roku ukończyła studia medyczne w Medical College for Women w Nowym Jorku. Po powrocie do Kanady podjęła praktykę medyczną, ale formalną licencję lekarza w Kanadzie otrzymała dopiero w 1880 roku. W 1889 roku założyła i została pierwszym prezesem tego stowarzyszenia.

</doc>
<doc id="1231592" url="https://pl.wikipedia.org/wiki?curid=1231592" title="Józef Henryk Krekora">
Józef Henryk Krekora

Józef Henryk Krekora (ur. 1947, zm. 2008) – polski przedsiębiorca, inżynier hutnik, prezes Zarządu Huty Ostrowiec i Starachowickiej Specjalnej Strefy Ekonomicznej, a także przewodniczący Rady Nadzorczej OST – Press Sp. z oo będącej wydawcą między innymi "”Gazety Ostrowieckiej”". Był honorowym prezesem klubu sportowego KSZO S.S.A. Ostrowiec Świętokrzyski. Członek Business Centre Club.
Życie i działalność.
Ukończył II LO im. Joachima Chreptowicza w Ostrowcu Świętokrzyskim, absolwent krakowskiej Akademii Górniczo-Hutniczej im. Stanisława Staszica. Był jednym z 11 członków założycieli Akademicko-Gospodarczego Stowarzyszenia Hutnictwa i długoletnim członkiem jego Zarządu. W wyborach samorządowych do sejmiku województwa świętokrzyskiego z 2006 r., kandydował z list Komitetu Wyborczego Wyborców Porozumienie Samorządowe W. Lubawski, zdobywając 426 głosów. Dyrektor Fabryki Telesto w Suchedniowie. 
Zmarł po operacji kolana, kontuzjowanego w czasie jazdy na nartach, w wyniku powikłań.

</doc>
<doc id="1231594" url="https://pl.wikipedia.org/wiki?curid=1231594" title="HMS Venerable (1943)">
HMS Venerable (1943)

HMS Venerable (R63) – brytyjski lotniskowiec lekki typu "Colossus", który wszedł do służby w Royal Navy w styczniu 1945. W 1948 sprzedany do Holandii, gdzie od maja 1949 służył jako Hr.Ms. Karel Doorman. W 1969 trafił do Argentyny, gdzie służył od tej pory jako ARA Veinticinco de Mayo. Brał udział w wojnie o Falklandy-Malwiny. Wycofany ostatecznie ze służby w 1997.
Historia.
Budowę ósmego z serii lotniskowców typu "Colossus" rozpoczęto w stoczni Cammell Laird 3 grudnia 1942. Wodowanie miało miejsce 30 grudnia 1943, wejście do służby w Royal Navy 15 stycznia 1945. Po wejściu do służby okręt skierowano na Daleki Wschód, jednak nie zdążył wziąć udziału w walkach. Po wojnie uczestniczył w repatriacji jeńców wojennych do Australii i Kanady.
W 1948 okręt został sprzedany Holandii, gdzie wszedł do służby 28 maja jako Hr.Ms. „Karel Doorman” (na cześć admirała Karela Doormana) (numer taktyczny R81). W latach 1955-58 okręt był poddany przebudowie mającej dostosować go do przenoszenia samolotów odrzutowych. Otrzymał wzmocniony pokład do lądowania, odchylony o 8° na lewą burtę, katapultę parową na dziobie, wzmocnione windy samolotów, lustrzany system wspomagania lądowania i nowy aerofiniszer. Przebudowano nadbudówkę, instalując nowy maszt, holenderskie radary i podwyższony komin. Uzbrojenie zredukowano z 34 do 12 pojedynczych działek 40 mm. W skład grupy lotniczej weszły m.in. odrzutowe myśliwco-bombowce Hawker Sea Hawk. W 1962 podczas sporu o zachodnią część Nowej Gwinei, lotnictwo Indonezji chciało zatopić lotniskowiec, jednak plan anulowano po podpisaniu zawieszenia broni.
Do połowy lat 60. zmieniono przeznaczenie lotniskowca na zwalczanie okrętów podwodnych, za czym szła zmiana w składzie grupy lotniczej. W latach 1965-66 wymieniono kotły okrętu, jednakże w kwietniu 1968 doszło do rozległego pożaru w kotłowni, po którym marynarka holenderska uznała remont za nieopłacalny.
Uszkodzony lotniskowiec zakupiła w październiku 1968 Argentyna i zleciła jego remont w Holandii. Otrzymał imię ARA „Veinticinco de Mayo” („25 maja” na cześć rewolucji majowej) i 1 września 1969 pożeglował do Argentyny. W grudniu 1978 okręt wziął udział w demonstracji siły związanej z konfliktem granicznym pomiędzy Chile a Argentyną. W latach 1980-81 przeszedł modernizację połączoną ze wzmocnieniem pokładu lotniczego i zwiększeniem miejsca do parkowania samolotów o dwa. W 1982 okręt przez pierwsze tygodnie uczestniczył w wojnie o Falklandy-Malwiny. 2 maja był bliski wysłania swoich pokładowych samolotów A-4 Skyhawk przeciwko brytyjskiemu zespołowi floty odległemu o ok. 320 km, co byłoby pierwszym starciem lotniskowców od czasów II wojny światowej, jednak do ataku nie doszło z powodu złej pogody (ustania wiatru wspomagającego start samolotów z pełną masą startową). Ostatecznie, na skutek zatopienia krążownika ARA "General Belgrano" (C-4) przez brytyjski okręt podwodny HMS "Conqueror" (S48), z obawy o utratę okrętu, większą część wojny spędził w porcie. W 1983 „Veinticinco de Mayo” został przystosowany do przenoszenia samolotów Dassault Super Étendard (które odznaczyły się podczas wojny o Falklandy działając z baz lądowych). Okręt w tym czasie borykał się z awariami siłowni, przez co znaczną część służby spędzał w porcie. Rząd Argentyny nie był w stanie przeznaczyć środków na remont i modernizację okrętu, i w 1997 podjął decyzję o jego wycofaniu ze służby. W 1999 jednostkę sprzedano indyjskiej stoczni złomowej.
Dane taktyczno-techniczne.
Grupa lotnicza.
Dane orientacyjne:

</doc>
<doc id="1231595" url="https://pl.wikipedia.org/wiki?curid=1231595" title="Prolib">
Prolib

Prolib – system informatyczny zaprojektowany i wykonany przez informatyków z firmy Max Elektronik S.A. z Zielonej Góry. Przeznaczony jest do obsługi i zarządzania wszelkiego rodzaju bibliotek, wspomaga wszystkie czynności związane z wprowadzaniem, udostępnianiem dokumentów, rejestracją i kontrolą czytelników, kontrolą zwrotów dokumentów oraz planowaniem i statystyką pracy biblioteki.
Prolib jest zintegrowanym, kompleksowym systemem przeznaczonym dla różnej wielkości bibliotek. Zapewnia m.in. opis bibliograficzny zgodny z poszczególnymi arkuszami normy PN-N-01152, przejmowanie baz danych w formacie USMARC (bazy Biblioteki Narodowej) i udostępnianie katalogu biblioteki w Internecie w postaci serwisu WWW.
W Polsce z systemu tego korzysta ponad 160 bibliotek, w tym 5 centralnych i 53 uczelniane.
Moduły.
Prolib jest systemem modularnym, co oznacza elastyczność w doborze konfiguracji systemu. Podstawowe moduły:
Dodatkowe moduły:

</doc>
<doc id="1231596" url="https://pl.wikipedia.org/wiki?curid=1231596" title="Lester Estelle Jr.">
Lester Estelle Jr.

Lester Estelle Jr. (ur. 28 kwietnia 1981 r. w Kansas City, Missouri) - muzyk, były perkusista amerykańskiej kapeli Pillar, grającej rocka chrześcijańskiego. Do zespołu Pillar dołączył w roku 2002, zastępując dotychczasowego bębniarza - Brada Noone.
Życiorys.
Lester Estelle Jr. pochodzi z rodziny o chrześcijańskich wartościach - jego rodzice, Lester Sr. i Pat, są bardzo związani z Jezusem oraz Kościołem. Ma trójkę rodzeństwa; dwie siostry - Lakeshę i Kendrę, oraz brata Brandona. W czwartej klasie szkoły podstawowej dał swój pierwszy publiczny popis na prawdziwym zestawie perkusyjnym, a był to szkolny konkurs talentów. Publiczność była oczarowana występem młodego Lestera i po zakończeniu występu wszyscy chcieli posiąść autograf. Po tym wydarzeniu rodzice postanowili kupić mu perkusję.
Pierwszymi zespołami, w których udzielał się Lester były projekty kościelne prowadzone przez jego ojca - Lestera Estelle Sr. To właśnie po nim odziedziczył muzyczny talent - Lester Estelle Sr. jest znanym i szanowanym gitarzystą jazzowym. Młody Lester natomiast koncertował z zespołami Troy Covey oraz Seven. Jako licealista drugiego roku cały czas muzykował i urozmaicał swoje perkusyjne umiejętności. Udzielał się w wielu zróżnicowanych stylowo projektach: The Edvardsville Strings, Nu Creation, Lynda Randle, Entry No. 5 oraz innych na terenie Kensas City. 
Rok 2002 był dla niego szczególny, ponieważ w maju 2002 wziął ślub z narzeczoną Lisą Byler, a także dołączył do zespołu Pillar, którego uznaje za swój docelowy projekt. Wraz z Pillar zaczął podróżować i koncertować po Stanach Zjednoczonych, a także w kilku innych państwach. Lester wprowadził zespół w zupełnie nowy styl, co łatwo da się zauważyć porównując albumy "Fireproof" (2002 – perkusję nagrywał jeszcze Brad Noone) oraz "Where Do We Go From Here" (2004). Lester posiada charakterystyczny i uniwersalny styl gry, posługuje się najróżniejszymi metodami, co pozwala mu osiągać nietypowe brzmienia. Często pytany jest o to, w jaki sposób z perkusisty gospelowego stał się perkusistą hardrockowym.
Gdy nie jest na trasie swój czas najchętniej spędza z żoną Lisą oraz dziećmi: Jordanem i Kyrą, zaprasza przyjaciół na drum-session do swojego studia, udziela prywatnych lekcji gry na perkusji, odwiedza sklepy i salony muzyczne, ogląda TV z żoną i kosztuje swoje ulubione domowe potrawy (BBQ, kurczak po włosku).
Jego młodszy brat, Brandon Estelle, również jest perkusistą - gra w poprockowym zespole Superchick, a także w Starlit Platoon jako wokalista i klawiszowiec.
Po skończonej trasie "For The Love of The Game Fan Tour" postanowił odejść z zespołu i poświęcić się zespołowi Stars Go Dim.
Zespoły, którymi się inspiruje to: DMB, 311, The Roots, Trump Dawgs, Fred Hammond &amp; RFC, Israel &amp; New Breed, Incubus, Mint Condition.
Ulubieni perkusiści: Dennis Chambers, Vinnie Colaiuta, Morgan Rose, John
Blackwell Jr., Lemar Carter, Carter Beauford, Chad Sexton, Go Go Ray, Chris
Coleman, Travis Barker, Alex Bailey, Aaron Spears, JD Blair, Brian Haley, Marvin
Mcquitty, Brandon Graves, Will Kennedy, Tony Royster Jr. i wielu innych.
Sprzęt.
Wszystkie bębny, na których gra Lester są firmy Risen. Podczas nagrań używa większych bębnów, cięższych i niższych brzmień, strojąc je nisko. Podczas koncertów używa mniejszych rozmiarów bębnów i stroi je wyżej. Od płyty "The Reckoning" najczęściej gra na bębnach o brzozowych korpusach.
Zestaw 1.
Drewno klonowe. Kolor srebrny z iskrzącą posypką oraz chromowany hardware.
7x8 8x10 rack toms, 11x13 12x14 floor toms, centrale: 16x18 i 20x20.
Zestaw 2.
Drewno klonowe. Kolor czarny przechodzący w czerwień, z pomarańczowymi pasami oraz drewnianymi obręczami, chromowany hardware.
7x10 9x12 rack toms 11x14 13x16 floor toms, 22x22 centrala.
Zestaw 3.
Drewno brzozowe. Czarna satyna z chromowanymi lugami i czarnymi obręczami.
6.5x8 7x10 7.5x12 rack toms 12x14 13x16 floor toms, 18x22 centrala.

</doc>
<doc id="1231597" url="https://pl.wikipedia.org/wiki?curid=1231597" title="Anjan Srivastav">
Anjan Srivastav

Ajan Srivastav (ur. 2 czerwca 1948]) (też Arjaan Srivastav/ Anjan / Anjan Shrivastav / Anjan Shrivastava / Anjan Shrivastva / Anjaan Srivastava / Anjan Srivastava) – aktor bollywoodzki występujący w kinie indyjskim od 1979 roku w drugoplanowych rolach ojców, sędziów, komisarzy policji, polityków itd.

</doc>
<doc id="1231598" url="https://pl.wikipedia.org/wiki?curid=1231598" title="Wzgórza">
Wzgórza



</doc>
<doc id="1231604" url="https://pl.wikipedia.org/wiki?curid=1231604" title="Jan Ferdynand Tkaczyk">
Jan Ferdynand Tkaczyk

 
Jan Ferdynand Tkaczyk (ur. 19 czerwca 1925 w Radomiu, zm. 31 stycznia 2008 w Warszawie) – polski pedagog muzyczny, dyrygent i kierownik artystyczny Zespołu Pieśni i Tańca Politechniki Warszawskiej.
Absolwent Wyższej Szkoły Muzycznej w Warszawie. W latach 50. XX wieku był członkiem Chórku Polskiego Radia, w czasie swojej kariery muzycznej był przez niemalże 40 lat związany z Filharmonią Narodową. Od momentu powstania w 1951 r., do momentu swojej śmierci związany był z Zespołem Pieśni i Tańca Politechniki Warszawskiej, którego był instruktorem muzycznym, dyrygentem i kierownikiem artystycznym. Na potrzeby zespołu opracował większość wykonywanych przez niego suit i piosenek. Jako dyrygent współpracował również z Dziecięcym Chórem Chłopięcym "Lutnia" i Chórem Vars Cantabile im. Arkadiusza Janaszka.
Pochowany 8 lutego 2008 r., na starym cmentarzu na Służewie przy ul. Fosy w Warszawie.

</doc>
<doc id="1231605" url="https://pl.wikipedia.org/wiki?curid=1231605" title="Łamacz blokady">
Łamacz blokady

Łamacz blokady, przerywacz blokady – statek lub okręt, utrzymujący komunikację z portami państwa, wobec którego zastosowano podczas działań wojennych blokadę morską.
Łamacze blokady najczęściej służyły do zaopatrywania zablokowanego państwa w surowce i materiały wojenne, w tym broń, a w drugą stronę do eksportu towarów. Rejsy takie były bardzo ryzykowne, często kończąc się przechwyceniem lub zatopieniem statku przez siły blokujące.
Import broni i materiałów wojennych za pomocą łamaczy blokady miał szczególnie istotne znaczenie dla Skonfederowanych Stanów Ameryki podczas wojny secesyjnej w Stanach Zjednoczonych (1861–1865), kiedy to stany Unii wprowadziły blokadę morską portów Południa (Konfederacji) w ramach planu Anaconda. Budowano wówczas specjalne szybkie statki służące do komunikacji między tymi portami a Nassau na Bahamach, Hawaną i Bermudami, pośredniczącymi w handlu z Europą. Poszukiwanym w Europie towarem eksportowym Południa była bawełna. Handel ten, prowadzony głównie przez brytyjskich armatorów, był mimo ryzyka bardzo zyskowny – dzięki wysokim cenom kilka rejsów mogło zwrócić koszt statku. Podczas wojny około 350 łamaczy blokady przeprowadziło około 1300 prób pokonania blokady, z których około 1000 było skutecznych. Flota Unii zdobyła około 136 łamaczy blokady i doprowadziła do zniszczenia 85.
Później łamacze blokady na większą skalę były używane podczas II wojny światowej przez nazistowskie Niemcy, służąc głównie do sprowadzania surowców strategicznych spoza Europy. Na małą skalę używane były przez Wielką Brytanię, do zakupu maszyn (głównie łożysk) w Szwecji.

</doc>
<doc id="1231608" url="https://pl.wikipedia.org/wiki?curid=1231608" title="Legowelt">
Legowelt

Legowelt, wł. Danny Wolfers – holenderski DJ i producent muzyczny.
Wolfers rozpoczął próby tworzenia muzyki we wczesnych latach 90., po tym jak poznał muzykę producentów z Detroit. Należeli do nich m.in. Underground Resistance, Model 500, Blake Baxter oraz Mr. Fingers. Późniejsze inspiracje czerpał również od Aphex Twina, Drexciya oraz Unit Moebius.
Wolfers odwiedził biuro wydawnictwa Bunker Records, w którym został "wzięty pod skrzydła" producentów I-F oraz Pima Koppersa. W 2000 r. to samo wydawnictwo zdecydowało się wydać swym nakładem album Legowelta zatytułowany "Pimpshifter". Utwór pt. "Disco Rout" wydany w 2002 r. wybrany został przez "German music magazine" na utwór roku. Artysta często proszony jest o tworzenie remiksów. Swój styl sam określa jako hybrydę głębokiego chicago house, romantycznego ghetto technofunku oraz soundtracków z Euro-Horrorów.
Oprócz komponowania, Legowelt przez pięć lat dawał występy na żywo, niekiedy w duecie z Orgue Electronique oraz innymi członkami Bunker Records. W 2007 r. rozpoczął on prowadzenie cotygodniowej audycji pt. "Astro Unicorn Radio Show" w internetowym radiu Cybernetic Broadcasting System. Ów występ oprócz dużej różnorodności muzyki, zawiera również własne produkcje Legowelta. W 2006 r. uruchomił on własną wytwórnię muzyczną, Strange Life Records.
Projekty i pseudonimy.
Poza głównym pseudonimem, artysta posługuje się również licznymi innymi aliasami. Należą do nich:

</doc>
<doc id="1231609" url="https://pl.wikipedia.org/wiki?curid=1231609" title="Migomat">
Migomat



</doc>
<doc id="1231611" url="https://pl.wikipedia.org/wiki?curid=1231611" title="Ex ante">
Ex ante



</doc>
<doc id="1231614" url="https://pl.wikipedia.org/wiki?curid=1231614" title="Every One of Us">
Every One of Us

Every One of Us – album nagrany w 1968 r. przez grupę Eric Burdon &amp; The Animals i wydany w tym samym roku.
Historia i charakter albumu.
W okresie nagrywania tego albumu nowym członkiem grupy został znany klawiszowiec i wokalista George Bruno, znany bardziej pod swoim artystycznym pseudonimem jako Zoot Money. Dodanie instrumentów klawiszowych wpłynęło niewątpliwie na większą głębię płyty i jej pełniejsze brzmienie.
Mimo że album nie wydał żadnego przebojowego singla i dotarł zaledwie do 152 pozycji, to otrzymał dobre recenzje. Był także niezwykle popularną płytą w kręgach polskich hipisów.
"White Houses” wyszedł w listopadzie 1968 r. na singlu razem z „River Deep, Mountain High”, który ukazał się na następnym i ostatnim albumie tej formacji "Love Is" w miesiąc później.

</doc>
<doc id="1231619" url="https://pl.wikipedia.org/wiki?curid=1231619" title="Czugujew">
Czugujew



</doc>
<doc id="1231620" url="https://pl.wikipedia.org/wiki?curid=1231620" title="Mound City (Illinois)">
Mound City (Illinois)

Mound City – miasto w Stanach Zjednoczonych, położone w hrabstwie Pulaski w stanie Illinois, nad rzeką Ohio. W 2000 roku miejscowość zamieszkiwało 681 mieszkańców. Jest stolicą hrabstwa Pulaski.
Miasto zajmuje powierzchnię 2 km² (0,8 mili kwadratowej), położone jest na prawym brzegu rzeki Ohio, ok. 15 km od jej połączenia z Missisipi, na samym południu stanu Illinois. 
Miasto odgrywało istotną rolę podczas wojny secesyjnej w USA, zwłaszcza w kampanii na rzekach Missisipi i Ohio. Znajdowały się tam stocznie budujące i remontujące statki i okręty rzeczne oraz Szpital Marynarki Wojennej, którego budynek obecnie jest zabytkiem wpisanym do Narodowego Rejestru Zabytków ("Mound City Civil War Naval Hospital"). Ponadto, znajduje się tam Narodowy Cmentarz ofiar wojny secesyjnej (8098 pochówków), również wpisany do Narodowego Rejestru Zabytków

</doc>
<doc id="1231624" url="https://pl.wikipedia.org/wiki?curid=1231624" title="Spit (wspinaczka)">
Spit (wspinaczka)

Spit (wspinaczka) – nazywany również nitem, rodzaj kotwy do osadzania w skale stałych punktów asekuracyjnych lub zjazdowych. Spit składa się z:
Otwory w skale służące do osadzania spitów wykonuje się wiertarką ze specjalnym wiertłem lub spitownicą (wówczas w charakterze wiertła wykorzystywana jest rurka będąca częścią osadzanego spita).
W porównaniu z innymi stałymi punktami asekuracyjnymi - ringami, spity są łatwiejsze do szybkiego osadzania, ale też mniej niezawodne i nie tak trwałe. Ponadto, odkręcane plakietki spitów bywają przedmiotem kradzieży. Osadzanie spitów nazywane jest spitowaniem.

</doc>
<doc id="1231627" url="https://pl.wikipedia.org/wiki?curid=1231627" title="Autostrada Chūō">
Autostrada Chūō

 – płatna autostrada w Japonii o łącznej długości 366,8 km, przebiegająca od Tokio do Komaki.
W 2016 roku na mocy realizacji numeracji autostrad wprowadzonej przez japońskie Ministerstwo Ziemi, Infrastruktury, Transportu i Turystyki, autostrada ta otrzymała oznaczenie E19, E20 i E68.

</doc>
<doc id="1231629" url="https://pl.wikipedia.org/wiki?curid=1231629" title="Henryk Skwarczyński">
Henryk Skwarczyński

Henryk Skwarczyński, pseudonim Henryk Skwar (ur. 1952 w Felicjanowie koło Koluszek) – polski pisarz, podróżnik. Absolwent XXI Liceum Ogólnokształcącego im. Bolesława Prusa w Łodzi. Po ukończeniu polonistyki na Uniwersytecie Warszawskim był doktorantem w Instytucie Filozofii i Socjologii PAN; od lutego 1980 roku – uchodźcą politycznym we Francji; kilka miesięcy później wyjechał do USA, gdzie w 1986 uzyskał obywatelstwo.
Życiorys.
Syn Zdzisława Skwarczyńskiego – historyka literatury, rektora Uniwersytetu Łódzkiego i Stanisławy Skwarczyńskiej z domu Laszczyk magistra historii Uniwersytetu Warszawskiego.
Współpracownik Radia Wolna Europa w Nowym Jorku, a w stanie wojennym „Głosu Ameryki” w Waszyngtonie, następnie wykładowca w Defence Language Institute w Monterey w Kalifornii.
Mieszka z żoną Eglė Juodvalkė (urodzona w Ameryce litewska poetka) w La Grange, przedmieściu Chicago. Przez wiele lat był przyjacielem Rafała Gan-Ganowicza żołnierza RP na uchodźstwie, dziennikarza, działacza politycznego i społecznego. Przyjaźń ta stała się tematem osobnych rozdziałów dwóch książek "„Z Różą i Księżycem w Herbie”" oraz "„Majaki Angusa Mac Og”".

</doc>
<doc id="1231635" url="https://pl.wikipedia.org/wiki?curid=1231635" title="Rafał Stec">
Rafał Stec

Rafał Dominik Stec (ur. 1976 w Bielsku-Białej) – polski dziennikarz sportowy. 
Jest absolwentem Wydziału Dziennikarstwa i Nauk Politycznych Uniwersytetu Warszawskiego oraz publicystą "Gazety Wyborczej" (od 1999), specjalizującym się w piłce nożnej i siatkówce. Autor felietonowego cyklu "A jednak się kręci" w "Gazecie Sport" (poniedziałkowym dodatku "Gazety Wyborczej"). Korespondent z mundiali (Korea 2002, Niemcy 2006, RPA 2010), mistrzostw Europy (Portugalia 2004, Austria i Szwajcaria 2008, Polska i Ukraina 2012, Francja 2016 i Europa 2020) i igrzysk olimpijskich (Ateny 2004, Pekin 2008), finałów Ligi Mistrzów (2001, 2003, 2005, 2007, 2008, 2009, 2010, 2011, 2013, 2015) oraz licznych turniejów siatkarskich. Publikował także m.in. w "Kinie", "Filmie", "Polityce", "Tygodniku Powszechnym", "Playboyu", "Esquire".
Autor książki "Piłka sss...kopana", będącej połączeniem reportażu śledczego i felietonu, w której zgromadził ogromny materiał dowodowy dotyczący afer w PZPN-ie, klubach oraz innych organizacjach sportowych. Publikację tzw. "listy Fryzjera" w "Przeglądzie Sportowym" bez podania jakichkolwiek dowodów winy osób, które na niej się znalazły, skrytykował otwarcie na łamach rodzimej "Gazety Wyborczej" oceniając artykuł "nieodpowiedzialnym wybrykiem" i "ośmieszaniem walki z korupcją".
Dwukrotnie nominowany do Nagrody im. Andrzeja Woyciechowskiego (2010, 2014) oraz trzykrotnie do nagrody biznesu sportowego Demes (2007, 2008, 2010) w kategorii "Osobowość Roku".

</doc>
<doc id="1231638" url="https://pl.wikipedia.org/wiki?curid=1231638" title="Nigunim">
Nigunim



</doc>
<doc id="1231642" url="https://pl.wikipedia.org/wiki?curid=1231642" title="Zczuba.pl">
Zczuba.pl



</doc>
<doc id="1231643" url="https://pl.wikipedia.org/wiki?curid=1231643" title="Love Is">
Love Is

Love Is – podwójny album nagrany w październiku 1968 r. przez grupę Eric Burdon &amp; The Animals i wydany w grudniu tego samego roku.
Historia i charakter albumu.
W dwa miesiące po wydaniu "Every One of Us" grupa weszła znów do studia i nagrała podwójny album, w nieco odmiennym stylu od trzech poprzednich. Zmiana brzmienia grupy nastąpiła dzięki zwiększonej roli instrumentów klawiszowych, a szczególnie elektrycznego pianina.
Jednak Andy Summers, gitarzysta grupy Zoota Moneya Big Roll Band także pokazał się z jak najlepszej strony. Jego solo w „Colored Rain” – przeboju grupy Traffic – ukazało jego olbrzymie możliwości; zostało ono zresztą przerwane przy 189 takcie, a więc było także niezwykle długie.
Grupa praktycznie rozwiązała się niedługo po nagraniu "Love Is". 

</doc>
<doc id="1231645" url="https://pl.wikipedia.org/wiki?curid=1231645" title="Tajimi">
Tajimi

 – miasto w prefekturze Gifu na wyspie Honsiu w Japonii.
Położenie.
Miasto leży w południowej części prefektury Gifu nad rzeką Toki. Przez miasto przebiega autostrada Chūō (wschód-zachód).
Miasto graniczy z Toki i Kani w prefekturze Gifu oraz z Seto, Kasugai i Inuyamą w prefekturze Aichi.

</doc>
<doc id="1231647" url="https://pl.wikipedia.org/wiki?curid=1231647" title="U, Me &amp; She">
U, Me &amp; She

U, Me &amp; She to wydany w 2001 roku singel amerykańskiej grupy hip-hopowej Ruff Ryders. Promuje album "". Utwór wykonuje Eve. Podkład wyprodukował Irv Gotti.
16 września 2002 Eve wydała singla "Gangsta Lovin'" promującego jej trzeci album "Eve-Olution", na którym znalazło się również "U, Me &amp; She".

</doc>
<doc id="1231648" url="https://pl.wikipedia.org/wiki?curid=1231648" title="Sebastian Prieto">
Sebastian Prieto



</doc>
<doc id="1231649" url="https://pl.wikipedia.org/wiki?curid=1231649" title="Gangsta Lovin’">
Gangsta Lovin’

Gangsta Lovin' – pierwszy singel promujący trzeci album Eve, "Eve-Olution". Stał się jej drugim utworem, który zadebiutował na #2 miejscu listy Billboard Hot 100. Singel również jest jej trzecim, który znalazł się na liście dziesięciu największych przebojów w UK. W utworze wystąpiła gościnnie Alicia Keys. Eve spytana w wywiadzie, czemu akurat wybrała Alicię Keys odpowiedziała: "I love Alicia, I mean I think she’s incredibly talented, and I needed a girl on the song, and why not Alicia Keys?" ("Uwielbiam Alicię, uważam, że jest niesamowicie utalentowana, a potrzebowałam dziewczyny w piosence, więc czemu nie Alicia Keys?") Refren zawiera tekst z "Don’t Stop the Music" Yarbrough and Peoples.

</doc>
<doc id="1231650" url="https://pl.wikipedia.org/wiki?curid=1231650" title="Schorzenie">
Schorzenie



</doc>
<doc id="1231653" url="https://pl.wikipedia.org/wiki?curid=1231653" title="Volkswagen Samochody Użytkowe">
Volkswagen Samochody Użytkowe



</doc>
<doc id="1231658" url="https://pl.wikipedia.org/wiki?curid=1231658" title="Autosan H6-10">
Autosan H6-10



</doc>
<doc id="1231661" url="https://pl.wikipedia.org/wiki?curid=1231661" title="Atlas Centaur LV-3C">
Atlas Centaur LV-3C

Atlas Centaur LV-3C – amerykańska dwustopniowa rakieta nośna z rodziny Atlas. Pierwsza wykorzystująca silnik rakietowy produkcji amerykańskiej na ciekłe paliwo wodorowe (w drugim członie o nazwie Centaur). Istniały cztery jej odmiany różniące się typem użytego stopnia Centaur: A, B i C (używały stopni Centaur A, Centaur B i Centaur C; startowały w pięciu pierwszych lotach testowych rakiety) i D (z członem Centaur D), która wyniosła amerykańskie próbniki Surveyor.

</doc>
<doc id="1231664" url="https://pl.wikipedia.org/wiki?curid=1231664" title="Atlas Centaur C">
Atlas Centaur C



</doc>
<doc id="1231665" url="https://pl.wikipedia.org/wiki?curid=1231665" title="Atlas Centaur D">
Atlas Centaur D



</doc>
<doc id="1231666" url="https://pl.wikipedia.org/wiki?curid=1231666" title="Atlas Centaur">
Atlas Centaur

Atlas Centaur – podrodzina amerykańskich rakiet nośnych należąca do rodziny rakiet Atlas. Tworzyły ją trzy rakiety, w nawiasach roczne daty użytkowania:
Rakiety Atlas Centaur wyniosły wiele znanych satelitów i sond kosmicznych, np. Surveyor, Mariner, Pioneer.

</doc>
<doc id="1231667" url="https://pl.wikipedia.org/wiki?curid=1231667" title="Konrad II Karyncki">
Konrad II Karyncki

Konrad II Karyncki, zwany Konrad Młodszy, niem. "Konrad der Jüngere" (ur. zapewne 1003, zm. 20 lipca 1039) – książę Karyntii i margrabia Werony w latach 1035-1039.
Konrad II Karyncki był starszym synem Konrada I Karynckiego. W chwili śmierci ojca był niepełnoletni. Z tego powodu księstwo Karyntii objął Adalbero von Eppenstein. Konrad był hrabią Nahegau, Speyergau i Wormsgau. W 1024 r. kandydował na króla niemieckiego. Po upadku Adalbero von Eppensteina został księciem Karyntii. Konrad II Karyncki został pochowany w katedrze w Wormacji.
Imię żony Konrada II nie jest znane. Miał syna Cuno, który w 1056 r. sprzedał Bruchsal królowi niemieckiemu Henrykowi IV.

</doc>
<doc id="1231670" url="https://pl.wikipedia.org/wiki?curid=1231670" title="Sebastian Preiß">
Sebastian Preiß

Sebastian Preiß (ur. 8 lutego 1981 w Ansbach) – niemiecki piłkarz ręczny, reprezentant kraju. Obecnie zawodnik HF Springe. Gra na pozycji kołowego.
W 2007 roku zdobył złoty medal mistrzostw świata. W kadrze narodowej zadebiutował w 2002 roku.

</doc>
<doc id="1231671" url="https://pl.wikipedia.org/wiki?curid=1231671" title="Dmitrij Rogozin">
Dmitrij Rogozin

Dmitrij Olegowicz Rogozin, ros. Дмитрий Олегович Рогозин (ur. 21 grudnia 1963 w Moskwie) – rosyjski polityk i dyplomata, wicepremier Rosji odpowiadający za przemysł obronny i kosmiczny.
Po maturze podjął studia na Wydziale dziennikarstwa Moskiewskiego Uniwersytetu Państwowego, które ukończył w 1986. Potem studiował na Uniwersytecie Marksizmu-Leninizmu, gdzie otrzymał dyplom z ekonomii w 1988 roku.
W okresie od stycznia 2008 r. do grudnia 2011 r. pełnił funkcję stałego przedstawiciela Rosji przy NATO. Przywódca nacjonalistycznej partii Rodina. Jest uważany za polityka nacjonalistycznego i antyzachodniego.

</doc>
<doc id="1231673" url="https://pl.wikipedia.org/wiki?curid=1231673" title="Lasse Boesen">
Lasse Boesen

Lasse Motzkus Boesen (ur. 18 września 1979 w Vamdrup) – duński piłkarz ręczny, wielokrotny reprezentant kraju. Gra na pozycji lewego rozgrywającego. Obecnie występuje w Bundeslidze, w drużynie SG Flensburg-Handewitt. W 2008 roku zdobył złoty medal na Mistrzostwach Europy, rozgrywanych w Norwegii.

</doc>
<doc id="1231678" url="https://pl.wikipedia.org/wiki?curid=1231678" title="Derogacja (polityka)">
Derogacja (polityka)



</doc>
<doc id="1231682" url="https://pl.wikipedia.org/wiki?curid=1231682" title="Państwa członkowskie Unii Europejskiej">
Państwa członkowskie Unii Europejskiej

Unia Europejska składa się z 27 państw członkowskich. Nowo wstępujące państwa, aby stać się członkiem Unii muszą:

</doc>
<doc id="1231688" url="https://pl.wikipedia.org/wiki?curid=1231688" title="HNLMS Karel Doorman (R81)">
HNLMS Karel Doorman (R81)



</doc>
<doc id="1231689" url="https://pl.wikipedia.org/wiki?curid=1231689" title="ARA Veinticinco de Mayo (V-2)">
ARA Veinticinco de Mayo (V-2)



</doc>
<doc id="1231695" url="https://pl.wikipedia.org/wiki?curid=1231695" title="Jan Votava">
Jan Votava

Jan Votava (ur. 29 listopada 1974) – czeski szachista, arcymistrz od 1999 roku.
Kariera szachowa.
Od połowy lat 90. należy do czołówki czeskich szachistów, w 1996 r. wystąpił na szachowej olimpiadzie w Erywaniu, natomiast w 2001 i 2005 r. reprezentował swój kraj na drużynowych mistrzostwach Europy. Wielokrotnie startował w finałach indywidualnych mistrzostw Czech, zdobywając trzy medale: srebrny (1996) oraz dwa brązowe (1993, 2007).
Pierwsze znaczące sukcesy odniósł w 1990 r., w którym zdobył tytuł mistrza Czechosłowacji juniorów do lat 16 (z wyjątkowym rezultatem 10 pkt w 10 partiach), podzielił I m. w międzynarodowym turnieju w Riszon Le-Cijon oraz zajął IV m. (za Konstantinem Sakajewem, Eranem Lissem i Weselinem Topałowem) w mistrzostwach świata juniorów do lat 16 w Singapurze. Kolejny sukces zanotował w 1992 r., dzieląc III m. (za Konstantinem Sakajewem i Oganesem Danielianem, wspólnie z m.in. Siergiejem Rublewskim) w mistrzostwach świata do lat 18 w Duisburgu. W następnych latach znaczące wyniki osiągnął m.in. w:
Najwyższy ranking w dotychczasowej karierze osiągnął 1 maja 2010 r., z wynikiem 2587 punktów zajmował wówczas 4. miejsce wśród czeskich szachistów.

</doc>
<doc id="1231696" url="https://pl.wikipedia.org/wiki?curid=1231696" title="Bundesliga niemiecka w piłce nożnej (1995/1996)">
Bundesliga niemiecka w piłce nożnej (1995/1996)



</doc>
<doc id="1231697" url="https://pl.wikipedia.org/wiki?curid=1231697" title="Bundesliga niemiecka w piłce nożnej (1964/1965)">
Bundesliga niemiecka w piłce nożnej (1964/1965)

W rozgrywkach niemieckiej pierwszej ligi w sezonie 1964/1965 udział wzięło 16 drużyn. Tytułu mistrzowskiego bronił 1. FC Köln, beniaminkami byli Hannover 96 i Borussia Neunkirchen.
Tytuł Mistrza Niemiec w piłce nożnej wywalczył Werder Brema. Do II Bundesligi spadła Hertha BSC.
Wyniki meczów.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1231699" url="https://pl.wikipedia.org/wiki?curid=1231699" title="DSzKM">
DSzKM



</doc>
<doc id="1231705" url="https://pl.wikipedia.org/wiki?curid=1231705" title="Earinus Flavius">
Earinus Flavius

Earinus Flavius (I w. n.e.) - ulubiony eunuch cesarza Domicjana. Na cześć jego urody powstało kilka epigramów Marcjalisa [Mart. "Epigr." IX, 12, 13, 14, 17, 18] oraz umieszczony w zbiorze "Silvae" poemat Stacjusza [Stat. "Silv." III, 4]. Wzmiankuje o nim również Kasjusz Dion [Dion Cass. LXVII, 2]. 

</doc>
<doc id="1231708" url="https://pl.wikipedia.org/wiki?curid=1231708" title="Cash (film)">
Cash (film)

Cash (tłumaczenie: "Forsa") – bollywoodzki film akcji wyreżyserowany w 2007 roku przez Anubhav Sinha, autora "Dus". W rolach głównych Ajay Devgan, Sunil Shetty, Riteish Deshmukh, Zayed Khan i Dia Mirza. Akcja filmu rozgrywa się w Kapsztadzie w Republice Południowej Afryki.
Fabuła.
W Kapsztadzie pojawiły się 200-karatowe diamenty, które od lat są przedmiotem licznych kradzieży. Aby je zdobyć Karan (Ajay Devgan), zwany "Doc", zatrudnia trzech speców od grabieży: mistrza ucieczek na wodzie Danny'ego (Zayed Khana), doskonałego na lądzie Lucky'ego (Riteish Deshmukh) i Pooję (Esha Deol). Obydwaj panowie, zakochani w Pooji, nie cierpią siebie wciąż ze sobą rywalizując. Ale to niejedyny kłopot ich zleceniodawcy. O diamenty zabiegają też jeszcze dwie osoby: bezwzględny Angad (Sunil Shetty) i ścigająca łamiących prawo policjantka Shania (Shamita Shetty), niemająca pojęcia, że tym razem ściganym jest jej ukochany, sprawiający wrażenie roztargnionego, bezbronnego intelektualisty... Karan.
Muzyka.
Muzykę do filmu stworzył duet Vishal-Shekhar.

</doc>
<doc id="1231710" url="https://pl.wikipedia.org/wiki?curid=1231710" title="Stanisław Woliński">
Stanisław Woliński

Stanisław Woliński (ur. 7 lipca 1892 w Sosnowcu, zm. 6 kwietnia 1968 w Warszawie) – polski aktor i śpiewak. Na scenie debiutował w 1910 roku, natomiast w filmie w 1924 roku. Po wojnie związany z łódzkim, a następnie warszawskim Teatrem Syreną.
Filmografia.
1959
1958
1957
1956
1955
1954
1953
1949
1940
1939
1938
1937
1936
1924

</doc>
<doc id="1231712" url="https://pl.wikipedia.org/wiki?curid=1231712" title="HMS Aboukir (krążownik pancerny)">
HMS Aboukir (krążownik pancerny)



</doc>
<doc id="1231713" url="https://pl.wikipedia.org/wiki?curid=1231713" title="EUS">
EUS



</doc>
<doc id="1231714" url="https://pl.wikipedia.org/wiki?curid=1231714" title="Daimler Ferret">
Daimler Ferret

Daimler Ferret – brytyjski samochód pancerny produkowany w latach 1952-1971. Przez British Army używany do lat 90. XX wieku, później zastąpiony przez FV721 Fox.
Historia.
Prace nad Ferretem rozpoczęto w 1947 roku. Miał on być następcą samochodu pancernego Daimler Dingo. Pierwszy, nieuzbrojony prototyp powstał w 1949 roku, a produkcję seryjną rozpoczęto w 1952 roku. Do zakończenia produkcji w 1971 wyprodukowano ponad 4400 szt. Ferretów w 16 wersjach. Poza Wielką Brytanią były one używane przez siły zbrojne Bahrajnu, Burkina Faso, Birmy, Finlandii, Gambii, Indonezji, Jordanii, Jemenu, Kataru, Kamerunu, Kuwejtu, Libanu, Madagaskaru, Malawi, Malezji, Nepalu, Portugalii, Republiki Środkowoafrykańskiej, Republiki Południowej Afryki, Sri Lanki, Sudanu i Zjednoczonych Emiratów Arabskich. Niektóre z tych armii użytkują Ferrety do dziś.
Ferrety były używane przez armię brytyjską podczas operacji na Malajach, w Kenii, na Cyprze, w Ulsterze oraz podczas I wojny w Zatoce Perskiej. Nie wysłano ich jedynie na Falklandy uznając że nie poradzą sobie w trudnych warunkach terenowych istniejących na tych wyspach. Na początku lat osiemdziesiątych opracowano modernizację Ferretów polegająca na wyposażeniu ich w silnik wysokoprężny oraz wieżę z armatą automatyczną kalibru 25 mm i wyrzutnią ppk TOW, ale żaden użytkownik nie zdecydował się na taką modyfikację posiadanych wozów.
Wersje.
Mk 1.
Wersja łącznikowa. Początkowo pozbawiona uzbrojenia.Jej odmianami były wersje Mk 1/1 (z pogrubionym pancerzem) i Mk 1/2 z podwyższonym przedziałem załogowym i słupkową podstawą dla karabinu maszynowego. W British Army montowano na niej początkowo rkm Bren, później ukm L7 (licencyjna wersja FN MAG). W innych armiach stosowano inne km-y, np. na wozach fińskich montowano wkm DSzKM.
Mk 2.
Wersja rozpoznawcza. Od Mk 1 różniłą się obrotową wieżyczką przejętą z samochodu pancernego Alvis Saracen. W wieżyczce zamocowany był początkowo ckm L3A4 (amerykański Browning M1919), później ukm L7. Poza pierwszą wersją Mk 1 produkowano wersje Mk 2/1, Mk 2/2, Mk 2/3, Mk 2/4 i Mk 2/5 (kolejne odmiany miały coraz grubszy pancerz), Mk 2/6 (oznaczony także jako FV703 rakietowy niszczyciel czołgów z dwoma wyrzutniami ppk Vickers Vigilant), Mk 2/7 (FV701, wozy wersji Mk 2/6 pozbawione uzbrojenia rakietowego).
Mk 4.
Zmodernizowany wóz rozpoznawczy. Od Mk 2 różnił się wzmocnionym podwoziem. Wozy w tej wersji były też oznaczane jako FV711.
Mk 5.
Oznaczany także jako FV712 rakietowy niszczyciel czołgów. Uzbrojony w km L7 i dwie wyrzutnie ppk Swingfire.

</doc>
<doc id="1231715" url="https://pl.wikipedia.org/wiki?curid=1231715" title="HMS Audacity (D14)">
HMS Audacity (D14)



</doc>
<doc id="1231717" url="https://pl.wikipedia.org/wiki?curid=1231717" title="Arithmetic Logic Unit">
Arithmetic Logic Unit



</doc>
<doc id="1231719" url="https://pl.wikipedia.org/wiki?curid=1231719" title="Gitowcy">
Gitowcy

Gitowcy – subkultura młodzieżowa, istniejąca w latach 70. XX wieku w Polsce.
Grupy gitowców powstawały na osiedlach budowanych masowo w okresie PRL. Pochodzenie jest więc podobne do blokersów, ale gitowców odróżniała większa solidarność i silne przywiązanie do miejsca zamieszkania. Były to niewielkie grupy społeczne dzielące ludzi na tych, którzy są „git”, i „frajerów” (czyli resztę, niezrzeszoną).
Wygląd i poglądy.
„Frajerzy” to obcy ludzie, których należało wykorzystywać w każdy możliwy sposób. Gitowcy często byli tzw. bumelantami, czyli uchylali się od pracy, obowiązkowej w PRL dla wszystkich mężczyzn – nie wolno było być bezrobotnym dłużej niż przez 3 miesiące. Posługiwali się grypserą wywodzącą się z gwary przestępczej. Byli wrogo nastawieni do hipisów, a potem także do punków i innych podobnych subkultur. Występował wśród nich kult siły fizycznej i twardego charakteru. Gitowcy ubierali się często, choć nie zawsze, w ortalionowe kurtki, spodnie „w kant”, buty z czubem lub inne tego typu stroje. Szacunek wzbudzali gitowcy, którzy mieli złoty ząb lub nawet kilka. Często zdarzało się, że mieli tatuaż z kotwicą lub syreną.
Gitowcy w filmie.
Subkultura gitowców została ukazana w filmie Mieczysława Waśkowskiego "Nie zaznasz spokoju".

</doc>
<doc id="1231720" url="https://pl.wikipedia.org/wiki?curid=1231720" title="HMS Theseus (lotniskowiec)">
HMS Theseus (lotniskowiec)



</doc>
<doc id="1231722" url="https://pl.wikipedia.org/wiki?curid=1231722" title="HMS Sheffield (24)">
HMS Sheffield (24)



</doc>
<doc id="1231723" url="https://pl.wikipedia.org/wiki?curid=1231723" title="Eutelsat 2F1">
Eutelsat 2F1

Eutelsat II F1 – satelita telekomunikacyjny, którego operatorem był Eutelsat. Pracował w latach 1990–1998 na 13. stopniu długości geograficznej wschodniej, na orbicie geostacjonarnej. Wyniesiony za pomocą rakiety Ariane 4 w dniu 30 sierpnia 1990 roku. Po serii testów i dotarciu na pozycję 13°E rozpoczął pracę 24 września 1990 roku.
Zbudowany przez konsorcjum Aérospatiale w oparciu o model Spacebus-2000, posiadał 16 (oraz 8 zapasowych) transponderów pasma Ku.
Satelita wykorzystywany był do regularnego przekazu stacji telewizyjnych i radiowych, w większości w technice analogowej, w formacie PAL, prowadzonego za pomocą dwóch wiązek sygnału (superszeroka i wąska), pokrywającego obszar praktycznie całej Europy.&lt;br&gt;
Od 1995 roku pracował na pozycji 13°E z nowocześniejszym satelitą Eutelsat II F6X (Hot Bird 1).&lt;br&gt;
W listopadzie 1998 roku zastąpiony został przez satelitę Hot Bird 5 i przesunięty na pozycję 36°E, gdzie pozostawał wraz z satelitą TDF2 do stycznia 1999 roku, a następnie przesunięty dalej w kierunku wschodnim na pozycję 48°E, gdzie pracował do listopada 2002 roku.
W październiku 2003 roku satelita Eutelsat II F1 zakończył swoją misję (minął okres zaplanowanej żywotności), został wyłączony i przesunięty poza orbitę geostacjonarną na tzw. orbitę cmentarną.

</doc>
<doc id="1231726" url="https://pl.wikipedia.org/wiki?curid=1231726" title="HMS Queen Elizabeth (00)">
HMS Queen Elizabeth (00)



</doc>
<doc id="1231727" url="https://pl.wikipedia.org/wiki?curid=1231727" title="HMS Ocean (lotniskowiec)">
HMS Ocean (lotniskowiec)



</doc>
<doc id="1231728" url="https://pl.wikipedia.org/wiki?curid=1231728" title="HMS Hermes (R12)">
HMS Hermes (R12)



</doc>
<doc id="1231729" url="https://pl.wikipedia.org/wiki?curid=1231729" title="HMS Hermes (D95)">
HMS Hermes (D95)



</doc>
<doc id="1231730" url="https://pl.wikipedia.org/wiki?curid=1231730" title="Projekt Habakkuk">
Projekt Habakkuk



</doc>
<doc id="1231732" url="https://pl.wikipedia.org/wiki?curid=1231732" title="Operacja Habbakuk">
Operacja Habbakuk



</doc>
<doc id="1231734" url="https://pl.wikipedia.org/wiki?curid=1231734" title="Predrag Marković">
Predrag Marković

Predrag Marković, cyr. Предраг Марковић (ur. 7 grudnia 1955 w Čepure) – serbski historyk i polityk, jeden z liderów ugrupowania G17 Plus, były przewodniczący Zgromadzenia Narodowego i tymczasowy prezydent Serbii.
Życiorys.
Podjął ostatecznie nieukończone studia na Wydziale Nauk Politycznych Uniwersytetu w Belgradzie. Zajął się działalnością naukową, literacką i wydawniczą.
Był jednym z organizatorów think tanku G17 Plus, w latach 2000–2002 pełnił funkcję dyrektora tej organizacji. Po utworzeniu na jej bazie partii politycznej został jej wiceprzewodniczącym, w 2006 otrzymał tytuł honorowego przewodniczącego. W 2003 wybrany do parlamentu, od marca 2004 do lutego 2007 sprawował urząd przewodniczącego Zgromadzenia Narodowego Republiki Serbii. Do lipca 2004 z urzędu wykonywał jednocześnie obowiązki prezydenta. Wycofał się później z działalności politycznej, powrócił do niej w 2010, współtworząc program Zjednoczonych Regionów Serbii. W marcu 2011 został ministrem kultury i informacji w rządzie Mirka Cvetkovicia, stanowisko to zajmował do lipca 2012. Ponownie wybrany do parlamentu, zrezygnował z zasiadania w nim w 2013.

</doc>
<doc id="1231735" url="https://pl.wikipedia.org/wiki?curid=1231735" title="HMS Good Hope (krążownik pancerny)">
HMS Good Hope (krążownik pancerny)



</doc>
<doc id="1231736" url="https://pl.wikipedia.org/wiki?curid=1231736" title="Jackson Richardson">
Jackson Richardson

Jackson Richardson (ur. 14 czerwca 1969 roku w Saint-Pierre), były francuski piłkarz ręczny, wielokrotny reprezentant kraju, występował na pozycji środkowego rozgrywającego, brązowy medalista Letnich Igrzyskach Olimpijskich w Barcelonie. W 1995 roku został wybrany najlepszym piłkarzem ręcznym roku na świecie. W 2001 roku został wybrany najlepszym sportowcem roku we Francji. Karierę sportową zakończył w 2008 roku.
W 2004 r. został wybrany chorążym reprezentacji Francji na Igrzyskach Olimpijskich w Atenach.

</doc>
<doc id="1231737" url="https://pl.wikipedia.org/wiki?curid=1231737" title="Polskie Radio Koszalin">
Polskie Radio Koszalin

Polskie Radio Koszalin (pełna nazwa Polskie Radio Regionalna Rozgłośnia w Koszalinie) z siedzibą w Koszalinie przy ul. Marszałka Józefa Piłsudskiego 41 jest jedną z 17 działających na terenie kraju spółek radiofonii regionalnych (Audytorium 17). Działalność prowadzona jest w formie spółki akcyjnej, utworzonej 18 listopada 1993 roku na czas nieokreślony.
Oferta programowa i działalność kulturalna.
Elementem wyróżniającym stację jest przewaga tematyki regionalnej oraz emisja pasm publicystycznych, w których prezentowane są reportaże i dokumenty radiowe. Ze względu na specyfikę terenu, na którym nadawany jest program Radia Koszalin, w ramówce stacji znalazły się także audycje emitowane w języku kaszubskim i ukraińskim.
Najważniejsze audycje na antenie Radia Koszalin to:
Niezależnie od prowadzonej działalności emisyjnej Radio Koszalin organizuje koncerty (muzyki poważnej w ramach Salonu Muzycznego Radia Koszalin oraz rozrywkowej w ramach Muzycznej Sceny Radia Koszalin). W Studiu Koncertowo-Nagraniowym im. Czesława Niemena, które znajduje się w siedzibie Radia Koszalin, są także realizowane sesje nagraniowe.
Radio Słupsk.
Dzięki rozszczepieniu sygnału, Radio Koszalin w godzinach 6.00–12.00 na częstotliwości 95,3 MHz nadaje program miejski pod nazwą Radio Słupsk przeznaczony dla mieszkańców Słupska i powiatu słupskiego.
Odbiór analogowy.
Stacja nadaje swój całodobowy program na terenie wschodniej części województwa zachodniopomorskiego, zachodniej części województwa pomorskiego i północnej części województwa wielkopolskiego. Zasięg emisji obejmuje tereny dawnych województw koszalińskiego, słupskiego i pilskiego.
Lokalizacje analogowych stacji nadawczych.
"opracowano na podstawie materiału źródłowego"
Odbiór cyfrowy.
W Koszalinie, Kołobrzegu oraz okolicznych miejscowościach rozgłośni można słuchać na radioodbiornikach naziemnej radiofonii cyfrowej DAB+.
Radio Koszalin jest również dostępne za pośrednictwem Internetu.
Redakcje terenowe.
Redakcje terenowe Radia Koszalin znajdują się w: 
Zarząd Polskiego Radia Koszalin.
Prezes Zarządu, Redaktor Naczelny - Piotr Ostrowski

</doc>
<doc id="1231738" url="https://pl.wikipedia.org/wiki?curid=1231738" title="HMS Glorious (47)">
HMS Glorious (47)



</doc>
<doc id="1231739" url="https://pl.wikipedia.org/wiki?curid=1231739" title="HMS Furious (47)">
HMS Furious (47)



</doc>
<doc id="1231741" url="https://pl.wikipedia.org/wiki?curid=1231741" title="Reshadiye">
Reshadiye



</doc>
<doc id="1231742" url="https://pl.wikipedia.org/wiki?curid=1231742" title="Esha Deol">
Esha Deol

Esha Deol (tamilski: ஈஷா தியோல்; hindi: ईशा धियोल; ur. 7 listopada 1982) – indyjska aktorka. Córka bollywoodzkiej pary Dharmendra i Hema Malini, przyrodnia siostra aktorów Bobby Deol i Sunny Deol. Kuzynka Abhay Deola. Zdobyła nagrodę za swój debiut w 2002 roku w "Koi Mere Dil Se Poochhe". Uznanie zyskały też jej role w "Dhoom" i "Ankahee". Szkoliła się w tańcu bharatanatiam, płynnie mówi w hindi, angielskim i tamilskim.

</doc>
<doc id="1231743" url="https://pl.wikipedia.org/wiki?curid=1231743" title="Reshadieh">
Reshadieh



</doc>
<doc id="1231744" url="https://pl.wikipedia.org/wiki?curid=1231744" title="HMS Erin (1914)">
HMS Erin (1914)



</doc>
<doc id="1231745" url="https://pl.wikipedia.org/wiki?curid=1231745" title="HMS Enterprize">
HMS Enterprize



</doc>
<doc id="1231748" url="https://pl.wikipedia.org/wiki?curid=1231748" title="HMS Cressy (krążownik pancerny)">
HMS Cressy (krążownik pancerny)



</doc>
<doc id="1231750" url="https://pl.wikipedia.org/wiki?curid=1231750" title="HMS Barham (04)">
HMS Barham (04)



</doc>
<doc id="1231754" url="https://pl.wikipedia.org/wiki?curid=1231754" title="Newgrounds.com">
Newgrounds.com



</doc>
<doc id="1231757" url="https://pl.wikipedia.org/wiki?curid=1231757" title="Blizzard Beasts">
Blizzard Beasts

Blizzard Beasts – czwarty album norweskiej grupy blackmetalowej Immortal wydany 20 marca 1997 roku przez francuską wytwórnię płytową Osmose. Jest to również ostatni album z partiami gitarowymi Demonaza, a zarazem pierwszy, na którym perkusję nagrał Horgh.
Stylistycznie Blizzard Beats bardziej podchodzi pod death metal w porównaniu do poprzednich wydawnictw. Mówi się, iż niektóre utwory brzmią jak mieszanka starego Morbid Angel i Immortal. Dużym zdziwieniem okazała się długość piosenek, gdyż większość nie przekracza czasu trzech minut, a Immortal jest znany z dość długich utworów.

</doc>
<doc id="1231760" url="https://pl.wikipedia.org/wiki?curid=1231760" title="HMS Kelly (F01)">
HMS Kelly (F01)



</doc>
<doc id="1231761" url="https://pl.wikipedia.org/wiki?curid=1231761" title="Gabońska Partia Demokratyczna">
Gabońska Partia Demokratyczna

Gabońska Partia Demokratyczna (fr: "Parti Démocratique Gabonais") – partia dominująca w życiu politycznym Gabonu. Partię charakteryzuje konserwatywny program polityczny. Jej dewiza to: "Dialog, Tolerancja, Pokój" (fr. "Dialogue, Tolérance, Paix"). Przywódcą partii był Omar Bongo.
W gabońskim Zgromadzeniu Narodowym zajmuje 86 z 120 miejsc, a w senacie Gabonu 54 z 91 miejsc.

</doc>
<doc id="1231764" url="https://pl.wikipedia.org/wiki?curid=1231764" title="Ebion">
Ebion

Ebion () – według niektórych tekstów źródłowych założyciel judeochrześcijańskiej wspólnoty ebionitów.
Jest bardzo wątpliwe, by postać ta rzeczywiście istniała, choć jako założyciela ebionitów wymienia go kilku ojców Kościoła – imię "Ebion" stanowi prawdopodobnie błędne wyjaśnienie pochodzenia nazwy "ebionici". Nazwa ta pojawia się po raz pierwszy u Ireneusza z Lyonu ["Adv. Haer.", I, XXVI, 2], jednak bez wyjaśnienia znaczenia.
Jako pierwszy wzmiankował o Ebionie Tertulian ["De Praescr.", XXXIII; "De Carne Chr.", XIV, 18). Po Tertulianie nazwę ebionitów wyprowadzali od Ebiona m.in. św. Hipolit Rzymski [zob. Pseudo-Tert., "Adv. Haer.", III – jest to relacja z zaginionego pisma Hipolita "Syntagma"], św. Hieronim ["Comm. in Gal.", III, 14], Epifaniusz ["Haeres.", XXX]. Epifaniusz podaje nawet pewne szczegóły z życia Ebiona – miał on narodzić się w osadzie Cochabe w Baszan, podróżować po Azji i odwiedzić Rzym. Św. Hieronim podaje z kolei fragmenty, których autorem miał być rzekomo Ebion.
Już od XIX w. większość historyków odrzuca istnienie Ebiona. Nazwę ebionitów za Orygenesem ["Contr. Cels." II, 1] powszechnie wywodzi się z hebrajskiego słowa "ebjonim", "ubodzy".

</doc>
<doc id="1231767" url="https://pl.wikipedia.org/wiki?curid=1231767" title="Bloodline Records">
Bloodline Records

Bloodline Records – hip-hopowa wytwórnia założona przez amerykańskiego rapera, Earla Simmonsa, znanego jako DMX. Dystrybucją Bloodline było Def Jam, ale od kiedy DMX opuścił Def Jam poszukują nowego dystrybutora.
Byli członkowie.
Iceberg (znany jako Yung Berg) opuścił Bloodline późno w 2001 na żądanie jego rodziców. Loose Cannon odszedł wcześnie w 2004. Spowodowała to kłótnia z DMX-em, który sprzedał swój tekst Loose’owi (do „What You Don’t Expect”), a potem użył go ponownie w „Where the Hood At”. Loose zdissował DMX-a w utworze „Craddle to My Grave”. DMX jednak mu nie odpowiedział.
W 2006 Kashmir (teraz znana po prostu jako Kash) opuściła wytwórnię, żeby zacząć solową karierę. Big Stan opuścił wytwórnię gdzieś na przełomie lat 2006/2007, aby pracować dla swej własnej wytwórni, Live Young Die Rich Entertainment.
Dyskografia.
Poszczególni wykonawcy.
DMX
Dame Grease

</doc>
<doc id="1231770" url="https://pl.wikipedia.org/wiki?curid=1231770" title="Carlo di Persano">
Carlo di Persano

Carlo Pellion di Persano (ur. 11 marca 1806 w Vercelli, zm. 28 lipca 1883 w Turynie) – włoski polityk i admirał. 
Po ukończeniu szkoły Marynarki Wojennej w Genui rozpoczął służbę w 1822 roku. Głównodowodzący floty włoskiej i bezpośrednio odpowiedzialny za jej porażkę w bitwie morskiej po Lissą w lipcu 1866. Persano został przez to postawiony w stan oskarżenia przed Senatem. W czasie procesu został pozbawiony rangi i odznaczeń, a ponieważ degradacja wiązała się z utratą emerytury, ostatnie lata życia przeżył w ubóstwie. 

</doc>
<doc id="1231777" url="https://pl.wikipedia.org/wiki?curid=1231777" title="Emil Adolf von Bering">
Emil Adolf von Bering



</doc>
<doc id="1231779" url="https://pl.wikipedia.org/wiki?curid=1231779" title="CRI">
CRI



</doc>
<doc id="1231781" url="https://pl.wikipedia.org/wiki?curid=1231781" title="Corynebacterium diphteriae">
Corynebacterium diphteriae



</doc>
<doc id="1231785" url="https://pl.wikipedia.org/wiki?curid=1231785" title="DFS Classic 2007">
DFS Classic 2007

Tenisowy turniej WTA DFS Classic 2007 odbył się w dniach 9 - 17 czerwca w brytyjskim Birmingham na kortach trawiastych. Pula nagród wyniosła 200 tysięcy dolarów amerykańskich.

</doc>
<doc id="1231790" url="https://pl.wikipedia.org/wiki?curid=1231790" title="HMS Venerable (R63)">
HMS Venerable (R63)



</doc>
<doc id="1231794" url="https://pl.wikipedia.org/wiki?curid=1231794" title="Ekdikos">
Ekdikos

Ekdikos (gr. "Ekdikos") – Spartanin, który w 391 p.n.e. dowodził złożoną z ośmiu statków flotą, która została wysłana przeciw demokratom na Rodos. Gdy statki dopłynęły do Knidos, przekonał się, że siły przeciwników dwukrotnie przewyższają jego własne, co zmusiło go do zaniechania wszelkich działań. Kiedy Spartanie dowiedzieli się o sytuacji Ekdikosa, wysłali mu z pomocą posiłki pod dowództwem Teleutiasa.
Informacje o Ekdikosie podaje Ksenofont ["Hell." IV, 8], a także Diodor Sycylijski [XIV, 79, 97].

</doc>
<doc id="1231798" url="https://pl.wikipedia.org/wiki?curid=1231798" title="Marek Vokáč">
Marek Vokáč

Marek Vokáč (ur. 6 grudnia 1958 w Pradze, zm. 14 listopada 2021) – czeski szachista i trener szachowy ("FIDE Trainer" od 2010), arcymistrz od 1999 roku.
Kariera szachowa.
Największe sukcesy w swojej karierze odniósł w drugiej połowie lat 90. XX wieku. W 1995 r. zdobył w Ołomuńcu tytuł wicemistrza, a w 1999 w Lázně Bohdancu – tytuł mistrza Czech. Dwukrotnie (1999, 2001) reprezentował barwy swojego kraju na drużynowych mistrzostwach Europy, jak również (2002) na szachowej olimpiadzie.
Pierwsze znaczące wyniki na arenie międzynarodowej zaczął osiągać pod koniec lat 70. W 1979 r. podzielił III m. (za Karelem Mokrym i Thomasem Casperem, z Rajem Tischbierkiem) w Decinie. W kolejnych latach sukcesy odniósł m.in. w:
Najwyższy ranking w karierze osiągnął 1 października 2001 r., posiadał wówczas 2529 punktów i zajmował 5. miejsce wśród czeskich szachistów.

</doc>
<doc id="1231799" url="https://pl.wikipedia.org/wiki?curid=1231799" title="Marek Vokac">
Marek Vokac



</doc>
<doc id="1231800" url="https://pl.wikipedia.org/wiki?curid=1231800" title="Uniwersytet Bristolski">
Uniwersytet Bristolski

Uniwersytet Bristolski () – brytyjski uniwersytet znajdujący się w Bristolu, w Anglii. Należy do grupy Coimbra. Wybudowany w 1909, posiada miejski kampus, gdzie uczy się 23 600 studentów.
Znany z katedr nauk humanistycznych, między innymi antropologii, fizyki, biologii, ekonomii, inżynierii. Posiada stowarzyszone wydawnictwa operujące na zasadzie "non-profit": University of Bristol Press i Bristol Classic Press.
Wybitni naukowcy.
Wśród naukowców Uniwersytetu Bristolskiego jest pięciu noblistów, 10 "fellows" Academy of Medical Sciences, 10 "fellows" British Academy, 12 "fellows" Royal Academy of Engineering i 18 "fellows" Royal Society.
Obecnie pracują tam: Michael Berry, uhonorowany tytułem rycerskim w 1996, jeden z odkrywców fazy geometrycznej w mechanice kwantowej w 1984, John Rarity, kryptolog, który w 2001 ustanowił ówczesny rekord świata w postaci dokonania wolnoprzestrzennej wymiany bezpiecznych kluczy szyfrowych w zasięgu wynoszącym 1,9 kilometra w nowatorskiej demonstracji stosowania kryptografii kwantowej, i Mark Horton, archeolog morski, jeden z prezenterów brytyjskiej telewizji BBC, m.in. serialu popularno-naukowego o wybrzeżu Wielkiej Brytanii pt. "Coast".

</doc>
<doc id="1231801" url="https://pl.wikipedia.org/wiki?curid=1231801" title="Metoda średniej ruchomej ważonej">
Metoda średniej ruchomej ważonej

Metoda średniej ruchomej ważonej – jedna z metod prognostycznych dotycząca analizy szeregów czasowych bez tendencji. Stosowana jest przy stałym poziomie zjawiska i znacznych wahaniach przypadkowych.
Reguła predykcji:
Prognoza na okres n+1 równa jest ważonej średniej arytmetycznej z ostatnich k-okresów: formula_2
Wagi formula_3 powinny być dodatnie, malejące (z uwagi na starzenie się danych – informacji), oraz sumować się do jedności formula_4
Obowiązują trzy zasady dobierania wag:
Na przykład sprawdzamy zużycie energii elektrycznej z dwóch poprzednich okresów (sprzed roku i dwóch lat). Dobieramy wagi (dwie bo dwa poprzednie okresy) zgodnie z zasadami powyżej. Np. formula_8 niech będzie równe 0,4 formula_9 a formula_10 niech będzie równe 0,6 formula_11 Sumują się one do jedności (bo formula_12).
Następnie mnożymy wartość empiryczną (w tym przykładzie faktyczne zużycie energii elektrycznej) sprzed dwóch lat przez wagę formula_13 W kolejnym kroku mnożymy wartość empiryczną sprzed roku przez wagę formula_14 po czym dodajemy otrzymane wartości, a następnie dzielimy przez sumę wag, czyli 1.
Tak otrzymana wartość dla k=2 (bo dwa okresy) jest wartością prognozowaną na rok bieżący.
Możemy analogicznie do poprzedniego przykładu wziąć trzy wartości empiryczne dotyczące takiego zużycia energii, tj. z poprzedniego roku, sprzed dwóch oraz sprzed trzech lat. Wtedy musimy dobrać trzy wagi (czyli k będzie równe 3). Wyznaczamy najpierw poszczególne wagi, niech to będzie formula_15 formula_16 i formula_17 Następnie wartość empiryczną najstarszą, czyli sprzed trzech lat mnożymy przez formula_15 wartość empiryczną sprzed dwóch lat mnożymy przez formula_16 a wartość empiryczną z ubiegłego roku mnożymy przez formula_17 Tak wyliczone wartości dodaje się do siebie, a następnie otrzymaną sumę należy podzielić przez sumę wag formula_21 zgodnie z zasadą wyliczania średniej arytmetycznej ważonej. I tu znowu otrzymany wynik jest wartością prognozowaną na kolejny okres, czyli w naszym przykładzie na rok bieżący.

</doc>
<doc id="1231809" url="https://pl.wikipedia.org/wiki?curid=1231809" title="Ekebolios">
Ekebolios

Ekebolios (; IV w. n.e.) - przedstawiciel drugiej sofistyki żyjący w Konstantynopolu. Za panowania Konstatntyna Wielkiego twierdził, że jest chrześcijaninem, gdy do władzy doszedł Julian Apostata, został jednak żarliwym poganinem.
Informacje o Ekeboliosie podaje odpowiednie hasło "Księgi Suda" i Sokrates Scholastyk ["H.E." III, 13]

</doc>
<doc id="1231820" url="https://pl.wikipedia.org/wiki?curid=1231820" title="Teodor Mateusz Narbutt">
Teodor Mateusz Narbutt



</doc>
<doc id="1231822" url="https://pl.wikipedia.org/wiki?curid=1231822" title="Salvatore Lima">
Salvatore Lima

Salvatore Lima (ur. 23 stycznia 1928 w Palermo, zm. 12 marca 1992 tamże) – włoski polityk z Sycylii. Został zamordowany przez mafię.
Ojciec Limy był gangsterem, ale on sam „nie miał zapewnionej przyszłości” jako członek Cosa Nostry. W końcowym raporcie włoskiej Komisji Antymafijnej (1963–1976) Lima był opisywany jako jeden z filarów rosnącej w siłę mafii w Palermo.

</doc>
<doc id="1231825" url="https://pl.wikipedia.org/wiki?curid=1231825" title="Smiersz (miniserial)">
Smiersz (miniserial)

Smiersz () − rosyjski telewizyjny serial wojenno-przygodowy w reżyserii Zinowija Rojzmana z 2007 roku, złożony z 4 odcinków. Filmowany w Grodnie i okolicach.
Fabuła.
Rok 1945. Po kapitulacji Niemiec grupa oficerów radzieckiego wywiadu wojskowego Smiersz wyjeżdża na urlop do Moskwy. Po drodze zatrzymują się w białoruskim Grodnie, gdzie spotykają starego znajomego, który prosi ich o pomoc w walce z miejscowym gangiem i jego przywódcą terroryzującym miasto, Józefem Biernackim. Chociaż ani razu w serialu nie pada ta nazwa, w domyśle wiadomo, że chodzi o oddział Armii Krajowej. Poza polskimi, w serialu często padają też imiona i nazwiska litewskie. W rezultacie przeprowadzonej obławy radzieckich sił bezpieczeństwa „banda” zostaje zlikwidowana, żona jej przywódcy, Karolina, ginie z rąk porucznika Bykowa, a sam Biernacki popełnia samobójstwo.
Odbiór.
W Polsce serial został powszechne określony jako antypolski. Białoruski historyk Alieś Smolienczuk wypowiedział się przeciw gloryfikacji Smiersza w tym serialu, produkcja została też poddana ostrej krytyce przez białoruską opozycję.

</doc>
<doc id="1231827" url="https://pl.wikipedia.org/wiki?curid=1231827" title="CPIM">
CPIM

CPIM (Certified in Production and Inventory Management) to specjalne szkolenie zakończone certyfikatem opracowane przez APICS prowadzone od 1973 roku.
Aby uzyskać certyfikat należy zdać serię egzaminów z następujących pięciu modułów:
Szkolenie z każdego modułu trwa 3 dni i nie jest wystarczające do zdania egzaminu. Na świecie jest 80 tys. osób posiadających certyfikat CPIM.

</doc>
<doc id="1231828" url="https://pl.wikipedia.org/wiki?curid=1231828" title="Pojezierze Międzychodzko-Sierakowskie">
Pojezierze Międzychodzko-Sierakowskie

Pojezierze Międzychodzko-Sierakowskie – potoczna nazwa obszaru położonego nad Wartą. Region turystyczny z licznie występującymi jeziorami zwany Krainą 100 Jezior.
Położenie administracyjne.
Na Pojezierzu Międzychodzko-Sierakowskim leży 10 gmin, w tym w całości cztery gminy powiatu międzychodzkiego, położonego w woj. wielkopolskim (Chrzypsko Wielkie, Kwilcz, Międzychód oraz Sieraków), będące osią pojezierza. Poza tym zaliczane są tu także dwie gminy woj. lubuskiego: Przytoczna i Pszczew. Wschodnią granicę regionu wyznaczają zachodnie krańce gmin Pniewy oraz Wronki. Za południową granicę pojezierza uznaje się północną granicę gminy Lwówek. Są to granice umowne, tak jak umowna jest nazwa pojezierza (oraz druga, używana synonimicznie - Kraina Stu Jezior). Obszary, które ze względu na niewielkie akweny można zaliczyć do jednego terenu pojezierza, są także w zachodniej części gminy Pniewy (okolice Nojewa obejmuje Sierakowski Park Krajobrazowy), na zachodzie gminy Wronki (wsie Pakawie i Chojno) oraz na północy gminy Lwówek (Linie, Konin i Zgierzynka).
Położenie geograficzne.
Południowa część tego obszaru wchodzi w skład Pojezierza Poznańskiego. Pofalowana, na skutek zlodowaceń, rzeźba terenu oraz liczne jeziora typu polodowcowego, powodują, że jest to bardzo ciekawy krajobrazowo teren Wielkopolski.
Północna część obejmuje dolinę Warty i położony na jej północnym brzegu obszar wydmowy, porośnięty Puszczą Notecką. Zgodnie z aktualnym podziałem fizycznogeograficznym kraju, jest to fragment Kotliny Gorzowskiej, wchodzącej w skład większej jednostki – Pradoliny Toruńsko-Eberswaldzkiej. Na tym z kolei bardzo suchym terenie, występują płytkie jeziora typu wytopiskowego.
Ochrona przyrody.
Jest to atrakcyjny teren krajoznawczo-turystyczny, słabo zaludniony, w dużej mierze zalesiony. To rejon bardzo wartościowy pod względem przyrodniczym.Z tego powodu utworzono tutaj 13 rezerwatów przyrody:
oraz 2 parki krajobrazowe:

</doc>
<doc id="1231831" url="https://pl.wikipedia.org/wiki?curid=1231831" title="Piotr Jaskóła">
Piotr Jaskóła

Piotr Jaskóła (ur. 22 maja 1952 w Jemielnicy) – polski ksiądz katolicki, profesor nauk teologicznych, profesor zwyczajny Uniwersytetu Opolskiego.
8 maja 1977 otrzymał święcenia kapłańskie z rąk bpa Wacława Wyciska. Specjalizuje się w ekumenizmie, teologii dogmatycznej i teologii protestanckiej. Rozprawę doktorską "Johna Arthura Thomasa Robinsona reinterpretacja chrystologii" obronił w grudniu 1982. W 1995 uzyskał habilitację, a 30 listopada 2001 został profesorem Pełni funkcję dyrektora Instytutu Ekumenizmu i Badań nad Integracją Uniwersytetu Opolskiego. Wybrano go do Komitetu Nauk Teologicznych Polskiej Akademii Nauk.
W 2019 został członkiem Rady Naukowej czasopisma „Studia i Dokumenty Ekumeniczne”.

</doc>
<doc id="1231838" url="https://pl.wikipedia.org/wiki?curid=1231838" title="Dinocefale">
Dinocefale

Dinocefale ("Dinocephalia") – podrząd gadów ssakokształtnych z rzędu terapsydów
Żyły w epoce późnego permu na terenach współczesnej Afryki, Europy, Ameryki Północnej, Azji oraz Południowej Afryki. Posiadały mocne, masywne kończyny przednie, stosunkowo słabe kończyny tylne, masywny szkielet, długi ogon. Cechowała je masywna głowa ze zgrubiałymi kośćmi po bokach, układającymi się w wały, wydatne guzki lub formy przypominające rogi. Zgrubienia te były im prawdopodobnie pomocne podczas toczenia walk godowych. Długość ciała do 6 m. Prawdopodobnie były stałocieplne. Były zarówno mięsożerne, jak i roślinożerne. Gatunki mięsożerne posiadały ostre, szablaste zęby.
Do dinocefali zalicza się m.in. następujące rodzaje: anteozaur, jonkeria, moschops, tapinocefal, tytanofon, tytanozuch, ulemozaur.

</doc>
<doc id="1231843" url="https://pl.wikipedia.org/wiki?curid=1231843" title="Metka (wędlina)">
Metka (wędlina)

Metka (niem. "Mettwurst") − gatunek kiełbasy niedojrzewającej, przyrządzonej z surowej, zmielonej i mocno przyprawionej wieprzowiny, zdatnej do smarowania; popularna w Wielkopolsce i na Śląsku.
Metka wytwarzana jest z wędzonego, drobno mielonego mięsa z przyprawami, na bazie półsurowej wieprzowiny lub wołowiny. W zależności od stopnia uwędzenia, stopnia rozdrobnienia i użytych dodatków, rozróżnia się metkę wiejską, bawarską, tatarską, łososiową (z dodatkiem ryby). Jako kiełbasa nietrwała zawiera do 72% wody.
Spożywa się ją jako dodatek do chleba, ponieważ ze względu na konsystencję należy do kiełbas smarowanych. W Polsce ten gatunek charakterystyczny jest dla Górnego Śląska, Wielkopolski i Pomorza. W Niemczech popularna, znana jako Mettwurst. Podobną konsystencję do polskiej metki ma włoska 'nduja, która również nadaje się do smarowania kanapek.

</doc>
<doc id="1231844" url="https://pl.wikipedia.org/wiki?curid=1231844" title="KISS (album)">
KISS (album)



</doc>
<doc id="1231845" url="https://pl.wikipedia.org/wiki?curid=1231845" title="The Very Best of KISS">
The Very Best of KISS



</doc>
<doc id="1231846" url="https://pl.wikipedia.org/wiki?curid=1231846" title="KISS Symphony - Alive IV">
KISS Symphony - Alive IV



</doc>
<doc id="1231848" url="https://pl.wikipedia.org/wiki?curid=1231848" title="Dinocephalia">
Dinocephalia



</doc>
<doc id="1231849" url="https://pl.wikipedia.org/wiki?curid=1231849" title="Gorgonopsia">
Gorgonopsia



</doc>
<doc id="1231850" url="https://pl.wikipedia.org/wiki?curid=1231850" title="Cynodontia">
Cynodontia



</doc>
<doc id="1231854" url="https://pl.wikipedia.org/wiki?curid=1231854" title="Echeklos">
Echeklos



</doc>
<doc id="1231857" url="https://pl.wikipedia.org/wiki?curid=1231857" title="Ekheklos">
Ekheklos



</doc>
<doc id="1231858" url="https://pl.wikipedia.org/wiki?curid=1231858" title="Pierwsza intifada">
Pierwsza intifada

Pierwsza intifada (hebr. האינתיפאדה הראשונה, arab. انتفاضة فلسطينية أولى), zwana również „wojną kamieni” – masowe powstanie Palestyńczyków przeciwko izraelskiej okupacji Palestyny. Powstanie rozpoczęło się 9 grudnia 1987 w obozie palestyńskich uchodźców Dżabalija w Strefie Gazy i szybko rozprzestrzeniło się na Zachodni Brzeg i Wschodnią Jerozolimę.
Palestyńskie działania obejmowały kilka form nieposłuszeństwa obywatelskiego, takich jak: strajki, bojkot izraelskich towarów, malowanie graffiti oraz demonstracje, podczas których dochodziło do starć z izraelską armią. Zdjęcia prasowe, ukazujące palestyńskich młodzieńców rzucających kamieniami w ciężko uzbrojonych izraelskich żołnierzy, przyniosły intifadzie międzynarodowy rozgłos.
Podczas pierwszej intifady w walkach zginęło 1162 Palestyńczyków i 160 Izraelczyków. Ponadto ponad 1000 Palestyńczyków zostało zabitych przez swoich rodaków na skutek oskarżenia o kolaborację z władzami izraelskimi.
Wprowadzenie.
W wyniku wojny sześciodniowej 1967 Izrael zajął Zachodni Brzeg Jordanu i Strefę Gazy. W Strefie Gazy żyło 381 tys., a na Zachodnim Brzegu Jordanu około 586 tys. Arabów, którzy od tego momentu zostali poddani wojskowej administracji Izraela. Izraelczycy starali się przestrzegać czterech głównych zasad:
Wprowadzanie tych zasad w życie leżało w interesie lokalnej społeczności arabskiej, a pomimo to wśród Palestyńczyków narastało poczucie frustracji. Uważali oni, że znajdują się pod izraelską okupacją i o wszystkie niepowodzenia oskarżali Izrael. Niewątpliwie korzenie tego sięgały okresu pierwszej wojny izraelsko-arabskiej 1948 i licznych masakr Arabów dokonanych przez żydowskie oddziały. Zniszczono wówczas około 500 arabskich wiosek, a 750 tys. Palestyńczyków uciekło z kraju.
Od 1964 przeciwko Izraelowi rozpoczęła walkę Organizacja Wyzwolenia Palestyny, która uważała siebie za oficjalnego przedstawiciela interesów narodu palestyńskiego. W następstwie wojny libańskiej w 1982 siły OWP musiały opuścić Liban. Od tego momentu główna kwatera Jasira Arafata znajdowała się w Libii. Stamtąd kierowano licznymi zamachami w Izraelu i większością ataków na cele izraelskie na świecie. Pomimo to Palestyńczycy odczuwali, że poparcie dla ich walki z Izraelem nieustannie słabnie. Potwierdzeniem tego mógł być przebieg IV Nadzwyczajnego Szczytu Ligi Arabskiej w Ammanie (8-12 listopada 1987). Obrady skoncentrowały się głównie na wojnie iracko-irańskiej, odsuwając problem palestyński na dalszy plan. Rodziło to poczucie rosnącego niezadowolenia i pogłębiającą się frustrację Palestyńczyków.
Palestyńczycy i ich zwolennicy twierdzą, że intifada była odpowiedzią na „brutalny ucisk” ze strony Izraela, który rzekomo obejmował zabójstwa, masowe aresztowania, rozbiórki domów, deportacje itp., jednak w rzeczywistości przed wybuchem palestyńskiego powstania rzadko dochodziło do podobnych wydarzeń. Do tego momentu Izraelczycy uważali rozbiórkę domów za niewyobrażalną karę i nie stosowano takich represji (od czasu wojny o niepodległość 1948). Po wybuchu intifady, gdy OWP zaczęła wypłacać odszkodowania pokrzywdzonym palestyńskim rodzinom, rozbiórki domów „zostały uznane za kolejny bodziec pobudzający opór”.
Palestyńczycy czuli się opuszczeni przez swoich arabskich sojuszników. Wielu Palestyńczyków było zgorzkniałych i nie chciało pogodzić się z perspektywą życia jako obywatele drugiej klasy, pozbawieni większości praw politycznych. Czynnik społecznego niezadowolenia był tak duży, że wystarczyła niewielka iskra do wybuchu powstania. Oddalenie przywódców OWP z łatwością mogli wykorzystać duchowi przywódcy muzułmańscy, którzy coraz aktywniej działali w Strefie Gazy. W 1987 członkowie radykalnej islamskiej organizacji Hamas założyli w Gazie Centrum Islamskie. Stało się ono siedzibą młodych muzułmanów, którzy byli gotowi poświęcić swoje życie za wiarę. Kierujący przebiegiem wydarzeń, Hamas - w odróżnieniu od świeckiego OWP - kategorycznie odrzucał możliwość jakichkolwiek rozmów pokojowych z Izraelem, uznając walkę zbrojną za sposób realizacji głównego celu, jakim było wyzwolenie całej Palestyny z okupacji izraelskiej.
Katalizator.
Wzrost niezadowolenia społecznego wykorzystali muzułmańscy ulemowie, którzy zaczęli w grudniu 1987 w meczetach Strefy Gazy wzywać do rozpoczęcia powstania antyizraelskiego. Wykorzystano przy tym wydarzenie z 1 października, kiedy to izraelscy komandosi zastawili w pobliżu Gazy zasadzkę na terrorystów z Islamskiego Dżihadu. W zasadzkę wpadła jednak grupa przypadkowych Palestyńczyków i zginęło 7 cywilów.
Nawoływanie duchownych w meczetach wywołało gniew i drobne starcia uliczne z izraelskimi żołnierzami, jednak do wybuchu powstania potrzebnych było więcej katalizatorów. Tak się złożyło, że 6 grudnia palestyńscy terroryści zasztyletowali żydowskiego osadnika, który robił zakupy w Gazie. Spowodowało to wzrost napięcia i wzajemną nieufność Izraelczyków i Palestyńczyków.
8 grudnia 1987 doszło do nieszczęśliwego wypadku samochodowego w obozie uchodźców palestyńskich Dżabalija w Strefie Gazy. Kierowca ciężarówki wojskowej stracił kontrolę nad samochodem i w wypadku zginęło 4 Palestyńczyków. Stało się to pretekstem do wybuchu gwałtownych zamieszek w obozie uchodźców i przy przejściu granicznym Eretz. Podczas zamieszek izraelscy żołnierze dodatkowo zastrzelili 18-letniego Palestyńczyka. Wywołało to wybuch gniewu w Strefie Gazy, który szybko rozprzestrzenił się na cały Zachodni Brzeg Jordanu i Jerozolimę Wschodnią.
Intifada.
9 grudnia 1987 wybuchły palestyńskie zamieszki w obozie uchodźców Dżabalija (około 60 tys. mieszkańców) w Strefie Gazy. W następnych dniach zamieszki objęły swoim zasięgiem całą Strefę Gazy oraz Zachodni Brzeg Jordanu. Rozpoczęło się palestyńskie powstanie intifada, której celem było wywalczenie prawa do proklamowania niepodległego państwa Palestyna.
Początkowo starcia palestyńsko-izraelskie wybuchały bardzo spontanicznie i przebiegały całkowicie chaotycznie. Młodzi Palestyńczycy zazwyczaj atakowali kamieniami izraelskich policjantów, którym na pomoc przybywali żołnierze. Jednak z czasem Palestyńczycy zmienili taktykę działania, wykorzystując do atakowania butelki zapalające i granaty ręczne. Bardzo często zza pleców rzucających kamieniami dzieci strzelali terroryści palestyńscy. Żołnierze izraelscy odpowiadali ogniem na ostrzał i wówczas ofiarą padały najczęściej dzieci. Stawało się to tematem reportaży, które pozyskiwały Palestyńczykom poparcie Zachodu. Arabskie wioski, miejscowości i obozy uchodźców zostały otoczone barykadami, za którymi ukrywali się młodzi bojownicy atakujący kamieniami izraelskie patrole wojskowe. Mieszkańcy osiedli mogli się cieszyć poczuciem względnej wolności, której nie naruszała obecność żołnierzy izraelskich. Działaniami palestyńskimi starali się kierować muzułmańscy przywódcy duchowi, wywodzący się z "Centrum Islamskiego" przy Uniwersytecie w Gazie. Jako zbrojne ramię wystąpił wówczas po raz pierwszy Hamas. Wsparcie zapewniali dysydenci OWP i radykalne organizacje islamskie działające poza granicami kraju.
Początkowo żołnierze izraelscy tłumili zamieszki pałkami. Ówczesny minister obrony Icchak Rabin w styczniu 1988 zachęcał żołnierzy i policjantów do łamania kości Palestyńczyków. Mówił on: „pierwszym priorytetem sił bezpieczeństwa ma być stanięcie na przeszkodzie agresywnym demonstracjom z siłą, mocą i ciosami ... Damy jasno do zrozumienia, gdzie przebiegają terytoria”. Izraelscy żołnierze stosowali także gumowe kule, które zmniejszały liczbę ofiar. Latem 1988 izraelskie władze podjęły decyzję o zamknięciu wszystkich arabskich szkół w Strefie Gazy i na Zachodnim Brzegu Jordanu. Uczyniono tak, aby stłumić intifadę, jednak budzi to duże wątpliwości, gdyż palestyńskie dzieci nie będąc na lekcjach w szkołach wychodziły na ulice i dawały się wciągnąć w demonstracje oraz zamieszki. Decyzja o zamknięciu szkół miała obowiązywać aż do odwołania.
Szwedzka organizacja Save the Children oceniła, że w dwóch pierwszych latach trwania intifady od 23 600 do 29 900 palestyńskich dzieci potrzebowało pomocy medycznej (jedna trzecia tych dzieci miała poniżej 10 lat).
Eskalacja przemocy była tak duża, że 22 grudnia 1987 Rada Bezpieczeństwa ONZ przegłosowała Rezolucję nr 605, potępiającą Izrael za spowodowanie śmierci tak dużej liczby palestyńskich cywilów.
Płaszczyzna polityczna konfliktu.
Różne państwa świata zajmowały odmienne stanowisko względem intifady w różnych okresach jej trwania. Państwa arabskie tradycyjnie już udzieliły poparcia politycznego i finansowego Palestyńczykom, uznając powstanie za część wojen izraelsko-arabskich. Dlatego w lutym 1988 arabskie państwa Zatoki Perskiej zaoferowały kilka milionów dolarów pomocy dla Hamasu, który rozwijał swoją działalność w Strefie Gazy. Na czele Hamasu stał charyzmatyczny duchowy przywódca szejk Ahmad Jasin, który zachęcał Palestyńczyków do nienawiści i walki przeciwko Izraelowi.
Latem 1988 Palestyńczycy stworzyli Zjednoczone Narodowe Kierownictwo Powstania, składające się z przedstawicieli wszystkich organizacji palestyńskich, w tym OWP i Hamasu, które rywalizowały ze sobą o wpływy wśród Arabów. Teraz palestyńskie organizacje miały ze sobą współdziałać, tworząc jeden wspólny front walki z Izraelczykami.
Tymczasem przywódcy Izraela stopniowo dochodzili do zrozumienia, że nie ma możliwości siłowego rozwiązania konfliktu izraelsko-arabskiego i należy poszukiwać możliwości negocjacji pokojowych. Dlatego 1 sierpnia 1988 minister Ezer Weizman zadeklarował gotowość do rozmów z "Organizacją Wyzwolenia Palestyny", jeśli ta „uzna państwo Izrael”.
Państwo Palestyna.
15 listopada 1988 Palestyńska Rada Narodowa przyjęła w Algierze deklarację niepodległości państwa Palestyna na terytorium Zachodniego Brzegu Jordanu i Strefy Gazy. Ogłoszenie niepodległości nie tworzyło państwa Palestyna, dotyczyło przede wszystkim struktury politycznej in statu nascendi proklamowanej na podstawie deklaracji niepodległości. Państwo Palestyna, jako niepodległy organizm polityczny, nie zostało formalnie uznane ani przez Izrael, ani przez ONZ. Jednak około 100 państw (w tym Polska) utrzymuje kontakty dyplomatyczne z Autonomią Palestyńską, choć w niektórych przypadkach, np. na forum ONZ, używa się obecnie dla tego obszaru nazwy Palestyna, a nie Autonomia Palestyńska. Również Liga Państw Arabskich przyjęła Palestynę na swojego członka pod nazwą „Państwo Palestyny”.
Przełomowym wydarzeniem okazała się wypowiedź przewodniczącego OWP, Jasira Arafata, jaką wygłosił w grudniu 1988 w Genewie (Szwajcaria). Oświadczył on, że OWP poprze rozwiązanie konfliktu arabsko-izraelskiego w oparciu o Rezolucje Rady Bezpieczeństwa ONZ nr 242 i 338. Tym samym OWP uznała prawo do istnienia państwa Izrael w granicach sprzed 1967. Stany Zjednoczone zaakceptowały oświadczenie Jasira Arafata i zezwoliły swoim politykom na podjęcie kontaktów dyplomatycznych z OWP. Był to przełom, umożliwiający poszukiwanie drogi pokojowego rozwiązania konfliktu.
Zmiana taktyki Palestyńczyków.
Rok 1989 charakteryzował się poszukiwaniem nowych metod walki przez Palestyńczyków. Początkowo zastosowali oni metodę porywania Izraelczyków, których następnie najczęściej mordowano. Miało to na celu zastraszenie izraelskiej opinii publicznej i zwrócenie na siebie uwagi przez media międzynarodowe. Jednak największa zmiana była związana z mocnym zaangażowaniem się radykalnych organizacji islamskich Hamas i Islamski Dżihad w prowadzenie zamachów terrorystycznych w Izraelu. 6 lipca 1989 terrorysta z "Islamskiego Dżihadu" uprowadził autobus linii nr 405 pomiędzy Tel Awiwem a Jerozolimą, zjechał z drogi i wpadł do głębokiego wąwozu. Zginęło 16 Izraelczyków, a 27 osób zostało rannych. Był to pierwszy zamach samobójczy w Izraelu.
W odpowiedzi izraelskie siły bezpieczeństwa rozszerzyły swoje działania, tworząc dużą siatkę tajnych współpracowników i przeprowadzając liczne aresztowania przywódców palestyńskich. Starano się rozbić strukturę dowodzenia organizacji palestyńskich i w ten sposób stłumić intifadę. W toku tych operacji pod koniec 1989 aresztowano duchowego przywódcę Hamasu, szejka Ahmeda Jasina, którego następnie skazano na dożywotnie więzienie za nakłanianie do zabijania Izraelczyków.
Izraelski historyk Benny Morris twierdzi, że w czerwcu 1990 „intifada zaczęła wygasać. Przejawem frustracji OWP był znaczny wzrost zabójstw współpracowników; w 1991 Izraelczycy zabili mniej Palestyńczyków – około 100 – niż Palestyńczycy zabili samych siebie – około 150”.
Sprawa Iraku.
Kolejnym przełomowym wydarzeniem dla intifady okazała się inwazja wojsk irackich na Kuwejt (2 sierpnia 1990). Stworzyło to realne zagrożenie dla sąsiedniej Arabii Saudyjskiej i doprowadziło do utworzenia wielkiej międzynarodowej koalicji, która zgromadziła swoje wojska w Zatoce Perskiej, przygotowując się do wojny z Irakiem. Tymczasem 5 sierpnia 1990 przewodniczący OWP Jasir Arafat przyleciał do Iraku, okazując publicznie swoje poparcie dla inwazji na Kuwejt. Iracki prezydent Saddam Husajn udzielał OWP 4 mln USD pomocy finansowej miesięcznie.
17 stycznia 1991 wojska sprzymierzonych rozpoczęły Operację „Pustynna Burza”, w trakcie której do 28 lutego zniszczona została większość wojsk irackich. Opowiedzenia się Jasira Arafata po przegranej stronie Iraku bardzo osłabiło pozycję OWP. Przegrana iracka spowodowała osłabnięcie siły intifady i zmusiła Palestyńczyków do wyrażenia zgody na rozpoczęcie negocjacji pokojowych z Izraelem. W 1991 odbyła się konferencja pokojowa w Madrycie.
Wyniki.
Ogółem podczas pierwszej intifady zginęło 1162 Palestyńczyków (w tym 241 dzieci) i 160 Izraelczyków (w tym 5 dzieci). Dodatkowo około 1 tys. Palestyńczyków zostało zabitych przez Palestyńczyków za domniemaną współpracę z władzami izraelskimi. Jednak w rzeczywistości zaledwie 40-45% z zabitych współpracowało z Izraelem.
Palestyńskie powstanie intifada nigdy nie przybrało formy regularnych starć zbrojnych lub partyzanckich, ponieważ rola i siły OWP były w znacznym stopniu ograniczone. Palestyńczycy nigdy nie oczekiwali, że ich powstanie osiągnie jakieś bezpośrednie korzyści w walce z państwem izraelskim, jednak osiągnięto kilka pozytywnych dla strony palestyńskiej rezultatów:

</doc>
<doc id="1231864" url="https://pl.wikipedia.org/wiki?curid=1231864" title="Alessio Baldovinetti">
Alessio Baldovinetti

Alesso Baldovinetti, także Alessio (ur. 14 października 1427 we Florencji, zm. 29 sierpnia 1499, tamże) – włoski malarz renesansowy.
Życiorys.
Studiował w pracowni Domenica Veneziana. We Florencji prowadził szkołę, do której uczęszczał Domenico Ghirlandaio.
Malował freski, obrazy ołtarzowe. Jego obrazy religijne i portrety odznaczają się dużą precyzją i czystością rysunku. Wykonywał też projekty mozaik i witraży. Zachowanych dzieł jest niewiele. Należy do nich fresk w bazylice Santa Annuziata we Florencji, przedstawiający Boże Narodzenie (1460-1462). Znaczne zniszczenie tego malowidła jest efektem eksperymentów, jakie Baldovinetti prowadził na polu technik malarskich.
Inny fresk, z kościoła San Miniato al Monte we Florencji, ukazuje scenę Zwiastowania. Maryja i archanioła znajdują się w znacznej odległości od siebie, dodatkowo przedzieleni płaskorzeźbionym wazonem. Ponownie Zwiastowanie malarz przedstawił na obrazie sztalugowym, obecnie znajdującym się w Uffizi. Tu główni bohaterowie usytuowani są w sklepionym pomieszczeniu z arkadami i roślinnością w tle. Maryja i Gabriel mają wysmukłe proporcje, a ich gesty są wyrafinowane. Baldovinetti namalował również scenę adoracji Dzieciątka przez Maryję na tle toskańskiego krajobrazu. Obraz ten "Madonna adorująca dzieciątko" jest przechowywany w Luwrze.

</doc>
<doc id="1231865" url="https://pl.wikipedia.org/wiki?curid=1231865" title="Echeklos (syn Agenora)">
Echeklos (syn Agenora)

Echeklos () – wojownik wymieniony w "Iliadzie" [Hom. "Il." XX, 473]. Był synem Agenora, został zabity przez Achillesa. Wzmiankuje o nim także Pauzaniasz [Paus. X, 27]. W Iliadzie pojawia się także Trojanin o tym samym imieniu [XVI, 692]. Homer pisze o Echeklosie:

</doc>
<doc id="1231867" url="https://pl.wikipedia.org/wiki?curid=1231867" title="Newt Skamander">
Newt Skamander

Newt Skamander (oryg. "Newt Scamander") – pseudonim, pod którym J.K. Rowling napisała książkę "Fantastyczne zwierzęta i jak je znaleźć" (ang. "Fantastic Beasts and Where to Find Them"). Książka o tym tytule napisana przez takiego autora występowała też w serii "Harry Potter". W książce "Fantastyczne zwierzęta i jak je znaleźć" zawartych jest wiele informacji o magicznych stworzeniach.
Postać ta występuje także w kontynuacjach pt: ' oraz '.
Postać fikcyjna.
Newton „Newt” Artemis Fido Skamander (ur. w 1897 roku), magizoolog, autor książki "Fantastyczne zwierzęta i jak je znaleźć". Jego zainteresowanie zwierzętami rozwijały się pod wpływem matki – hodowczyni hipogryfów. Od 1908 roku uczęszczał do Hogwartu, gdzie został przydzielony do Hufflepuffu. Był on prymusem przedmiotu nazywanego opieką nad magicznymi stworzeniami. W 1913 roku jeden z eksperymentów jego przyjaciółki Lety naraził życie innego ucznia. Newt wziął winę na siebie i został wyrzucony z Hogwartu. Jednak Albus Dumbledore, jego nauczyciel transmutacji, stanowczo sprzeciwiał się jego wydaleniu i przyczynił się do jego uchylenia i przywrócenia Newtowi statusu ucznia. Ostatecznie Skamander ukończył Hogwart.
Pracował w Ministerstwie Magii w Departamencie Kontroli nad Magicznymi Stworzeniami. Newton Skamander jest twórcą Rejestru Wilkołaków z 1947 oraz Zakazu Eksperymentalnej Hodowli z 1965.
W 1979 został odznaczony Orderem Merlina Drugiej Klasy w uznaniu zasług dla rozwoju magizoologii. Obecnie jest na emeryturze i mieszka w Dorset z żoną Porpentyną. Jego wnuk, Rolf, ożenił się z Luną Lovegood.
Film.
12 września 2013 J.K. Rowling oświadczyła na Facebooku, że podpisała z wytwórnią Warner Bros. umowę na zrealizowanie spin-offu osadzonego w uniwersum "Harry’ego Pottera", zatytułowanego "Fantastyczne zwierzęta i jak je znaleźć". Film opowiada o Skamanderze i wydarzeniach, które doprowadziły do napisania "Fantastycznych zwierząt...", zaś jego akcja rozpoczyna się w Nowym Jorku na siedemdziesiąt lat przed wydarzeniami opisanymi w "Kamieniu Filozoficznym". Rowling jest autorką scenariusza do filmu, co było jej debiutem scenopisarskim.

</doc>
<doc id="1231868" url="https://pl.wikipedia.org/wiki?curid=1231868" title="Ewelina Walendziak">
Ewelina Walendziak

Ewelina Walendziak (ur. 22 kwietnia 1985 w Kobyłce) – polska aktorka, absolwentka VIII LO Władysława IV w Warszawie, studiowała italianistykę na Uniwersytecie Warszawskim. Obecnie pracuje w Instytucie Komunikacji Specjalistycznej i Interkulturowej Uniwersytetu Warszawskiego.
Jeden z członków założycieli organizacji "Italiani in Polonia" promującej kulturę włoską.

</doc>
<doc id="1231870" url="https://pl.wikipedia.org/wiki?curid=1231870" title="Algorytm MRP">
Algorytm MRP

Algorytm MRP to zaawansowany algorytm służący do obliczenia szczegółowego planu produkcji na podstawie MPS (Harmonogramu głównego produkcji) zgodnie ze strukturami konstrukcyjnymi poszczególnych elementów wchodzących w skład MPS i ich marszrutami technologicznymi przy dodatkowym uwzględnieniu innych parametrów takich jak np. kalendarze czasu pracy stanowisk produkcyjnych.
Algorytm MRP stanowi jeden z najważniejszych elementów systemów klasy MRP II i ERP.
W uproszczeniu można powiedzieć, że na algorytm MRP składa się wykonanie dla każdego indeksu lub operacji technologicznej następujących obliczeń:
1. Przeliczenie potrzeb brutto (PB) na podstawie danych z MPS i planowanych uruchomień indeksów wyżej położonych w strukturze konstrukcyjnej
2. Przeliczenie potrzeb netto (PN) na podstawie PB i informacji o planowanym stanie zapasów (na który wpływają planowane przyjęcia)
3. Ustalenie wielkości oraz terminów rozpoczęcia i zakończenia poszczególnych uruchomień produkcji na podstawie zadanych parametrów dot. sposobu partiowania produkcji w taki sposób aby zaspokoić dodatnie PN.

</doc>
<doc id="1231872" url="https://pl.wikipedia.org/wiki?curid=1231872" title="Doda (imię)">
Doda (imię)

Doda – imię żeńskie pochodzenia germańskiego. Forma męska Dodo. W krajach anglosaskich jest skrótem od imienia Dorota.

</doc>
<doc id="1231874" url="https://pl.wikipedia.org/wiki?curid=1231874" title="Doda z Reims">
Doda z Reims

Doda z Reims (żyła w 2. połowie VII w.) – ksieni, święta Kościoła katolickiego.
Doda była drugą opatką klasztoru założonego przez św. Balderyka z Motfaucon dla jego siostry Bowy ("Beuve, Bona"), której była siostrzenicą.
Wspomnienie liturgiczne obu świętych kobiet obchodzone jest 24 kwietnia.

</doc>
<doc id="1231879" url="https://pl.wikipedia.org/wiki?curid=1231879" title="Echeklos (Trojanin)">
Echeklos (Trojanin)

Echeklos () - jednokrotnie wymieniony w "Iliadzie" Trojanin [Hom. "Il." XVI, 692]. Został zabity przez Patroklosa. Homer pisze o nim:
Istnieje w "Iliadzie" także inna postać o tym imieniu, Echeklos syn Agenora.

</doc>
<doc id="1231881" url="https://pl.wikipedia.org/wiki?curid=1231881" title="Glassjaw">
Glassjaw

Glassjaw – amerykańska grupa muzyczna, stylistycznie wywodząca się z nurtu post hardcore z wpływami szeroko pojętej muzyki rockowej i heavymetalowej. Powstała w 1993 roku w Long Island w Nowym Yorku.
Historia.
Zespół założył wokalista Daryl Palumbo oraz gitarzysta Justin Beck i przeszedł od tamtego czasu liczne zmiany składu. Reprezentują undegroundową scenę wschodnich Stanów Zjednoczonych.
Nie można jednoznacznie określić ich stylu, obijają się o różne gatunki: hardcore punk, rock alternatywny, rock psychodeliczny czy afrobeat. Czerpią inspirację z takich zespołów jak: Bad Brains, Snapcase, Mike Patton, Refused, Silent Majority czy Vision of Disorder.
Zespół powstał w 1993 roku po tym jak Palumbo i Beck spotkali się na obozie. Pierwszy występ odbył się w 1994 w Oceanside w NY. Wcześniej Beck grał z żydowskim zespołem Sons of Abraham a Palumbo tworzył w swoim zespole -- XbustedX – zespoły te inspirował ruch społeczno-kulturalny powstały w Stanach Zjednoczonych na początku lat 80. XX wieku nazywany Straight Edge (SE, sXe). Skład zespołu zmieniał się. Justin Beck początkowo grający na perkusji, zamienił bębny na gitarę basową (gdy w 1998 zespół opuścił Ariel Telford) by następnie zaistnieć jako gitarzysta (gdy Kris Baldwin oraz Manuel Carrero zasilili grupę w 1999 r.). W latach 1994–1999 powstało kilka słabej jakości nagrań-demo. Ostatecznie w 1999 roku dzięki współpracy z Donem Fury (który wsparł zespół finansowo) zespół nagrał kilka utworów, które miałyby pojawić się na ich pierwszym albumie.
W 1997 pojawiła się ich EPka zatytułowana Kiss Kiss Bang Bang EP na której znalazło się 5 piosenek. Została wydana pod szyldem niezależnej wytwórni 2 Cents a Pop. Podczas nagrywania krążka zespół działał w składzie: Daryl Palumbo, Justin Beck, Todd Weinstock, Kris Baldwin oraz Ariel Telford.
W 1999 roku zespół wszedł do studia Indigo Ranch w Malibu. Pod okiem producenta Rossa Robinsona (At the Drive-In, Korn, Limp Bizkit, Slipknot) nagrali pierwszy długo-grający album zatytułowany Everything You Ever Wanted to Know About Silence, który światło dzienne ujrzał w 2000 roku nakładem Roadrunner Records. Ówczesny skład zespołu: Palumbo, Beck, Weinstock, Carrero oraz Sammy Siegler. Płyta jest bardzo agresywna, ale zawiera też kilka spokojniejszych utworów. Teksty Daryla są często gorzkie, ostre, bardzo osobiste, śpiewa je w sposób niesamowicie energiczny i agresywny, często używając krzyku. Płyta została nazwana kamieniem milowym w historii muzyki post-hardcore. Podczas trasy koncertowej dała o sobie znać choroba Palumbo – choroba Crohna. Styl śpiewania Daryla czasem powodował ataki, często fatalne w skutkach dla jego zdrowia.
W 2001 roku zespół w sekrecie nagrał kolejny album (nad którym pieczę ponownie sprawował Ross Robinson). Płyta zatytułowana Worship and Tribute ukazała się rok później. Skład zespołu podczas nagrywania płyty: Palumbo, Beck (który pełnił również obowiązki basisty), Weinstock oraz Shannon Larkin z zespołu Godsmack (jako perkusista, oficjalnie jednak perkusistą był Larry Gorman, który skomponował partie perkusji). Album jest dojrzalszy i bardziej melodyjny od poprzedniego. Słychać w nim inspirację jazzem oraz ambientem (w utworach Ape Dos Mil, Mus've Run All Day, The Gillette Cavalcade of Sports, Trailer Park Jesus oraz Convectuoso). W latach 2002-2003 zespół koncertował na całym świecie, grał również na takich festiwalach jak Warped Tour, Ozzfest czy Snocore. Po trasie zespół zdecydował się na przerwę w działalności. Palumbo stworzył nową grupę Head Automatica. Razem z nim w zespole działał Larry Gorman.
W 2004 r. Weinstock, Allen oraz Gorman opuścili zespół. Powrócił natomiast Manuel Carrero (po 5-letniej nieobecności) oraz Durijah Lang (który również wcześniej był członkiem zespołu).
W 2005 r. zespół wydał EPkę pod tytułem El Mark na której znalazły się utwory nie umieszczone na albumie Worship and Tribute. Po dwóch latach przerwy Glassjaw zagrał 3 koncerty.
W lipcu 2006 r. na łamach AP magazine, ukazała się informacja, że Palumbo jest w trakcie komponowania nowego materiału na album, który miałby ukazać się w 2007 r. Obecnie wiemy, że prawdopodobnie będzie to latem 2008 r.
Obecny skład zespołu to: Daryl Palumbo (śpiew), Justin Beck (gitara), Manuel Carrero (bas), Durihaj Lang (perkusja)

</doc>
<doc id="1231890" url="https://pl.wikipedia.org/wiki?curid=1231890" title="Herb powiatu radzyńskiego">
Herb powiatu radzyńskiego

 
Herb powiatu radzyńskiego przedstawia w polu czerwonym niedźwiedzia kroczącego srebrnego z koroną na szyi i krzyżem podwójnym (półtrzeciakrzyż) złotym w łapach.
Autorem koncepcji heraldycznej jest prof. dr hab. Krzysztof Skupieński a projektu graficznego Dariusz Desauer.
Herb został ustanowiony "Uchwałą Rady Powiatu w Radzyniu Podlaskim w dniu 21 kwietnia 2005 r." 
 

</doc>
<doc id="1231897" url="https://pl.wikipedia.org/wiki?curid=1231897" title="Echekrates">
Echekrates



</doc>
<doc id="1231898" url="https://pl.wikipedia.org/wiki?curid=1231898" title="Ekhekrates">
Ekhekrates



</doc>
<doc id="1231903" url="https://pl.wikipedia.org/wiki?curid=1231903" title="Przywrzyca">
Przywrzyca



</doc>
<doc id="1231907" url="https://pl.wikipedia.org/wiki?curid=1231907" title="Ordina Open 2007 (kobiety)">
Ordina Open 2007 (kobiety)

Tenisowy turniej WTA Rosmalen Open 2007 odbył się w dniach 16–23 czerwca w holenderskim ’s-Hertogenbosch na kortach trawiastych. Pula nagród wyniosła 175 tysięcy dolarów amerykańskich.

</doc>
<doc id="1231909" url="https://pl.wikipedia.org/wiki?curid=1231909" title="Westliche Karwendelspitze">
Westliche Karwendelspitze

Westliche Karwendelspitze – szczyt w paśmie Karwendel w północnych Alpach na granicy między Bawarią (Niemcy) a Tyrolem (Austria). Mierzy 2.385 m n.p.m. Góra leży między Doliną Karwendel (na południu w Tyrolu) a miejscowością Mittenwald (na północy w Bawarii). Z Mittenwaldu do stacji górskiej pod szczytem dojeżdża kolejka linowa, a ze stacji na sam szczyt prowadzi zabezpieczony szlak (20 minut). 
Inne podejścia na szczyt bez kolejki linowej to podejście prowadzące przez "Dammkar", albo bardziej wymagający, tak zwany szlak "Karwendelsteig" (Podejście na Karwendel), przebiegający w pobliżu schroniska "Mittenwalder Hütte". Z południa na szczyt prowadzi szlak "Mittenwalder Klettersteig".

</doc>
<doc id="1231916" url="https://pl.wikipedia.org/wiki?curid=1231916" title="Echekrates z Tesalii">
Echekrates z Tesalii

Echekrates (; III w. p.n.e.) – żołnierz pochodzący z Tesalii. Był jedną z osób, które ministrowie Ptolemeusza IV Filopatora zatrudnili do werbunku i podziału na kompanie armii egipskiej w czasie przygotowań do wojny z Antiochem Wielkim w 219 p.n.e. Powierzono mu dowództwo nad Grekami na żołdzie Ptolemeusza i nad całą najemną kawalerią. Był dobrym dowódcą, wyróżnił się zwłaszcza w bitwie pod Rafią w 217 p.n.e. Informacje o nim przekazał Polibiusz [Polyb. V, 63, 65, 82, 85].

</doc>
<doc id="1231917" url="https://pl.wikipedia.org/wiki?curid=1231917" title="Paraheksyl">
Paraheksyl

Paraheksyl (synheksyl) – organiczny związek chemiczny z grupy psychoaktywnych kannabinoidów, syntetyczny analog tetrahydrokannabinolu (THC). Paraheksyl został otrzymany po raz pierwszy w 1949 roku podczas badań nad THC – głównym psychoaktywnym składnikiem marihuany.
Ten związek chemiczny jest zbliżony strukturalnie do terahydrokannabinolu i wywołuje podobne efekty, charakterystyczne dla agonistów receptorów kannabinoidowych.

</doc>
<doc id="1231921" url="https://pl.wikipedia.org/wiki?curid=1231921" title="Przestarzenie">
Przestarzenie



</doc>
<doc id="1231926" url="https://pl.wikipedia.org/wiki?curid=1231926" title="Atlético Zamora Fútbol Club">
Atlético Zamora Fútbol Club



</doc>
<doc id="1231927" url="https://pl.wikipedia.org/wiki?curid=1231927" title="Adobe Photoshop Lightroom">
Adobe Photoshop Lightroom

Adobe Lightroom – program firmy Adobe służący do przetwarzania obrazów uzyskiwanych za pomocą cyfrowych aparatów fotograficznych.
Program wykorzystuje technologię Adobe Camera Raw, dzięki której może obsługiwać ponad 120 różnych formatów nieskompresowanych.
Umożliwia zarządzanie kolekcjami zdjęć, tworzenie prezentacji, zaawansowaną edycję wybranych kadrów, pokaz slajdów, konwersję plików do popularnych formatów JPEG i TIFF. Za pomocą programu Adobe Photoshop Lightroom można edytować zdjęcia z użyciem ustawień wstępnych zwanymi Presetami.

</doc>
<doc id="1231930" url="https://pl.wikipedia.org/wiki?curid=1231930" title="Estońscy arcymistrzowie szachowi">
Estońscy arcymistrzowie szachowi

Lista estońskich szachistów, posiadających tytuły arcymistrzów (GM) i arcymistrzyń (WGM), zarówno w grze klasycznej, korespondencyjnej, kompozycji szachowej, jak i w rozwiązywaniu zadań szachowych oraz tytuły arcymistrzów honorowych (HGM), przyznawanych za osiągnięcia w przeszłości. Obejmuje także zawodników, którzy barwy Estonii reprezentowali tylko w pewnym okresie swojego życia.

</doc>
<doc id="1231931" url="https://pl.wikipedia.org/wiki?curid=1231931" title="Podobne Przypadki">
Podobne Przypadki



</doc>
<doc id="1231934" url="https://pl.wikipedia.org/wiki?curid=1231934" title="Herb powiatu janowskiego">
Herb powiatu janowskiego

 
Herb powiatu janowskiego przedstawia w polu zielonym głowę jelenia srebrną z koroną złotą na szyi ponad złotym godłem herbu Jelita.
Herb został ustanowiony "Uchwałą Nr XIX/149/04 Rady Powiatu w Janowie Lubelskim z dnia 3 grudnia 2004 r." 

</doc>
<doc id="1231937" url="https://pl.wikipedia.org/wiki?curid=1231937" title="BZT5">
BZT5



</doc>
<doc id="1231944" url="https://pl.wikipedia.org/wiki?curid=1231944" title="Case Western Reserve University">
Case Western Reserve University

Uniwersytet Case’a i Western Reserve (ang. "Case Western Reserver University") – amerykański uniwersytet niepubliczny w Cleveland w stanie Ohio. 
Powstał w 1967 przez połączenie dwóch usytuowanych bliski siebie uczelni: Uniwersytetu Western Reserve (założonego w 1826 w Hudson jako "Western Reserve College" a w 1882 przeniesionego do Cleveland i przemianowanego na "Adelbert College of Western Reserve University"; pierwotna nazwa i część drugiej od historycznego terytorium Connecticut Western Reserve) oraz Instytutu Technicznego Case’a ("Case Institute of Technology", założonego w 1880 w Cleveland jako "Case School of Applied Science"; nazwa na cześć Leonarda Case’a, fundatora tej uczelni).
Z historii.
W 1887 przeprowadzono tu słynne doświadczenie Michelsona-Morleya, w którym fizycy zdyskredytowali istnienie eteru kosmicznego. Eksperyment ten wykazał, że prędkość światła w próżni jest stała w układzie odniesienia źródła, co otworzyło drogę do teorii eteru Lorentza, emisyjnych teorii światła i wreszcie szczególnej teorii względności Einsteina (w 1905). Albert Abraham Michelson, wtedy profesor Szkoły Nauki Stosowanej Case’a ("Case School of Applied Science"), został pierwszym amerykańskim fizykiem, który otrzymał Nagrodę Nobla (w 1907). Edward Morley był w tym czasie profesorem Uniwersytetu Western Reserve.
Czasy współczesne.
Jako jedną z pierwszych uczelni podłączono go w 1971 do sieci ARPANET. Uniwersytet należy do konsorcjum uniwersyteckiego wdrażającego techniki szybkiego transportu danych, Internet2.
Przy katedrze antropologii i archeologii działa Centrum Badań Tybetańskich (w którym pracował Melvyn Goldstein), utrzymujące ekstensywne wolne archiwum sieciowe przedruków prac naukowych i prac doktorskich w dziedzinie tybetystyki, w tym dotyczące poliandrii w Tybecie.
Na uczelni działa 19 drużyn sportowych w różnych dyscyplinach, znanych pod nazwą Case Western Reserve Spartans. Rywalizują one w NCAA Division III, a dokładniej w konferencji University Athletic Association.

</doc>
<doc id="1231948" url="https://pl.wikipedia.org/wiki?curid=1231948" title="Echekrates z Tarentu">
Echekrates z Tarentu

Echekrates () z Tarentu – jeden z trzech (obok Echekratesa z Fliuntu i Echekratesa z Lokroi) pitagorejczyków o tym imieniu wymienionych przez Jamblicha w "De vita pythagorica". Jest prawdopodobne, że jest on tym samym Echekratesem, którego wymienia Platon w Liście IX.

</doc>
<doc id="1231949" url="https://pl.wikipedia.org/wiki?curid=1231949" title="Herb Gniezna">
Herb Gniezna

Herb Gniezna – jeden z symboli miasta Gniezno w postaci herbu.
Wygląd i symbolika.
Herb przedstawia srebrnego orła w czerwonym polu. Nad tarczą znajduje się zamknięta złota korona, zwieńczona krzyżem.
Swoją symboliką nawiązuje do historycznych tradycji najstarszej stolicy Polski.
Historia.
Herb ma długą tradycję sięgającą jeszcze czasów pierwszych Piastów i początków Państwa Polskiego. Orzeł biały widniał na pieczęciach miasta, które w większości nie zachowały się po pożarach miasta. Najstarsza zachowana pieczęć z herbem pochodzi z XIX wieku. Wizerunek orła zmieniał się na przestrzeni wieków wielokrotnie jednak zawsze patrzył w prawo a skrzydła miał rozpostarte.
W 1839 rząd Pruski początkowo zezwolił na używanie w herbie orła białego lecz bez korony, jednak później wycofano wszystkie białe orły i zastąpiono je czarnymi. W 1923 r. został przywrócony miastu jego dawny herb – ukoronowany orzeł na tarczy.

</doc>
<doc id="1231951" url="https://pl.wikipedia.org/wiki?curid=1231951" title="Herb powiatu kraśnickiego">
Herb powiatu kraśnickiego

 
Herb powiatu kraśnickiego przedstawia w polu czerwonym połujelenia srebrnego ze złota koroną na szyi, a pod nim trzy wręby srebrne (herb Korczak).
Herb został ustanowiony "Uchwałą Rady Powiatu w Kraśniku z dnia 29 grudnia 2000 r." 

</doc>
<doc id="1231953" url="https://pl.wikipedia.org/wiki?curid=1231953" title="GWP">
GWP



</doc>
<doc id="1231955" url="https://pl.wikipedia.org/wiki?curid=1231955" title="Propionian wapnia">
Propionian wapnia

Propionian wapnia, (E282, Ca(C3H5O2)2) – organiczny związek chemiczny, konserwant, dodatek do żywności. Sól wapniowa kwasu propionowego. Środek antypleśniowy stosowany przy produkcji pieczywa. Ma nieprzyjemny zapach, więc można go stosować tylko w minimalnych ilościach. Krystalizuje w postaci monohydratu.

</doc>
<doc id="1231962" url="https://pl.wikipedia.org/wiki?curid=1231962" title="Herb powiatu krasnostawskiego">
Herb powiatu krasnostawskiego

Herb powiatu krasnostawskiego w polu czerwonym srebrna lilia ponad złotym karpiem.
Herb został ustanowiony "Uchwałą Nr XIV/105/2000 Rady Powiatu Krasnostawskiego z dnia 7 marca 2000 r." 

</doc>
<doc id="1231964" url="https://pl.wikipedia.org/wiki?curid=1231964" title="Czarna Kopa (Masyw Śnieżnika)">
Czarna Kopa (Masyw Śnieżnika)

Czarna Kopa (dawniej niem. "Schwolzer Koppe") – góra ze szczytem na wysokości 879 m n.p.m. znajdująca się w Masywie Śnieżnika w Sudetach, na terenie Śnieżnickiego Parku Krajobrazowego.
Geografia.
Czarna Kopa wyrasta w bocznym, zachodnim ramieniu Śnieżnika odchodzącym na północ od Goworka i Wysoczki, pomiędzy dolinami trzech rzek: Wilczki oraz jej lewych dopływów: Czarnej i innego, bezimiennego dopływu. Wschodnie i północno-wschodnie zbocza Czarnej Kopy opadają dość stromo do Czarnego Dołu. Na stokach tych znajdują się wychodnie niewielkich skałek gnejsowych.
Geologia.
Zbudowana jest z gnejsów śnieżnickich należących do metamorfiku Lądka i Śnieżnika.
Roślinność.
Porastają ją świerkowe lasy regla dolnego.

</doc>
<doc id="1231967" url="https://pl.wikipedia.org/wiki?curid=1231967" title="Szeroka Kopa (Masyw Śnieżnika)">
Szeroka Kopa (Masyw Śnieżnika)

Szeroka Kopa (dawniej niem. "Sonnerköppel", po 1945 r. również "Jawornicka Kopa" lub "Szeroka") – góra ze szczytem na wysokości 871 m n.p.m. znajdująca się w Masywie Śnieżnika, w Sudetach, na terenie Śnieżnickiego Parku Krajobrazowego.
Geografia i geologia.
Szeroka Kopa stanowi rozległy szczyt w bocznym, zachodnim ramieniu Śnieżnika, odchodzącym na północ od Goworka. Wznosi się pomiędzy dolinami dwu rzek: na północ od Domaszkowskiego Potoku i na południe od Wilczki. W widłach tych rzek, na stokach góry występują miejscami skały gnejsowe, niektóre z okazałymi urwiskami. Zbudowana jest z gnejsów śnieżnickich należących do metamorfiku Lądka i Śnieżnika.
Roślinność.
Porasta ją dolnoreglowy las, głównie świerkowy, domieszkowany gdzieniegdzie zwartymi skupiskami buka.
Infrastruktura.
Cały masyw góry pokryty jest siecią leśnych dróg. Dawniej zachodnich stoków Szerokiej Kopy sięgały zabudowania górnej części Jaworka Górnego, po których widoczne są ślady fundamentów i ruiny kaplicy. Współcześnie tereny te stanowią ostoję zwierzyny.

</doc>
<doc id="1231968" url="https://pl.wikipedia.org/wiki?curid=1231968" title="Ciro Capuano">
Ciro Capuano

Ciro Capuano (ur. 10 sierpnia 1981 w Neapolu) – włoski piłkarz występujący najczęściej na pozycji lewego obrońcy.
Kariera klubowa.
Ciro Capuano zawodową karierę rozpoczynał w 1999 roku w Empoli FC, jednak dla tego zespołu nie udało mu się wystąpić w ani jednym spotkaniu. W 2000 roku został zawodnikiem Pisy Calcio. Przez pięć lat zdołał tam rozegrać 99 spotkań, w których strzelił siedem goli. W późniejszym czasie Capuano podpisał kontrakt z Bologną, w barwach której spisywał się na tyle dobrze, że jego pozyskaniem zainteresowało się kilka silniejszych zespołów, między innymi ACF Fiorentina.
Ostatecznie jednak włoski defensor trafił na Sycylię, gdzie podpisał kontrakt z US Palermo. W ekipie „Aquile” Capuano występował dosyć regularnie, jednak stracił miejsce w podstawowej jedenastce na rzecz Federico Balzarettiego, który przybył do Palermo w zimowym okienku transferowym w 2008 roku.
20 stycznia 2009 roku Capuano na zasadzie wypożyczenia przeszedł do Catanii Calcio. Rozegrał dla niego 18 meczów w rundzie wiosennej sezonu 2008/2009, a po zakończeniu rozgrywek działacze klubu wykupili go z Palermo na stałe. Zawodnikiem Catanii był do roku 2015. Następnie występował w drużynach Akragas oraz Lucchese. W 2018 roku zakończył karierę.
Kariera reprezentacyjna.
Capuano ma za sobą jeden występ w reprezentacji Włoch do lat 20. Zadebiutował w niej 11 maja 2002 roku w wygranym 4:0 meczu z RPA.

</doc>
<doc id="1231970" url="https://pl.wikipedia.org/wiki?curid=1231970" title="Jawor (Masyw Śnieżnika)">
Jawor (Masyw Śnieżnika)

Jawor (dawniej niem. "Urnitzberg", po 1945 r. również "Jawornica") – góra ze szczytem na wysokości 830 m n.p.m. znajdująca się w Masywie Śnieżnika w Sudetach, na terenie Śnieżnickiego Parku Krajobrazowego ponad Międzygórzem.
Geografia.
Jawor jest szczytem w paśmie odchodzącym na północny zachód od Goworka przez Wysoczkę. Stoki północne, mocno rozczłonkowane, opadają ku dolinie rzeki Wilczki w Międzygórzu.
Geologia.
Zbudowany jest ze skał gnejsowych, należących do metamorfiku Lądka i Śnieżnika. W części szczytowej znajduje się obszerne wypłaszczenie ze słabo zaznaczoną kulminacją.
Roślinność.
Stoki są porośnięte świerkowo-bukowym lasem regla dolnego, wierzchołek jest odsłonięty. 
Urbanizacja.
Między Jawor a Szeroką Kopę dochodziły dawniej gęste zabudowania wsi Jaworek Górny z gospodą turystyczną, a prawie cały Jawor zajmowały użytki rolne. Obecnie zabudowa pozostała jedynie na podszczytowym wypłaszczeniu od północnego zachodu na Jaworowej Polanie. Śladem po dawnej wsi są ruiny XIX-wiecznej kaplicy św. Katarzyny na południowo-zachodnim zboczu, na wysokości 765 m n.p.m., a na skrzyżowaniu dróg drewniany krzyż.
Turystyka i sport.
Stoki Jawora są dobrymi terenami narciarskimi. Na zachodnim i północno-wschodnim stoku funkcjonują dwa wyciągi.

</doc>
<doc id="1231972" url="https://pl.wikipedia.org/wiki?curid=1231972" title="Zagrodnik (góra)">
Zagrodnik (góra)

Zagrodnik (dawniej niem. "Hofeberg", po 1945 r. również "Dworska") – góra ze szczytem na wysokości 749 m n.p.m. znajdująca się w Masywie Śnieżnika w Sudetach, na terenie Śnieżnickiego Parku Krajobrazowego.
Geografia i geologia.
Zagrodnik znajduje się na zachodniej krawędzi Masywu Śnieżnika, opadając stromymi zboczami do Rowu Górnej Nysy, ponad zabudowaniami wsi Jaworek. Zbudowany jest ze skał gnejsowych, należących do metamorfiku Lądka i Śnieżnika, i porośnięty dolnoreglowym lasem świerkowym.

</doc>
<doc id="1231973" url="https://pl.wikipedia.org/wiki?curid=1231973" title="Gołota (góra)">
Gołota (góra)

Gołota (dawniej niem. "Kohlen Berg", "Kahlerberg" lub "Kohlerberg", po 1945 r. również "Jastrzębiec") – góra ze szczytem na wysokości 707 m n.p.m. znajdująca się w Masywie Śnieżnika w Sudetach, na terenie Śnieżnickiego Parku Krajobrazowego.
Geografia.
Gołota stanowi zakończenie niewielkiego, bocznego grzbietu odchodzącego od Jawora, wznosząc się na zachodniej krawędzi Masywu Śnieżnika, nad Rowem Górnej Nysy pod Nową Wsią. Oddzielony jest krótką, ale stromą doliną potoku od północy od Zagrodnika i reszty masywu. Urwiste stoki w kierunku południa i południowego zachodu opadają do Domaszkowskiego Potoku, od wschodu do jego prawobrzeżnego dopływu.
Geologia.
Zbudowana jest ze skał gnejsowych należących do metamorfiku Lądka i Śnieżnika.
Roślinność.
W całości porośnięta mieszanym lasem, którego brzegiem przebiega granica Śnieżnickiego Parku Krajobrazowego.
Inne.
Ma szczycie Gołoty ustawiony jest krzyż.

</doc>
<doc id="1231975" url="https://pl.wikipedia.org/wiki?curid=1231975" title="Order Królowej Natalii">
Order Królowej Natalii

Order Królowej Natalii () – serbskie odznaczenie dla kobiet, które istniało w latach 1878–1903.
Historia i insygnia.
Order ma dwie nazwy – "Order Księżnej Natalii" i "Order Królowej Natalii", gdyż został ustanowiony 20 maja 1878 przez księcia Serbii Milana IV Obrenowicia, który jako Milan I proklamował się królem w roku 1882. Książę nadał odznaczeniu imię swej małżonki Natalii z domu Keszko. W pierwszej wersji – książęcej – był nadawany kobietom, które zasłużyły się jako pielęgniarki w czasie wojny serbsko-tureckiej roku 1878, w drugiej – królewskiej – za zasługi kobiet w czasie wojny serbsko-bułgarskiej roku 1886.
Odznaczenie było jednoklasowe i mogło być nadawane zarówno poddankom serbskim, jak i cudzoziemskim. Insygnium orderu to owalny czerwony medalion ze złotym monogramem królowej „Н” (pisanym cyrylicą) lub „N” (alfabet łaciński), otoczonym umieszczonym na niebieskiej wstędze okalającej go napisem (w cyrylicy, tłum.) „Za opiekę nad rannymi i chorymi w czasie wojny”. Pod monogramem znajduje się tarcza herbowa z białym krzyżem serbskim w czerwonym polu. Order otoczony jest zielonym wieńcem laurowym i ukoronowany – zależnie od lat w których był nadawany – mitrą książęcą lub koroną królewską. Noszony był na niebieskiej kokardzie damskiej nad lewą piersią.
Po upadku dynastii Obrenowiciów w roku 1903 nowy król Piotr I Karadziordziewić nie odnowił orderu.

</doc>
<doc id="1231976" url="https://pl.wikipedia.org/wiki?curid=1231976" title="Jeszkówka">
Jeszkówka

Jeszkówka (dawniej niem. "Jechken Berg" lub "Jeschkenberg", po 1945 r. również "Jaśkowa Góra") – góra ze szczytem na wysokości 706 m n.p.m. znajdująca się w Masywie Śnieżnika w Sudetach, na terenie Śnieżnickiego Parku Krajobrazowego.
Geografia.
Jeszkówka jest szczytem wznoszącym się na zachodniej krawędzi Masywu Śnieżnika w kierunku zachodnim od Jawora i Jawornickiej Polany, przechodzącej tu w tzw. Muszany Dół. Wznosi się ponad Rów Górnej Nysy i zabudowania wsi Jaworek stromym uskokiem nazywanym Kocurowe Zbocze. Od południa oddziela ją od Zagrodnika krótka, ale głęboko wcięta dolina potoku. Jej północna kulminacja nosi nazwę Modrzewiowa.
Geologia.
Zbudowana jest z gnejsów należących do metamorfiku Lądka i Śnieżnika.
Turystyka.
 Żółto znakowana trasa rowerowa prowadzi pod szczytem Jeszkówki z Wodospadu Wilczki do Nowej Wsi.

</doc>
<doc id="1231983" url="https://pl.wikipedia.org/wiki?curid=1231983" title="Herb powiatu łęczyńskiego">
Herb powiatu łęczyńskiego

 
Herb powiatu łęczyńskiego w polu czerwonym gryf wspięty srebrny ze złotym dziobem i takimiż szponami, w których lampa górnicza srebrna; nad pasem falowanym błękitnym w podstawie.
Herb został ustanowiony "Uchwałą Nr XXXI/ 172/ 2001 Rady Powiatu Łęczyńskiego z dnia 19 grudnia 2001 r." 

</doc>
<doc id="1231985" url="https://pl.wikipedia.org/wiki?curid=1231985" title="We Right Here">
We Right Here

We Right Here – singel amerykańskiego rapera DMX-a. Promuje on album "The Great Depression". Wydany 28 sierpnia 2001 roku.
Podkład utworu został skomponowany przez Black Key. Do "We Right Here" powstał również klip, na którym gościnnie występuje wielu członków grup i wytwórni Bloodline Records, Full Surface i Ruff Ryders, między innymi Dee, The Lox i Swizz Beatz.
B-Side "We Right Here" to piosenka "You Could Be Blind". Gościnnie wystąpiła na niej Mashonda, a podkład skomponował Swizz Beatz.
Beat z utworu We right here został wykorzystany w produkcji niezależnego, polskiego rapera z ełckiego podziemia – Atasia – w utworze Freestyle (REMIX).
Lista utworów.
Side B.
Multimedia:

</doc>
<doc id="1231986" url="https://pl.wikipedia.org/wiki?curid=1231986" title="Lewki Podg.">
Lewki Podg.



</doc>
<doc id="1231989" url="https://pl.wikipedia.org/wiki?curid=1231989" title="Autobusy miejskie w Białymstoku">
Autobusy miejskie w Białymstoku

Autobusy miejskie w Białymstoku – system komunikacji autobusowej, obejmujący miasto Białystok oraz ościenne gminy. Autobusy to jedyny stały środek transportu miejskiego w Białymstoku – jest to największe takie miasto w Polsce.
Organizator.
Organizatorem transportu zbiorowego jest Zarząd Białostockiej Komunikacji Miejskiej, podlegający Urzędowi Miejskiemu w Białymstoku. Jest to pierwszy organizator transportu miejskiego w Polsce; powstał 10 czerwca 1991 roku jako Zakład Obsługi Komunikacji Miejskiej w Białymstoku (ZOKM). Po jego likwidacji w 2004 roku, zarządzaniem komunikacją miejską zajmował się Departament Dróg i Transportu Miejskiego (DDiTM), następnie Wydział Transportu Miejskiego (WTM), a od 2007 roku BKM.
BKM zajmuje się ustalaniem tras i rozkładów jazdy, a także wydaje bilety i organizuje ich kontrolę. Zleca wykonywanie obowiązków komunikacyjnych trzem spółkom komunikacyjnym. BKM wprowadził wiele zmian, które wpłynęły na jakość funkcjonowania komunikacji miejskiej w Białymstoku:
Historia.
Dwudziestolecie międzywojenne.
Pierwsze autobusy komunikacji miejskiej pojawiły się w Białymstoku w 1925 roku. Zastąpiły istniejącą w latach 1895–1919 sieć tramwajów konnych. Kursowały głównie na trasie nr 1 (śladem tramwaju) z Dworca PKP do ul. Mickiewicza przez ulice: Dąbrowskiego, Lipową, Rynek Kościuszki, Sienkiewicza, Warszawską i Świętojańską. Obsługę zapewniały firmy „Samochód” i „Autokaros” kilkunastoma pojazdami w godz. 7 – 22 z częstotliwością co 10 minut. Na Rynku Kościuszki znajdował się dworzec autobusów podmiejskich.
Po II wojnie światowej.
Po zakończeniu II wojny światowej w 1945 roku, utworzono Miejski Zakład Komunikacyjny (MZK). Siedziba firmy mieściła się przy ul. Warszawskiej. Pierwszymi pojazdami komunikacji miejskiej było 5 wojskowych ciężarówek z demobilu. Pierwsze autobusy z prawdziwego zdarzenia pojawiły się pod koniec lat 40. – były to pojazdy marki Chausson AP48. W późniejszym czasie zakupiono także pojazdy Mavag Tr5 i ZIS 155. Mieściły one od 50 do 70 pasażerów.
W 1954 roku istniejący zakład przekształcono w Miejskie Przedsiębiorstwo Komunikacyjne (MPK) z zajezdnią przy ul. Jurowieckiej. W latach 50. tabor zasiliły nowe pojazdy marki Star 51 i N52. Autobusy kursowały na sześciu liniach. Do końca lat 50. w miejskich autobusach pracowali konduktorzy, zajmujący się sprzedażą biletów.
Na początku lat 60. zakupiono autobusy San H01B, H25B, H27B i H100B. Liczba pojazdów przekroczyła 100. W 1966 pojawiły się pierwsze „ogórki” – autobusy Jelcz 272 MEX i 043. W autobusach zamontowano kasowniki i automaty do sprzedaży biletów.
W 1975 roku pojawiły się pierwsze autobusy Autosan H9-35. Lata 70. przyniosły dalszy rozwój miasta. Z powodu zbyt dużych potrzeb i za małych możliwości, rozpoczęto budowę nowej zajezdni przy ul. Składowej na 300 autobusów., którą oddano do użytku w 1977 roku. W tym samym roku na ulicach pojawiły się pierwsze autobusy Jelcz PR110.
W 1982 roku do eksploatacji wprowadzono 20 przegubowych autobusów Ikarus 280 i 1 Ikarus 260. Od 1985 roku rozpoczęto eksploatację pojazdów Jelcz M11 w miejsce dotychczas kupowanych „Berlietów”. W latach 80. białostocki tabor składał się z największej ilości pojazdów – 330.
We wrześniu 1991 roku nastąpił rozpad Miejskiego Przedsiębiorstwa Komunikacyjnego. W miejsce firmy powstały trzy spółki komunikacyjne: KZK, KPK, KPKM. Autobusy Jelcz PR110M trafiły do Komunalnego Zakładu Komunikacyjnego. Pozostałe, tj. Ikarus 280.26 i Jelcz M11 – do Komunalnego Przedsiębiorstwa Komunikacyjnego i Komunalnego Przedsiębiorstwa Komunikacji Miejskiej. Pojazdy należące do KZK oznaczono numerami 0xx, KPK – 5xx-7xx, a KPKM – 8xx-9xx. Utworzono Zakład Obsługi Komunikacji Miejskiej (ZOKM), pełniący rolę organizatora komunikacji – zajmował się m.in. tworzeniem rozkładów jazdy i sprzedażą biletów. Był to pierwszy organizator transportu miejskiego w Polsce.
W 1992 roku utworzono prywatne przedsiębiorstwo BIATRA, dysponujące pojazdami Ikarus, Jelcz, Scania i Renault. Obsługiwało ono linie 3 i 24 oraz własne podmiejskie 501-505. W roku 1997 uległa ona likwidacji. Ponadto przez krótki czas na linii 18 kursowała prywatna firma ABRA.
Początek lat 90. zapisał się zakupem pierwszych używanych autobusów – Heulizez O305 i O305G (w 1992), Setra SG180 (w 1993) i Mercedes O305G (w 1994). Były to ponadto pierwsze białostockie autobusy z automatyczną skrzynią biegów oraz w innym niż kremowo-czerwone malowaniu. Kontynuowano także zakupy nowszych średniopodłogowych Jelczy – 120M (od 1992), 120MM/1 (od 1995), 120MM/2 (od 1998).
1995 rok zapisał się wprowadzeniem do eksploatacji pierwszych autobusów niskopodłogowych – 2 sztuk marki Jelcz M121M i 3 marki Mercedesy O405N2. Zaczął obowiązywać nowy schemat malowania – biało-zielony. W późniejszym okresie kupiono kolejnych kilkanaście Jelczy M121. W latach 1998–2000 flotę zmodernizowano poprzez zakup 45 autobusów marki MAN – NG312 (39 sztuk) oraz NL222 (6 sztuk). Pozwoliło to zwiększyć udział autobusów niskopodłogowych w taborze do 23%.
XXI wiek.
W lutym 2004 roku funkcje Zakładu Obsługi Komunikacji Miejskiej przejął Zarząd Dróg i Transportu (ZDiT), a w czerwcu 2006 – Wydział Transportu Miejskiego (WTM). W marcu 2007 WTM połączono z Wydziałem Dróg Miejskich, w wyniku czego powstał Departament Dróg i Transportu (DDT).
Pierwsze lata nowego wieku zapisały się kryzysem taborowym. Z pomocą przyszedł ponowny zakup używanych autobusów – głównie niskopodłogowych MAN i Mercedes. Dostarczono także nowe pojazdy – Solaris Urbino 12 i Urbino 18, MAN EL283 i Mercedes O345G. W 2006 flotę odświeżyły 43 nowe MANy, będące pierwszymi pojazdami kupionymi przy wsparciu Unii Europejskiej. Wyposażono je w system monitoringu i zapowiedzi głosowe. W 2008 roku 50% taboru stanowiły pojazdy niskopodłogowe.
Od 2010 roku rolę organizatora komunikacji miejskiej pełni Zarząd Białostockiej Komunikacji Miejskiej (BKM). W latach 2010–2013 wymieniono około 60% taboru autobusowego, wprowadzając pierwsze autobusy klimatyzowane – Solaris. W 2013 roku pojawił się pierwszy autobus hybrydowy. Dzięki modernizacji taboru, w marcu 2010 wycofano ostatnie Ikarusy 280 i Jelcze M11, w maju 2012 – ostatnie Jelcze PR110, w lutym 2018 – ostatni autobus używany drugiej generacji: MAN NG262, a pod koniec września 2019 z ulic ostatecznie zniknęły autobusy Jelcz.
2015 rok upłynął pod znakiem 120-lecia komunikacji. Zakupiono 10 nowych pojazdów – Mercedes, Solaris i Kapena. Te ostatnie są pierwszymi minibusami we flocie i obsługują linie gminne. Od 2018 roku następuje ponowny zakup nowych autobusów w ramach funduszy unijnych, dzięki czemu ponad 99% autobusów to niskopodłogowce, a blisko 60% taboru jest wyposażone w klimatyzację pasażerską.
Obecnie Białystok jest największym miastem w Polsce, które posiada tylko jeden rodzaj środka transportu zbiorowego.
Tabor.
Każdy autobus pomalowany jest w biało-zielone barwy i oznaczony jest logo BKM. Dawniej wyróżniały się pojazdy używane, pozostałe w barwach poprzednich przewoźników oraz te, które oklejono reklamą zewnętrzną.
Wykaz taboru.
W czerwcu 2020 po Białymstoku kursowały 262 autobusy 6 różnych marek, w tym:
Przewoźnicy.
W wyniku strajku, 2 września 1991 roku Miejskie Przedsiębiorstwo Komunikacyjne zostało podzielone na 3 spółki konkurujące ze sobą w zakresie obsługi komunikacji miejskiej:
Ponadto od 1992 roku, przez kilka lat obsługę zapewniali przewoźnicy prywatni:
W 2007 roku planowano połączyć spółki miejskie w jedną, jednak po przeprowadzeniu licznych analiz, nie zrealizowano tego pomysłu.
Zajezdnie.
Spółki obsługujące komunikację miejską w Białymstoku korzystają z 3 zajezdni zlokalizowanych przy ulicy Składowej i Jurowieckiej.
Dodatkowe informacje.
W czerwcu 2009 roku powstał Klub Miłośników Komunikacji Miejskiej w Białymstoku, którego głównym celem jest remont i zachowanie na kolejne lata autobusów wycofanych z eksploatacji, dla przyszłych pokoleń. Obecnie stowarzyszenie jest właścicielem 7 pojazdów:

</doc>
<doc id="1231992" url="https://pl.wikipedia.org/wiki?curid=1231992" title="New Look">
New Look

New Look – polski program o modzie. Fabuła polega na tym, że trzy dziewczyny mają za zadanie samodzielnie wystylizować się w określonym czasie i za określona kwotę. Ta, która ubierze się najlepiej wygrywa 1500 zł, a dwie pozostałe otrzymują nagrodę pocieszenia po 300 zł. Ich zmagania z modą prowadzi i komentuje Joanna Horodyńska.

</doc>
<doc id="1231994" url="https://pl.wikipedia.org/wiki?curid=1231994" title="Herb powiatu łukowskiego">
Herb powiatu łukowskiego

 
Herb powiatu łukowskiego w polu czerwonym trzy srebrne jelenie stojące z przednim,
prawym kopytem uniesionym do góry, z koroną złotą na szyi, zwrócone w prawo; w układzie 2:1.
Herb został ustanowiony "Uchwałą Nr XXV/217/2005 Rady Powiatu w Łukowie z dnia 23 czerwca 2005 r." 

</doc>
<doc id="1231997" url="https://pl.wikipedia.org/wiki?curid=1231997" title="Franciszek Chomicz">
Franciszek Chomicz

Franciszek Chomicz, ps. „Grom” (ur. 5 października 1927, zm. 6 stycznia 2007) – harcerz Szarych Szeregów, żołnierz Armii Krajowej.
Dzieciństwo i młodość.
Urodził się w Zakurzewie koło Grudziądza w ziemiańskiej rodzinie Franciszka Chomicz i Teofili Korwek. Po opanowaniu Pomorza we wrześniu 1939 przez wojska III Rzeszy, jego rodzina została wysiedlona z własnego gospodarstwa rolnego.
Podczas II wojny światowej Franciszek Chomicz przebywał na terenie Generalnego Gubernatorstwa w okolicach: Pułtuska, Ciechanowa i Wyszkowa.
W czerwcu 1943, po nawiązaniu kontaktów z organizacją konspiracją, został zaprzysiężony przez porucznika Mieczysława Kołodziejskiego ps. „Czort” i przydzielony do służby łączności Armii Krajowej w placówce Obryte obwodu Pułtusk inspektoratu Ciechanów.
Początkowo jako członek drużyny „Szkoły Bojowej” aktywnie uczestniczył w akcjach małego sabotażu by przejść do walki z bronią w ręku w ramach Grup Szturmowych Szarych Szeregów.
W sierpniu 1943, będąc harcerzem Szarych Szeregów, uczestniczył w rozpoznaniu obiektów niemieckiej strażnicy granicznej (Grenzschutzpolizei) w Sieczychach koło Wyszkowa.
W nocy z 20 sierpnia na 21 sierpnia 1943, jako wsparcie warszawskiej grupy szturmowej Armii Krajowej, brał udział w ataku na tę strażnicę. W trakcie zbrojnego natarcia na obiekty niemieckie, mimo młodego wieku, nie ograniczył się do przyznanej mu roli obserwatora.
W końcowej fazie okupacji niemieckiej, bezpośrednio przed wkroczeniem Armii Czerwonej, został zmobilizowany do akcji „Burza” w Okręgu Warszawskiego Armii Krajowej. Udział w akcji „Burza” zakończył pod koniec września 1944 na rozkaz komendanta głównego Armii Krajowej gen. Leopolda Okulickiego.
Zwolniony z przysięgi wojskowej mocą rozkazu o rozwiązaniu Armii Krajowej wydanym 16 listopada 1944 przez gen. Leopolda Okulickiego pozostał w konspiracji czekając na nowe rozkazy Rządu RP na uchodźstwie.
Okres powojenny.
Po zakończonej wojnie wrócił na Pomorze. Mimo że nie ujawnił swej działalności konspiracyjnej był prześladowany i więziony przez policję polityczną w Grudziądzu, zwaną w latach 1944-1954 Urzędem Bezpieczeństwa.
Mieszkał i pracował w Grudziądzu. W 1963 przeprowadził się do Owczarek koło Grudziądza i prowadził gospodarstwo rolne. W 1994 powrócił do Grudziądza.
5 grudnia 1991 został członkiem zwyczajnym Światowego Związku Żołnierzy Armii Krajowej w Toruniu (nr legitymacji 025878). Przez trzy kadencje pełnił społecznie funkcję prezesa zarządu grudziądzkiego koła Światowego Związku Żołnierzy Armii Krajowej. Był współinicjatorem budowy pomników bohaterów Armii Krajowej w Grudziądzu, nadawania imion dowódców Armii Krajowej ulicom miasta w Grudziądzu i w powiecie grudziądzkim. Popularyzował etos Armii Krajowej wśród młodzieży szkolnej.
Dzięki jego inicjatywie następujące szkoły otrzymały sztandary oraz imiona dowódców Armii Krajowej:

</doc>
<doc id="1231998" url="https://pl.wikipedia.org/wiki?curid=1231998" title="Port lotniczy Kandahar">
Port lotniczy Kandahar

Port lotniczy Kandahar (IATA: KDH, ICAO: OAKN) - międzynarodowy port lotniczy położony 16 km na południowy wschód od Kandaharu, w Afganistanie. Jest drugim co do wielkości portem lotniczym w kraju.

</doc>
<doc id="1232001" url="https://pl.wikipedia.org/wiki?curid=1232001" title="No Sunshine">
No Sunshine

No Sunshine to wydany 13 marca 2001 singel amerykańskiego rapera DMX-a. Promuje album "Exit Wounds OST". Utwór jest coverem "Ain't No Sunshine" Billa Withersa.
Podkład utworu został skomponowany przez Dame'a Grease'a. Do "No Sunshine" powstał klip, wyreżyserowany przez Hype'a Williamsa. Główną scenerią klipu jest cmentarz. 

</doc>
<doc id="1232007" url="https://pl.wikipedia.org/wiki?curid=1232007" title="Hotchkiss Mk. I LMG">
Hotchkiss Mk. I LMG



</doc>
<doc id="1232008" url="https://pl.wikipedia.org/wiki?curid=1232008" title="Obrazowanie w medycynie">
Obrazowanie w medycynie



</doc>
<doc id="1232011" url="https://pl.wikipedia.org/wiki?curid=1232011" title="Herb powiatu parczewskiego">
Herb powiatu parczewskiego

Herb powiatu parczewskiego na tarczy trójdzielnej (w kształcie odwróconej litery T) w polu prawym górnym czerwonym orzeł srebrny jagielloński, w polu lewym górnym błękitnym krzyż podwójny złoty, w polu dolnym czerwonym jeleń złoty.

</doc>
<doc id="1232024" url="https://pl.wikipedia.org/wiki?curid=1232024" title="WTFPL">
WTFPL

WTFPL (Do What the Fuck You Want to Public License) – ekstremalnie liberalna i niekonwencjonalna licencja oprogramowania napisana przez Sama Hocevara w celu propagowania wolnego oprogramowania. Dopuszcza ona pełną swobodę dotyczącą redystrybucji i modyfikacji programów objętych tą licencją. W praktyce licencja ta przenosi objęty nią program do domeny publicznej, gdyż w sposób jawny umożliwia "wszystkim robienie wszystkiego" z oprogramowaniem.
Free Software Foundation uznała licencję WTFPL w wersji 2 za zgodną z GPL.
Użycie.
WTFPL nie jest szeroko stosowany wśród projektów oprogramowania open source; według Black Duck Software, WTFPL jest używany przez mniej niż jeden procent projektów open source. Nieliczne przykłady obejmują edytor online OpenStreetMap Potlatch, grę wideo Liero (wersja 1.36), i rozszerzenia MediaWiki. Niektóre pliki Wikimedia Commons zostały opublikowane na warunkach WTFPL.

</doc>
<doc id="1232025" url="https://pl.wikipedia.org/wiki?curid=1232025" title="Kwadwo Asamoah">
Kwadwo Asamoah

Kojo Kwadwo Asamoah (ur. 9 grudnia 1988 w Akrze) – ghański piłkarz występujący na pozycji obrońcy.
Kariera klubowa.
Piłkarską karierę Asamoah rozpoczął w klubie Liberty Professionals FC z miasta Dansoman. W jego barwach zadebiutował w 2006 roku w ekstraklasie ghańskiej. Liczył sobie wówczas niespełna 18 lat i w drugiej części sezonu wywalczył miejsce w wyjściowej jedenastce. W 2007 roku zakończył sezon na 8. miejscu w tabeli.
W 2008 roku Asamoah wyjechał do Szwajcarii, do klubu AC Bellinzona. Został jednak wypożyczony do Torino FC, w którym nie wystąpił w żadnym spotkaniu, a następnie do Udinese Calcio. W Serie A zadebiutował 11 stycznia 2009 w zremisowanym 1:1 meczu z Sampdorią. 1 lipca 2012 roku podpisał kontrakt z Juventusem.
Kariera reprezentacyjna.
W 2008 roku Asamoah został powołany przez Claude’a Le Roy do reprezentacji Ghany na Puchar Narodów Afryki 2008, nie mając zaliczonego debiutu w kadrze A. Dostał numer 10 po Stephenie Appiahu, który przed samym turniejem doznał kontuzji. Wcześniej Kwadwo występował w reprezentacji U-21.

</doc>
<doc id="1232028" url="https://pl.wikipedia.org/wiki?curid=1232028" title="FlyNordic">
FlyNordic

FlyNordic – nieistniejąca szwedzka linia lotnicza z siedzibą w Sztokholmie. Głównym węzłem był port lotniczy Sztokholm-Arlanda.
14 marca 2008 linia zaprzestała wszelkich operacji.

</doc>
<doc id="1232031" url="https://pl.wikipedia.org/wiki?curid=1232031" title="Podciąganie kapilarne">
Podciąganie kapilarne

Podciąganie kapilarne – zdolność materiału do podciągania wody ku górze za pomocą sił kapilarnych. Siły te zależą od ilości porów otwartych zawartych w materiale oraz od ich średnic. Jednym ze sposobów mierzenia tej cechy jest szybkość, z jaką woda jest podciągania przez dany materiał w określonych warunkach.
gdzie jest "h" wysokością na jaką została podciągnięta woda w czasie "t".
Zjawisko to obserwuje się najczęściej w materiałach z mikroskopijnymi porami otwartymi lub w materiałach sypkich, takich jak piasek czy mieszanki piaskowo-żwirowe.

</doc>
<doc id="1232035" url="https://pl.wikipedia.org/wiki?curid=1232035" title="Ashanti Gold">
Ashanti Gold



</doc>
<doc id="1232036" url="https://pl.wikipedia.org/wiki?curid=1232036" title="Fatau Dauda">
Fatau Dauda

Fatau Dauda, właśc. Abdul Fatawu Dauda (ur. 6 kwietnia 1985 w Obuasi) – piłkarz ghański, grający na pozycji bramkarza.
Kariera klubowa.
Piłkarską karierę Dauda rozpoczął w klubie Okwawu United FC. W jego barwach zadebiutował w 2004 roku w ekstraklasie ghańskiej. W 2006 roku przeszedł do Ashanti Gold SC z miasta Obuasi. W 2007 roku został z Ashanti wicemistrzem Ghany. W kolejnych latach trzykrotnie powtórzył to osiągnięcie (2010, 2011, 2012).
W 2013 roku odszedł do południowoafrykańskiego Orlando Pirates. W Premier Soccer League zadebiutował 8 lutego 2014 w przegranym 0:1 meczu z Mamelodi Sundowns FC. W sezonie 2013/2014 rozegrał trzy ligowe spotkania. Z klubem zwyciężył też w rozgrywkach Pucharu Południowej Afryki. W lipcu 2014 odszedł do innej drużyny PSL – Chippa United FC, której graczem pozostał do października 2014.
Następnie Dauda wrócił do Ashanti Gold SC, z którym w 2015 roku zdobył mistrzostwo Ghany. W 2017 roku przeszedł do nigeryjskiej Enyimby.
Kariera reprezentacyjna.
W 2008 roku Dauda został powołany przez Claude’a Le Roy do reprezentacji Ghany na Puchar Narodów Afryki 2008, nie mając zaliczonego debiutu w kadrze A. Na tym turnieju został trzecim bramkarzem dla Richarda Kingsona i Sammy’ego Adjei. W tym samym roku zaliczył ostatecznie debiut w kadrze narodowej.

</doc>
<doc id="1232038" url="https://pl.wikipedia.org/wiki?curid=1232038" title="Omar Khayyam Ravenhurst">
Omar Khayyam Ravenhurst



</doc>
<doc id="1232047" url="https://pl.wikipedia.org/wiki?curid=1232047" title="Agnieszka Woźniak-Starak">
Agnieszka Woźniak-Starak

Agnieszka Woźniak-Starak "de domo" Szulim, "primo voto" Badziak (ur. 15 kwietnia 1978 w Warszawie) – polska dziennikarka, prezenterka radiowa i telewizyjna, osobowość medialna.
Życiorys.
Urodziła się i wychowała w Warszawie, gdzie ukończyła studia na Wydziale Dziennikarstwa i Nauk Politycznych Uniwersytetu Warszawskiego i podyplomowe studium w Akademii Telewizyjnej Telewizji Polskiej. Zdobyła także licencjat w zakresie dziennikarstwa radiowego w Wyższej Szkole Komunikowania i Mediów Społecznych w Warszawie. Pracowała jako sekretarka w Warner Bros Poland.
W latach 2003–2004 była związana z Radiową Jedynką – pracowała w Redakcji Magazynów Informacyjnych i Dzienników i prowadziła poranną audycję "Obudź się". Od 22 maja 2005 do grudnia 2009 była gospodarzem oprawy dnia w TVP1, gdzie prowadziła również programy: "Kawa czy herbata?", "Pytanie na śniadanie" (2010–2012), "A normalnie o tej porze" (2011) i "Bitwa na głosy" (2012). Była także konferansjerką podczas Krajowych Festiwali Piosenki Polskiej w Opolu, które organizowała TVP. 
W 2013 rozpoczęła współpracę z Grupą TVN, dla której prowadziła programy: "Dzień dobry TVN" (wakacje 2013 i 2014), "Aplauz, aplauz!" (2015) i "Ameryka Express" (2016–2018) oraz magazyn show-biznesowy "Na językach" (2013–2016), a także programy emitowane przez TVN Style ("Stylowy magazyn") i TVN 7 ("Big Brother Arena"). Od czerwca 2012 do czerwca 2013 była redaktorką naczelną magazynu „e!stilo”. Równolegle w latach 2012–2013 współprowadziła z Kubą Wojewódzkim poranną audycję "Zwolnienie z WF-u" w Esce Rock. Była redaktorką naczelną portalu Zpazurem.pl.
Po tragicznej śmierci męża w sierpniu 2019 wycofała się z mediów. W marcu 2020 wróciła do pracy, prowadząc audycję "Life Balance" dla newonce.radio, a od września tego samego roku współprowadzi poranny program "Dzień dobry TVN" w parze z Ewą Drzyzgą. Prowadzi także koncerty i festiwale organizowane przez TVN.
Życie prywatne.
6 września 2008 wyszła za Adama Badziaka, motocyklistę wyścigowego. Ceremonia odbyła się w kościele św. Anny w Wilanowie. Rozstali się w 2012, a rozwiedli w 2015. Na początku września 2015, podczas „Balu Nocy Letniej” Fundacji TVN, oficjalnie zaręczyła się z Piotrem Woźniakiem-Starakiem, a ich ślub miał miejsce 27 sierpnia 2016 w Wenecji. Pozostała żoną Piotra Woźniaka-Staraka do jego tragicznej śmierci 18 sierpnia 2019, która nastąpiła w wyniku wypadku na jeziorze Kisajno na Mazurach. Od 2020 jest w związku z restauratorem Maciejem Pasikowskim.

</doc>
<doc id="1232049" url="https://pl.wikipedia.org/wiki?curid=1232049" title="What You Want">
What You Want

What You Want – wydany jako płyta winylowa 13 czerwca 2000 singel amerykańskiego rapera DMX-a. 17 października 2000 został wydany jako CD. Promuje on album "...And Then There Was X". "What You Want" to ocenzurowany tytuł "What These Bitches Want". Do "What You Want" powstał klip.
Okładka "What You Want" nie jest skomplikowanie wykonana. Jest to zdjęcie DMX-a na ciemnym tle i jest kilka napisów wykonanych ozdobną czcionką. W ramkę jest oprawiony tekst "The biggest in rap meets the biggest in R&amp;B" ("Największy w rapie spotyka największego w R&amp;B").
W "What These Bitches Want" gościnnie wystąpił Sisqo (w refrenie, wejściówce i końcówce). Podkład skomponował Nokio.

</doc>
<doc id="1232052" url="https://pl.wikipedia.org/wiki?curid=1232052" title="Ultrasonografia endoskopowa">
Ultrasonografia endoskopowa

Ultrasonografia endoskopowa, endosonografia – metoda diagnostyczna, w której ultrasonograf stosuje się endoskopowo, w celu uwidocznienia narządów wewnętrznych klatki piersiowej i jamy brzusznej.
Gastroskop ultrasonograficzny jest przeprowadzany, podobnie jak w panendoskopii, przez przełyk, żołądek i dwunastnicę. Metoda ta umożliwia m.in. badanie przesiewowe w kierunku raka trzustki, raka przełyku i raka żołądka, a także wykrycie łagodnych guzów górnego odcinka przewodu pokarmowego. Pozwala także na wykonanie biopsji różnych zmian znajdujących się w górnym odcinku przewodu pokarmowego. Wykonuje się ją poprzez wkłucie igły przez wyściółkę żołądka w kierunku zmiany. 
Podczas badania metodą ultrasonografii endoskopowej pacjent poddawany jest sedacji. Endoskop wprowadza się przez jamę ustną i przesuwa przez przełyk w kierunku odcinka, który ma być zbadany. W zależności od miejsca między przełykiem a dwunastnicą można obrazować organy należące do układu pokarmowego jak i leżące poza nim w celu wykrycia nieprawidłowości i wykonania biopsji aspiracyjnej cienkoigłowej. Dodatkowo można obrazować ścianę przewodu pokarmowego w celu określenia jej grubości, co może pomóc we stwierdzeniu procesu zapalnego lub nowotworowego. Jakość obrazowania jest wprost proporcjonalna do użytej częstotliwości. Dlatego też wysoka częstotliwość daje obrazy lepszej jakości. Jednakże wykorzystanie wysokiej częstotliwości sprawia, że zmniejsza się dostępna w badaniu głębokość penetracji. Ultrasonografia endoskopowa jest wykonywana przez gastroenterologów, którzy przeszli odpowiednie szkolenie w zakresie tej metody.

</doc>
<doc id="1232058" url="https://pl.wikipedia.org/wiki?curid=1232058" title="Maccabi Petach-Tikva">
Maccabi Petach-Tikva



</doc>
<doc id="1232060" url="https://pl.wikipedia.org/wiki?curid=1232060" title="Herb Zabrodzia">
Herb Zabrodzia



</doc>
<doc id="1232061" url="https://pl.wikipedia.org/wiki?curid=1232061" title="29 Pułk Lotnictwa Myśliwskiego">
29 Pułk Lotnictwa Myśliwskiego

29 Pułk Lotnictwa Myśliwskiego (29 plm) – oddział lotnictwa myśliwskiego ludowego Wojska Polskiego.
29 Pułk Lotnictwa Myśliwskiego został sformowany w okresie od 1 stycznia do 1 czerwca 1952 na podstawie rozkazu Nr 0096/Org. Ministra Obrony Narodowej z dnia 11 grudnia 1951. Jednostka została zorganizowana na lotnisku w Malborku według etatu Nr 6/165 o stanie 290 wojskowych i 22 pracowników kontraktowych.
W 1953 pułk został przebazowany na lotnisko w Ornecie. W styczniu tego roku na ewidencji jednostki znajdowało się piętnaście samolotów, w tym jedenaście MiG-15 oraz po jednym egzemplarzu MiG-15UT, Jak-11, Jak-18 i Po-2.
Pułk miał w posiadaniu samoloty myśliwskie: MiG, LIM, Su, Jak itd. 29 plm jest patronem Gimnazjum nr 2 w Ornecie, przed którego budynkiem stoi samolot odrzutowy typu MiG-21. Drugi samolot, który tam stał, to JAK-11, który został zabrany do renowacji.
Żołnierze pułku.
Dowódcy pułku:
Oficerowie:

</doc>
<doc id="1232062" url="https://pl.wikipedia.org/wiki?curid=1232062" title="Moldava v Krušných horách">
Moldava v Krušných horách

Moldava v Krušných horách (pol. Moldava w Rudawach) – stacja kolejowa w Moldavie, końcowa dla linii 135 z Mostu. Leży na wysokości 780 m n.p.m. Tablica upamiętniająca pisarza Adolfa Branalda, który tu pracował.

</doc>
<doc id="1232063" url="https://pl.wikipedia.org/wiki?curid=1232063" title="Flaga Zabrodzia">
Flaga Zabrodzia



</doc>
<doc id="1232065" url="https://pl.wikipedia.org/wiki?curid=1232065" title="Herb Bartoszyc">
Herb Bartoszyc

Herb Bartoszyc – jeden z symboli miasta Bartoszyce w postaci herbu.
Wygląd i symbolika.
Herb przedstawia na czarnej tarczy dwa skrzyżowane białe topory na białej podstawie podzielonej poziomo czarnymi liniami na trzy białe pasy, z których górny jest najkrótszy a dolny najdłuższy.
Herb jest herbem mówiącym – nazwa miasta Bartoszyce bierze się z języka staroniemieckiego "Barte" oraz staropolskiego "Barta" oznaczających topór z szerokim ostrzem. 
Srebro-biel w herbie symbolizują czystość, prawdę, niewinność; czerń rozwagę, mądrość i stałość;
Wykorzystanie herbu.
Zgodnie z załącznikiem do "Uchwały Nr XLIV/260/06 Rady Miejskiej w Bartoszycach z 22 lutego 2006 r." Symbolika Miasta (w tym herb) jest zastrzeżona i podlega ochronie prawnej, a na stosowanie symboli miasta wymagana jest zgoda Rady Miejskiej. Gmina wiejska Bartoszyce posługuje się uproszczonym rysunkiem toporów i zaookrągloną u dołu tarczę.

</doc>
<doc id="1232066" url="https://pl.wikipedia.org/wiki?curid=1232066" title="Echekrates z Lokroi">
Echekrates z Lokroi

Echekrates () z Lokroi − jeden z trzech (obok Echekratesa z Tarentu i Echekratesa z Fliuntu) pitagorejczyków o tym imieniu wymienionych przez Jamblicha w "De vita pythagorica". Wymienia go także Cyceron [Cic. "De fin." V 29], według którego był on jednym z pitagorejczyków u których pobierał nauki Platon. Imię "Caetus" w tekście Valeriusa Maximusa [VIII, 7] jest prawdopodobnie błędną lekcją imienia "Echekrates". Echekrates z Lokroi bywa utażsamiany z Echekratesem z Fliuntu, bohaterem Platońskiego "Fedona" – czyni tak Władysław Witwicki we wstępie do tego dialogu.

</doc>
<doc id="1232067" url="https://pl.wikipedia.org/wiki?curid=1232067" title="Dni Naszego Życia">
Dni Naszego Życia



</doc>
<doc id="1232070" url="https://pl.wikipedia.org/wiki?curid=1232070" title="Herb powiatu ryckiego">
Herb powiatu ryckiego

 
Herb powiatu ryckiego w polu błękitnym głowa jelenia z szyją srebrna z rogami złotymi, nad którą trzy gwiazdy takież w pas.
Herb został ustanowiony "Uchwałą Nr XLII/238/2002 Rady Powiatu w Rykach z dnia 4 października 2002 r." 

</doc>
<doc id="1232072" url="https://pl.wikipedia.org/wiki?curid=1232072" title="Echekrates z Lokroj">
Echekrates z Lokroj



</doc>
<doc id="1232075" url="https://pl.wikipedia.org/wiki?curid=1232075" title="I Miss You">
I Miss You



</doc>
<doc id="1232079" url="https://pl.wikipedia.org/wiki?curid=1232079" title="E282">
E282



</doc>
<doc id="1232083" url="https://pl.wikipedia.org/wiki?curid=1232083" title="Echekrates (Antygonida)">
Echekrates (Antygonida)

Echekrates (; III w. p.n.e.) – bliżej nieznany przedstawiciel dynastii Antygodnidów, syn Demetriosa Pięknego i Olimpias z Laryssy, brat Antigonosa Dosona. Miał syna Antigonosa, który otrzymał imię po wuju. O Echekratesie wzmiankuje Liwiusz [Liv. XL, 54].

</doc>
<doc id="1232084" url="https://pl.wikipedia.org/wiki?curid=1232084" title="Herb Braniewa">
Herb Braniewa

Herb Braniewa – jeden z symboli miasta Braniewo w postaci herbu.
Wygląd i symbolika.
Herb przedstawia na srebrnym polu zielone wzgórze i zieloną lipę z trzynastoma liśćmi. Po lewej stronie widnieje uskrzydlony dwunożny czerwony smok a po prawej czerwony jeleń. Rogi, pazury i kopyta jelenia są koloru złotego.
Smok symbolizuje pogaństwo, jeleń – chrześcijaństwo. Trzynaście liści to symbol trzynastu lip stojących przed bramami miasta. Czerwień to wyraz hartu ducha, zieleń: miłość, radość i obfitość, złoto-żółty: wiara, stałość, mądrość, chwała.

</doc>
<doc id="1232088" url="https://pl.wikipedia.org/wiki?curid=1232088" title="Nottingham (stacja kolejowa)">
Nottingham (stacja kolejowa)

Nottingham – stacja kolejowa w Nottingham, w hrabstwie Nottinghamshire, w Anglii. Znajdują się tu 2 perony.
Przewoźnikiem zarządzającym stacją jest East Midlands Trains. Ponadto obsługują ją Northern Rail i CrossCountry.

</doc>
<doc id="1232089" url="https://pl.wikipedia.org/wiki?curid=1232089" title="Jan z Asturii">
Jan z Asturii

Jan z Asturii, właściwie: "Don Juan de Trastamare de Aragon y de Trastamare de Castilla" (ur. 28 czerwca 1478 w Sewilli, zm. 4 października 1497 w Salamance) − książę Asturii i następca tronu Kastylii i Leónu.
Życiorys.
Był jedynym synem "Katolickich królów": Izabeli I Kastylijskiej i Ferdynanda II Aragońskiego, który przeżył dzieciństwo. Oprócz niego jego rodzice doczekali się jeszcze czterech córek; Izabeli – księżnej Asturii i królowej Portugalii, Joanny zwanej Szaloną – królowej Hiszpanii, Marii – królowej Portugalii, i Katarzyny – królowej Anglii.
W wieku 18 lat, w kwietniu 1497 w katedrze w Burgos Jan poślubił Małgorzatę Austriaczkę (1480–1530), córkę cesarza Maksymiliana I Habsburga i Marii, księżnej Burgundii. Zmarł sześć miesięcy później w Salamance, w czasie podróży do Portugalii na ślub swojej starszej siostry Izabeli. Przyczyną śmierci była prawdopodobnie gruźlica. Jego żona była wtedy w ciąży, ale urodziła martwą córkę. Po bezdzietnej śmierci Jana tron Hiszpanii przypadł Habsburgom po tym jak jego młodsza siostra Joanna poślubiła Filipa Pięknego (starszego brata Małgorzaty Austriaczki).
W 1492 Krzysztof Kolumb nazwał odkrytą przez siebie wyspę Kubę – "Isla Juana" na cześć Jana, który wtedy jeszcze żył i był następcą tronu.

</doc>
<doc id="1232090" url="https://pl.wikipedia.org/wiki?curid=1232090" title="I Run Shit">
I Run Shit

I Run Shit – wydany 13 września 2005 singel amerykańskiego rapera DMX-a, promujący album "Year of the Dog...Again". Gościnnie wystąpił na nim raper z Bloodline Records, Big Stan.
W utworze DMX nawiązuje do wypowiedzi Alonzo z filmu "Training Day" - ("I run shit here, you just live here! Yeah, that's right, you better walk away!").

</doc>
<doc id="1232091" url="https://pl.wikipedia.org/wiki?curid=1232091" title="Płyn tkankowy">
Płyn tkankowy

Płyn tkankowy, płyn międzykomórkowy, płyn śródmiąższowy, płyn śródtkankowy – przesącz różnych substancji z włosowatych naczyń krwionośnych oraz komórek.
Jest roztworem zawierającym, między innymi, tlen i substancje odżywcze potrzebne komórkom oraz – usuwane z komórek jako zbędne metabolity – dwutlenek węgla, mocznik, amoniak, kwas moczowy.
Część płynu tkankowego przesącza się przez ściany włosowatych naczyń limfatycznych do ich światła, stając się chłonką.

</doc>
<doc id="1232094" url="https://pl.wikipedia.org/wiki?curid=1232094" title="Echekrates (syn Demetriosa z Cyreny)">
Echekrates (syn Demetriosa z Cyreny)



</doc>
<doc id="1232095" url="https://pl.wikipedia.org/wiki?curid=1232095" title="Aiglos (czasopismo)">
Aiglos (czasopismo)

Aiglos – rocznik tolkienowski, wydawany od 2004 roku przez Śląski Klub Fantastyki, początkowo jako półrocznik. Idea czasopisma powstała podczas Polconu 2003 w Elblągu. Od wydania pierwszego numeru w styczniu 2004 roku pismo wychodzi w sposób nieprzerwany. Dwukrotnie (2005, 2012) ukazały się także specjalne edycje anglojęzyczne. Numer 16 (czerwiec 2011) był ostatnim numerem funkcjonowania czasopisma jako półrocznik, od tego momentu czasopismo przeszło na roczny cykl wydawniczy. Redaktorem naczelnym jest od początku Anna Adamczyk-Śliwińska „Nifrodel”.
Obecnie jest to jedyne faktycznie i regularnie wychodzące papierowe czasopismo tolkienowskie w Polsce. Czasopismo zachowuje jednolitą szatę graficzną i stałe działy: artykuły i eseje, opowiadania fanowskie, wiersze, recenzje i wywiady ze znanymi miłośnikami i badaczami dzieł Tolkiena. Publikuje także polemiki i relacje.

</doc>
<doc id="1232096" url="https://pl.wikipedia.org/wiki?curid=1232096" title="Bonn-Beuel (stacja kolejowa)">
Bonn-Beuel (stacja kolejowa)

Bonn Beuel – stacja kolejowa w Bonn, w kraju związkowym Nadrenia Północna-Westfalia, w Niemczech. Znajdują się tu 2 perony.

</doc>
<doc id="1232099" url="https://pl.wikipedia.org/wiki?curid=1232099" title="Dog Love">
Dog Love

Dog Love – wydany w 2006 roku singel amerykańskiego rapera DMX-a. Promuje on album "Year of The Dog...Again".
"Dog Love" to utwór tekstem przypominający "How’s It Goin’ Down" – kolejna historia opowiadająca o DMX-ie, pewnej dziewczynie i o ich wzajemnych relacjach ("When I hit her like "I'll be right back" Yo, I'll be right back, ain't no bullshittin, I'll be right back" – "Kiedy powiem jej, że zaraz wrócę, zaraz wrócę, żadnych kłamstw, zaraz wrócę"). W utworze gościnnie wystąpiła Amerie z Sony BMG i Janyce z Bloodline Records, które wykonują refren, wejściówkę i wyjściówkę, a Amerie można również miejscami usłyszeć w zwrotkach. Podkład został skomponowany przez Dr. Ceussa (który kilkanaście lat wcześniej skomponował DMX-owi singel "Born Loser") i Eddiego Timmonsa.

</doc>
<doc id="1232102" url="https://pl.wikipedia.org/wiki?curid=1232102" title="Synagoga Kitayewskaja w Mińsku">
Synagoga Kitayewskaja w Mińsku



</doc>
<doc id="1232103" url="https://pl.wikipedia.org/wiki?curid=1232103" title="Herb Giżycka">
Herb Giżycka

Herb Giżycka – jeden z symboli miasta Giżycko w postaci herbu.
Wygląd i symbolika.
Herb przedstawia w polu błękitnym hiszpańskiej tarczy herbowej trzy leszcze srebrne w słup; spośród nich środkowy największy.
Historia.
Prawa miejskie Giżycku nadał przywilejem z 15 maja 1612 r. elektor brandenburski i regent księstwa pruskiego Jan Zygmunt Hohenzollern, który parę dni później przywilejem z 26 maja 1612 r. nadał miastu herb a także pieczęć. Przywilej miejski z 1612 r. był odnowieniem starszego przywileju lokacyjnego Nowej Wsi (poprzednia nazwa osiedla) z 1475 r. a mieszkańcy w podaniu z 1608 r. wystąpili o zatwierdzenie tego właśnie herbu.
Herb ustanowiony 30 października 2019 roku opracowali graficznie Kamil Wójcikowski i Robert Fidura.

</doc>
<doc id="1232112" url="https://pl.wikipedia.org/wiki?curid=1232112" title="Eindhoven Strijp-S">
Eindhoven Strijp-S

Eindhoven Strijp-S – stacja kolejowa w Eindhoven, w prowincji Brabancja Północna, w Holandii. Znajdują się tu 3 perony.

</doc>
<doc id="1232115" url="https://pl.wikipedia.org/wiki?curid=1232115" title="Echekratydes (filozof)">
Echekratydes (filozof)

Echekratydes (; IV w. p.n.e.) – perypatetyk, bezpośredni uczeń Arystotelesa. Wymienia go jedynie Stefan z Bizancjum w haśle . Z hasła tego dowiadujemy się, że Echekratydes urodził się w Metymnie na wyspie Lesbos.

</doc>
<doc id="1232116" url="https://pl.wikipedia.org/wiki?curid=1232116" title="Echekratydes">
Echekratydes



</doc>
<doc id="1232117" url="https://pl.wikipedia.org/wiki?curid=1232117" title="’80–’85">
’80–’85

80-85 – pierwszy album kompilacyjny (ósmy w ogóle) punkrockowej grupy Bad Religion, wydany przez Epitaph Records 12 listopada 1991 roku.

</doc>
<doc id="1232121" url="https://pl.wikipedia.org/wiki?curid=1232121" title="Louka u Litvínova">
Louka u Litvínova

Louka u Litvínova – wieś i gmina (obec) w Czechach, w kraju usteckim, w byłym powiecie Most. Wieś oddalona jest o niecałe 2 km od Litvínova. Tutaj przecinają się dwie linie kolejowe przechodzące przez Litvínov. Według szacunków 1 stycznia 2017 roku liczyła 710 mieszkańców. Pierwsza pisemna wzmianka o miejscowości pochodzi z 1289 roku.

</doc>
<doc id="1232122" url="https://pl.wikipedia.org/wiki?curid=1232122" title="Józef Gąsienica Daniel">
Józef Gąsienica Daniel

Józef Gąsienica Daniel (ur. 15 czerwca 1945 w Zakopanem, zm. 6 lutego 2008 tamże) – polski narciarz, kombinator norweski, skoczek narciarski. Olimpijczyk z Grenoble 1968, wielokrotny mistrz Polski w kombinacji norweskiej. Syn Andrzeja Szymona i Antoniny Karpiel. Brat narciarzy i narciarek: Andrzeja (ur. 1932), Franciszka (ur. 1937), Heleny (ur. 1934) i Marii (ur. 1936).
Przebieg kariery.
W wieku 21 lat zdobył pierwszy w karierze tytuł mistrza Polski seniorów w kombinacji. Już wtedy cechował go brak równowagi psychicznej podczas zawodów i nieprzykładanie się do treningów. Zajmował wysokie lokaty na zawodach w Skandynawii, Niemczech, Szwajcarii i Czechosłowacji.
Reprezentował Polskę na mistrzostwach świata w Oslo w 1966 roku. Zajął wówczas 25. miejsce. W latach 1966, 1967 i 1969 wygrywał Memoriał Bronisława Czecha i Heleny Marusarzówny.
Wziął udział w Igrzyskach Olimpijskich 1968 w Grenoble, zajmując 15. miejsce. Na skoczni w Autrans w pierwszej serii skoczył 72 m i był na 8. miejscu. W drugiej wylądował na 75,5 m, lecz nie ustał i spadł na 39. pozycję. W ostatniej serii osiągnął 68 m i przesunął się na 16. lokatę. W biegu był 18. Zawodnik piętnaste miejsce na olimpiadzie uznał za porażkę.
Był pięciokrotnym mistrzem Polski w kombinacji norweskiej (1965-1969), wicemistrzem kraju w sztafecie 4 x 10 km (1965) i w skokach narciarskich na skoczni 90-metrowej (1969).
W 1969 wygrał II Zimową Spartakiadę Armii Zaprzyjaźnionych w Szpindlerowym Młynie. Wkrótce potem zakończył karierę sportową. Zmarł 6 lutego 2008 roku. Pochowany został na Nowym Cmentarzu (kwatera L-8-1).

</doc>
<doc id="1232125" url="https://pl.wikipedia.org/wiki?curid=1232125" title="Catz Don’t Know">
Catz Don’t Know

Catz Don't Know to wydany w 1999 roku singel amerykańskiego rapera DMX-a. Promuje on album: "Light It Up OST".
"Catz Don't Know" to kolejny utwór DMX-a w mrocznym, hardcore'owym stylu ("Niggaz was like "Yo, why you killed Mike, D?" Wasn't me, but yeah he had it coming to him. Used to be my dog, so I let my cousin do him" -"Pytali mnie "Czemu zabijesz Mike'a, D?" To nie byłem ja, ale to go czekało. Był moim przyjacielem, więc pozwoliłem mojemu kuzynowi go zabić"). Podkład został skomponowany przez PK.
Against the Grain.
"Against the Grain" to stary remiks pierwszej wersji "Make a Move". Opiera się na podkładzie oryginalnego "Make a Move", a DMX napisał do niego tekst, który później użył w "Catz Don't Know". "Against the Grain" zostało zamieszczone na kilku bootlegach, między innymi "Unleashed &amp; Unreleased".

</doc>
<doc id="1232126" url="https://pl.wikipedia.org/wiki?curid=1232126" title="Echekratides">
Echekratides



</doc>
<doc id="1232127" url="https://pl.wikipedia.org/wiki?curid=1232127" title="Ekhekratides">
Ekhekratides



</doc>
<doc id="1232131" url="https://pl.wikipedia.org/wiki?curid=1232131" title="Weź, co się należy">
Weź, co się należy

Weź, co się należy - singel zespołu Grupa Operacyjna pochodzący z albumu „Terapia szokowa”. Został wydany także jako osobny singel w 2004 roku.

</doc>
<doc id="1232133" url="https://pl.wikipedia.org/wiki?curid=1232133" title="Mecze Anwilu Włocławek ze Śląskiem Wrocław">
Mecze Anwilu Włocławek ze Śląskiem Wrocław

Mecze Anwilu Włocławek ze Śląskiem Wrocław – określane jako "Święta wojna", są to mecze pomiędzy utytułowanymi polskimi zespołami koszykarskimi: Anwilem Włocławek i Śląskiem Wrocław, które od 1992 r. grały ponad sto oficjalnych meczów przeciwko sobie, w tym dwadzieścia cztery razy w samym finale Polskiej Ligi Koszykówki.
1992/93.
Runda zasadnicza.
V kolejka.
 Punkty dla Nobilesu: Griszczuk 28, Olszewski 25, Puścion 15, Wiśniewski 7, Marciniak 6, Pustogwar 5, Skiba 3, Kobielski 0.
XVI kolejka.
 Punkty dla Nobilesu: Griszczuk 30, Olszewski 27, Puścion 14, Kobielski 4, Pustogwar 4, Wiśniewski 3, Marciniak 2, Skiba 2.
Finał.
Nobiles, jako pierwszy w historii debiutant na najwyższych szczeblu krajowym, awansował do finału. Po drodze ograł wyżej rozstawione Stal Bobrek Bytom 3:2 (84:88, 80:93, 109:91, 69:68, 90:83) oraz inny zespół z Wrocławia – ASPRO, również w stosunku 3:2 (103:115, 94:86, 95:92, 56:72, 72:69).
Wrocławianie w tym czasie pokonali w ćwierćfinale Lecha Poznań 3:0 (97:86, 85:80, 20:0 wo), a w półfinale Zastal Fortum Zieloną Górę 3:1 (94:76, 86:74, 86:95, 86:75).
Pierwszy mecz.
 Punkty dla Nobilesu: Olszewski 27, Griszczuk 17, Pustogwar 12, Skiba 10, Puścion 4, Czerwiński 3, Królikowski 0, Marciniak 0, Wiśniewski 0.
Drugi mecz.
 Punkty dla Nobilesu: Olszewski 30, Skiba 18, Griszczuk 15, Pustogwar 13, Czerwiński 2, Królikowski 2, Marciniak 2, Puścion 2, Kobielski 0.
Trzeci mecz.
Punkty dla Nobilesu: Puścion 22, Olszewski 15, Marciniak 14, Pustogwar 9, Królikowski 3, Czerwiński 2, Kobielski 0, Wiśniewski 0.
PCS Śląsk Wrocław zdobył swoje 10-te mistrzostwo Polski. Nobiles po raz pierwszy w historii zdobył wicemistrzostwo Polski.
W tym sezonie PCS Śląsk reprezentowali m.in. Jarosław Zyskowski, Dariusz Zelig, Jerzy Kołodziejczak i Keith Williams, ale to Igor Griszczuk z Nobilesu był najlepszym strzelcem rozgrywek z 1044 punktami na koncie. W Nobilesie oprócz niego grali także Roman Olszewski (1027 pkt. – trzecie miejsce), Wojciech Kobielski i Jewgienij Pustogwar.
1993/94.
Runda zasadnicza.
IX kolejka.
 Punkty dla Nobilesu: Griszczuk 31, Ugriumow 20, Olszewski 14, Binkowski 9, Skiba 9, Puścion 2, Królikowski 0, Pietrzak 0, Protasiuk 0.
XX kolejka.
 Punkty dla Nobilesu: Griszczuk 28, Olszewski 25, Ugriumow 25, Binkowski 14, Skiba 5, Czerwiński 0, Królikowski 0.
II runda.
XXVI kolejka.
 Punkty dla Nobilesu: Ugriumow 25, Olszewski 23, Binkowski 10, Skiba 10, Puścion 8, Kabała 5, Pietrzak 5, Królikowski 0.
XXXI kolejka.
 Punkty dla Nobilesu: Puścion 24, Olszewski 22, Griszczuk 18, Ugriumow 10, Kabała 5, Skiba 4, Binkowski 2, Bruździński 0.
Finał.
Oba zespoły po raz drugi z rzędu spotkały się w finale. Dowodzeni przez Igora Griszczuka włocławianie w drodze do finału pokonali dwóch rywali po 3:0 – ASPRO Wrocław (102:88, 105:98, 116:67) oraz Lecha Bartimex Poznań (119:108, 109:87, 97:90).
PCS Śląsk natomiast w ćwierćfinale ograł 3:0 AZS Agro Far Lublin (92:83, 120:95, 112:83), a w półfinale 3:1 Stal Bobrek Bytom (91:77, 64:67, 88:81, 92:83).
Pierwszy mecz.
 Punkty dla Nobilesu: Griszczuk 25, Ugriumow 20, Olszewski 16, Binkowski 14, Kabała 7, Puścion 1, Skiba 0.
Drugi mecz.
Punkty dla Nobilesu: Griszczuk 25, Olszewski 19, Binkowski 9, Ugriumow 9, Skiba 7, Puścion 6, Kabała 4.
Trzeci mecz.
Punkty dla Nobilesu: Griszczuk 22, Olszewski 19, Ugriumow 17, Binkowski 12, Kabała 10, Skiba 0.
Czwarty mecz.
Punkty dla Nobilesu: Binkowski 21, Griszczuk 17, Olszewski 16, Ugriumow 12, Skiba 7, Kabała 0, Puścion 0.
W finale, w pierwszym spotkaniu lepsi okazali się koszykarze Nobilesu, którzy pokonali we Wrocławiu gospodarzy 83:74. Jednak w trzech kolejnych spotkaniach górą był PCS Śląsk i zdobył złote medale po raz 11-sty w historii. Nobiles swój drugi sezon w I lidze zakończył kolejnym wicemistrzostwem.
W trzecim spotkaniu tych drużyn 40 pkt. zdobył Keith Williams, który zagrał z kontuzjowaną nogą. Mając na koncie 948 pkt. został drugim po Wojciechu Króliku strzelcem ligi. Na trzecim i na piątym miejscu byli koszykarze z Włocławka – Roman Olszewski z 919 pkt. i Igor Griszczuk z 888 pkt.
1994/95.
Runda zasadnicza.
II kolejka.
 Punkty dla Nobilesu: Olszewski 23, Jankowski 18, Żełudok 14, Kabała 12, Griszczuk 9, Wardach 8, Skiba 4, Pietrzak 2.
XII kolejka.
 Punkty dla Nobilesu: Żełudok 33, Jankowski 16, Wardach 11, Skiba 10, Kabała 8, Olszewski 7, Pietrzak 0, Protasiuk 0.
Ćwierćfinał.
W tym sezonie dane było spotkać się tym klubom już w ćwierćfinale play-offów, gdyż po rundzie zasadniczej Nobiles zajmował trzecie miejsce, a Śląsk Eska szóste.
Pierwszy mecz.
 Punkty dla Nobilesu: Griszczuk 22, Wardach 17, Jankowski 14, Olszewski 12, Żełudok 11, Kabała 6, Skiba 4.
Drugi mecz.
 Punkty dla Nobilesu: Olszewski 21, Griszczuk 20, Jankowski 15, Wardach 11, Kabała 8, Żełudok 7, Pietrzak 3, Skiba 3.
Trzeci mecz.
 Punkty dla Nobilesu: Griszczuk 27, Wardach 19, Kabała 18, Jankowski 17, Skiba 3, Olszewski 2.
Koszykarze z Włocławka zrewanżowali za poprzednie dwa przegrane finały, wygrywając 3:0. Ostatecznie Nobiles zdobył brązowe medale, po tym jak odpadł w półfinale po porażce z Mazowszanką Pruszków 2:3 (69:82, 83:90, 90:78, 68:67, 60:76), a w rywalizacji o trzecie miejsce ograł Śnieżkę ASPRO Świebodzice 3:0 (101:82, 98:76, 85:78).
Śląsk Eska w tym sezonie nie zdobył żadnego trofeum. Zajął ostatecznie siódme miejsce po tym jak przegrał w dwumeczu ze Stalą Bobrek Bytom 172:177 (93:89, 79:88), a następnie wygrał z Lechem Batimex Poznań 226:182 (100:79, 116:103).
1995/96.
Runda zasadnicza.
VI kolejka.
 Punkty dla Nobilesu: Griszczuk 31, Corbin 25, Jankowski 19, Kabała 14, Pietrzak 4, Olszewski 2, Wierzgacz 1, Krysiewicz 0.
XVII kolejka.
 Punkty dla Nobilesu: Griszczuk 30, Jankowski 21, Kabała 16, Corbin 12, Olszewski 11, Wierzgacz 6, Krysiewicz 5, Pietrzak 1.
Półfinał.
Kolejne pojedynki pomiędzy Nobilesem i Śląskiem odbyły się w półfinale, ale nim do nich doszło Nobiles pokonał AZS Elanę Toruń 3:2 (101:93, 90:83, 74:93, 86:87, 78:68), a Śląsk Eska 10,5 Basket Club Poznań w stosunku 3:0 (97:91, 101:75, 87:81).
Pierwszy mecz: "Kiedy Seltzer podał do Zielińskiego".
 Punkty dla Nobilesu: Griszczuk 41, Corbin 16, Wierzgacz 13, Olszewski 9, Jankowski 7, Kabała 7.
W pierwszym spotkaniu w rywalizacji do trzech zwycięstw Śląsk Eska pokonał Nobiles we Włocławku 94:93, choć na pięć sekund przed końcem to gospodarze prowadzili jednym punktem. Wtedy to skrzydłowy Śląska, Ben Seltzer z autu zagrał pod kosz do niepilnowanego Macieja Zielińskiego, a ten zdobył zwycięskie punkty.
Drugi mecz.
 Punkty dla Nobilesu: Griszczuk 34, Kabała 18, Jankowski 16, Corbin 15, Wierzgacz 14, Olszewski 11, Pietrzak 2, Krysiewicz 0.
Trzeci mecz: "Białoruska mafia".
 Punkty dla Nobilesu: Kabała 19, Griszczuk 16, Jankowski 16, Corbin 15, Krysiewicz 12, Wierzgacz 6, Olszewski 4, Pietrzak 4, Klimczak 2, Protasiuk 0.
W trzecim spotkaniu półfinałowym Nobiles przyjechał w gościach do Wrocławia na spotkanie z zespołem Śląska Eska. Mecz z 3 kwietnia 1996 r. urósł do legendy, bo właśnie wtedy z powodu kontrowersyjnych decyzji sędziowskich podejmowanych w drugiej połowie, wykluczony w trakcie spotkania Igor Griszczuk miał po jego zakończeniu wtargnąć do szatni arbitrów, grożąc im "białoruską mafią". Zawodnika dodatkowo zdyskwalifikowano na dwa następne mecze, a przewodniczący Wydziału Gier i Dyscypliny Polskiego Związku Koszykówki, Alojzy Chmiel, nałożył karę na klub wysokości jednego tysiąca złotych. Karę wprowadzano w życie sześć godzin przed czwartym meczem, który Nobiles bez swojego lidera przegrał 76:97, odpadając tym samym z rywalizacji. Igor Griszczuk jednak w trakcie kariery, jak i po jej zakończeniu zdecydowanie zaprzeczał, jakoby takie słowa padły.
Czwarty mecz.
Punkty dla Nobilesu: Jankowski 31, Kabała 15, Wierzgacz 15, Corbin 8, Krysiewicz 7, Olszewski 0.
Śląsk Eska wygrał rywalizację 3:1.
W tym sezonie Nobiles po trzech porażkach z Polonią Przemyśl (79:98 – drugi mecz z karą Griszczuka, 80:81 i 98:107) zakończył sezon na czwartym miejscu.
Śląsk Eska zdobył swoje 12-ste mistrzostwo wygrywając 4:2 w finale z Browarami Tyskimi Bobrami Bytom (82:103, 88:83, 88:89, 92:87, 106:91, 103:85).
Drugim strzelcem ligi został Griszczuk (801 pkt.). Trzeci był Zieliński z 766 pkt. na koncie.
1996/97.
Runda zasadnicza.
XIII kolejka.
 Punkty dla Nobilesu/Azoty: Griszczuk 25, Jankowski 19, Wierzgacz 15, Sobacki 14, Kościuk 9, Jamison 3, Czerwiński 0, Pietrzak 0.
XXVI kolejka: "240 pkt. w jednym meczu".
 Punkty dla Nobilesu/Azoty: Jankowski 36, Griszczuk 27, Kościuk 24, Sobacki 22, Wierzgacz 11, Claxton 6, Czerwiński 3, Dubicki 2, Pietrzak 0.
 Punkty dla Śląska Eska: Zieliński 42, Smart 23, Tomczyk 15, Odom 13, Binkowski 7, Kołodziejczak 7, Cielebąk 2.
II runda.
XXVII kolejka.
Punkty dla Nobilesu/Azoty: Kościuk 26, Griszczuk 17, Jankowski 16, Claxton 15, Wierzgacz 8, Sobacki 4, Dubicki 0, Czerwiński 0.
XXXII kolejka.
Punkty dla Nobilesu/Azoty: Sobacki 27, Claxton 19, Jankowski 17, Kościuk 16, Dubicki 4, Bruździński 2, Czerwiński 2, Wierzgacz 0.
W tym sezonie klubom nie było dane spotkać się w fazie play-off. Obie drużyny zostały zatrzymane przez tę samą drużynę – Komfort Forbo Stargard Szczeciński. Nobiles/Azoty w ćwierćfinale uległ 0:3 (73:77, 70:87, 70:76) i zajął piąte miejsce, a Śląsk Eska w półfinale 2:3, choć wygrywał już 2:0 (106:103, 94:80, 66:77, 77:78, 70:79).
W meczu o trzecie miejsce Śląsk Eska nie sprostał Browarom Tyskim Bobrom Bytom przegrywając 1:3 (78:89, 84:80, 91:100 i 73:94) i zajmując ostatecznie 4 miejsce.
Czwartym strzelcem ligi został Maciej Zieliński ze Śląska z 1062 pkt.
1997/98.
Runda zasadnicza.
V kolejka.
Punkty dla Anwilu/Nobilesu: Griszczuk 22, Stańko 11, Prawica 9, Sobacki 7, Czerwiński 4, Horne 1, Błoński 0, Wardach 0, Wierzgacz 0.
XIX kolejka.
Punkty dla Anwilu/Nobilesu: Griszczuk 16, Williams 12, Sobacki 11, Prawica 9, Wardach 9, Wierzgacz 8, Stańko 2, Błoński 0.
II runda.
XXIX kolejka.
Punkty dla Anwilu/Nobilesu: Van Dyke 29, Prawica 23, Sobacki 9, Williams 7, Stańko 2, Wardach 1, Błoński 0, Wierzgacz 0.
XLI kolejka.
Punkty dla Anwilu/Nobilesu: Van Dyke 20, Griszczuk 18, Prawica 17, Williams 13, Wardach 9, Sobacki 4, Wierzgacz 2, Stańko 0.
Również w tym sezonie drużyny nie spotkały się w fazie play-off. Anwil/Nobiles odpadł w ćwierćfinale – porażka z Ericsson Bobry Bytom 0:3 (87:88, 86:87, 92:97). Ostatecznie zajął siódme miejsce przegrywając w dwumeczu z Pogonią Ruda Śląska 129:139 (73:71, 56:68) oraz pokonując Zagłębie Maczki-Bór Sosnowiec 147:145 (83:73, 64:72).
Zepter Śląsk zdobył swoje 13-ste mistrzostwo Polski pokonując w ćwierćfinale Pogoń Rudę Śląską 3:0 (94:79, 81:66, 69:63), w półfinale Ericsson Bobry Bytom 3:0 (70:64, 76:69, 83:74), a w finale Pekaes Pruszków 4:3 (76:71, 49:65, 68:71, 66:49, 70:66, 63:76, 63:51).
Puchar Polski.
Ćwierćfinał.
Całe rozgrywki wygrał Pekaes Pruszków.
1998/99.
Runda zasadnicza.
VII kolejka: "Rzut Krzykały".
Przy stanie 85:86 dla Śląska na pięć sekund przed końcem był rzut sędziowski, który w walce z Jackiem Krzykałą wygrał David Van Dyke. Piłka trafiła do Romana Prawicy, który dzięki zasłonie Bartłomieja Tomaszewskiego uzyskał wolne pole do rzutu i trafił za trzy punkty (88:86). Do końca spotkania została dokładnie jedna sekunda – wrocławianie wznowili grę spod własnego kosza, Raimonds Miglinieks zagrał do niepilnowanego Jacka Krzykały, a ten z linii rzutów za trzy punkty znajdującej się na połowie Śląska oddał celny rzut za 3 punkty i Zepter Śląsk zwyciężył 88:89.
Statystyki Nobilesu/Anwilu z tego meczu:
Statystyki Zeptera Śląsk z tego meczu:
XXII kolejka.
Statystyki Zeptera Śląsk z tego meczu:
Statystyki Nobilesu/Anwilu z tego meczu:
Finał.
Do następnych spotkań tych zespołów doszło w finale mistrzostw Polski. Po drodze Nobiles/Anwil pokonał AZS Toruń 3:1 (97:79, 83:62, 72:87, 87:72) oraz Ericsson Bobry Bytom 3:0 (67:66, 85:60, 76:71).
Zepter Śląsk pokonał w tym czasie Komfort/Forbo Stargard Szczeciński 3:2 (79:64, 81:64, 68:76, 45:58, 64:45) oraz Hoop Pekaes Pruszków 3:2, choć przegrywał już 0:2 (71:75, 69:74, 77:56, 73:60, 79:67).
Pierwszy mecz.
Statystyki Zeptera Śląsk z tego meczu:
Statystyki Nobilesu/Anwilu z tego meczu:
Drugi mecz.
Statystyki Zeptera Śląsk z tego meczu:
Statystyki Nobilesu/Anwilu z tego meczu:
Trzeci mecz.
Statystyki Nobilesu/Anwilu z tego meczu:
Statystyki Zeptera Śląsk z tego meczu:
Czwarty mecz.
Statystyki Nobilesu/Anwilu z tego meczu:
Statystyki Zeptera Śląsk z tego meczu:
Piąty mecz.
Statystyki Zeptera Śląsk z tego meczu:
Statystyki Nobilesu/Anwilu z tego meczu:
Szósty mecz: "Teleexpress zamiast dogrywki".
Przebieg całego meczu był bardzo wyrównany. Regulaminowy czas gry nie przyniósł rozstrzygnięcia i konieczne było rozegranie dogrywki. Końcowych minut, które mogły zadecydować o mistrzostwie Polski, nie mogli jednak obejrzeć widzowie oglądający mecz w telewizji, gdyż w trakcie dogrywki TVP postanowiła zrobić przerwę na Teleexpress. Ostatecznie Nobiles/Anwil wygrał 71:68 i doprowadził do decydującego, siódmego meczu.
Statystyki Nobilesu/Anwilu z tego meczu:
Statystyki Zeptera Śląsk z tego meczu:
Siódmy mecz: "Miglinieks rzucał w niebo i trafiał".
Statystyki Zeptera Śląsk z tego meczu:
Statystyki Nobilesu/Anwilu z tego meczu:
Zepter Śląsk wygrał rywalizację 4:3 i zdobył swoje 14-ste mistrzostwo Polski. Nobiles/Anwil po raz trzeci w swojej historii został wicemistrzem.
1999/00.
Runda zasadnicza.
XV kolejka: "Kibice Anwilu obrzucili koszykarzy Śląska serpentynami".
Statystyki Anwilu z tego meczu:
Statystyki Zeptera Śląsk z tego meczu:
"Prowadziłem moje zespoły w meczach w różnych częściach Europy, widziałem różne hale i zachowania kibiców, ale czegoś takiego, jak we Włocławku, jeszcze nie" – mówił po meczu trener wrocławian, Muli Katzurin.
Kiedy przed meczem, w celu przeprowadzenia rozgrzewki, koszykarze Śląska pojawili się na parkiecie, kibice Anwilu wywiesieli flagi przypominające cmentarne klepsyrdy z napisem „ŚP Zepter”. Chwilę później na trybunach pojawiła się półtorametrowa lalka, a cała sala zaśpiewała: „Zieliński zobacz, co mamy”. W momencie, kiedy koszykarze z Wrocławia zamierzali rozpocząć rzuty do kosza, kibice obrzucili ich rolkami serpentyn. I tak jeszcze trzykrotnie i Śląsk przystąpił do tego meczu bez rozgrzewki.
XXX kolejka.
Statystyki Zeptera Śląsk z tego meczu:
Statystyki Anwilu z tego meczu:
Finał.
Drugi raz z rzędu Anwil i Śląsk spotkały się w finale. Po drodze Anwil wyeliminował Enpol Pogoń Rudę Śląską 3:0 (83:68, 91:78, 77:74) oraz Hoop Pekaes Pruszków 3:1 (60:80, 87:82, 90:79, 84:61).
Zepter Śląsk pokonał w ćwierćfinale Komfort Forbo Stargard Szczeciński 3:0 (77:63, 72:60, 76:51) oraz w półfinale Wega Stal Ostrów Wielkopolski 3:0 (95:69, 89:51, 74:61).
Piąty mecz.
Zepter Śląsk wygrał rywalizację 4:1 i po raz 15-sty w historii został mistrzem Polski. Anwil zdobył swoje czwarte wicemistrzostwo.
Statystyki obu zespołów ze wszystkich meczów finałowych.
Statystyki Zeptera Śląsk z tych finałów:
Statystyki Anwilu z tych finałów:
2000/01.
Runda zasadnicza.
XIV kolejka.
 Punkty dla Anwilu: Jankowski 20, Marcelić 16, Tomaszewski 15, Krstić 12, Prawica 11, Mutavdzić 8, Szcześniak 8, Griszczuk 0.
 Punkty dla Zeptera Idei Śląska: Zieliński 22, Wójcik 20, Tomczyk 19, Jamison 11, Adomaitis 5, Avlijas 5, Cielebąk 5, Miglinieks 5, Kościuk 3.
XXVIII kolejka.
 Punkty dla Zeptera Idea Śląsk: Adomaitis 22, Miglinieks 18, Wójcik 15, Tomczyk 13, Zieliński 9, Helmanis 7, Kościuk 2.
 Punkty dla Anwilu: Krstić 14, Tomaszewski 14, Griszczuk 12, Marcelić 12, Kisurin 11, Jankowski 6, Prawica 6, Szcześniak 2, Sneps 0.
Finał.
Po raz trzeci z rzędu oba zespoły spotkały się w finale. Po drodze Anwil wyeliminował w ćwierćfinale Brok M&amp;S Okna Słupsk 3:2 (68:69, 83:62, 89:85, 64:79, 79:65) oraz w półfinale Hoop Blachy Pruszyński Pruszków 3:2 (72:60, 77:75, 77:84, 77:80, 83:67).
Zepter Idea Śląsk w drodze do finału pokonał Pogoń Rudę Śląską 3:0 (70:56, 84:73, 83:72) oraz Prokom Trefl Sopot 3:0 (73:69, 92:86, 75:62).
Pierwszy mecz.
 Punkty dla Anwilu: Krstić 14, Kisurin 13, Mutavdzić 12, Marcelić 9, Jankowski 7, Griszczuk 6, Prawica 5, Tomaszewski 2, Andrzejewski 0, Szcześniak 0.
Drugi mecz.
 Punkty dla Anwilu: Krstić 20, Kisurin 18, Marcelić 18, Griszczuk 8, Jankowski 4, Mutavdzić 4, Prawica 4, Szcześniak 0.
Trzeci mecz.
 Punkty dla Anwilu: Kisurin 24, Prawica 20, Krstić 18, Mutavdzić 7, Marcelić 4, Tomaszewski 4, Griszczuk 3, Szcześniak 2.
Czwarty mecz.
 Punkty dla Anwilu: Prawica 20, Jankowski 13, Marcelić 11, Griszczuk 10, Kisurin 10, Szcześniak 6, Krstić 4, Tomaszewski 2, Mutavdzić 0. Punkty dla Zepter Idei Śląska: Wójcik 24, Adomaitis 15, Zieliński 13, Miglinieks 9, Jamison 6, Avlijas 0, Kościuk 0.
Piąty mecz.
 Punkty dla Zeptera Idea Śląsk: Zieliński 18, Wójcik 16, Adomaitis 15, Jamison 14, Helmanis 12, Kościuk 12, Miglinieks 5. Punkty dla Anwilu: Krstić 20, Griszczuk 13, Jankowski 13, Prawica 11, Kisurin 8, Mutavdzić 6, Marcelić 5.
Zepter Idea Śląsk Wrocław wygrał rywalizację 4:1 i został mistrzem Polski po raz 16-sty. Anwil zdobył swoje piąte wicemistrzostwo.
2001/02.
Runda zasadnicza.
XI kolejka.
 Punkty dla Anwilu: Koul 27, O'Bannon 13, Savanović 12, Santangelo 11, Nordgaard 9, Prawica 6, Šķēle 4, Andruska 0, Griszczuk 0, Silobad 0.
XXI kolejka.
Był to pierwszy pomiędzy tymi zespołami, który rozgrywano we włocławskiej Hali Mistrzów.
 Punkty dla Anwilu: Santangelo 20, Savanović 18, Nordgaard 14, O’Bannon 14, Koul 11, Anzulović 9, Silobad 5, Henjak 0, Prawica 0.Punkty dla Idei Śląska: Hawkins 35, Wright 22, Adomaitis 13, Tomczyk 7, Wiekiera 3, Bigus 1, Adamek 0, Miłosierdow 0, Pačėsas 0, Szybilski 0.
Druga runda.
XXV kolejka.
 Punkty dla Anwilu: Nordgaard 11, Andruska 10, Koul 8, O'Bannon 8, Šķēle 8, Santangelo 7, Cieślak 4, Griszczuk 4, Silobad 2, Prawica 0.
XXX kolejka.
Był to ostatni mecz Igora Griszczuka w "Świętej wojnie" w roli zawodnika. Zdobył 12 pkt., wszystkie po rzutach za 3 pkt.
 Punkty dla Idei Śląsk: Adomaitis 25, Zieliński 9, Kożeniec 7, Szybilski 7, Wright 7, Tomczyk 6, Hawkins 4, Adamek 0, Pačėsas 0.
 Punkty dla Anwilu: Nordgaard 18, Silobad 14, Santangelo 13, Griszczuk 12, O’Bannon 11, Šķēle 8, Andruska 4, Cieślak 0, Koul 0, Witka 0.
Tym razem obie drużyny nie spotkały się w fazie play-off. Anwil w ćwierćfinale pokonał MKS Blachy Pruszyński Pruszków 3:1 (74:66, 72:70, 79:81, 83:77), lecz odpadł po półfinałowych pojedynkach z Prokomem Treflem Sopot. Po przegranej w pięciu meczach 2:3 (78:69, 83:88, 86:64, 79:83, 69:81), zespół z Kujaw w meczu o brązowe medale nie sprostał również zespołowi Degusta Malfarb Stal Ostrów Wielkopolski również 2:3 (81:93, 93:82, 94:85, 81:86, 81:90) i zajął czwarte miejsce.
Idea Śląsk Wrocław po raz 17-sty w swojej historii zdobył mistrzostwo, po tym jak pokonał w ćwierćfinale Spójnię Stargard Szczeciński 3:1 (86:75, 75:58, 70:73, 82:79), w półfinale Degustę Malfarb Stal Ostrów Wielkopolski 3:1 (98:73, 73:62, 72:86, 91:74) oraz w finale Prokom Trefl Sopot 4:1 (84:71, 75:71, 81:86, 75:61, 101:79).
2002/03.
Runda zasadnicza.
VIII kolejka: "10 trójek Nordgaarda".
W tym spotkaniu Jeff Nordgaard zdobył 35 punktów, trafiając rekordowe – dla siebie i klubu – 10 na 12 rzutów za 3 pkt.
 Punkty dla Anwilu: Nordgaard 35, Pluta 15, Pačėsas 13, Lang 9, Šķēle 8, Krupalija 5, Andruška 4, Witka 2.
 Punkty dla Idei Śląsk: Adomaitis 17, Giedraitis 11, Zieliński 9, Holcomb 7, Marčiulionis 7, Lugo 6, Tomczyk 6, Skibniewski 5, Wiekiera 2.
XIX kolejka.
Było to pierwsze spotkanie w historii, kiedy Andrej Urlep był trenerem rywali Śląska, a także pierwszy pomiędzy tymi zespołami, który rozgrywano we wrocławskiej Hali Orbita.
 Punkty dla Idei Śląsk: Earl 18, Colson 16, Zieliński 16, Giedraitis 15, Adomaitis 11, Koul 9, Wiekiera 2, Marčiulionis 0, Mróz 0, Skibniewski 0.
 Punkty dla Anwilu: Krupalija 20, Pačėsas 13, Milicić 9, Nordgaard 8, Lang 7, Pluta 7, Bocevski 5, Dabkus 0, Witka 0.
II runda.
XXVII kolejka.
 Punkty dla Idei Śląsk: Colson 23, Earl 21, Giedraitis 20, Tomczyk 18, Adomaitis 11, Marčiulionis 3, Wiekiera 3, Zieliński 3, Koul 2, Skibniewski 0.
 Punkty dla Anwilu: Nordgaard 21, Lang 14, Bocevski 12, Milicić 12, Krupalija 11, Pačėsas 9, Pluta 4, Witka 4, Dabkus 0, Šķēle 0.
XXXII kolejka.
 Punkty dla Anwilu: Šķēle 21, Andruška 16, Witka 15, Dabkus 13, Raczyński 8, Pluta 7, Andrzejewski 2, Lang 2 , Milicić 0.
 Punkty dla Idei Śląsk: Marčiulionis 21, Koul 15, Wiekiera 15, Szlachtowicz 9, Skibniewski 5, Tomczyk 5, Krzeptoń 2, Mróz 0.
Półfinał.
W fazie play-off drużyny trafiły na siebie w półfinale. W ćwierćfinale Anwil wyeliminował Czarnych Słupsk 3:0 (85:70, 79:61, 68:56), a Idea Śląsk pokonał Old Spice Pruszków 3:1 (97:86, 100:82, 88:91, 92:85).
Pierwszy mecz.
 Punkty dla Anwilu: Pluta 28, Pačėsas 12, Bocevski 11, Krupalija 10, Lang 8, Šķēle 5, Andruska 3, Nordgaard 2, Milicić 1. Punkty dla Idei Śląsk: Colson 23, Giedraitis 16, Tomczyk 7, Earl 4, Wiekiera 4, Zieliński 4, Adomaitis 2, Koul 2, Marčiulionis 2, Skibniewski 0.
Drugi mecz.
 Punkty dla Anwilu: Krupalija 22, Nordgaard 17, Pluta 14, Lang 8, Milicić 8, Bocevski 6, Pačėsas 3, Šķēle 2, Andruska 1. Punkty dla Idei Śląsk: Zieliński 21, Colson 20, Giedraitis 13, Earl 7, Tomczyk 7, Koul 6, Wiekiera 3, Adomaitis 0, Marčiulionis 0.
Trzeci mecz: "Odwołana osiemnastka".
Ostatni mecz serii półfinałowej zasłynął jako "Odwołana osiemnastka", gdyż pomimo szumnych zapowiedzi i kampanii medialnej m.in. wywieszonych na ulicach Wrocławia billboardach zapraszających na świętowanie 18. tytułu, Śląsk nie zdobył mistrzostwa. Anwil wygrał rywalizację 3:0 i awansował do finału.
Punkty dla Idei Śląsk: Colson 30 (8 asyst), Zieliński 22 (9 zbiórek i 3 asysty), Tomczyk 15, Koul 10, Adomaitis 6, Earl 4, Wiekiera 2, Marčiulionis 2, Giedraitis 2, Skibniewski 0.
 Punkty dla Anwilu: Pluta 19, Nordgaard 18 (4x3), Pačėsas 15, Lang 14, Krupalija 12, Milicić 8, Andruska 6, Šķēle 4, Bocevski 0.
W tym sezonie Anwil zdobył pierwsze mistrzostwo Polski po tym jak w finale pokonał Prokom Trefl Sopot 4:2 (66:65, 59:70, 73:61, 72:86, 69:59, 93:88).
Idea Śląsk zdobył brązowy medal pokonując w meczach o trzecie miejsce Polonię Warbud Warszawa 3:0 (97:95, 95:86, 98:85).
2003/04.
Runda zasadnicza.
VIII kolejka.
Statystyki Anwilu z tego meczu:
Statystyki Idei Śląsk z tego meczu:
XIX kolejka.
W tym spotkaniu zawodnik Śląska Lynn Greer uzyskał 27 punktów, 11 asyst i 7 zbiórek. Zabrakło mu jedynie trzech zbiórek do triple-double.
Statystyki Idei Śląsk z tego meczu:
Statystyki Anwilu z tego meczu:
W tym sezonie zespoły nie trafiły na siebie w fazie play-off. Anwil zajął 4 miejsce po tym jak w ćwierćfinale pokonał Unię/Wisłę Paged Tarnów 3:0 (97:71, 91:62, 87:73) i uległ w półfinale Prokomowi Trefl Sopot 2:3 (66:87, 75:70, 74:65, 66:73, 70:80) oraz w meczach o trzecie miejsce Polonii Warbud Warszawa 1:2 (108:84, 77:80, 72:84).
Idea Śląsk zdobył wicemistrzostwo Polski pokonując w ćwierćfinale Ostromecko Astorię Bydgoszcz 3:0 (82:68, 94:68, 92:81), w półfinale Polonię Warbud Warszawa 3:2 (86:78, 80:82, 73:68, 69:84, 94:80) i ulegając w finale Prokomowi Trefl Sopot 1:4 (76:59, 67:79, 80:89, 67:74, 83:94).
Puchar Polski.
Obie drużyny w tym sezonie spotkały się również w finale Pucharu Polski. W turnieju wzięły udział cztery najlepsze zespoły po rundzie zasadniczej. Po drodze, w półfinale Anwil wyeliminował Polonię Warbud Warszawa 81:76, a Idea Śląsk pokonał Prokom Trefl Sopot 100:90.
Finał.
Statystyki Idei Śląsk z tego meczu:
Statystyki Anwilu z tego meczu:
2004/05.
Rudna zasadnicza.
VII kolejka.
Statystyki Deichmanna Śląsk z tego meczu:
Statystyki Anwilu z tego meczu:
XVIII kolejka.
Statystyki Anwilu z tego meczu:
Statystyki Deichmann Śląsk z tego meczu:
Ćwierćfinał.
W tym sezonie Anwil z Deichmannem Śląsk spotkały się w ćwierćfinale. Przewagę parkietu po sezonie zasadniczym uzyskał Anwil, który zajął drugie miejsce. Deichmann Śląsk był siódmy.
Pierwszy mecz: "Rajd Eda Scotta".
Mecz rozstrzygnął się w ostatniej akcji. Na siedem sekund przed końcem czwartej kwarty był wynik 74:74. Anwil wyprowadzał piłkę spod swojego kosza. Podanie otrzymał Ed Scott, który przebiegł całe boisko i w ostatniej sekundzie celnym lay-upem umieścił piłkę w koszu zapewniając Anwilowi zwycięstwo i prowadzenie w serii 1:0.
Statystyki Anwilu z tego meczu:
Statystyki Deichmanna Śląsk z tego meczu:
Drugi mecz.
Statystyki Anwilu z tego meczu:
Statystyki Deichmanna Śląsk z tego meczu:
Trzeci mecz.
Statystyki Deichmanna Śląsk z tego meczu:
Statystyki Anwilu z tego meczu:
Czwarty mecz.
Statystyki Deichmanna Śląsk z tego meczu:
Statystyki Anwilu z tego meczu:
Anwil Włocławek wygrał rywalizację 3:1 i zameldował się w półfinale. Tam pokonał Polonię Warszawa 4:1 (90:75, 85:83, 73:96, 79:73, 74:68). W finale natomiast przegrał z Prokomem Trefl Sopot 2:4 (72:75, 85:75, 41:74, 77:57, 63:77, 67:72) i zdobył swoje szóste wicemistrzostwo Polski.
Deichmann Śląsk Wrocław ostatecznie zajął piąte miejsce po tym jak pokonał w dwumeczu Platinum Wisłę Kraków 182:177 (95:85, 87:92), a następnie Astorię Bydgoszcz 190:170 (96:80, 94:90).
2005/06.
Runda zasadnicza.
XI kolejka.
Statystyki Anwilu z tego meczu:
Statystyki Ery Śląsk z tego meczu:
XXIV kolejka.
Dzień przed meczem Waldemar Siemiński, prezes sieci ochroniarskiej Ascopol, potwierdził plotki o odkupieniu klubu od Grzegorza Schetyny. Był to ostatni mecz Macieja Zielińskiego w "Świętej wojnie".
Statystyki Ery Śląsk z tego meczu:
Statystyki Anwilu z tego meczu:
W tym sezonie zespoły nie trafiły na siebie w fazie play-off. Anwil Włocławek zdobył swoje siódme wicemistrzostwo po tym jak w ćwierćfinale pokonał BOT Turów Zgorzelec 3:0 (89:66, 69:62, 81:79), w półfinale Polpak Świecie również 3:0 (86:58, 78:61, 87:71), a w finale uległ Prokomowi Trefl Sopot 1:4 (72:88, 83:74, 64:66, 53:84, 62:89).
Era Śląsk Wrocław odpadł w ćwierćfinale po porażce z Energą Czarni Słupsk 1:3 (70:67, 62:70, 78:81, 67:69) i zajął piąte miejsce.
2006/07.
Runda zasadnicza.
IV kolejka.
Statystyki Bergson Śląska z tego meczu:
Statystyki Anwilu z tego meczu:
XVII kolejka.
Statystyki Anwilu z tego meczu:
Statystyki ASCO Śląska z tego meczu:
Mecze o brązowy medal.
Po raz pierwszy w historii oba zespoły spotkały się w batalii o trzecie miejsce. Wcześniej Anwil wyeliminował w ćwierćfinale Energę Czarnych Słupsk 3:1 (86:96, 66:57, 66:64, 85:85) i uległ w półfinale Prokomowi Trefl Sopot 3:4 (83:90, 89:90, 87:67, 82:74, 57:71, 86:76, 83:88).
ASCO Śląsk w ćwierćfinale pokonał Polpak Świecie 3:0 (69:66, 73:64, 67:65), natomiast został wyeliminowany w półfinale przez BOT Turów Zgorzelec 1:4 (51:74, 57:55, 53:61, 53:71, 56:83).
Pierwszy mecz.
Statystyki ASCO Śląska z tego meczu:
Statystyki Anwilu z tego meczu:
Drugi mecz.
Statystyki Anwilu z tego meczu:
Statystyki ASCO Śląska z tego meczu:
Trzeci mecz.
Statystyki ASCO Śląska z tego meczu:
Statystyki Anwilu z tego meczu:
ASCO Śląsk Wrocław wygrał rywalizację 2:1 i po raz 13-sty w historii zdobył brązowy medal. Anwil Włocławek zajął czwarte miejsce.
2007/08.
Runda zasadnicza.
VI kolejka.
Statystyki Anwilu z tego meczu:
Statystyki ASCO Śląska z tego meczu:
XIX kolejka.
Statystyki ASCO Śląska z tego meczu:
Statystyki Anwilu z tego meczu:
W tym sezonie obie drużyny nie spotkały się w fazie play-off. Anwil odpadł w ćwierćfinale z Polpakiem Świecie 2:3 (75:74, 74:56, 72:78, 73:75, 66:82), mimo że prowadził już 2:0.
ASCO Śląsk zdobył swój 14-sty brązowy medal po tym jak w ćwierćfinale pokonał Atlas Stal Ostrów Wielkopolski 3:1 (80:85, 84:75, 71:63, 85:75), w półfinale przegrał z BOT Turów Zgorzelec 1:4 (56:67, 78:72, 60:71, 57:73, 70:83), a w meczach o trzecie miejsce pokonał Polpak Świecie 2:1 (91:81, 80:82, 87:67).
Przed rozpoczęciem sezonu 2008/2009, właściciel Śląska Waldemar Siemiński chciał sprzedać klub. Zaoferował go miastu Wrocław, lecz prezydent Rafał Dutkiewicz odmówił zakupu. Fiaskiem zakończyły się również rozmowy z właścicielem spółki telewizyjnej ATM – Tomaszem Kurzewskim. Ostatecznie Śląsk ogłosił upadłość i wycofał się z rozgrywek, na dwa dni przed planowanym meczem z Anwilem Włocławek. Spadkobiercą historii i tradycji klubu zostały jego II-ligowe rezerwy.
2011/12.
W 2011 r. doszło do porozumienia pomiędzy miastem Wrocław, WKK Wrocław i WKS-em Śląsk Wrocław. W połowie lipca do PLK złożony został wniosek o wydanie tzw. dzikiej karty na występy w ekstraklasie, który ostatecznie rozpatrzono pozytywnie i Śląsk po trzech latach wrócił do koszykarskiej elity. Jednocześnie dotychczasowa drużyna grała w II lidze w grupie B.
Kasztelan Basketball Cup 2011.
Półfinał.
 Punkty dla Anwilu: Hajrić 26, Edwards 14, Berisha 10, Nowakowski 8, Majewski 4, Allen 3, Hinnant 2, Wołoszyn 2, Glabas 0, Pietrzak 0. Punkty dla Śląska: Mladenović 18, Bogavac 13, Calhoun 11, Vairogs 10, Skibniewski 7, Bochno 2, Graham 2, Niedźwiedzki 2, Buczak 0.
Runda zasadnicza.
VIII kolejka.
Statystyki Anwilu z tego meczu:
Statystyki Śląska z tego meczu:
XXI kolejka.
Statystyki Śląska z tego meczu:
Statystyki Anwilu z tego meczu:
Drużyny nie spotkały się ze sobą w fazie play-off. Obie zakończyły sezon na ćwierćfinale. Anwil przegrał z PGE Turowem Zgorzelec 1:3 (76:72, 63:85, 58:86, 92:96) i zajął piąte miejsce.
Śląsk odpadł po porażce z Treflem Sopot 2:3 (86:78, 77:86, 76:71, 62:77, 76:86) i zakończył sezon na siódmym miejscu.
Polska Liga Koszykówki 7 sierpnia 2012 r. ogłosiła, że koszykarski Śląsk w sezonie 2012/2013 nie zagra w ekstraklasie. Klub najpierw nie spełnił wszystkich wymagań nałożonych przez PLK, a potem w odpowiednim czasie nie odwołał się od nieprzyznania mu licencji. Tym samym po roku działania, klub przestał istnieć. Jednocześnie grająca równolegle II-ligowa drużyna uzyskała sportowy awans do I ligi.
Puchar Polski.
W tym sezonie do konfrontacji pomiędzy Anwilem a Śląskiem doszło jeszcze w ćwierćfinale Pucharu Polski. W turnieju wzięło udział siedem zespołów: gospodarz turnieju finałowego – Zastal Zielona Góra (wolny los w ćwierćfinale), pięć najlepszych zespołów I etapu sezonu zasadniczego PLK (Trefl Sopot, PGE Turów Zgorzelec, Energa Czarni Słupsk, Anwil Włocławek i Śląsk Wrocław) oraz Asseco Prokom Gdynia. Co prawda Śląsk Wrocław zajął w I etapie sezonu zasadniczego PLK szóste miejsce, jednak zgodnie z regulaminem rozgrywek z racji tego, że gospodarzem turnieju finałowego był Zastal Zielona Góra, który w I etapie sezonu zasadniczego PLK zajął piąte miejsce, Śląsk także awansował do rozgrywek.
Ćwierćfinał.
Statystyki Anwilu z tego meczu:
Statystyki Śląska z tego meczu:
Śląsk Wrocław awansował do półfinału, gdzie uległ Zastalowi Zielona Góra 80:89. Całe rozgrywki wygrał Trefl Sopot.
2012/13.
Puchar Polski.
WKS Śląsk Wrocław, który w poprzednim sezonie awansował do I ligi, wylosował Anwil Włocławek w I rundzie fazy centralnej Pucharu Polski. Wcześniej Anwil w I rundzie wyeliminował Start Gdynia (89:83, 80:76) oraz w II rundzie Energę Czarnych Słupsk (86:74, 64:66).
WKS Śląsk w drodze do I rundy fazy centralnej, którą zapewniały pierwsze trzy miejsca w Pucharze PZKosz, eliminował kolejno w 1/32 finału Legię Warszawa (84:61), w 1/16 finału WKK Wrocław (97:69), w 1/8 finału Nysę Kłodzko (100:48) i w ćwierćfinale Pogoń Prudnik (93:77). W półfinale przegrał z AZS-em WSGK Kutno 72:80, a w meczu o trzecie miejsce pokonał SIDEn Polski Cukier Toruń 86:63.
I runda fazy centralnej.
Statystyki WKS-u Śląsk z tego meczu:
Statystyki Anwilu z tego meczu:
Anwil Włocławek awansował do II rundy fazy centralnej, gdzie przegrał z 72:79 Treflem Sopot – późniejszym triumfatorem rozgrywek.
2013/14.
Runda zasadnicza.
I kolejka.
Statystyki WKS-u Śląsk z tego meczu:
Statystyki Anwilu z tego meczu:
XII kolejka.
Statystyki Anwilu z tego meczu:
Statystyki WKS-u Śląsk z tego meczu:
Drużyny nie spotkały się ze sobą w fazie play-off. Anwil odpadł w ćwierćfinale z Rosą Radom 2:3 (83:77, 89:85, 74:86, 75:100, 68:74) i zajął piąte miejsce.
WKS Śląsk Wrocław zajął dziewiąte miejsce po II rundzie i nie awansował do play-off.
Puchar Polski.
Anwil po raz drugi z rzędu spotkał się ze Śląskiem w Pucharze Polski, tym razem w półfinale. Po drodze Anwil w I rundzie pokonał Asseco Gdynia (75:68, 70:63), w I rundzie fazy centralnej BM SLAM Stal Ostrów Wielkopolski (91:74), a w II rundzie fazy centralnej Energę Czarnych Słupsk (65:63).
Śląsk w I rundzie wyeliminował AZS Koszalin (74:69, 84:67), po czym został wybrany gospodarzem turnieju Final Four i zapewnił sobie miejsce w najlepszej czwórce.
Półfinał.
Statystyki Anwilu z tego meczu:
Statystyki WKS-u Śląsk z tego meczu:
WKS Śląsk awansował do finału, gdzie pokonał PGE Turów Zgorzelec 90:87 i tym samym zdobył swój 14-sty Puchar Polski.
2014/15.
Runda zasadnicza.
XIII kolejka.
Statystyki WKS-u Śląsk z tego meczu:
Statystyki Anwilu z tego meczu:
XXVIII kolejka.
Statystyki Anwilu z tego meczu:
Statystyki WKS-u Śląsk z tego meczu:
W sezonie zasadniczym Anwil zajął 12-ste miejsce i po raz pierwszy od awansu na najwyższy szczebel ligowy w 1992 r., nie dostał się do fazy play-off.
Śląsk odpadł w ćwierćfinale po porażce z Energą Czarnymi Słupsk 0:3 (74:77, 84:91, 70:85) i zajął szóste miejsce.
2015/16.
Runda zasadnicza.
VII kolejka.
Statystyki Anwilu z tego meczu:
Statystyki WKS-u Śląsk z tego meczu:
XXII kolejka.
Statystyki WKS-u Śląsk z tego meczu:
Statystyki Anwilu z tego meczu:
W fazie play-off Anwil Włocławek pokonał w ćwierćfinale King Wilki Morskie Szczecin 3:1 (78:54, 68:50, 88:93, 75:83). W półfinale przegrał z Rosą Radom 1:3 (64:58, 65:82, 56:71, 61:75), a w rywalizacji o trzecie miejsce z Energą Czarnymi Słupsk 0:2 (54:59, 62:78) i zajął czwarte miejsce.
Śląsk Wrocław zajął po sezonie zasadniczym 14-ste miejsce i nie awansował do play-off.
Przed sezonem 2016/2017 wrocławscy działacze nie uzbierali wymaganych przez ligę 2.000.000 zł i w ogóle nie zgłosili drużyny do procesu licencyjnego. Klub rozpoczął następny sezon w II lidze w grupie D.
2019/20.
Runda zasadnicza.
IX kolejka.
Statystyki Anwilu z tego meczu:
Statystyki WKS-u Śląsk z tego meczu:
XXIV kolejka: "Święta Wojna na Twitterze".
Mecz nie odbył się z powodu wybuchu pandemii COVID-19. Sezon 2019/2020 został zakończony uchwałą zarządu PLK z dnia 17 marca 2020 r. w trakcie rozgrywania sezonu zasadniczego. Anwil zdobył brązowy medal, natomiast Śląsk został sklasyfikowany na siódmym miejscu. Oba kluby w dniu planowanego meczu rozegrały pojedynek na Twiterze w Koło Fortuny, który Śląsk wygrał 22:21.
2020/21.
Runda zasadnicza.
IV kolejka.
Statystyki Anwilu z tego meczu:
Statystyki WKS-u Śląsk z tego meczu:
XIX kolejka.
Statystyki WKS-u Śląsk z tego meczu:
Statystyki Anwilu z tego meczu:
Anwil Włocławek z bilansem 10:20 zakończył sezon na miejscu 13. i nie awansował do play-off.WKS Śląsk Wrocław pokonał w ćwierćfinale Trefl Sopot 3:1 (76:71, 91:72, 90:92, 83:81). W półfinale przegrał z Enea BC Zielona Góra 0:3 (90:97, 76:87, 75:80), natomiast w meczu o 3-cie miejsce pokonał Legię Warszawa 2:1 (72:84, 84:73, 85:86) i po raz 15-sty w historii zdobył brązowy medal.
2021/22.
Runda zasadnicza.
V kolejka.
Statystyki WKS-u Śląsk z tego meczu:
Statystyki Anwilu z tego meczu:
XX kolejka.
Statystyki Anwilu z tego meczu:
Statystyki WKS-u Śląsk z tego meczu:
Anwil Włocławek w ćwierćfinale pokonał Twarde Pierniki Toruń 3:1 (92:62, 87:71, 85:94, 85:78). W półfinale przegrał z Legią Warszawa 0:3 (79:83, 71:77, 77:87), natomiast w dwumeczu o 3-cie miejsce pokonał Grupę Sierleckich Czarnych Słupsk 169:153 (78:77, 91:76) i zdobył 4-ty brązowy medal w historii.
WKS Śląsk Wrocław pokonał w ćwierćfinale Eneę Zastal Zielona Góra 3:2 (90:103, 83:85, 95:68, 87:80, 86:80), w półfinale Grupę Sierleckich Czarnych Słupsk 3:2 (77:57, 91:66, 60:123, 69:89, 81:71), a w finale Legię Warszawa 4:1 (76:72, 85:88, 81:71, 66:63, 90:77) i po raz 18-sty w historii został mistrzem Polski.
2022/23.
Runda zasadnicza.
III kolejka.
Statystyki Anwilu z tego meczu:
Statystyki WKS-u Śląsk z tego meczu:
XVIII kolejka.
Statystyki WKS-u Śląsk z tego meczu:
Statystyki Anwilu z tego meczu:
Bilans.
Zwycięstwa.
Oficjalne spotkania:
Szczegółowo:

</doc>
<doc id="1232136" url="https://pl.wikipedia.org/wiki?curid=1232136" title="Północ w ogrodzie dobra i zła">
Północ w ogrodzie dobra i zła

Północ w ogrodzie dobra i zła ("Midnight in the Garden of Good and Evil") – powieść Johna Berendta, znajdująca się na liście bestsellerów „The New York Times” przez 216 tygodni jako debiut z 1994 roku.
Książka opiera się na wydarzeniach, które rozegrały się w mieście Savannah w latach 80. XX wieku. Jednakże autor (w odróżnieniu od narratora) nie był ich naocznym świadkiem, przyjechał do tego miasto dopiero rok po samej zbrodni i pierwszej rozprawie, tak więc ich opis jest oparty na doniesieniach prasowych i opowiadaniach różnych ludzi (w tym oskarżonego). Sam autor w posłowiu zaznacza, że choć trzon opowiadania jest prawdziwy, jego bohaterowie i niektóre historie zostały lekko ubarwione.
Książka, oprócz pokazania, że sąd nie zawsze jest niezawisły i że dowodami często się manipuluje, pokazuje jaki wpływ na jednostkę ma społeczeństwo, w którym żyje. Ponadto pokazuje, że pomimo politycznej poprawności, uprzedzenia zawsze gdzieś pod powierzchnią (w tym wypadku nie tylko względem homoseksualistów, ale również względem Afroamerykanów) się czają i powodują wiele szkód. Przykład Chablis pokazuje, że te uprzedzenia niekoniecznie muszą być uprzedzeniami rasowymi.
Książka doczekała się ekranizacji pod tym samym tytułem ("Północ w ogrodzie dobra i zła") w 1997 roku w reżyserii Clinta Eastwooda.
Fabuła.
W pierwszej części książki narrator opisuje, w jaki sposób trafił do konserwatywnego, rozrywkowego i urokliwego miasteczka, jakim jest Savannah. Opisuje poszczególne barwne postacie, które składają się na jego społeczność, skupiając się głównie na wyższych sferach, ich wzajemnych relacjach, obyczajach i wpływie, jaki mieli na wygląd miasta. Bardzo dużo uwagi przywiązuje do jego historii. Oprócz narratora, którym jest nowojorski pisarz John Kelso, poznajemy głównego bohatera, zabójcę Jima Williamsa – bogatego konserwatora zabytków w średnim wieku, który dorobił się na odnawianiu oraz na handlu zabytkowymi nieruchomościami, oraz jego ofiarę – Danny’ego Hansforda, niezrównoważonego, nadpobudliwego, młodego mężczyznę pracującego w zakładzie Williamsa i świadczącego dla niego (i nie tylko) usługi seksualne.
Poznajemy wraz z narratorem szereg barwnych postaci drugoplanowych, które odegrały mniejsze lub większe role w rozgrywającej się tragedii: Mandy Nichols – krążącą pomiędzy okolicznymi miastami piosenkarkę, która jest w trakcie załatwiania swojego rozwodu z pomocą swojego adwokata i kochanka Joego Odoma. On jednak nie kwapi się do złożenia pozwu rozwodowego, będąc zajętym ciągłymi utarczkami z prawem. Jest on dwukrotnym rozwodnikiem i kobieciarzem, prowadzącym kilka podejrzanych interesów (dwa zadłużone bary, praktykę adwokacką i otwarty dla turystów dom, w którym skądinąd cały dzień odbywa się impreza, której animatorem i pianistą jest sam Joe Odom. Autor przedstawia także bogatą i niegdyś piękną Serenę Dawes, spędzającą dnie całe na piciu drinków w swoim łóżku i wysługującą się swoim towarzyszem Lutherem Diggersem, będącym postrachem miasta jako ekscentryk chodzący z przyczepionymi na nitkach muchami latającymi wokół niego, posiadający truciznę mogącą zabić ludność całego miasta, jeśli dostałaby się ona do systemu wodociągów; Franka Devau występującego jako „Lady Chablis” – młodego, pogodnego i jawnego homoseksualistę i po trosze transseksualistę, zajmującego się występami w barach dla gejów. Wreszcie poznajemy też najbliższych sąsiadów Jima Williamsa: Emmę i Lee Adlerów, współzawodniczących z nim w kwestii renowacji starych dzielnic Savannah (Lee Adler zajmował się najpierw wykupowaniem starych domów z ramienia Klubu Historycznego i odsprzedawaniem ich bogatym ludziom pod renowacje, gdy zaś popadł z jego członkami w konflikt, zajął się restaurowaniem domów z biedniejszej dzielnicy dla Afroamerykanów, bez zmuszania ich do przeprowadzki), lecz mimo to zawsze obecnych na najważniejszym i najbardziej wyrafinowanym wydarzeniu roku – imprezie gwiazdkowej u Jima Williamsa.
Druga część książki rozpoczyna się doniesieniem prasowym o popełnionej przez Jima Williamsa zbrodni. Miał on w samoobronie o 3:00 nad ranem zastrzelić Danny’ego Hansforda, który uprzednio, po wywołaniu awantury, strzelał do niego, trzykrotnie chybiając. Dalszy ciąg książki opowiada o trzech kolejnych rozprawach, z których każda została unieważniona z powodu błędów (zamierzonych bądź nie) prokuratora. Wprowadzeni są kolejni bohaterowie: prokurator nieudacznik Spencer Lawton, pierwszy adwokat Williamsa, Bobby Lee Cook, i kolejny adwokat Sonny Seiler, który równie poważnie podchodzi do swojego zawodu, co do swojego buldoga Uda, (którejś z kolei) maskotki drużyny futbolowej Uniwersytetu Georgia, oraz Minerva, czarna kobieta zajmująca się voodoo i próbująca przejednać na korzyść Williamsa różne siły, zarówno dobre, jak i złe. Stąd bierze się tytuł książki – pół godziny przed północą, na cmentarzu można pozyskać sobie przychylność dobrych sił, zaś pół godziny po północy pomoc złych.
Ostatecznie w 10 lat po popełnionym czynie czwarta ława przysięgłych w mieście oddalonym o 150 mil, gdzie sprawa Williamsa nie była na ustach każdego, uniewinnia go, a wszelkie zarzuty i roszczenia matki poszkodowanego zostają oddalone. Williams niedługo cieszy się wolnością, bo w kilka miesięcy po ostatniej rozprawie umiera w tym samym miejscu, gdzie zginąłby dziesięć lat wcześniej, gdyby Danny nie chybił.

</doc>
<doc id="1232137" url="https://pl.wikipedia.org/wiki?curid=1232137" title="Robert Littell">
Robert Littell

Robert Littell (ur. 8 stycznia 1935 w Nowym Jorku) – amerykański pisarz, autor powieści kryminalnych i sensacyjnych. Ojciec Jonathana.
Urodził się na Brooklynie w żydowskiej rodzinie polskiego pochodzenia. W 1956 ukończył studia na Alfred University, służył w U.S. Navy. Przez wiele lat był dziennikarzem, pracował w "Newsweeku", specjalizował się w tematyce rosyjskiej i bliskowschodniej. Jako prozaik debiutował w 1973. Jest autorem kilkunastu powieści szpiegowskich, rozgrywających się w latach zimnej wojny, ale i później. Często wykorzystuje w nich doświadczenia zdobyte podczas kariery korespondenta.
Jego utwory były kilkakrotnie filmowane. Obecnie mieszka we Francji.

</doc>
<doc id="1232140" url="https://pl.wikipedia.org/wiki?curid=1232140" title="Cory Lee">
Cory Lee

Cory Lee (ur. 13 listopada 1984 w Vancouver, Kolumbia Brytyjska) – kanadyjska piosenkarka i aktorka. Z pochodzenia jest pół Niemką, pół Chinką. Znana m.in. z roli Karmy w serialu Instant Star.

</doc>
<doc id="1232143" url="https://pl.wikipedia.org/wiki?curid=1232143" title="Light It Up OST">
Light It Up OST

Light It Up OST – płyta zawierająca ścieżki dźwiękowe z filmu "Light It Up". Promowana przez singel "Catz Don't Know".

</doc>
<doc id="1232148" url="https://pl.wikipedia.org/wiki?curid=1232148" title="Kaido Külaots">
Kaido Külaots

Kaido Külaots (ur. 28 lutego 1976 w Parnawie) – estoński szachista i trener szachowy ("FIDE Instructor" od 2014), arcymistrz od 2001 roku.
Kariera szachowa.
Do ścisłej czołówki estońskich szachistów należy od drugiej połowy lat 90. XX wieku. Wielokrotnie reprezentował Estonię w turniejach drużynowych, m.in.: oraz . Jest wielokrotnym medalistą indywidualnych mistrzostw Estonii, w tym siedmiokrotnie złotym (1999, 2001, 2002, 2003, 2008, 2009, 2010) oraz dwukrotnie srebrnym (2004, 2007).
Po odzyskaniu przez Estonię niepodległości w 1991 r. wielokrotnie reprezentował swój kraj na mistrzostwach świata i Europy juniorów w różnych kategoriach wiekowych. Największy sukces w tych rozgrywkach osiągnął w 1993 r. w Bratysławie, gdzie podzielił I-III m. w MŚ do lat 18 (zwyciężył wówczas Zoltán Almási przed Wasilijem Jemielinem). W 1997 r. podzielił III m. (za Dorianem Rogozenko i Karelem van der Weide, z Petrem Hábą, Mathiasem Womacką, Peterem Endersem i Giennadijem Timoszczenko) w otwartym turnieju w Chemnitz, natomiast w 2000 podzielił II m. (za Wasilijem Jemielinem, z Gieorgijem Timoszenko, Artiomem Smirnowem i Wiktorem Gawrikowem) w memoriale Paula Keresa w Tallinnie oraz podzielił III m. (za Jaanem Ehlvestem i Aloyzasem Kveinysem) w turnieju strefowym (eliminacji mistrzostw świata) w Mežezers (dogrywkę o awans do turnieju o mistrzostwo świata w New Delhi przegrał 1½ - 2½ z Mihhailem Rõtšagovem).
W kolejnych latach odniósł szereg międzynarodowych sukcesów, m.in. w:
Najwyższy ranking w karierze osiągnął 1 lipca 2011 r., z wynikiem 2609 punktów zajmował wówczas 1. miejsce wśród estońskich szachistów.

</doc>
<doc id="1232149" url="https://pl.wikipedia.org/wiki?curid=1232149" title="Kaido Kulaots">
Kaido Kulaots



</doc>
<doc id="1232154" url="https://pl.wikipedia.org/wiki?curid=1232154" title="Zespół Szkół Ekonomiczno-Administracyjnych im. Stanisława i Władysława Grabskich w Kole">
Zespół Szkół Ekonomiczno-Administracyjnych im. Stanisława i Władysława Grabskich w Kole

Zespół Szkół Ekonomiczno-Administracyjnych im. Stanisława i Władysława Grabskich w Kole – polski zespół szkół ponadpodstawowych o profilu ekonomicznym w Kole. Szkoła położona jest nad wschodnim brzegiem Warty, na terenie osiedla Przedmieście Warszawskie. Istnieje od 1947 roku.
Jeden z budynków szkoły został wpisany do gminnej ewidencji zabytków.
Historia.
Staraniem władz samorządowych, organizacji społecznych, kupiectwa i spółdzielczości, Kuratorium Okręgu Szkolnego Poznańskiego w roku 1947 powołało Gimnazjum i Liceum Handlowe. Władze miasta na rzecz szkoły przekazały dawny budynek szkoły podstawowej za mostem prowadzącym na Przedmieście Warszawskie. 4 września 1947 roku nominację na dyrektora szkoły otrzymał Leon Stawicki – absolwent Akademii Handlowej w Poznaniu. Grono pedagogiczne zostało skompletowane i wstępne egzaminy zostały przeprowadzone do 16 września, a 17 września 1947 roku w sali Starostwa Powiatowego. Szkoła przyjęła następnie nazwę Państwowe Koedukacyjne Gimnazjum i Liceum Handlowe w Kole. Pracę w szkole rozpoczęło 16 nauczycieli, w tym 6 dochodzących do szkoły z Liceum i Gimnazjum „Oświata”, a do szkoły uczęszczało 212 uczniów.
W 1950 roku szkoła przeniosła się do gmachu przy ulicy Mickiewicza 14, zajmowanego przez starostwo, a przed II wojną światową będącego siedzibą liceum ogólnokształcącego. Przy szkole działał Związek Młodzieży Polskiej, Związek Harcerstwa Polskiego i chór oraz biblioteka. Do 1951 roku w szkole naukę pobierało 1460 uczniów, a maturę zdało 97. 
W 1951 roku szkoła została przekształcona w Technikum Handlowe. Na przełomie 1951 i 1952 roku postanowiono zmienić profil szkoły, pozostawiając tylko jeden profil ekonomiczny, a wprowadzając zamiast tego dwie klasy o kierunku mechanicznym. W 1954 roku szkoła została przekazana Ministerstwu Rolnictwa i przekształcona w Technikum Weterynaryjne, postanowiono jednak doprowadzić pozostałe klasy handlowe do matury zgodnie z wcześniejszym programem. Technikum Handlowe oficjalnie przestało istnieć w 1957 roku.
W 1960 roku Technikum Weterynaryjne zostało zlikwidowane, a Ministerstwo Oświaty zezwoliło na otwarcie w Kole 5-letniego Technikum Ekonomicznego, od 1961 roku prowadzono również Państwową Szkołę Techniczną dla absolwentów liceów ogólnokształcących, a w 1963 roku otwarto również Technikum Ekonomiczne dla Pracujących. Siedziba szkoły mieściła się w budynku przy ulicy Mickiewicza 1, który był jednak zbyt mały na jej potrzeby. W 1967 roku szkoła została Liceum Ekonomicznym. W 1973 roku powstało Liceum Ekonomiczne dla Pracujących (zamknięte w 1991 roku), a w 1974 roku przy szkole działało Liceum Zawodowe, uczące sprzedawców i magazynierów. W latach 70. XX wieku wprowadzono również specjalności: administracja terenowa, pracownik administracyjno-biurowy, kelner bufetowy i gastronom oraz kierunek włókienniczy (na potrzeby Widzewskich Zakładów Przemysłu Bawełnianego Wi-Ma).
Pod koniec lat 80. XX wieku rozpoczęto starania na rzecz budowy nowego budynku szkolnego. Prace rozpoczęto w 1989 roku, jednak z powodu problemów finansowych przerwano je w 1990 roku, ponownie rozpoczęto je rok później, a nowy budynek oddano do użytku 18 września 1992 roku. W 1992 roku powołano nowy typ szkoły – Technikum Zawodowe oraz wprowadzono kolejny kierunek: technik hotelarstwa. W tym samym roku wybrano również patronów szkoły, którymi zostali bracia Stanisław i Władysław Grabscy, przekazano wówczas także szkole historyczny sztandar oraz odsłonięto tablicę pamiątkową poświęconą Leonowi Stawickiemu.
W 2002 roku powołano przy Technikum Liceum Profilowane oraz Szkołę Zawodową i Szkołę Policealną, szkoła została wówczas Zespołem Szkół Ekonomiczno–Administracyjnych w Kole. W 2010 roku wmurowano kamień węgielny pod budowę sali gimnastycznej, którą ukończono w 2012 roku.
Od 1 września 1997 roku do 31 sierpnia 1998, tj. przez jeden rok szkolny funkcję dyrektora pełniła Danuta Krzyżanowska, a od 1 września 1998 roku dyrektorem był Mieczysław Drożdżewski. Od 2006 roku dyrektorem placówki była mgr Elżbieta Sztanga, a w 2016 roku dyrektorem ponownie został Mieczysław Drożdżewski. W tym samym roku powstało również Stowarzyszenie Absolwentów i Przyjaciół Kolskiego Ekonomika.
Internat.
Od 1 września 1961 roku w położonym niedaleko od szkoły domu przy ulicy Sienkiewicza 7 działał internat. W internacie dostępnych było 55 miejsc, liczba mieszkańców dochodziła jednak czasem aż do 60. Warunki mieszkalne w internacie były w początkowym okresie jego funkcjonowania trudne, co spowodowane było skromnym wyposażeniem oraz niedostatecznymi funduszami, które przeznaczone miały być na przystosowanie obiektu. W 1977 roku piwnica budynku została zaadoptowana na świetlicę. 
Pierwszą wychowawczynią, pracującą w internacie w latach 1961–1971 była Jadwiga Karwacka (żona przyszłego dyrektora szkoły, Michała Karwackiego). Następnie wychowawczyniami były: Anna Wielogórska, Krystyna Szymankiewicz, Izabela Żurawik, Alina Bawarska, Czesława Piguła (1976–1986), Izabela Mroczkowska (1986–1987), Elżbieta Karwacka i Anna Karolak. Długoletnią kierowniczką internatu była Zofia Rydzewska, a od 1986 roku Czesława Piguła.
W 1976 roku internat uzyskał II miejsce w konkursie na najlepszy internat w regionie. Przy internacie działała Młodzieżowa Rada Internatu, która nadzorowała działalność klubów i kółek, organizację meczy oraz inne akcje. Internat zlikwidowano w 1991 roku. 
Stan obecny.
W roku szkolnym 2020/2021 szkoła prowadziła rekrutację do klas:
Oraz do klas technikum, nadających tytuły zawodowe:
W szkole działa Klub Europejczyka (współpraca z Fundacją Schumana, jako jedna z nielicznych szkół w Wielkopolsce). Poza tym przy szkole funkcjonuje również Harcerska Drużyna Wędrownicza, Szkolne Koło PCK. Szkoła brała udział w organizowaniu wydarzeń takich jak festiwal „Opole w Kole”, „Ekonomalia” i „Ekonomik dla Koła”.
Dyrektorzy szkoły.
Lista dyrektorów szkoły od 1947 roku:

</doc>
<doc id="1232157" url="https://pl.wikipedia.org/wiki?curid=1232157" title="Izabela de Coimbra">
Izabela de Coimbra

Infantka Izabela de Coimbra, znana też jako: "Izabela z Coimbry" lub "Izabela Portugalska" (ur. 1 marca 1432, zm. 2 grudnia 1455) – infantka Portugalii, księżniczka Coimbry, królowa Portugalii jako pierwsza żona króla Alfonsa V Afrykańczyka.
Urodziła się jako najstarsza córka infanta Piotra Portugalskiego, pierwszego księcia Coimbry, i jego żony - Izabeli Aragońskiej, hrabiny Urgell. Jej ojciec był trzecim synem króla Jana I Dobrego i królowej Filipy Lancaster. Jej matka była córką Jakuba II, hrabiego Urgell, i jego żony - Elżbiety Aragońskiej (córki króla Piotra IV Ceremonialnego).
6 maja 1448 poślubiła króla Alfonsa V. Panna młoda i pan młody byli w tym samym wieku - oboje mieli po szesnaście lat. Para miała 3 dzieci:
Izabela zmarła nagle, osiem miesięcy po urodzeniu ostatniego dziecka. Miała dwadzieścia trzy lata i na dworze podejrzewano, że została otruta. Jej ciało znajduje się w klasztorze w Batalha, gdzie Izabela leży obok swojego męża, rodziców, dzieci i wnuków - w panteonie dynastii Aviz. Jej mąż ożenił się ponownie ze swoją siostrzenicą - księżną Asturii, Joanną la Beltraneja.

</doc>
<doc id="1232159" url="https://pl.wikipedia.org/wiki?curid=1232159" title="Lucidus (biskup kruszwicki)">
Lucidus (biskup kruszwicki)

Lucidus – pierwszy z ośmiu legendarnych biskupów kruszwickich wymienionych przez Jana Długosza w „Żywotach biskupów włocławskich”.
Wymieniony także w tzw. „Katalogu wolborskim” powstałym około 1470 być może również na zlecenie Jana Długosza. Według Długosza i „Katalogu wolborskiego” Lucidus był Włochem i sprawował funkcję biskupa w diecezji kruszwickiej od 966 do 993. Po śmierci miał zostać pochowany w kościele w Dźwierzchnie. Współcześnie uważany za postać fikcyjną, jakkolwiek Karol Górski utożsamiał go z biskupem kołobrzeskim Reinbernem. Górski zwrócił uwagę na zbieżność imion („Reinbern” tłumaczone z niemieckiego oznacza „jasno płonący” i mogło zostać przetłumaczone na łacińskie „Lucidus”) i postawił hipotezę, że po upadku biskupstwa w Kołobrzegu Reinbern przeniósł się do Kruszwicy.
Wg legendy herbowej miał przynieść do Polski herb Alabanda.

</doc>
<doc id="1232162" url="https://pl.wikipedia.org/wiki?curid=1232162" title="X Gon’ Give It to Ya Again">
X Gon’ Give It to Ya Again

X Gon’ Give It to Ya Again – singel amerykańskiego rapera DMX-a wydany w 22 kwietnia 2003 roku.
Remiks zawiera tekst z oryginalnego "X Gon’ Give It to Ya". Poza DMX-em wystąpił również w nim Bazaar Royale z Bloodline Records. Podkład został wyprodukowany przez Red Spyda.

</doc>
<doc id="1232164" url="https://pl.wikipedia.org/wiki?curid=1232164" title="Seweryn Skórzewski">
Seweryn Skórzewski

Seweryn Skórzewski (ur. 1807 w Krzycku Wielkim koło Leszna, zm. 11 września 1873 w Kamieńcu koło Kościana), ziemianin polski, działacz polityczny, deputowany do sejmu Wielkiego Księstwa Poznańskiego.
Życiorys.
Pochodził z rodziny ziemiańskiej; ojciec Andrzej był właścicielem Kamieńca, do matki Ludwiki z Krzyckich należało Krzycko Wielkie oraz Gołanice. Seweryn Skórzewski podjął u schyłku lat 20. XIX wieku studia w Berlinie, przerywając naukę na wiadomość o wybuchu powstania listopadowego. Był ochotnikiem w 1 pułku jazdy kaliskiej. W 1832 za udział w powstaniu spędził rok w twierdzy pruskiej w Kołobrzegu. W późniejszych latach osiadł w Krzycku Wielkim, około 1842 przeniósł się do Gołanic (zamieniając się na majątki ze szwagrem Stanisławem Jarzembowskim).
W 1845 brał udział w obradach sejmu Wielkiego Księstwa Poznańskiego, w skład którego wszedł jako zastępca dziedzicznego członka izby ks. Augusta Sułkowskiego. Zajmował się m.in. sprawami używania języka narodowego; z jego inicjatywy sejm uchwalił petycję dotyczącą zrównania języka polskiego i niemieckiego w gimnazjum w Lesznie. W dokumencie tym postulował, by przedmioty po połowie wykładano w obu językach, zaś w klasach wyższych uczniowie polscy mogli zapoznawać się z literaturą polską za pośrednictwem nauczyciela-Polaka (odpowiednio uczniowie niemieccy mieliby być uczeni literatury niemieckiej przez nauczyciela Niemca).
W 1848 konserwatyści rozważali kandydaturę Skórzewskiego do sejmu pruskiego. W późniejszych latach był on radcą generalnym Ziemstwa Kredytowego w Poznaniu. Należał też o Kasyna Gostyńskiego. Zmarł we wrześniu 1873, pochowany został w kościele w Gołanicach.
Z małżeństwa z Celestyną z Sokolnickich (zm. 1895) miał sześcioro dzieci; jedyny syn Ludwik odziedziczył majątek Gołanice, dwie z córek — Teresa i Jadwiga — zostały zakonnicami. 

</doc>
<doc id="1232165" url="https://pl.wikipedia.org/wiki?curid=1232165" title="Fundacja Mam Marzenie">
Fundacja Mam Marzenie

Fundacja Mam Marzenie (FMM) – organizacja pozarządowa założona 14 czerwca 2003 roku przez Piotra Piwowarczyka w Krakowie. Wzorowana jest na amerykańskiej fundacji Make-a-Wish, zajmującej się spełnianiem marzeń ciężko chorych dzieci, której pierwszym spełnionym marzeniem było marzenie chorego na białaczkę Chrisa Greiciusa. FMM posiada status organizacji pożytku publicznego. Od października 2007 roku ambasadorką fundacji jest Małgorzata Kożuchowska. Według stanu na dzień 29 marca 2023, fundacja spełniła marzenia prawie 10 tysięcy dzieci.
Organizacja wewnętrzna.
Aby zminimalizować koszty, fundacja posiada jedynie biuro w Krakowie. Biuro to jest siedzibą główną fundacji. W pozostałych miastach działalność prowadzona jest przez wolontariuszy w domach, zaś spotkania odbywają się w użyczonych do dyspozycji fundacji lokalach. Fundacja składa się z 16 oddziałów: Białystok, Bydgoszcz, Gorzów Wielkopolski, Katowice, Kielce, Kraków, Lublin, Łódź, Olsztyn, Opole, Poznań, Rzeszów, Szczecin, Trójmiasto, Warszawa, Wrocław. Pracę każdego oddziału organizuje wybierany przez wolontariuszy oddziału koordynator.
Zarząd fundacji odpowiada za realizacje jej celów oraz kieruje bieżącą działalnością FMM. Zarząd wybierany jest na trzyletnią kadencję drogą konkursu przeprowadzonego wśród wolontariuszy fundacji. W skład zarządu według stanu na dzień 23 marca 2023, wchodzą: Sebastian Uzar (prezes), Joanna Musiał (wiceprezeską). Aleksandra Ludew, Michalina Kwiatkowska, Kamila Śliwowska. Nad działalnością zarządu nadzór sprawuje rada programowa w skład której wchodzą: Małgorzata Dankowska, Małgorzata Łaszcz (dziennikarka TVN 24), dr n. med. Teresa Weber-Lipiec, Wojciech Skorupski.
Finansowanie działań fundacji.
Fundacja pozyskuje pieniądze na realizację poszczególnych marzeń z:
a) darów rzeczowych i pieniężnych osób indywidualnych
b) wpłat z tytułu odpisu 1% podatku dochodowego na rzecz organizacji pożytku publicznego
c) zbiórek publicznych w formie pakowania zakupów w supermarketach w zamian za dobrowolne datki (nie prowadzi się kwest ulicznych)
d) środków przekazywanych przez firmy i organizacje wspierające działania fundacji w ramach programu „Adopcja Marzeń”
e) środków przekazanych przez gości uroczystości weselnych i pogrzebowych w ramach programu „Zamień kwiaty na marzenia”
f) nawiązek i świadczeń zasądzonych przez sądy karne.
Fundacja Mam Marzenie opiera swoją działalność wyłącznie na pracy wolontariuszy. W praktyce oznacza to że wszystkie osoby pracujące w jej ramach nad wypełnianiem jej misji statutowej, wykonują swoją pracę pro bono (włączając w to Zarząd, Radę Programową i koordynatorów oddziałów). Pozwala to na zminimalizowanie kosztów administracyjnych do niecałych 10% funduszy pozyskanych na działalność statutową – pozostałe 90% przeznaczone jest na spełnianie marzeń dzieci cierpiących na choroby zagrażające ich życiu.
Dzień Marzeń.
W 2009 roku jeden z podopiecznych fundacji wypowiedział nietypowe marzenie. Chłopiec poprosił o organizacje badań profilaktycznych dla dzieci z jego miejscowości, żeby żadne nie zachorowało na raka. Marzenie to stało się inspiracją do organizacji Ogólnopolskiego Dnia Marzeń, którego celem jest zwrócenie uwagi rodziców na regularne badania profilaktyczne. Każdy z oddziałów fundacji przygotowuje w tym dniu badania profilaktyczne dla dzieci, zbiórkę krwi oraz festyn z wieloma atrakcjami. Pierwszy ogólnopolski Dzień Marzeń odbył się 12 września 2009 roku, w kolejnych latach był prowadzony w formie m.in. gry miejskiej. W 2020 roku w trakcie pandemii Covid-19, Dzień Marzeń został zorganizowany 19 września w formie spotkań on-line na portalu społecznościowym. 
Dzień Pluszowego Misia.
W 2013 roku śląski oddział Fundacji Mam Marzenie przeprowadził po raz pierwszy akcję Dzień Pluszowego Misia. W kilku szkołach przeprowadzono zbiórkę maskotek i materiałów plastycznych dla pacjentów oddziałów onkologicznych. Maskotki zostały rozdane przez wolontariuszy w Światowy Dzień Pluszowego Misia – 25 listopada. Rok później akcja została przeprowadzona przez większość oddziałów Fundacji. Obecnie w organizacje Dnia Misia włączyły się wszystkie oddziały. Corocznie Fundacja zbiera kilkanaście tysięcy maskotek, gier, puzzli, materiałów plastycznych, które 25 listopada każdego roku przekazywane są do szpitali dziecięcych.

</doc>
<doc id="1232166" url="https://pl.wikipedia.org/wiki?curid=1232166" title="Echedemos">
Echedemos



</doc>
<doc id="1232169" url="https://pl.wikipedia.org/wiki?curid=1232169" title="Herb Sławy">
Herb Sławy

Herb Sławy – jeden z symboli miasta Sława i gminy Sława w postaci herbu.
Wygląd i symbolika.
Herb przedstawia w czerwonej tarczy herbowej srebrny zamek o otwartej bramie i blankowanych murach, z dwiema wieżami o trzech otworach okiennych każda. Między wieżami srebrna lilia heraldyczna, pod nią złoty róg barani.
Mobilia herbowe pochodzą z herbu rodowego rodziny Rechenbergów, którzy nabyli Sławę w 1468.

</doc>
<doc id="1232181" url="https://pl.wikipedia.org/wiki?curid=1232181" title="Arrhenatheretalia elatioris">
Arrhenatheretalia elatioris

Arrhenatheretalia elatioris – rząd (O) zbiorowisk łąkowych należący, w klasyfikacji zbiorowisk roślinnych do klasy (Cl) "Molinio-Arrhenatheretea".
Zbiorowiska łąkowe z rzędu "Arrhenatheretalia elatioris" są to łąki świeże należące do klasy "Molinio-Arrhenatheretea" zbiorowisk łąkowych i pastwiskowych, półnaturalnych i antropogeniczne darniowych na mezotroficznych i eutroficznych, niezabagnionych glebach mineralnych i organiczno-mineralnych, lub na zmineralizowanych i podsuszonych murszach z torfu niskiego.
Łąki świeże z rzędu "Arrhenatheretalia elatioris" są najczęściej spotykanymi zbiorowiskami łąkowymi, są to zbiorowiska ubogie florystycznie. Użytkowane są jako łąki kośne lub pastwiskowe.
Gatunkami charakterystycznymi dla łąk świeżych są: kupkówka pospolita, kminek zwyczajny, marchew zwyczajna, wyczyniec łąkowy, dzwonek rozpierzchły, złocień właściwy, mniszek pospolity, barszcz syberyjski, barszcz zwyczajny typowy, jastrun wczesny, biedrzeniec wielki, jaskier rdzawy, szelężnik włochaty, skalnica ziarenkowata, koniczyna drobnogłówkowa, konietlica łąkowa, stokłosa miękka. Przeważają na nich trawy: rajgras wyniosły, tymotka łąkowa, tomka wonna, kłosówka wełnista oraz byliny: krwawnik pospolity, chaber łąkowy, komonica zwyczajna. Spośród innych zbiorowisk łąkowych, zbiorowisko dobrze wyodrębnia charakterystyczna fizjonomia, zwłaszcza podczas kwitnienia mniszka.
Zastosowanie.
Łąki tego rzędu są jednymi z ważniejszych pod względem gospodarczym łąk wykorzystywane są na wypas i pokarm suchy.

</doc>
<doc id="1232187" url="https://pl.wikipedia.org/wiki?curid=1232187" title="WWE World Heavyweight Championship">
WWE World Heavyweight Championship



</doc>
<doc id="1232188" url="https://pl.wikipedia.org/wiki?curid=1232188" title="Echedemos (dyplomata)">
Echedemos (dyplomata)

Echedemos () – przywódca poselstwa wysłanego przez Ateńczyków w 190 p.n.e. do Amfisy. Jego celem było spotkanie z Publiuszem i Lucjuszem Scypionami by wyjednać pokój między nimi a Związkiem Etolskim.
Gdy konsul Lucjusz Scypion odmówił odstąpienia od twardych dla Etolczyków warunków pokoju, których domagał się wcześniej Senat, za radą Echedemosa Etolczycy wystąpili o sześciomiesięczne zawieszenie broni, które otrzymali. Dzięki temu Etolczycy mogli wysyłać do Rzymu nowe poselstwa, by wyjednały im łagodniejsze warunki pokojowe.
Informacje o Echedemosie przekazują Polibiusz [XXVI, 2, 3] i Liwiusz [XXXVII 6, 7].

</doc>
<doc id="1232190" url="https://pl.wikipedia.org/wiki?curid=1232190" title="Ekhedemos">
Ekhedemos



</doc>
<doc id="1232191" url="https://pl.wikipedia.org/wiki?curid=1232191" title="Cirsietum rivularis">
Cirsietum rivularis



</doc>
<doc id="1232193" url="https://pl.wikipedia.org/wiki?curid=1232193" title="Herb Tarnowa">
Herb Tarnowa

Herb Tarnowa – jeden z symboli Tarnowa w postaci herbu.
Wygląd i symbolika.
Herb przedstawia na błękitnym polu, ułożoną w słup złotą sześcioramienną gwiazdę ponad złotym półksiężycem otwartym ku górze. Tarcza otoczona jest bordiurą powielającą kolor godeł.
Motyw został zaczerpnięty z herbu Leliwa, którym posługiwał się założyciel miasta Spycimir Leliwita.

</doc>
<doc id="1232200" url="https://pl.wikipedia.org/wiki?curid=1232200" title="Herb powiatu ostrowskiego (wielkopolskiego)">
Herb powiatu ostrowskiego (wielkopolskiego)

Herb powiatu ostrowskiego tarcza dwudzielna w skos. W polu pierwszym czerwonym jabłko królewskie błękitne z dwoma skrzyżowanymi kluczami złotymi oraz wstęgą złotą opasującą jabłko z krzyżem złotym. W polu drugim błękitnym osiem róż złotych o pięciu płatkach ułożonych w okrąg i ze srebrnymi środkami.

</doc>
<doc id="1232204" url="https://pl.wikipedia.org/wiki?curid=1232204" title="Empowerment (zarządzanie)">
Empowerment (zarządzanie)

Empowerment (upełnomocnianie lub przydawanie władzy) – proces angażowania pracowników w podejmowanie decyzji dotyczących organizacji i umożliwienie im brania odpowiedzialności za swoje działania, co przekłada się na świadomość kosztów, poczucie przynależności, wzrost wydajności oraz poprawę relacji w zespole dzięki poczuciu, że pracownicy posiadają realną władzę decyzyjną. Prowadzi do tego, że członkowie zespołu podchodzą do zadań jak właściciele firmy, a więc z większą odpowiedzialnością i zaangażowaniem.
Empowerment jest jedną z koncepcji zarządzania zasobami ludzkimi, prowadzącą do wzmocnienia i usamodzielnienia pracowników.
Empowerment jest podstawą przywództwa personalistycznego i przywództwa służebnego ("servant leadership"). Jak stwierdza Ken Blanchard, kluczem do przywództwa służebnego jest właśnie empowerment. W jego ujęciu upełnomocnianie to proces wyzwalania władzy drzemiącej w pracownikach: ich wiedzy, doświadczenia i motywacji oraz ukierunkowanie tej siły na osiąganie wyników. Jacek Otto, analizując upełnomocnianie w kontekście marketingu relacji zauważa, że pracownik, kierując się własną rozwagą i roztropnością, może przekraczać zwyczajowe wymogi wchodzące w zakres jego obowiązków po to, by w sposób możliwie doskonały zaspokajać potrzeby klienta. Dla Marii Czajkowskiej oznacza ono zarówno uprawnianie kogoś do robienia czegoś, jak i pomaganie ludziom, by rozwijali wiarę w siebie i przezwyciężali poczucie bezradności. 
Uważa się, że w empowerment są ważne następujące czynniki (główne „wymiary” upełnomocniania):
Na kategoriach empowerment, przywództwa personalistycznego, przywództwa służebnego i "wczucia" opiera się fenomenologia zarządzania.

</doc>
<doc id="1232207" url="https://pl.wikipedia.org/wiki?curid=1232207" title="Dekanat zakroczymski">
Dekanat zakroczymski

Dekanat zakroczymski – dekanat diecezji płockiej z siedzibą w Nowym Dworze Mazowieckim (Modlinie Starym). 
Lista parafii:
"stan na dzień 21.07.2019 r. "

</doc>
<doc id="1232216" url="https://pl.wikipedia.org/wiki?curid=1232216" title="Echembrotos">
Echembrotos

Echembrotos () - arkadyjski aulecista, który zdobył nagrodę w igrzyskach pytyjskich, które odbyły się ok. trzeciego roku 48. olimpiady (ok. 586 p.n.e.).
W podzięce za wygraną ofiarował trójnóg Heraklesowi Tebańskiemu. Na trójnogu wyryta została inskrypcja, której treść przekazał Pauzaniasz [X, 7]. Możemy się z niej dowiedzieć, że nagrodę otrzymał za przeznaczone do śpiewania przy akompaniamencie aulosu poematy meliczne i elegie.

</doc>
<doc id="1232223" url="https://pl.wikipedia.org/wiki?curid=1232223" title="Marko Simeunovič">
Marko Simeunovič

Marko Simeunovič (ur. 6 grudnia 1967 w Mariborze) – słoweński piłkarz grający na pozycji bramkarza.
Simeunovič występował w takich klubach jak: FK Crvena zvezda Belgrad, Napredak Kruševac, Olimpija Lublana, Şekerspor, NK Maribor, Olympiakos Nikozja, AEL Limassol i Interblock Lublana.
Z reprezentacją Słowenii uczestniczył w ME 2000 i w MŚ 2002.

</doc>
<doc id="1232224" url="https://pl.wikipedia.org/wiki?curid=1232224" title="Ekhembrotos">
Ekhembrotos



</doc>
<doc id="1232226" url="https://pl.wikipedia.org/wiki?curid=1232226" title="Isbandia">
Isbandia

Isbandia - największa gra terenowa, która odbywała się na terenie Wielkopolski. Łącznie, w latach 1998 - 2004, odbyło się IX odsłon tej imprezy. Wszystkie one miały miejsce na poznańskiej Cytadeli. Gra stopniowo rozrastała się - na pierwszej odsłonie obecnych było zaledwie kilkunastu graczy zaś w ostatniej wzięło udział, wedle oficjalnych danych, około 1000 uczestników. 
Świat gry początkowo był wzorowany na Warhamerze. Stopniowo odchodzono jednak od tego systemu stawiając na autorski - tworzony przez głównego Mistrza Gry - Alexa.

</doc>
<doc id="1232229" url="https://pl.wikipedia.org/wiki?curid=1232229" title="Tyrankowate">
Tyrankowate

Tyrankowate (Tyrannidae) – rodzina ptaków z podrzędu tyrankowców (Tyranni) w obrębie rzędu wróblowych (Passeriformes). 
Zasięg występowania.
Obejmuje gatunki zamieszkujące lasy, góry, łąki i trawy w Ameryce Północnej i Południowej.
Cechy charakterystyczne.
Ptaki te charakteryzują następujące cechy:
Systematyka.
Do rodziny należą następujące podrodziny:

</doc>
<doc id="1232230" url="https://pl.wikipedia.org/wiki?curid=1232230" title="Tworkowo">
Tworkowo

Tworkowo – uroczysko-dawna miejscowość, dawniej wieś na terenie obecnej gminy Suchy Las, w powiecie poznańskim, w województwie wielkopolskim.
Obecnie leży na poligonie wojskowym Biedrusko, do którego wieś i tereny przyległe zostały włączone w 1901 r.
Można się spotkać z mylną nazwą tej miejscowości: "Czworkowo".
Wieś położona była w 1580 roku w powiecie poznańskim województwa poznańskiego.

</doc>
<doc id="1232232" url="https://pl.wikipedia.org/wiki?curid=1232232" title="Dia Mirza">
Dia Mirza

Dia Mirza Handrich (hindi: दिया मिर्ज़ा) (ਪੰਜਾਬੀ: ਦੀਆ ਮਿਰਜ਼ਾ) lub Diya Mirza Handrich, pseudonim "Dee", (ur. 9 grudnia 1981 w Hajdarabadzie, (Andhra Pradesh, Indie) to indyjska modelka i aktorka bollywoodzka. Miss Asia Pacific w 2000 roku. Jej ojcem był niemiecki projektant wnętrz, matka - Deepa Mirza - pochodziła z Bengalu. Rodzice rozwiedli się, gdy miała 6 lat, ojciec umarł, gdy miała 9 lat. Matka ponownie wyszła za mąż za Ahmeda Mirza, którego nazwisko Dia nosi. Wychowana w muzułmańskim domu, jest jednak wyznania hinduistycznego, wierzy w Ganeśa. 

</doc>
<doc id="1232234" url="https://pl.wikipedia.org/wiki?curid=1232234" title="Eiffel 65 (album)">
Eiffel 65 (album)

Eiffel 65 – trzeci album studyjny popowej grupy Eiffel 65 wydany w 2003 roku. Na albumie znalazły się utwory w języku włoskim, choć niektóre mają angielski teksty („Cosa Resterà (In A Song)”, „Like A Rolling Stone”).
W 2004 roku ukazała się reedycja albumu, zawierająca dwie płyty CD – pierwszą z oryginalnymi piosenkami, a drugą z angielskimi wersjami piosenek i remiksami.

</doc>
<doc id="1232239" url="https://pl.wikipedia.org/wiki?curid=1232239" title="Trzuskotowo">
Trzuskotowo

Trzuskotowo – uroczysko-dawna miejscowość, dawniej wieś w gminie Suchy Las, w powiecie poznańskim, w województwie wielkopolskim.
Obecnie leży na poligonie wojskowym Biedrusko, do którego wieś i tereny przyległe zostały włączone w 1901 r.

</doc>
<doc id="1232242" url="https://pl.wikipedia.org/wiki?curid=1232242" title="Goran Sankovič">
Goran Sankovič

Goran Sankovič (ur. 18 czerwca 1979 w Celju, zm. 4 czerwca 2022) – słoweński piłkarz.
Największymi piłkarskimi osiągnięciami Sankoviča było uczestnictwo w mistrzostwach świata 2002 oraz gra w Slavii Praga. Występował także w drużynach Publikum Celje, APO Akratitos i Panioniosie GSS.

</doc>
<doc id="1232243" url="https://pl.wikipedia.org/wiki?curid=1232243" title="Eleonora de Viseu">
Eleonora de Viseu

Infantka Eleonora de Viseu, port. "Leonor de Portugal" lub "Leonor de Viseu" (ur. 2 maja 1458, w Beja – zm. 17 listopada 1525, w Lizbonie) – infantka Portugalii, księżniczka Viseu, królowa Portugalii jako żona króla Jana II Doskonałego.
Urodziła się jako najstarsza córka infanta Ferdynanda Portugalskiego, księcia Viseu, i jego żony-kuzynki - infantki Beatrycze Portugalskiej, księżniczki Beja. Jej ojciec był czwartym synem króla Edwarda I Aviz i królowej Eleonory Aragońskiej. Jej matka była córką infanta Jana Portugalskiego, księcia Aveiro (najmłodszego syna króla Jan I Dobrego) i jego żony-siostrzenicy Izabeli Bragançy (córki Alfonsa, pierwszego księcia Bragança).
W styczniu 1471 Eleonora poślubiła swojego kuzyna ze strony matki i ojca - księcia Jana (João) Portugalskiego, późniejszego króla. Jan był jedynym synem (który przeżył dzieciństwo) króla Alfonsa V Afrykańczyka i królowej Izabeli de Coimbra. W momencie ślubu był on następcą tronu Portugalii. Panna młoda miała 13 lat, a pan młody - 16 lat. Para miała dwoje dzieci:
Teść Eleonory zmarł 28 sierpnia 1481 i jej mąż został królem "Janem II". Eleonora została królową i ufundowała nowe miasteczko - dzisiejsze Caldas da Rainha (nazwane na jej cześć, bo "rainha" po portugalsku oznacza królową). Eleonora i jej mąż przeżyli obu swoich synów. Jan II zmarł 25 października 1495 i uważano, że mógł zostać otruty. Nowym królem został rodzony brat Eleonory - Manuel, książę Viseu (jako "Manuel I").

</doc>
<doc id="1232244" url="https://pl.wikipedia.org/wiki?curid=1232244" title="Knyszyna">
Knyszyna

Knyszyna ("Knyszyn") – nieistniejąca już wieś w gminie Suchy Las, w powiecie poznańskim, w województwie wielkopolskim. Obecnie leży na poligonie wojskowym Biedrusko, do którego wieś i tereny przyległe zostały włączone w 1901 r.

</doc>
<doc id="1232246" url="https://pl.wikipedia.org/wiki?curid=1232246" title="Unia polsko-moskiewska">
Unia polsko-moskiewska

Unia polsko-moskiewska (zwana także unią polsko-rosyjską lub unią troistą) – projekt polityczny przekształcenia federacji Korony Królestwa Polskiego i Wielkiego Księstwa Litewskiego tworzącej Rzeczpospolitą Obojga Narodów w organizm trójczłonowy powstały przez połączenie z Carstwem Rosyjskim.
Projekt unii polsko-moskiewskiej powstał po śmierci króla Zygmunta Augusta w 1572, gdy rozważano kandydaturę Iwana IV podczas wolnej elekcji na tron polski. Choć posiadał poparcie części szlachty, sam Iwan nie wyrażał zainteresowania polskim tronem; jak podsumował w Sejmie Jan Sierakowski: W późniejszym okresie tronem polskim był zainteresowany Fiodor I Rurykowicz, ale projekt upadł, gdyż szlachta domagała się jego konwersji na katolicyzm. W 1600 misja dyplomatyczna Lwa Sapiehy w Moskwie negocjowała z Borysem Godunowem na temat stworzenia federacji i objęcia tronu przez potomka Godunowa lub Zygmunta III Wazy. Dyskutowano zniesienie barier w handlu i podróży, tolerancję religijną, wolność przy zawieraniu małżeństw i wyborze miejsca osiedlenia, jednak strona rosyjska była w większości zaniepokojona procesami polonizacyjnymi (widocznymi już na Litwie), przeciwna tolerancji religijnej (katolicyzm był demonizowany przez prawosławie i na odwrót) i nasilającymi się ucieczkami chłopów z Rosji do Rzeczypospolitej. Znaczącymi zwolennikami tego projektu byli w tym okresie między innymi Jan Zamoyski i Lew Sapieha.
W 1610 podczas wojny polsko-rosyjskiej królewicz Władysław Waza został wybrany przez bojarów carem Rosji, lecz jego ojciec, Zygmunt III Waza, utrącił projekt, chcąc objąć tron moskiewski. Król był żarliwym katolikiem i jego osoba ostudziła poparcie dla Polaków, niwecząc możliwość federacji w tym okresie.
W latach 1656–1658 strona rosyjska sama proponowała kandydaturę rosyjską na tron polski, tym razem to polska strona stawiała trudności. Po raz ostatni projekt takiej federacji został zaproponowany pod koniec XVIII wieku przez króla Stanisława Augusta, który rozważał małżeństwo z cesarzową Katarzyną II.

</doc>
<doc id="1232247" url="https://pl.wikipedia.org/wiki?curid=1232247" title="Unia polsko-rosyjska">
Unia polsko-rosyjska



</doc>
<doc id="1232248" url="https://pl.wikipedia.org/wiki?curid=1232248" title="Glinno (powiat poznański)">
Glinno (powiat poznański)

Glinno – wyludniona wieś w gminie Suchy Las, w powiecie poznańskim, w województwie wielkopolskim. U schyłku wieku XIX mieszkało tam 113 osób. 
W Glinnie w 1757 urodził się Wojciech Bogusławski. W 1940 wieś włączono w obszar poligonu w Biedrusku i wyludniono, w 1947 zburzono dwór Bogusławskich. Inne źródła podają, że w 1951 roku dworek spłonął. 
23 lipca 2008, w dniu rocznicy śmierci Wojciecha Bogusławskiego, odbyło się symboliczne przeniesienie jego grobu z Cmentarza Powązkowskiego do Glinna. Tego dnia została wkopana urna z ziemią pobraną z miejsca dotychczasowego pochówku oraz ustawiony kamień symbolizujący grób z napisem:
"Ziemia z Cmentarza Powązkowskiego w Warszawie miejsca pochowania Wojciecha Bogusławskiego władze gminy Suchy Las 2008".
Legenda o drzewie w Glinnie.
Według legendy przy drodze z Glinna do Chojnicy stał wielki, stary dąb, na którym podobno powiesił się kominiarz. Miejscowi uważali , że jego duch nawiedza tamtejsze ziemie, dlatego omijali to miejsce. Próbowano odpędzić złe moce, wieszając krzyż i religijny obraz, jednak bez efektu. Dziś po dębie nie ma już śladu.

</doc>
<doc id="1232257" url="https://pl.wikipedia.org/wiki?curid=1232257" title="Jan Mączyński (leksykograf)">
Jan Mączyński (leksykograf)

Jan Mączyński, inne formy nazwiska: "Macinius, Maczinsky" (ur. 1520 w Gzikowie, zm. ok. 1587 w Miłkowicach) – polski leksykograf, członek wspólnoty braci polskich. W 1603 roku jako autor trafił do pierwszego polskiego Indeksu Ksiąg Zakazanych powstałego z inicjatywy biskupa Bernarda Maciejowskiego.
Życiorys.
Syn Piotra i Anny z Ciemińskich. Dziad jego, Jakub Zajączek herbu Świnka, nabywszy wieś Mączniki począł się od niej nazywać Mączyńskim. Po roku 1540 Jan dostał się na dwór biskupa poznańskiego Sebastiana Branickiego. Z początkiem roku 1543 wyjechał by kształcić się za granicą. 4 kwietnia 1543 immatrykulował się na akademii w Wittenberdze i tam też był m.in. uczniem Filipa Melanchtona. Następnie studiował w Strasburgu jako uczeń wybitnego filologa i leksykografa Piotra Dasypodiusa. W tym okresie zaczął się skłaniać ku reformacji.
Po krótkim pobycie w Paryżu udał się na dalsze studia do Zurychu, gdzie cieszył się względami wybitnych humanistów i teologów, m.in. Heinricha Bullingera. Od stycznia do maja 1547 przebywał w Padwie. Jesienią roku 1550 ponownie pojawił się w Wittenberdze. Tu zaprzyjaźnił się z Lelio Socynem. W roku 1551 powrócił do Polski z opanowanymi dobrze językami: łacińskim, niemieckim, greckim oraz z pewną znajomością francuskiego, włoskiego i hebrajskiego. Przez pewien czas pracował w kancelarii litewskiej, później jako sekretarz wstąpił na służbę Mikołaja Radziwiłła Czarnego. Był kanonikiem kolegiaty kaliskiej; kanonii poznańskiej, przyznanej mu w lutym 1553, w rzeczywistości nie objął.
Po śmierci Mikołaja Radziwiłła w roku 1565 osiadł w rodzinnym Zdziebędowie zajmując się gorliwie szerzeniem reformacji. Później przebywał na dworze króla Stefana Batorego. W latach 1565–1567 przyjął stopniowo wierzenia braci polskich. W roku 1566 posłował z województwa sieradzkiego na sejm lubelski, a w roku 1569 brał udział w synodzie w Bełżycach. Zmarł ok. roku 1587 we wsi Miłkowice, prawdopodobnie popełniwszy samobójstwo.
Twórczość.
Podczas studiów w Zurychu pracował nad słownikiem łacińsko-polskim, który ukończył prawdopodobnie w roku 1546. Wiosną roku 1564 przebywał w Królewcu, by dopilnować druku słownika, którego niefortunnym korektorem był Jan Sandecki-Malecki. Tu właśnie wydał pierwszy wielki łacińsko-polski słownik "Lexicon Latino Polonicum Ex Optimis Latinae Linguae Scriptoribus Concinnatum" zawierający ok. 20 tys. haseł łacińskich i ich polskich odpowiedników. Wydanie słownika Mączyńskiego dla ówczesnych humanistów polskich było tak znaczącym wydarzeniem, że Jan Kochanowski uwiecznił je we fraszce pt. „Na Słownik Mączyńskiego”.

</doc>
<doc id="1232258" url="https://pl.wikipedia.org/wiki?curid=1232258" title="Echemenes">
Echemenes

Echemenes () – autor zaginionego dzieła traktującego o Krecie. Echemenes i jego dzieło są znani ze wzmianki w XIII rozdziale dzieła Atenajosa. Atenajos podaje w tym samym miejscu fragment pisma Echemenesa, który traktuje o legendarnych dziejach Krety.
XVII-wieczny historyk Gerardus Vossius proponował w dziele "De historicis Graecis", by identyfikować z Echemenesem wymienionego przez Fulgentiusa Euksymenesa ["Mythol." I, 15: "Habes ergo nouem Musarum uel Apollinis ipsius redditam rationem, sicut in libris suis Anaximander Lamsacenus et Zenopanes Eracleopolites exponunt; quod et alii firmant ut Pisander fisicus et Euximenes in libro teologumenon."] - nie znalazło to jednak szerszego uznania.

</doc>
<doc id="1232260" url="https://pl.wikipedia.org/wiki?curid=1232260" title="Łagiewniki (gmina Suchy Las)">
Łagiewniki (gmina Suchy Las)

Łagiewniki – nieistniejąca już wieś w gminie Suchy Las, w powiecie poznańskim, w województwie wielkopolskim. Obecnie leży na poligonie wojskowym Biedrusko, do którego wieś i tereny przyległe zostały włączone w 1940.
Wieś szlachecka położona była w 1580 roku w powiecie poznańskim województwa poznańskiego.
W 1940 r. została włączona do obszaru poligonu Biedrusko, ale ostatni mieszkańcy opuścili Łagiewniki tuż po II wojnie światowej.
Nazwa występuje w zestawieniu obiektów fizjograficznych PRNG jako "błoto, bagno", jako źródło podano "Mapa 1:10 000".
12 maja 1968 roku odsłonięto Pomnik Ofiar Faszyzmu ku czci pomordowanych przez Niemców mieszkańców wsi i okolicy.

</doc>
<doc id="1232261" url="https://pl.wikipedia.org/wiki?curid=1232261" title="Željko Milinovič">
Željko Milinovič

Željko Milinovič (ur. 12 października 1969 w Lublanie) – słoweński piłkarz.
Milinovič występował m.in. w Olimpiji Lublana, NK Maribor, GAK Graz, LASK Linz oraz JEF United Ichihara Chiba.
Z reprezentacją Słowenii uczestniczył w mistrzostwach Europy 2000 i mistrzostwach świata 2002.

</doc>
<doc id="1232271" url="https://pl.wikipedia.org/wiki?curid=1232271" title="Mario Santana">
Mario Santana

Mario Alberto Santana (ur. 23 grudnia 1981 w Comodoro Rivadavia) – argentyński piłkarz grający na pozycji ofensywnego pomocnika. Zawodnik klubu Pro Patria, ma także za sobą występy w reprezentacji Argentyny. Posiada również obywatelstwo włoskie.
Kariera.
Karierę rozpoczynał w argentyńskim zespole San Lorenzo. Po tym, jak jego kontrakt z tą drużyną upłynął, zdecydował o sprawdzeniu swych umiejętności w europejskim futbolu. W tym celu w 2002 roku przeniósł się do włoskiej drużyny Venezia, występującej w Serie A. Drużyna spadła do Serie B. Mario podążył za swoim managerem Maurizio Zamparinim do występującego w Serie B US Palermo, gdzie pokazał swoje ponadprzeciętne umiejętności.
W roku 2003 został wypożyczony do Chievo Werona i stał się jednym z najlepszych skrzydłowych w Serie A. Jego dobre występy zaowocowały powołaniem do reprezentacji narodowej w meczu przeciwko Japonii 18 sierpnia 2004. Tego samego roku powrócił do Palermo, które akurat awansowało do Serie A. W 2006 roku Santana został graczem Fiorentiny i wywalczył sobie miejsce w podstawowym składzie. W lutym 2009 roku w pojedynku ligowym z Bologną doznał poważnej kontuzji, która wykluczyła go z gry do końca rozgrywek. Po wyleczeniu urazu agent piłkarza – Mario Piccioli poinformował, że Santana chce przedłużyć kontrakt z Fiorentiną.
W 2011 roku Santana odszedł do SSC Napoli.
Poza tym był w składzie Argentyny na turniej o Puchar Konfederacji 2005 i dostawał powołania na mecze kwalifikacyjne do Mistrzostw Świata 2006.

</doc>
<doc id="1232272" url="https://pl.wikipedia.org/wiki?curid=1232272" title="Boho-chic">
Boho-chic

Boho-chic – styl w modzie damskiej, łączący hippisowską feerię barw z luzem surferów i oryginalnością bohemy (stąd nazwa). Elementami stroju są długie, luźne spódnice, futrzane kamizelki, dżinsowe kurtki, kolorowe tuniki, szerokie paski, duże torby. Styliści odkryli go w roku 2004. 
Za jedną z pierwszych fanek stylu uznaje się Kate Moss, wkrótce dołączyły do niej Sienna Miller oraz Nicole Richie i siostry Olsen. Wśród amerykańskich gwiazd trend ten rozpowszechniła Rachel Zoe, znana stylistka, która odpowiada za wizerunek takich znanych osób jak Mischa Barton, Nicole Richie czy Cameron Diaz.

</doc>
<doc id="1232281" url="https://pl.wikipedia.org/wiki?curid=1232281" title="Model tendencji rozwojowej">
Model tendencji rozwojowej



</doc>
<doc id="1232282" url="https://pl.wikipedia.org/wiki?curid=1232282" title="A Gangster and a Gentleman">
A Gangster and a Gentleman

A Gangster and a Gentleman – wydany 9 czerwca 2002 debiutancki album amerykańskiego rapera Stylesa. Wydany po sukcesie trzech składanek Ruff Ryders i dwóch albumów The Lox. Styles P jest drugim członkiem The Lox, który wydał swój solowy album (po Jadakissie z "Kiss tha Game Goodbye"). Singel "Good Times" stał się przebojem lata 2002.
11 października 2002 został zatwierdzony jako złoto przez RIAA.
Sample.
Good Times
Black Magic
Daddy Get That Cash
Soul Clap
We Thugs (My Niggas)
Listen
My Brother
The Life

</doc>
<doc id="1232286" url="https://pl.wikipedia.org/wiki?curid=1232286" title="Henryk (VI) Berengar">
Henryk (VI) Berengar

Henryk (VI) Berengar (ur. 1137, zm. w kwietniu lub maju 1150) – król niemiecki w latach 1147-1150.
Henryk Berengar był najstarszym synem króla niemieckiego Konrada III i Gertrudy von Sulzbach. Jego matka była córką hrabiego Berengara I. Drugie imię Henryka Berengara nawiązywało do jego dziadka.
W marcu 1147 r. został wybrany na króla i 30 marca tego roku koronowany w Akwizgranie. Był przewidywany na następcę ojca, ale zmarł dwa lata przed Konradem III. Został pochowany w klasztorze w Lorch.

</doc>
<doc id="1232288" url="https://pl.wikipedia.org/wiki?curid=1232288" title="Wschodnia Karwendelspitze">
Wschodnia Karwendelspitze



</doc>
<doc id="1232297" url="https://pl.wikipedia.org/wiki?curid=1232297" title="Frodi Benjaminsen">
Frodi Benjaminsen



</doc>
<doc id="1232299" url="https://pl.wikipedia.org/wiki?curid=1232299" title="BMW 3/15">
BMW 3/15

BMW 3/15 – małolitrażowy samochód osobowy produkowany w latach 1929–1932 przez Bayerische Motoren-Werke AG. Samochód ten potocznie nazywany Dixi był pierwszym samochodem seryjnym marki BMW. Łączna produkcja tego samochodu osiągnęła 15 948 egzemplarzy.
Historia modelu.
16 listopada 1928 roku BMW przejęło Fabrykę Samochodów w Eisenach (niem. "Fahrzeugfabrik Eisenach"), gdzie produkowano małe samochody osobowe Dixi  3/15. Samochód ten był produktem licencyjnym, wierną kopią produkowanego w Anglii od 1922 roku Austina Seven. Zanim jednak na chłodnicy umieszczono biało-niebieskie logo BMW konstrukcję samochodu poddano gruntownej modernizacji. W tym celu zaangażowano francuskiego inżyniera Lucien Rosengarda. Zmiany konstrukcyjne w porównaniu z pierwowzorem modelem Dixi 3/15 ograniczyły się w większości do modernizacji karoserii. Zlikwidowano progi powiększając przestrzeń we wnętrzu samochodu, zmieniono stylistykę obudowy chłodnicy, powiększono powierzchnię szyb bocznych tylnej, zastosowano układ hamulcowy na cztery koła oraz zastąpiono starą stalowo-drewnianą karoserię na nowoczesną i niespotykaną w tej klasie samochodów nitowaną karoserię, wykonaną w całości ze stali.
BMW 3/15 typ DA2 (niem."Deutsche Ausführung" pol. edycja niemiecka) zadebiutował w wersji dwudrzwiowej 9 lipca 1929 roku, a slogan reklamowy tego modelu brzmiał "wewnątrz większy niż na zewnątrz". W roku premiery Max Buchner, Albert Kandt i Wilhelm Wagner wystartowali w międzynarodowym wyścigu na trzech BMW 3/15. Trasa rajdu prowadziła z Monachium przez Villach, Merano i Lugano do Como 2650 km przez Alpy. Wyścig trwał pięć dni, a w każdy dzień do pokonania było cztery do pięciu alpejskich przełęczy i zakończył się sensacyjnym zwycięstwem zespołu BMW 3/15. Średnia prędkość wyniosła 42 km/h i dała tym niewielkim samochodom najlepszy czas na każdym z pięciu etapów. Sukces osiągnięty w Międzynarodowym Rajdzie Alpejskim korzystnie wpłynął na sprzedaż samochodu. Już w pierwszym roku produkcji do klientów trafiło 5350 egzemplarzy BMW 3/15 co stanowiło 7,2% całkowitej sprzedaży na rynku niemieckim. Na krótko po debiucie rozpoczęto produkcję wersji kombi opartej na starej konstrukcji drewniano-stalowej, a w późniejszym okresie poszerzono ofertę o dwusiedzeniowe coupe, dwu- i czterosiedzeniowego kabrioletu oraz małego transportera. W lipcu 1931 roku przeprowadzono modyfikacje zawieszenia i model o nazwie BMW 3/15 typ DA 4 wyposażono w układ o niezależnym zawieszeniem przednich kół. Nazwa typu DA 3 zarezerwowana była dla sportowej wersji roadster samochodu nazywanego „Wartburg”, który produkowany był w latach 1930–1931 i sprzedano go w liczbie 150 egzemplarzy.

</doc>
<doc id="1232300" url="https://pl.wikipedia.org/wiki?curid=1232300" title="Metody regresji">
Metody regresji



</doc>
<doc id="1232301" url="https://pl.wikipedia.org/wiki?curid=1232301" title="Gra terenowa">
Gra terenowa



</doc>
<doc id="1232303" url="https://pl.wikipedia.org/wiki?curid=1232303" title="Terenówka (gry fabularne)">
Terenówka (gry fabularne)



</doc>
<doc id="1232308" url="https://pl.wikipedia.org/wiki?curid=1232308" title="Echemmon">
Echemmon

Echemmon – w mitologii greckiej Trojańczyk, jeden z pięćdziesięciu synów króla Priama. Znany z "Iliady" [Hom. "Il." V, 160], wymienia go także Apollodoros [XII, 12]. Razem z bratem Chromiosem został zabity przez Diomedesa. Homer pisze o nim:

</doc>
<doc id="1232309" url="https://pl.wikipedia.org/wiki?curid=1232309" title="Spasoje Bulajič">
Spasoje Bulajič

Spasoje Bulajič (ur. 24 listopada 1975 w Slovenj Gradcu) – słoweński piłkarz.
Bulajič w reprezentacji Słowenii wystąpił 22 razy, uczestnicząc z nią w mistrzostwach Europy 2000 oraz mistrzostwach świata 2002.

</doc>
<doc id="1232313" url="https://pl.wikipedia.org/wiki?curid=1232313" title="Echemon">
Echemon



</doc>
<doc id="1232323" url="https://pl.wikipedia.org/wiki?curid=1232323" title="Phlox paniculata">
Phlox paniculata



</doc>
<doc id="1232326" url="https://pl.wikipedia.org/wiki?curid=1232326" title="Krytonosowate">
Krytonosowate

Krytonosowate, tapakolowate, tapakole (Rhinocryptidae) – rodzina ptaków z rzędu wróblowych (Passeriformes). Obejmuje gatunki zamieszkujące łąki, zarośla i lasy Ameryki Południowej i Centralnej.
Cechy charakterystyczne.
Ptaki te charakteryzują następujące cechy:
Podział systematyczny.
Do rodziny zaliczane są następujące podrodziny:
Pozycja taksonomiczna rodziny Rhinocryptidae jest dyskutowana i może ulec zmianie.

</doc>
<doc id="1232335" url="https://pl.wikipedia.org/wiki?curid=1232335" title="Adamski">
Adamski



</doc>
<doc id="1232354" url="https://pl.wikipedia.org/wiki?curid=1232354" title="Paige Hemmis">
Paige Hemmis

Paige Hemmis (ur. 17 marca 1972 r. w Wisconsin) – jedna z projektantek i stolarzy w telewizyjnym show Dom nie do poznania, który w Polsce można zobaczyć na kanałach Polsat i BBC Lifestyle. Dorastała w Chatsworth w Kalifornii. Ukończyła studia na Uniwersytecie w Santa Barbara. Wzięła udział w programie Monster House, gdzie budowała domy. Założyła także własne przedsiębiorstwo Tuff Chix, które wypuszcza na rynek narzędzia, książki, i stroje dla budowlańców.

</doc>
<doc id="1232359" url="https://pl.wikipedia.org/wiki?curid=1232359" title="Otto Heess">
Otto Heess

Otto Heess (ur. 1898, zm. po 1949) – zbrodniarz hitlerowski, członek załogi obozu koncentracyjnego Mauthausen-Gusen i SS-Obersturmführer.
Z zawodu urzędnik biurowy. Członek NSDAP (od 1933) i Waffen-SS. Członek załogi głównego obozu w Mauthausen od lutego 1940 do sierpnia 1943 (między innymi w 1943 pełnił funkcję dowódcy oddziałów wartowniczych w kamieniołomach "Wiener Graben"). Od 27 sierpnia 1943 do 6 maja 1945 Heess był komendantem podobozu "Steyr". Odpowiedzialny za zbrodnie popełniane na więźniach tego podobozu. Stosował okrutne kary, z karą śmierci włącznie. 
Heess został osądzony w trzecim procesie załogi Mauthausen-Gusen przed amerykańskim Trybunałem Wojskowym w Dachau. Wymierzono mu karę dożywotniego pozbawienia wolności.

</doc>
<doc id="1232377" url="https://pl.wikipedia.org/wiki?curid=1232377" title="Małopolskie Towarzystwo Ornitologiczne">
Małopolskie Towarzystwo Ornitologiczne

Małopolskie Towarzystwo Ornitologiczne (MTO) – regionalna organizacja pozarządowa zajmująca się obserwacją, badaniami i ochroną ptaków i ich siedlisk, jak i popularyzacją ornitologii i ekologii.
Towarzystwo powstało w grudniu 1982 roku, początkowo jako Klub Ornitologów Małopolski. W 1992 roku stowarzyszenie formalnie zarejestrowano pod obecną nazwą. Obszar działań MTO obejmuje Wyżynę Małopolską, Podkarpacie i Karpaty.

</doc>
<doc id="1232381" url="https://pl.wikipedia.org/wiki?curid=1232381" title="Powrót do Garden State">
Powrót do Garden State

Powrót do Garden State () − film fabularny produkcji amerykańskiej z 2004 roku.
Opis fabuły.
Andrew próbuje swoich sił w Los Angeles jako aktor, jednak nie odnosi w tej dziedzinie sukcesów. Na co dzień pracuje jako kelner w wietnamskiej restauracji. Rozwojowi jego kariery nie sprzyja zapewne to, że od wielu lat zażywa silne środki antydepresyjne zaaplikowane mu przez własnego ojca, z zawodu psychiatrę. Dowiedziawszy się pewnego dnia o samobójczej śmierci swojej matki, zmuszony zostaje do przyjazdu na jej pogrzeb do rodzinnego miasteczka w New Jersey, które opuścił przed dziewięcioma laty. Po przyjeździe spotyka swoich znajomych z liceum − jeden z nich został multimilionerem, drugi, Mark, pracuje jako grabarz na miejscowym cmentarzu. Obaj próbują go wyrwać z katatonicznego stanu, w którym tkwi. Wkrótce Andrew poznaje piękną i wyjątkową dziewczynę, imieniem Sam.

</doc>
<doc id="1232383" url="https://pl.wikipedia.org/wiki?curid=1232383" title="Mark Valley">
Mark Valley

Mark Thomas Valley (ur. 24 grudnia 1964 w Ogdensburg) – amerykański aktor telewizyjny i filmowy.
Życiorys.
Wczesne lata.
Urodził się w Ogdensburg w stanie Nowy Jork jako najstarsze dziecko i jedyny syn Marthy i Michaela Valley. Ma trzy młodsze siostry – Jennifer, Lynn i Marnie. W 1987 ukończył studia na Akademii Wojskowej Stanów Zjednoczonych. Uczęszczał do Etage School of the Arts w Berlinie. W 1990 uczestniczył w I wojnie w Zatoce Perskiej.
Kariera.
Na dużym ekranie pojawił się po raz pierwszy w dramacie Johna Schlesingera "Niewinni" ("The Innocent", 1993) u boku Anthony’ego Hopkinsa, Isabelli Rossellini i Harta Bochnera, oraz w melodramacie fantasy Wima Wendersa "Tak daleko, tak blisko" ("In weiter Ferne, so nah!", 1993) z Nastassją Kinski i Peterem Falkiem. Potem trafił na szklany ekran w operach mydlanych NBC: "Inny świat" ("Another World", 1993) w roli kapłana i "Dni naszego życia" ("Days of our Lives", 1994-1997) jako przemiły i przebiegły dziennikarz Jack Devereaux.
Zagrał postać Bobby’ego Kennedy’ego w telewizyjnym dramacie biograficznym "George Wallace" (1997). W filmie sensacyjnym "Stan oblężenia" ("The Siege", 1998) wystąpił w roli technologa FBI. W komedii "Układ prawie idealny" ("Next Best Thing", 2000) był kardiologiem, przyjacielem głównego bohatera-geja granego przez Ruperta Everetta.
Pojawił się także w serialu NBC "Ostry dyżur" ("ER", 2000–2003) jako Richard Lockhart, były partner pielęgniarki Abby Lockhart (Maura Tierney), i w projektach stacji ABC – "Orły z Bostonu" (2004–2007) jako adwokat Brad Chase.
Życie prywatne.
Ma córkę Sherri Ann (ur. 1988). W latach 1991–1993 spotykał się z Katherine Kendall. W latach 2008–2009 był żonaty z australijską aktorką Anna Torv.

</doc>
<doc id="1232386" url="https://pl.wikipedia.org/wiki?curid=1232386" title="Heinz Bollhorst">
Heinz Bollhorst

Heinz Bollhorst (ur. 25 lutego 1922, zm. ?) – zbrodniarz hitlerowski, oficer raportowy w obozie koncentracyjnym Mauthausen-Gusen i SS-Oberscharführer.
Swoją edukację zakończył na szkole podstawowej, a z zawodu był kowalem. Członek Waffen-SS. Od stycznia 1942 Bollhorst pełnił służbę w Mauthausen kolejno jako: strażnik, blokowy ("Blockführer"), oficer raportowy ("Rapportführer") i kierownik komanda więźniarskiego. Brał aktywny udział w egzekucjach zarządzanych przez władze obozowe. Osobiście dopuszczał się indywidualnych mordów i katował więźniów.
Bollhorst został osądzony przez amerykański Trybunał Wojskowy w Dachau w dniach 26 września – 1 października 1947. Wymierzono mu karę dożywotniego pozbawienia wolności.

</doc>
<doc id="1232387" url="https://pl.wikipedia.org/wiki?curid=1232387" title="Ondřej Mazuch">
Ondřej Mazuch

Ondřej Mazuch (ur. 15 marca 1989 w Hodonínie) – czeski piłkarz występujący na pozycji środkowego obrońcy w czeskim klubie FK Teplice.
Kariera piłkarska.
Kariera klubowa.
Wychowanek klubu Pares Prušánky, Sigma Hodonín i 1. FC Brno. W 2006 rozpoczął karierę piłkarską w 1. FC Brno, dla którego rozegrał 24 spotkania i strzelił 1 gola, po czym 2 czerwca 2007 przeniósł się do Fiorentiny. W sezonie 2009/2010 był wypożyczony do Anderlechtu, a po rozgrywkach sprzedano go do tego klubu na stałe na 4 lata za 1,3 miliona euro. 17 stycznia 2012 podpisał 3-letni kontrakt z ukraińskim Dniprem Dniepropetrowsk. Po wygaśnięciu kontraktu latem 2015 opuścił Dnipro. W 2016 roku został piłkarzem Sparty Praga.
W 2017 roku Mazuch został zawodnikiem angielskiego klubu Hull City.
Kariera reprezentacyjna.
Mazuch ma za sobą występy w młodzieżowych reprezentacjach Czech. W seniorskiej kadrze zadebiutował 22 maja 2010 w przegranym 1:2 towarzyskim meczu z Turcją.

</doc>
<doc id="1232388" url="https://pl.wikipedia.org/wiki?curid=1232388" title="Meelis Kanep">
Meelis Kanep

Meelis Kanep (ur. 27 maja 1983 w Võru) – estoński szachista, arcymistrz od 2006 roku.
Kariera szachowa.
Od początku XXI wieku należy do ścisłej czołówki estońskich szachistów. W 2002 r. zdobył pierwszy medal (brązowy) w indywidualnych mistrzostwach kraju. Kolejne zdobył w latach 2003 (srebrny), 2004-2005 (dwa złote) oraz 2007 (złoty). W latach 2002–2010 pięciokrotnie reprezentował Estonię na szachowych olimpiadach, natomiast w 2003 i 2005 r. – na drużynowych mistrzostwach Europy.
W latach 1993–2003 wielokrotnie brał udział w mistrzostwach świata i Europy juniorów w różnych kategoriach wiekowych, nie osiągając jednak znaczących rezultatów. W 2002 r. podzielił II m. (za Denisem Jewsiejewem, z Aleksandrem Veingoldem, Kalle Kiikiem i Radkiem Kalodem) w Tampere. W tym również roku na olimpiadzie w Bled wypełnił pierwszą normę arcymistrzowską (pozostałe dwie zdobył w roku 2005 w Tallinnie, w mistrzostwach Estonii oraz w memoriale Paula Keresa, w obu turniejach zwyciężając). W 2007 r. odniósł kolejne sukcesy: zajął I m. w turnieju B memoriału Paula Keresa w Tallinnie oraz podzielił II m. (za Normundsem Miezisem, z Jewgienijem Sołożenkinem, Tomi Nybackiem i Nikołajem Legkijem) w otwartym turnieju "Heart of Finland" w Jyväskyli.
Najwyższy ranking w dotychczasowej karierze osiągnął 1 listopada 2010 r., z wynikiem 2537 punktów zajmował wówczas 1. miejsce wśród estońskich szachistów.

</doc>
<doc id="1232389" url="https://pl.wikipedia.org/wiki?curid=1232389" title="Greatest Hits (album Budki Suflera)">
Greatest Hits (album Budki Suflera)

Greatest Hits – kompilacyjny album zespołu Budka Suflera z 1992 roku. Była to pierwsza kompilacja w historii zespołu zawierająca wyłącznie utwory nagrane wcześniej (na "1974–1984" również zamieszczono starsze utwory, jednak nagrane ponownie w lepszych warunkach technicznych).

</doc>
<doc id="1232400" url="https://pl.wikipedia.org/wiki?curid=1232400" title="Rudolf Lamm">
Rudolf Lamm

Rudolf Lamm (ur. 24 września 1912, zm. ?) – zbrodniarz hitlerowski, oficer raportowy w "Wiener-Neudorf", podobozie KL Mauthausen i SS-Unterscharführer.
Członek Waffen-SS, który pełnił służbę w kompleksie obozowym Mauthausen od lipca 1942, zarówno w obozie głównym, jak i w podobozach: "Steyr" i "Wiener-Neudorf". W tym ostatnim podobozie Lamm pełnił funkcję oficera raportowego ("Rapportführera") od sierpnia 1943 do kwietnia 1945. W początkach kwietnia 1945 jako jeden z kierowników brał udział w marszu śmierci podczas ewakuacji "Wiener-Neudorf" do obozu głównego w Mauthausen. Przed marszem Lamm rozkazał zabijać więźniów niezdolnych do dalszej drogi. W ten sposób zginęło około 50 więźniów.
Rudolf Lamm został osądzony przez amerykański Trybunał Wojskowy w Dachau w dniach 27–28 maja 1947. Wymierzono mu karę dożywotniego pozbawienia wolności.

</doc>
<doc id="1232402" url="https://pl.wikipedia.org/wiki?curid=1232402" title="Iriri">
Iriri

Iriri – rzeka w Ameryce Południowej płynąca przez Brazylię w stanie Pará.
Iriri jest dopływem Xingu, który jest dopływem Amazonki.
Długość: 1300 km

</doc>
<doc id="1232403" url="https://pl.wikipedia.org/wiki?curid=1232403" title="Anomodonty">
Anomodonty

Anomodonty (Anomodontia) – podrząd synapsydów z rzędu terapsydów. Najbardziej zróżnicowana grupa to dicynodonty, klad rogatych roślinożerców.
Żyły od środkowego permu do późnego triasu na wszystkich kontynentach z wyjątkiem Australii. Miały bardzo zróżnicowane rozmiary – od kilku centymetrów do kilku metrów. Wszystkie były roślinożerne. Reprezentowane przez wiele gatunków, lecz (w odróżnieniu od teriodontów) wolno ewoluowały.
Podstawowy podział anomodontów obejmuje 2 infrarzędy: Dromasauria i Dicynodontia.
Do anomodontów zalicza się m.in. następujące gatunki: dicynodont, emydops, galechirus, jachaleria, lystrozaur, placerias, robertia, suminia.

</doc>
<doc id="1232405" url="https://pl.wikipedia.org/wiki?curid=1232405" title="Anomodontia">
Anomodontia



</doc>
<doc id="1232407" url="https://pl.wikipedia.org/wiki?curid=1232407" title="Herb Ośna Lubuskiego">
Herb Ośna Lubuskiego

Herb Ośna Lubuskiego – jeden z symboli miasta Ośno Lubuskie i gminy Ośno Lubuskie w postaci herbu przyjęty przez radę miejską 14 marca 2019 r.
Wygląd i symbolika.
Herb przedstawia w białej (srebrnej) tarczy herbowej czerwonego orła askańskiego o złotym dziobie i łapach.
Historia.
W latach 1950–2007 obowiązywał herb o tarczy dwudzielnej w słup, z połową białego nieukorowanego orła polskiego (tzw. „piastowskiego” lub wielkopolskiego z racji powiązań miasta z tą krainą) w polu czerwonym, co miało podkreślić przyłączenie Ośna do Polski w 1945 roku, a także przynależność do Polski jeszcze przed czasami kolonizacji niemieckiej w połowie XIII wieku, i czerwoną różą o żółtym środku i zielonych liściach w polu białym, która miała podkreślać ogrodnicze tradycje miasta.
W 2007 przywrócono w herbie miasta orła askańskiego.

</doc>
<doc id="1232418" url="https://pl.wikipedia.org/wiki?curid=1232418" title="Robotyka ławicy">
Robotyka ławicy

Robotyka ławicy lub roju (ang. "swarm robotics") – koncepcja, w której zamiast pojedynczego robota występuje rój robotów, będących w stanie wspólnie rozwiązać dany problem, np. dzięki zastosowaniu algorytmu mrówkowego.
Podczas gdy każdy robot może działać samodzielnie, cała grupa robotów może być postrzegana jako jeden wielki system przetwarzania rozproszonego. Pojedyncze roboty mogą np. przekazywać sobie nawzajem informacje.
Przykładem zastosowania może być poszukiwanie i przeniesienie dużego przedmiotu. Roboty szukają przedmiotu, każdy idąc w swoim kierunku. Gdy jeden odnajdzie przedmiot, przekazuje informację innym robotom, które wyruszają w kierunku robota, który nadał sygnał. Wówczas cała grupa przenosi przedmiot we wskazane miejsce.

</doc>
<doc id="1232420" url="https://pl.wikipedia.org/wiki?curid=1232420" title="Kameruńkie Siły Powietrzne">
Kameruńkie Siły Powietrzne



</doc>
<doc id="1232425" url="https://pl.wikipedia.org/wiki?curid=1232425" title="Ognisty potwór">
Ognisty potwór



</doc>
<doc id="1232433" url="https://pl.wikipedia.org/wiki?curid=1232433" title="Plac Jana Pawła II we Wrocławiu">
Plac Jana Pawła II we Wrocławiu

Plac Jana Pawła II – obszerny plac w ścisłym centrum Wrocławia, powstały krótko po zdobyciu miasta przez wojska napoleońskie w 1807 i zburzeniu wkrótce potem – na rozkaz zwycięzców – fortyfikacji miejskich.
Historia placu.
Na terenach, które powstały po zburzeniu murów urządzono w 1813 ciąg spacerowy, a stojąca nad fosą Brama Mikołajska (wiodły od niej w kierunku Rynku dwie ulice: Ruska i św. Mikołaja) została zburzona w 1820. Przez Fosę Miejską przerzucono w 1822 żeliwny most, nazwany Królewskim ("Königsbrücke"), skąd prowadził dalej na zachód trakt (obecna ulica Legnicka) w kierunku Leśnicy i Środy Śląskiej.
Pierwsze założenia urbanistyczne dla placu na przedpolu Bramy Mikołajskiej wykonane zostały w 1815 przez C. F. Langhansa. Ostatecznie, po zburzeniu bramy i wybudowaniu mostu, utworzono w tym miejscu (1823) prostokątny plac o powierzchni około 0,5 hektara, który nazwano po prostu "placem przed Mostem Królewskim" ("An-der-Königsbrücke-Platz"), później "placem Królewskim" ("Königsplatz"). Po niespełna pół wieku (1866), w związku z rozwojem potrzeb komunikacyjnych miasta, most Królewski zlikwidowano (znajdujący się pod mostem odcinek fosy został zasypany, pozostawiono tylko podziemny kanał łączący wody rozdzielonych części fosy), a sam plac został wedle projektu budowniczego miejskiego Hansa Zimmermanna poszerzony i wzbogacony o dalsze zieleńce i kwietniki; jego powierzchnia wzrosła – głównie kosztem zasypanej części fosy – do 1,5 hektara. Na północnym skraju placu, w osi fosy, ustawiono pomnik Ottona von Bismarcka (1900), a naprzeciw, na skraju południowym – fontannę z rzeźbami Ernsta Segera przedstawiającymi „Walkę i Zwycięstwo” (1905) – Fontanna Alegoria Walki i Zwycięstwa. Fontannę tę wraz z rzeźbami w 1970 przesunięto – w wyniku rosnących wciąż potrzeb komunikacyjnych – o kilka metrów na południe.
W 1945 większość zabudowań przy placu została zburzona w wyniku zniszczeń w czasie oblężenia "Festung Breslau", a pomnik Bismarcka krótko po kapitulacji miasta (fontanna po przeciwnej stronie zachowała się do dziś). Zachowała się tylko bogata kamienica czynszowa z 1841 (przebudowana w 1879 na neorenesansowy pałac, później siedziba Śląskiego Towarzystwa Ubezpieczeń od Ognia) po stronie południowo-zachodniej (na rogu Podwala), obecnie siedziba Akademii Muzycznej. W 1945 plac przemianowano nadając mu nazwę "1 Maja".
W 1967 przy placu wzniesiono biurowiec „Cuprum”. W latach 1979–1981 wybudowano pod skrzyżowaniem podziemne przejścia dla pieszych (ostatecznie oddane do eksploatacji w marcu 1984; odtworzono w nim częściowo układ fundamentów Bramy Mikołajskiej, ale nie wyeksponowano ich pozostałości; ponadto zlikwidowano pętlę tramwajową znajdującą się przed biurowcem „Cuprum”).
1 stycznia 2006 patronem placu został zmarły poprzedniego roku papież Jan Paweł II. W maju 2015 zakończono rozbiórkę biurowca „Cuprum”.
Transport publiczny.
Przez plac Jana Pawła II kursują linie tramwajowe:
oraz linie autobusowe:

</doc>
<doc id="1232439" url="https://pl.wikipedia.org/wiki?curid=1232439" title="Twierdzenie Kołmogorowa o trzech szeregach">
Twierdzenie Kołmogorowa o trzech szeregach

Twierdzenie Kołmogorowa o trzech szeregach – twierdzenie teorii prawdopodobieństwa dotyczące zbieżności szeregów niezależnych zmiennych losowych. Jest to warunek konieczny i dostateczny zbieżności. Twierdzenie to było opublikowane w 1925 w pracy autorstwa Andrieja Kołmogorowa i Aleksandra Chinczyna.
Twierdzenie.
Niech formula_1 będzie ciągiem niezależnych zmiennych losowych.
Szereg formula_2 jest zbieżny prawie wszędzie wtedy i tylko wtedy, gdy istnieje formula_3 takie, że poniższe trzy szeregi są zbieżne:
gdzie formula_7
Ponadto, jeżeli szereg formula_2 jest zbieżny prawie wszędzie, to szeregi 1.,2.,3. są zbieżne dla każdego formula_9 Zatem zbieżność szeregów 1.,2.,3. dla pewnego formula_10 implikuje ich zbieżność dla wszystkich formula_9

</doc>
<doc id="1232441" url="https://pl.wikipedia.org/wiki?curid=1232441" title="Col de Vars">
Col de Vars

Col de Vars – wysokogórska przełęcz położona na wysokości 2109 m n.p.m. (czasami również 2111 m n.p.m.) w grupie górskiej Parpaillon w Alpach Kotyjskich we Francji.
Od strony wschodniej przełęcz ogranicza szczyt Tête de Paneyron (2787 m n.p.m.), natomiast od strony zachodniej skalisty Crévoux Pic (2837 m n.p.m.). W kierunku południowo-wschodnim spod przełęczy spływa potok Rieou Monnial, prawobrzeżny dopływ Ubaye, natomiast w kierunku północnym - Torrent de Chagne, lewobrzeżny dopływ rzeczki Guil, z którą wkrótce wpada do rzeki Durance.
Przełęcz łączy dolinę Ubaye na południu z regionem Haute Embrunais na północy. Jednocześnie łączy departament Alpy Wysokie z departamentem Alpy Górnej Prowansji. Przechodzi przez nią droga D 902 z Saint-Paul-sur-Ubaye na południowym wschodzie do Guillestre na północnym zachodzie (otwarta dla ruchu od maja do października). Po stronie doliny Ubaye droga wspina się licznymi zakosami stokami Tête de Paneyron ponad wąską dolinką Rieou Monnial (nachylenie do 11%), natomiast po stronie północnej (Haute Embrunais) opada łagodniej szeroką doliną Torrent de Chagne (nachylenie do 8%). Droga, jako element strategicznego zabezpieczenia granicy francusko-włoskiej, została zbudowana w 1893 r. przez wojsko z inicjatywy generała H. Berga, dowódcy 14 Korpusu w Lyonie.
Na przełęczy wznosi się kapliczka pod wezwaniem św. Marii Magdaleny. Niespełna 2,5 km na północ od siodła przełęczy, przy drodze, wznosi się budynek jednego z tzw. schronisk Napoleona (fr. "refuge Napoléon"), wzniesiony w 1858 r. Tu również, na wysokości ok. 2000 m n.p.m., wytyczone jest wysokogórskie lądowisko dla lekkich samolotów (altiport).
Trasa Tour de France wiodła przez przełęcz 33 razy (stan na 2007).

</doc>
<doc id="1232444" url="https://pl.wikipedia.org/wiki?curid=1232444" title="Mariusz Cendrowski">
Mariusz Cendrowski

Mariusz Cendrowski (ur. 20 października 1977 w Lubinie) – polski bokser, trener, olimpijczyk, wielokrotny amatorski mistrz Polski Seniorów, Mistrz Polski Młodzików, Mistrz Polski Juniorów, zawodowy mistrz świata organizacji TWBA. zawodowy Mistrz Polski
Kariera amatorska.
Startował w barwach Gwardii Wrocław i K.S. Energetyk Jaworzno, stoczył w boksie amatorskim ponad 320 zwycięskich walk. Trzykrotny zdobywca Złotych Rękawic.
W 2002 otrzymał nagrodę redakcji "Przeglądu Sportowego i Tempa"- "Złote Rękawice" przeznaczoną dla najlepszego polskiego pięściarza. Sukces zawdzięczał stabilnej formie podczas rozgrywek ekstraklasy, w których uzyskał on największą liczbę zwycięstw. Ponadto był o krok od medalu ME w Permie oraz nie zawiódł w turnieju im. Feliksa Stamma.
Sześciokrotny Mistrz Polski Seniorów (1997 do 2002), trzykrotny triumfator turnieju im. Feliksa "Papy" Stamma, Mistrz Polski Młodzieżowy i Mistrz Polski Juniorów, wielokrotny uczestnik, finalista i zwycięzca imprez międzynarodowych. Niezwyciężony w boksie amatorskim przez 5 lat z rzędu.
W Letnich Igrzyskach Olimpijskie w Sydney (2000) startował w wadze lekkopółśredniej. Przegrał w pierwszej kolejce 4:14 z Sung Bum Hwangiem (Korea Płd.) i odpadł z zawodów (zw. M. Abdullajew, Uzbekistan)
Kariera zawodowa.
Zawodową karierę rozpoczął 28 lutego 2004 w Warszawie, pokonując przez TKO Węgra Gyula Zabo. Do końca 2007 stoczył siedemnaście walk, raz tylko remisując z zawodnikiem z Maroka - Hicham'em Nafil'em. W pozostałych szesnastu pojedynkach odniósł zwycięstwa.
29 kwietnia 2005 w swojej siódmej zawodowej walce zdobył mistrzowski pas mało znanej organizacji TWBA stając naprzeciw doświadczonego Alexandra Polizzi z Belgii. Pas ten obronił jeszcze dwukrotnie.
W październiku 2008 roku podczas gali boksu zawodowego w Rembertowie wywalczył tytuł BBU International Champion.
W marcu 2007 podpisał kontrakt z najbardziej ekscentrycznym promotorem boksu zawodowego, Donem Kingiem.
Pasje.
Jest właścicielem Wrocławskiej Akademii Sportów Walki „Red Corner” gdzie z prawdziwą pasją przekazuje swoją wiedzę bokserską. Jest założycielem Fundacji „Blue Corner”. Fundacja ma za zadanie stworzyć ośrodek którego priorytetem będzie walczyć ze zjawiskami patologicznymi oraz resocjalizacja młodzieży niedostosowanej społecznie.

</doc>
<doc id="1232445" url="https://pl.wikipedia.org/wiki?curid=1232445" title="Latvijas Gaisa spēki">
Latvijas Gaisa spēki



</doc>
<doc id="1232446" url="https://pl.wikipedia.org/wiki?curid=1232446" title="Rezerwat przyrody Morzyk">
Rezerwat przyrody Morzyk

Rezerwat przyrody „Morzyk” – rezerwat leśny utworzony w 1996, obejmuje południowo-zachodnie stoki wzgórza oraz wąwozy i stawy w Grodźcu. Ma 10,25 hektarów (akt powołujący podawał 11,47 ha) i położony jest na wysokości 330–347 m n.p.m. Obszar rezerwatu podlega ochronie czynnej.
Celem utworzenia była ochrona i zachowanie naturalnego lasu grądowego i buczyny karpackiej, z licznymi drzewami pomnikowymi. Występują w nim 153 gatunki roślin naczyniowych, z których 7 podlega ochronie prawnej (a 3 ochronie ścisłej). Z drzew grądu występuje lipa drobnolistna, dąb szypułkowy, jesion wyniosły, a w mniejszych ilościach jawor i świerk pospolity. W buczynie przedstawicielem drzewostanu jest głównie buk (osiągający 40 metrów wysokości i 100 cm średnicy). W runie grądowym dominuje niecierpek pospolity, przytulia wonna, czyściec letni i przytulia Schultesa, natomiast w runie buczyny najliczniejsze są: czerniec gronkowy, kopytnik pospolity (będący pod częściową ochroną) i miodunka ćma.
Z ptaków gniazdują myszołów oraz bocian czarny.
W rezerwacie znajduje się stanowisko archeologiczne – fundamenty niezidentyfikowanej budowli z kamienia łamanego, pochodzące z nieustalonego okresu.

</doc>
<doc id="1232449" url="https://pl.wikipedia.org/wiki?curid=1232449" title="164 Pułk Piechoty (1939)">
164 Pułk Piechoty (1939)

164 Pułk Piechoty (Rezerwowy) 164 pp (rez.) – oddział piechoty Wojska Polskiego II RP w kampanii wrześniowej 1939.
164 pp (rez.) nie występował w organizacji pokojowej wojska. Zgodnie z planem mobilizacyjnym "W" oddział miał być formowany częściowo w mobilizacji alarmowej, w grupie zielonej (dowództwo, II batalion i pododdziały specjalne) oraz w I rzucie mobilizacji powszechnej (I i III batalion), przez jednostki 11 i 24 Dywizji Piechoty dla 36 Dywizji Piechoty Rezerwowej.
27 sierpnia 1939 rozpoczęto mobilizację alarmowej części pułku, a cztery dni później części niealarmowej. 6 września w Rozwadowie dowództwo pułku, I batalion i pododdziały specjalne wyładowały się z transportów kolejowych. W nocy z 6 na 7 września w Ćmielowie wyładowany został III batalion. Cały pułk wraz z 36 Kompanią Przeciwpancerną por. Teofila Stępnia włączony został do Grupy "Sandomierz" i walczył w jej składzie.
Struktura organizacyjna i obsada personalna.
Dowództwo (38 Pułku Piechoty w Przemyślu)
I batalion (38 Pułku Piechoty w Przemyślu)
II batalion (48 Pułku Piechoty w Stanisławowie)
III batalion (53 Pułku Piechoty w Stryju)
Pododdziały specjalne

</doc>
<doc id="1232450" url="https://pl.wikipedia.org/wiki?curid=1232450" title="Redeemer">
Redeemer

Redeemer to drugi album studyjny Machinae Supremacy.
Zawiera on kilka utworów inspirowanych motywami z albumu Jets’n’Guns Soundtrack, choć niektóre źródła twierdzą, że jest odwrotnie, pomimo że Jets’n’Guns Soundtrack powstał wcześniej.
Listy utworów.
Opracowano na podstawie materiału źródłowego.
Retail edition.
Data Wydania: 8 listopada 2006
Underground Edition.
Data Wydania: 18 marca 2006

</doc>
<doc id="1232453" url="https://pl.wikipedia.org/wiki?curid=1232453" title="Al-Kuwwat al-Dżawwija al-Dżazairija">
Al-Kuwwat al-Dżawwija al-Dżazairija



</doc>
<doc id="1232460" url="https://pl.wikipedia.org/wiki?curid=1232460" title="40 Pułk Artylerii Lekkiej (II RP)">
40 Pułk Artylerii Lekkiej (II RP)

40 Pułk Artylerii Lekkiej (40 pal) – oddział artylerii lekkiej Wojska Polskiego II RP.
Pułk nie występował w organizacji pokojowej wojska. Według ówczesnej terminologii był oddziałem „"rezerwowym”", mobilizowanym na wypadek wojny, jako organiczna jednostka artylerii 36 Dywizji Piechoty (Rezerwowej). Zgodnie z planem mobilizacyjnym „W” pułk miał zostać sformowany metodą mieszaną (częściowo w mobilizacji alarmowej i mobilizacji powszechnej).
Mobilizacja.
W garnizonie Jarosław 24 pułk artylerii lekkiej formował, w mobilizacji alarmowej, w grupie jednostek oznaczonych kolorem czerwonym, dowództwo pułku i III dywizjon. W garnizonie Czortków dywizjon artylerii lekkiej KOP „Czortków” organizował, w mobilizacji alarmowej, w grupie jednostek oznaczonych kolorem zielonym, I dywizjon. W garnizonie Przemyśl, w I rzucie mobilizacji powszechnej, 22 pułk artylerii lekkiej mobilizował II dywizjon. Dwa dywizjony uzbrojone były w 75 mm armaty wzór 1897, natomiast III dywizjon w haubice 100 mm wz. 1914/19P.
40 pal w kampanii wrześniowej.
W trakcie kampanii wrześniowej 1939 pułk nie wystąpił jako zwarty oddział, nie dołączył też do składu macierzystej 36 Dywizji Piechoty Rezerwowej. III dywizjon wszedł w skład Artylerii Dywizyjnej 24 Dywizji Piechoty. II dywizjon i 1 bateria I dywizjonu weszły w skład improwizowanej Grupy „Jarosław” ppłk. Jana Wójcika. I dywizjon do Armii „Kraków”, od 5 września w AD 24 Dywizji Piechoty, od 9 września w Grupie „Stalowa Wola”, następnie od 14 września 2 i 3 bateria włączone do Artylerii Dywizyjnej 6 Dywizji Piechoty.
Dowództwo 40 pal i 9 bateria haubic.
Dowództwo 40 pułku artylerii lekkiej wraz z III dywizjonem haubic zostały zmobilizowane przez 24 pal w Jarosławiu. Mobilizację tych oddziałów przeprowadzono w ramach mobilizacji alarmowej od dnia 27 sierpnia. Początkowo mobilizowano się w koszarach w Jarosławiu, następnie we wsiach w pobliżu. W nocy 2/3 września dowództwo pułku i 9 bateria wyruszyły ze stacji kolejowej w Jarosławiu transportem kolejowym do Skarżyska w rejon koncentracji 36 DP rez. Z uwagi na niemieckie ataki lotnicze transport dotarł w nocy 6/7 września do stacji kolejowej w Ćmielowie. Po wyładowaniu otrzymano informację, że droga do macierzystej 36 DP została odcięta, pod Wierzbnikiem k/Starachowic są oddziały niemieckie. Dowództwo 40 pal i 9/40 pal otrzymały rozkaz marszu ku Wiśle. W trakcie marszu 7 września zostały zaatakowane przez niemiecki oddział pancerno-motorowy i całkowicie rozbite. Dowódca 40 pal ppłk Paweł Bielecki wraz z częścią prowadzonego oddziału dostał się do niewoli. Resztki 9 baterii bez haubic przedostały się przez Wisłę pod Annopolem i znalazły się na terenie Lubelszczyzny.
II dywizjon armat/ 40 pal.
W wyniku ogłoszenia z dniem 31 sierpnia 1939 roku mobilizacji powszechnej, w dniach od 31 sierpnia do 5 września został zmobilizowany w koszarach 22 pal w Przemyślu. Dowództwo II dywizjonu z 4 baterią dotarły do Leżajska transportem kolejowym w dniu 8 września, baterie 5 i 6 dotarły do Leżajska w szyku konnym. Dalszy transport kolejowy w ślad za macierzystą dywizją był niemożliwy, ze względu na bombardowania i zniszczenia linii kolejowych. 9 września II dywizjon przekroczył San w Jarosławiu i wszedł w skład improwizowanej grupy ppłk. Jana Wójcika mającego bronić linii Sanu. 10 września dywizjon zajął stanowiska ogniowe w rejonie wsi Koniaczów–Surochów–Makowisko, za stanowiskami batalionu III/155 pułku piechoty rez. 11 września przy silnym wsparciu artylerii, niemiecka piechota i czołgi z 2 DPanc. po kilkugodzinnej walce sforsowały San i wyrzuciły polską piechotę ze stanowisk obronnych. Wsparcie ogniowe dywizjonu, pomimo zadanych strat wrogowi nie było skuteczne. 4 bateria strzelała ogniem na wprost do niemieckich czołgów, osłaniając odwrót reszty dywizjonu, ratując się przed niemiecką bronią pancerną w ostatniej chwili. 12 września II/40 pal maszerował w kierunku Lwowa, przez Cieszanów i Narol. W majątku Narol niemiecki oddział pościgowy z 2 DPanc. zaskoczył i po walce rozbił 5 baterię armat. Uratowały się dwa działony z armatami, które wcielono do bratnich 4 i 6 baterii dywizjonu. W trakcie dalszego marszu 12/13 września przez Bełżec i Lubyczę Królewską ustalono, że Rawa Ruska jest opanowana przez wojska niemieckie. 13/14 września dywizjon udał się przez Uhnów w kierunku rzeki Bug, gdzie dołączyła kompania kolarzy Straży Granicznej z Rawy Ruskiej. Rano 14 września doszło do potyczki z niemieckimi pojazdami pancernymi w osadzie Waręż. Dywizjon z kolarzami przeprawił się przez Bug w Sokalu, niszcząc most. Po dotarciu do wsi Podberezie dywizjon odpoczywał 15 i 16 września. 16/17 września podjął dalszy marsz, przekraczając rano rzekę Styr pod Beresteczkiem, dotarł do Dublan. 18 września II dywizjon połączył się ze Zgrupowaniem płk. Stefana Hanki-Kuleszy dowódcy Grupy „Dubno”, która wycofywała się ze wschodniej części kraju. W dniu 19 września 4 bateria 33 pułku artylerii lekkiej kpt. Janusza Heckera dołączyła w Szczurowicach do II dywizjonu. 21 września artylerzyści dywizjonu w rejonie Kamionki Strumiłowej wspierali ogniem artyleryjskim natarcie i obronę oddziału nadwyżek 3 batalionu saperów z Wilna, niszcząc ogniem bezpośrednim kilka czołgów i samochodów niemieckich. W kolejnych dniach wraz Grupą „Dubno” artylerzyści dywizjonu II/40 pal usiłowali wraz z oddziałami piechoty sforsować niemiecki pierścień okrążenia. 24 września armaty dywizjonu ponownie ogniem bezpośrednim strzelały do niemieckich czołgów w rejonie wsi Ryczki niedaleko Kamionki Strumiłowej, wspierały walki Zgrupowania Kawalerii ppłk. Kazimierza Halickiego. Dywizjon kapitulował pod Rawą Ruską 25 września 1939.
III dywizjon haubic/40 pal..
Zgodnie z planem mobilizacyjnym dywizjon III/40 pal mobilizował 24 pułk artylerii lekkiej w Jarosławiu w ramach mobilizacji alarmowej „kartkowej czerwonej”. Miejscem formowania dywizjonu była pobliska miejscowość Chłopice. Dywizjon był gotowy do działań w dniu 2 września. Nazajutrz załadowany został do transportu kolejowego i odtransportowany do stacji Kraków-Płaszów, gdzie dotarł 5 września. Skąd zawrócony do Mościc 5 września wieczorem, po rozładowaniu włączony do AD 24 DP, 9 bateria nie dołączyła do dywizjonu. Od 6 września III dywizjon został przydzielony do wsparcia 17 pułku piechoty i zajął stanowiska ogniowe w rejonie Meszna i Rzuchowa. Dzielił szlak bojowy z pułkami 24 DP, wspierając je w walkach z niemieckimi czołgami i piechotą podczas walk obronnych, opóźniających i prowadzonych uderzeń na zamykające drogę oddziały niemieckie. Zgodnie z rozkazem dowódcy armii gen. dyw. Kazimierza Fabrycego nową linię obrony zaczęto organizować na Wisłoku, z uwagi na powyższe w nocy 6/7 września rozpoczęto wycofywać 24 DP, z dotychczas zajmowanych pozycji nad Dunajcem. III/40 pal (bez 9 baterii) podjął marsz odwrotowy w kolumnie z 17 pp i batalionem I/155 pułku piechoty, po trasie Ruchów, Jodłowa, most na rzece Wisłoka na północny zachód od Brzostek. III/40 pal (bez 7 i 8 baterii) wraz z III/24 pal (bez 9 baterii) maszerowały samodzielnie poprzez Wielopole Skrzyńskie, Strzyżów, Wysoka Strzyżowska. Po przybyciu do Wysokiej Strzyżowskiej ok. godz.16.00 po krótkim wypoczynku pomaszerowały przez Węglówkę w kierunku Baryczy. III/ 40 pal (bez 8 i 9 baterii) wraz z III/24 pal dotarły w rejon Wary i przekroczyły San i zatrzymały się pod Bartkówką. Za kolumną główną 24 DP ok. godz. 23.00 sformowano kolumnę marszowa artylerii pod dowództwem ppłk. Władysława Kaliszka dowódcy Artylerii Dywizyjnej 24 DP. Jej głównymi siłami był 24 pal (bez II dywizjonu) pod dowództwem ppłk. Tadeusza Michałowskiego. Ponadto w skład kolumny wchodził zbiorczy dywizjon artylerii ciężkiej mjr Stanisława Rogoża, bateria 7/40 pal. Zgrupowanie artylerii maszerowało poprzez Lipę Dolną, Malawę, Birczę, Wolę Korzeniecką, Łodzinkę Górną. Zgrupowanie artylerii było ubezpieczane przez dwa zbiorowe bataliony 38 pułku piechoty, które stanowiły straż przednią i straż tylną. W godzinach popołudniowych 11 września piechota 24 DP, zajęła stanowiska na zachodnim skraju lasów, na wschód od Birczy. Dowódca III/40 pal mjr Antoni Tomaszewski został dowódcą zgrupowania artylerii, w składzie I dywizjon 24 pal i III dywizjon 40 pal (bez 8 i 9 baterii). Zgrupowanie mjr. Tomaszewskiego zajęło stanowiska przy szosie Łodzianka Dolna-Niżankowice. Bateria 7/40 pal zajęła stanowiska ogniowe w Łodziance Dolnej. Zadaniem dywizjonu było wsparcie obrony na odcinku wzg.482. 12 września 7 bateria dywizjonu prowadziła walki obronne w szeregach 24 DP, w rejonie Birczy. Po silnych bombardowaniach niemieckiego lotnictwa i zaciętych walkach, niemiecka piechota częściowo przełamała pozycje obronne 24 DP. 7/40 pal i dowództwo dywizjonu zostały częściowo odcięte na stanowiskach ogniowych w Łodziance Dolne. 7 bateria wycofała się nocą 12/13 września, wraz z dowództwem dywizjonu przez Cisową do Kruhela Małego.13 września III/40 pal (tylko z 7 baterią) będąc razem z I/24 pal z 2 i 3 bateriami armat zajął stanowiska ogniowe w Kurhelu Małym z kierunkiem strzału na Prałkowice. Kolejnej nocy zgrupowanie podjęło marsz odwrotowy poprzez Tatarską Górę, omijając Przemyśl do lasów koło Medyki. W następnych dniach bateria dywizjonu nadal uczestniczyła w odwrocie dywizji przez Tatarską Górę i osiągając Medykę 14 września. W trakcie dalszego marszu 15 września w Hussakowie, kolumna artylerii została zbombardowana przez lotnictwo niemieckie, a pod koniec dnia osiągnęła Mościska. Skąd w zgrupowaniu z I/24 pal dotarła do Chorośnicy, tam 15 września do III/40 pal dołączyła 8/40 pal ppor. Jana Pucha, która odłączyła się od dywizjonu pod Tuchowem. Nastąpiło rozłączenie zgrupowania mjr. Tomaszewskiego. W nocy 16/17 września dywizjon maszerował przez Mużyłowice, Berdychów i Mołoszkowice, wraz ze strażą tylną 24 DP wspierając 17 pp i pułk zbiorowy ppłk. Władysława Ziętkiewicza w rejonie Nowosielicy. 24 DP została skoncentrowana na na południowym skraju lasu Na Chmurowem, z zadaniem obrony wejść do Lasów Janowskich. III/40 pal wspierał obronę pułku zbiorowego na odcinku: las Na Chmurowem-Kertyna. Haubice wykorzystano na I linii obrony na skraju lasu jako artylerię towarzyszącą i przeciwpancerną. Tego dnia dywizjon posiadał łącznie 5 haubic w obu bateriach. 17 września III/40 pal wspierał pułk zbiorczy ppłk Władysława Ziętkiewicza przeciw natarciom grupy bojowej niemieckiej 1 DG. Po otrzymaniu rozkazu o oderwaniu się od nieprzyjaciela i marszu wraz z wspieraną piechotą do Janowa. Ok. godz. 17.00-18.00 w trakcie tego manewru została zniszczona bateria 8/40 pal, a ppor. Jan Puch ranny. Bateria 7/40 pal dołączyła do kolumny marszowej 24 pal i pomaszerowała w kierunku do Janowa Ostatnie walki żołnierze III dywizjonu stoczyli w rejonie Rzęsny Ruskiej 18 i 19 września, kiedy 7 bateria wpierała natarcie piechoty 24 DP na wieś i folwark Rzęsną Ruską, dwór Skitniki. Wobec słabych postępów natarcia 24 DP i braku odwodów. Wieczorem na rozkaz gen. Sosnkowskiego przekazanego przez płk Bolesław Schwarzenberg-Czernego zniszczono pozostałe haubice 7 baterii. Żołnierze przeszli nocą 18/19 września w rejon Lasów Brzuchowickich, skąd usiłowali przedrzeć się do Lwowa. Większość żołnierzy dywizjonu dostała się do niewoli niemieckiej 20 września 1939 r.
I dywizjon armat/40 pal.
Dywizjon artylerii lekkiej KOP „Czortków” był jednostką mobilizującą. Zgodnie z planem mobilizacyjnym „W” dywizjon formował, w mobilizacji alarmowej, w grupie jednostek oznaczonych kolorem zielonym, I dywizjon 40 Pułku Artylerii Lekkiej. Mobilizacja dywizjonu została rozpoczęta 27 sierpnia 1939 roku o godz. 17.00. Od 29 sierpnia 1939, po zakończeniu mobilizacji, dywizjon oczekiwał na transport kolejowy. W dniach 2 i 3 września 1939 roku transporty kolejowe wiozące dywizjon wyruszyły do rejonu koncentracji 36 Dywizji Piechoty (rezerwowej), lecz nie zdołały go osiągnąć. Zostały wyładowane na stacji Kraków-Płaszów. Dowódcą I dywizjonu (I/40 pal) został dotychczasowy dowódca dal KOP „Czortków”, ppłk art. Stanisław Stefan Ratajski.
W rejonie Rzeszowa 8 września, 1. bateria (1/40 pal) dołączyła do 10 Brygady Kawalerii, lecz „przepadła” 11 września 1939 roku pod Jarosławiem. W składzie Grupy „Jarosław” ppłk. Jana Wójcika. Bateria 1/40 pal, brała udział w obronie linii rzeki San w rejonie Jarosławia, a następnie wycofała się do Lwowa i weszła w skład Ośrodka Zapasowego Artylerii Lekkiej nr 6 biorąc udział w jego obronie. Dywizjon I/40 pal (bez 1 baterii) od 5 września czynnie wspierał obronę 24 DP na linii rzeki Dunajec. Następnie uczestniczył w walkach tej dywizji nad rzeką Wisłoka pod Dębicą. Z uwagi na odcięcie od 24 DP przez oddziały niemieckiej 4 Dywizji Lekkiej 9 września dywizjon dotarł do Rudnika nad Sanem. 10 września 1939 roku w rejonie Zarzecza 3. bateria (3/40 pal) została włączona w skład Grupy ppłk. Stanisława Trzebuni, powołanej przez gen. bryg. Monda w celu osłony mostów na Sanie. 14 września we wsi Sól 3/40 pal kpt. Kazimierza Jordana dołączyła do II/6 pułku artylerii lekkiej mjr. Gintla. Kapitan Jordan „przyprowadził baterię, z którą od jakiegoś czasu maszerował w odwrocie samodzielnie, ratując się przed okrążeniem (...) Jego bateria od pięciu dni jechała bez kuchni, czyli bez ciepłej strawy i właściwie żywiła się tylko tym, co po drodze udało jej się zdobyć”. Później w skład II/6 pal została włączona także 2/40 pal kpt. Eugeniusza Kaszubskiego. 14 września około godz. 14.00 II/6 pal stanął na postoju w lesie na zachód od Aleksandrowa. Noc z 14 na 15 września II/6 pal spędził w rejonie wsi Lipowiec. 15 i 16 września obie baterie w składzie II/6 pal wzięły udział w walkach w rejonie wsi Podsośnina Łukowska, a 18 września w walkach o Narol. Kpt. Kazimierz Jordan został 15 września ranny i dowodzenie 3. baterią objął por. Remigiusz Rekman, a 16 września bateria ta (po stracie jednej armaty) została włączona do 6. baterii 6. pal (tworząc 7-działową baterię). 20 września 1939 roku, w Wielkim Lesie na południowy wschód od Cieszanowa, obie baterie skapitulowały razem z resztkami 6 DP.

</doc>
<doc id="1232461" url="https://pl.wikipedia.org/wiki?curid=1232461" title="Skrzydelnik wielki">
Skrzydelnik wielki

Skrzydelnik wielki ("Strombus gigas") – gatunek ślimaka z rodziny skrzydelników występujący w ciepłych, czystych wodach Morza Karaibskiego, w Zatoce Meksykańskiej, na Antylach i na wschodnim wybrzeżu Ameryki Południowej, aż po Rio de Janeiro. Ślimak ten, znany ze swej pięknej skorupy, może ostrym skrajem wieczka muszli zaatakować, a nawet zranić przeciwnika.
Podstawowe dane.
Blisko spokrewnione gatunki.
Do rodzaju "Strombus" należy np. skrzydelnik karaibski ("S. pugilis"), skrzydelnik żabi ("S. raninus") lub skrzydelnik jednopalczasty ("S. gallus"), który ma na muszli elegancki, duży wyrostek.
Środowisko.
Skrzydelniki występują w strefie przypływów i głębiej poniżej niej. Dobrze się czują wyłącznie w czystej, nagrzanej wodzie przy amerykańskim brzegu Oceanu Atlantyckiego. Dorosłe osobniki żyją na głębokości od 0,3 m do 20 m, pojawiają się też na rafach koralowych i wokół wysp, lub skał oraz na plażach. Larwy skrzydelników nie są związane z jednym miejscem. Prądy morskie mogą je zanieść setki kilometrów od miejsca ich wyklucia. Przez około dwa miesiące unoszą się w wodzie w formie planktonu. Później opadają na dno, gdzie kończą swój rozwój.
Wygląd.
Ślimak posiada jasną, kremową, przyciemnioną przez brązowe periostrakum, mocną muszlę o grubych ścianach i jaskraworóżowym otworze, oraz cienkiej i kruchej krawędzi. Skręty opatrzone dużymi guzkami, czasem tępymi kolcami. Wraz z dojrzewaniem warga zaczyna rozrastać się, skutkiem czego zaczyna coraz bardziej wystawać.
Pożywienie.
Skrzydelnik żywi się glonami, które obrastają pędy traw morskich, kamienie i wszystkie znajdujące się pod wodą przedmioty. Dorosłe osobniki żerują w dzień. Najpierw wydzielają lepki śluz, który mieszają z pożywieniem w drodze do żołądka. Oskubują glony z kamieni, lub roślin za pomocą działającej, jak pilnik raduli. Następnie skrzydelnik wciąga do środka język i przesuwa pokarm do żołądka.
Rozmnażanie.
Mięczak ten może się rozmnażać przez większą część roku. Jajeczka mają długość 5-7 mm i składane są w wielkiej ilości na piaszczyste dno, lub w trawy morskie. Sznury mogą mieć długość 2 m i zawierają nawet pół miliona jajeczek. Po trzech dniach z jajeczek wylęgają się kremowobiałe larwy zwane weliger. Mogą natychmiast pływać, mają już też muszle, choć na razie miękkie, jak papier. Na skorupach larw, które najpierw swobodnie unoszą się w wodzie, rozwijają się wkrótce pierwsze, niewielkie skrzydełka. Dzień po wykluciu w przejrzystym ciele widać wyraźnie serce. Larwy żywią się planktonem. Pozostałe organy rozwijają się po dwóch miesiącach życia w formie planktonu, kiedy małe skrzydelniki osadzają się na dnie. W tym czasie skrzydelnik ma długość kilku centymetrów i bardzo cienką skorupę. Dlatego prowadzi nocne życie aż do czasu, gdy muszla jest dość mocna, by obronić go przed wieloma drapieżnikami, takimi jak kraby, pustelniki i raje.
Skrzydelnik i ludzie.
Już od dawna ludzie żyjący w pobliżu morza żywili się mięsistymi częściami tego ślimaka. W płytkiej wodzie, w zaroślach trawy morskiej łatwo było zbierać mięczaki rękoma lub prostym dwuzębem, którym wrzucano je do małej łodzi. Na dobrych łowiskach dwóch mężczyzn mogło w ciągu dnia złowić 500-600 skrzydelników. Mięso tego ślimaka jest też świetną przynętą przy łowieniu ryb na wędkę, co spowodowało na Jamajce, we Florida Keys i Bahamach wielki spadek populacji skrzydelników. Góry pustych muszli świadczą o poziomie odłowów tego mięczaka. Niegdyś zbierano atrakcyjne muszle i wykonywano z nich kamee. Dziś sprzedawane są najczęściej w naturalnym stanie. Zanim indiańscy mieszkańcy Karaibów poznali żelazo, sporządzali noże, ostrza, a nawet siekiery z ostrych skrajów małych muszli skrzydelników. Przed wiekami muszle skrzydelników były środkiem płatniczym w zachodnich regionach Pacyfiku.
Zwyczaje.
W odróżnieniu od większości ślimaków skrzydelnik wyposażony jest w znakomity wzrok. Szczególnie dobrze ma rozwinięte widzenie kierunkowe. Podczas żerowania prawe oko pozostaje schowane w miękkim wcięciu zewnętrznego fałdu skorupy. Drugim okiem wysuniętym na czułku ślimak, jak przez peryskop, obserwuje uważnie okolicę, ale spłoszony może je szybko wciągnąć. W razie niebezpieczeństwa skrzydelnik szybko chowa się w muszli i zamyka za sobą rogowe "wieczko". Skrzydelnik jest bardzo ruchliwym stworzeniem. Potrafi nawet przeskoczyć kawałek na swej mięsistej nodze. Noga jest długa i kończy się łukowatą, ostrą krawędzią, na której umieszczone jest zębate wieczko ("operculum"). Ta ząbkowata i zakrzywiona płytka jest nie tylko skuteczną bronią, pomaga także ślimakowi, przy przemieszczaniu się. Za pomocą ząbkowatego wieczka, które wbija w piasek skrzydelnik porusza się skokami po dnie morza. Przy każdym skoku przebywa odległość równą połowie długości ciała. Skrzydelnik jest często gospodarzem dla rodzaju ryb "Apogonichthys". Wewnątrz skorupy ślimaka może mieszkać nawet pięć takich ryb.

</doc>
<doc id="1232464" url="https://pl.wikipedia.org/wiki?curid=1232464" title="Christopher McCandless">
Christopher McCandless

Christopher Johnson McCandless (ur. 12 lutego 1968 w El Segundo, zm. prawdopodobnie ok. 18 sierpnia 1992 na Szlaku Stampede) – amerykański wędrowiec i pamiętnikarz, który zmarł w okolicach Parku Narodowego Denali po wielomiesięcznej samotnej wędrówce, bez wystarczających zapasów żywności oraz sprzętu. Jon Krakauer w roku 1996 napisał książkę o jego życiu pt. "Wszystko za życie" (oryg. "Into the Wild"), która była inspiracją dla nakręconego w 2007 roku filmu o tym samym tytule.
Dzieciństwo i młodość.
Chris McCandless urodził się w El Segundo, w hrabstwie Los Angeles w Kalifornii. Od 1976 mieszkał wraz z rodziną w Annandale, w stanie Wirginia, w hrabstwie Fairfax, USA. Był synem Walta McCandlessa, uczonego pracującego dla NASA i Wilhelminy „Billie” Johnson.
W 1986 roku ukończył Liceum W.T. Woodsona, a w 1990 Uniwersytet Emory na kierunku historia i antropologia. Otrzymał bardzo dobre oceny z "apartheidu i społeczeństwa południowoafrykańskiego", "Historii myśli antropologicznej" oraz "Współczesnej polityki afrykańskiej i kryzysu żywnościowego w Afryce". Sukces, jaki osiągnął, maskował rosnącą w nim pogardę dla pustego materializmu społeczeństwa Ameryki.
Duży wpływ na Chrisa mieli tacy pisarze, jak Jack London, Lew Tołstoj czy Henry David Thoreau. Marzył o ucieczce od cywilizacji, aby – jak Thoreau – żyć tym, co otrzyma od natury.
W trasie.
Po ukończeniu studiów, w 1990 roku, Chris przekazał 24 000 dolarów oszczędności na konto organizacji charytatywnej Oxfam. Wyruszył w podróż po Ameryce Północnej pod przybranym imieniem i nazwiskiem „Alexander Supertramp”. Podróżował przez Arizonę, Kalifornię i Południową Dakotę, gdzie pracował na elewatorze zbożowym. Często żył bez grosza czy kontaktu z ludźmi. Latem 1990 roku dotarł do zbiornika Mead – jeziora-rezerwuaru wody – w okolicach Las Vegas. Przeżył powódź (tzw. błyskawiczną), lecz porzucił swój samochód (który, wbrew jego mniemaniu, nie był popsuty) z kluczykami w środku i kartką: „Ten wrak został porzucony. Ktokolwiek go stąd wyciągnie, niech go sobie bierze”. Wykonał również spływ kajakiem w dół rzeki Kolorado do Zatoki Kalifornijskiej.
McCandless przez lata marzył o swojej „wielkiej alaskańskiej odysei”, gdzie mógłby żyć z dala od ludzi i cywilizacji, cały fizyczny i duchowy postęp zapisując w dzienniku. 25 kwietnia 1992 roku dotarł autostopem z Liard River Hotsprings do Fairbanks na Alasce. Ostatni raz widziany był przez Jima Galliena, który podwiózł go z Fairbanks na Szlak Stampede. Gallien zaniepokoił się o chłopaka imieniem „Alex”, który posiadał minimalne zapasy pożywienia i sprzętu oraz prawie żadnego doświadczenia jak przeżyć w warunkach panujących na Alasce. Próbował wyperswadować chłopakowi, że nie jest dobrym pomysłem wybierać się w dzicz, miał zamiar nawet zawieźć go do Anchorage, aby zakupić dla niego odpowiedni ekwipunek. McCandless zignorował ostrzeżenia Galliena i przyjął od niego tylko parę gumowych butów, kanapki z tuńczykiem i paczkę chrupek. W końcu Jim Gallien wysadził Chrisa na początku Szlaku Stampede we wtorek 28 kwietnia 1992 roku.
Po wędrówce przez zasypany śniegiem Szlak Stampede, McCandless dotarł do opuszczonego autobusu (w dzienniku „Dzień Magicznego Autobusu”), używanego jako schronienie dla myśliwych i traperów polujących w okolicach Narodowego Parku Denali (). Tam rozpoczął życie z dala od cywilizacji. Ze sobą miał 5-kilogramowy worek ryżu, samopowtarzalny karabin Remingtona model „nylon 66” kaliber.22, książkę „Tanaina Plantlore”, kilka innych książek i trochę sprzętu kempingowego. Wspomniał, że może posadzić rośliny lub polować na zwierzęta. Pomimo małych umiejętności myśliwskich udało mu się ustrzelić trochę małej zwierzyny, takiej jak jeżozwierze, pardwy czy inne ptaki. Kiedy wreszcie udało mu się zabić łosia, nie przygotował go dobrze, przez co mięso się popsuło. Zamiast pociąć mięso w cienkie paseczki, jak robią to myśliwi alaskańscy, wędził je, polegając na radach myśliwych z Dakoty Południowej.
W lipcu, po dwóch miesiącach samotności w głuszy, Chris doszedł do wniosku, że wróci do cywilizacji. 3 lipca spakował się i ruszył w ponad trzydziestokilometrową trasę do drogi. Jak się jednak okazało, rzeka Teklanika bardzo zmieniła się od czasu, kiedy przekraczał ją pierwszy raz. Teraz płynęła bystrym nurtem, zasilanym przez topniejące lodowce Alaska Range (w dzienniku zapisał "„Katastrofa... Zalany. Rzeka wygląda niemożliwie. Samotny, przerażony”"). Wrócił do autobusu, jako że uważał tę decyzję za najrozsądniejszą. Kilkaset metrów w dół rzeki istniał prosty sposób przekroczenia jej. Jednak McCandless posiadał jedynie prostą mapę skradzioną ze stacji benzynowej i nie wiedział o istnieniu stacji pomiarowej Amerykańskiego Towarzystwa Geologicznego, która byłaby zaznaczona na mapie topograficznej. Brzegi Teklaniki spina tam stalowa lina, która pozwalała naukowcom mierzyć sezonowe wahania poziomu wody. Stacja była jednak niewidoczna z poziomu miejsca, gdzie stał Chris.
12 sierpnia napisał ostatnie słowa w swoim dzienniku: "„Piękne jagody”". Wydarł ostatnią kartkę ze wspomnień Louisa L’Amoura „Edukacja wędrowca”, gdzie autor cytował kilka linijek z wiersza Robinsona Jeffersa „Mędrcy w chwilach zwątpienia”:
&lt;poem style="margin-left:2em; font-style:italic"&gt;
Śmierć to morderczy ptak na łące, lecz umrzeć zostawiając dzieło,
Które bliższe będzie osiągnięciom stuleci
Niż muskuły i kości, to znaczy zrzucić słabość.
Góry są z martwych kamieni. Ich wyniosła postawa
I zuchwały spokój budzą nienawiść lub podziw u ludzi.
Góry przez to nie miękną, obcy jest im niepokój,
A myśli nieliczne umarłych mają podobny profil.
&lt;/poem&gt;
Następnie po drugiej stronie kartki umieścił krótkie pożegnanie: "„Miałem szczęśliwe życie i dzięki ci, Panie. Do widzenia i niech Bóg was wszystkich błogosławi!”"
6 września trzy niezależne grupy znalazły taką kartkę na drzwiach autobusu:
Jego ciało znaleziono w śpiworze wewnątrz autobusu. Ważyło zaledwie 30 kg. McCandless Leżał martwy przez 19 dni, 112 dni po wejściu w dzicz. Oficjalną przyczyną zgonu było zagłodzenie.
Biograf Jon Krakauer podaje dwie potencjalne przyczyny śmierci Chrisa McCandlessa. Po pierwsze, Chris jedząc korzenie nietoksycznego dzikiego ziemniaka ("Hedysarum alpinum") mógł pomylić je z inną – podobną, jednak toksyczną, rośliną – dzikim groszkiem pachnącym ("Hedysarum mackenzii"). Innym potencjalnym powodem jest to, iż McCandless pod koniec lata, gdy korzenie dzikiego groszku stają się zbyt twarde, zaczął jeść również ich nasiona, w których mogą znajdować się alkaloidy, mające silny wpływ farmakologiczny na ludzi i zwierzęta. Jednak badania wykazały, że w pożywieniu McCandlessa nie było alkaloidów, więc najprawdopodobniejszym powodem śmierci jest zagłodzenie.
Jego dziennik opisuje w sumie 189 dni. Przedstawia szereg wzlotów i upadków ducha: kiedy wkracza do Meksyku "„Alex triumfuje!”"; kiedy się zgubił "„Alex zgłupiał”"; chwilę potem "„Nie posiada się z radości i nadzieja powraca w jego serce”"; kiedy jednak kanał przemienia się w bagno "„Cała nadzieja stracona!”". W lutym 1991 roku napisał: "„Czy to jest ten sam Alex, który wyruszył w lipcu 1990 roku? Niedożywienie i życie w drodze zostawiły piętno na jego ciele. Stracił ponad 11 kilo. Ale jego duch żyje pełnią życia”".
Po odkryciu „magicznego autobusu” napisał swoistą deklarację niepodległości:

</doc>
<doc id="1232465" url="https://pl.wikipedia.org/wiki?curid=1232465" title="40 pułk artylerii lekkiej">
40 pułk artylerii lekkiej



</doc>
<doc id="1232468" url="https://pl.wikipedia.org/wiki?curid=1232468" title="40 Pułk Artylerii Lekkiej">
40 Pułk Artylerii Lekkiej



</doc>
<doc id="1232469" url="https://pl.wikipedia.org/wiki?curid=1232469" title="Timoleon">
Timoleon

Timoleon (gr. "Τιμολέων" od "τιμή" 'cześć, szacunek, obawa' i "λέων" 'lew', ur.?, zm. około 336 p.n.e. w Syrakuzach) - wódz i polityk koryncki.
W Koryncie.
Pochodził z możnego, arystokratycznego rodu. Był wrogiem tyranii. W 364 p.n.e. przyczynił się do zabójstwa brata Timofanesa, który pragnął zostać tyranem Koryntu. Według Plutarcha z Cheronei Timoleon usiłował najpierw perswazją wpłynąć na brata, na co ten odpowiedział kpinami i gniewem, wtedy Timoleon odszedł z płaczem, zakrył sobie oczy, a towarzyszący mu przyjaciele zabili Timofanesa. Postawa ta zyskała Timoleonowi ogromny rozgłos w świecie greckim. 
Na Sycylii.
Kiedy w miastach Sycylii, zwłaszcza w Syrakuzach, odnieśli triumf tyrani, ich przeciwnicy zwrócili się do Koryntu (swojej dawnej metropolii) z prośbą o pomoc. Koryntianie wysłali na Sycylię Timoleona jako rozjemcę ("diallaktes"). W 344 p.n.e. na czele niewielkiego oddziału liczącego 700 najemników przybył na 10 okrętach do Syrakuz i opanował je. Działał z niespożytą energią, nie zrażając się niepowodzeniami: w 343 p.n.e. zburzył twierdzę na wyspie Ortygia (dzielnica Syrakuz), wypędzając ostatecznie z ziemi syrakuzańskiej Dionizjusza Młodszego, i ustanowił w mieście rządy demokratyczne (ściślej - rządy liberalnej oligarchii według modelu korynckiego) z radą sześciuset i zgromadzeniem ludowym. Timoleon doprowadził do zawarcia sojuszu ("symmachia") Greków przeciw Kartagińczykom i po otrzymaniu posiłków zadał im klęskę w bitwie nad rz. Krimissos na Sycylii. Kartagina zmuszona została do zawarcia w 339 p.n.e. pokoju, który ustalał granice jej posiadłości na Sycylii na rzece Halykos, co ograniczało wpływy punickie do zachodniej części wyspy. Pokój umożliwił rozprawienie się przez Timoleona z każdym z tyranów, którzy wcześniej wsparli Kartagińczyków, z osobna w latach 340-337 p.n.e. W wyzwolonych miastach po usunięciu tyranów wprowadzał ustrój zbliżony do syrakuzańskiego i połączył je sojuszem w Związek Miast Sycylijskich, na czele którego stanęły Syrakuzy. Około 337 p.n.e. zrezygnował z życia publicznego i wkrótce zmarł, otoczony powszechnym szacunkiem. Został pochowany na forum w Syrakuzach i był tam czczony jak heros-założyciel miasta. Później na miejscu, gdzie znajdował się jego grób wzniesiono Gymnazjon, które nazwano Timoleonteum.
W ocenie współczesnych i potomnych.
Postać Timoleona wymyka się jednoznacznej ocenie. Idealizowany przez część tradycji antycznej (Timajos, Plutarch), uznany za mało ważną postać przez innych (Polibiusz), stał się przedmiotem rozbieżnych ocen i wielu dyskusji w historii nowożytnej. Niektórzy historycy widzą w nim nawet przykład awanturnika i dowódcy szukającego powodzenia w akcjach politycznych. Jego dokonania miały krótki żywot: w ciągu jednego pokolenia w miastach Sycylii ponownie zapanował chaos, a do władzy w Syrakuzach doszedł kolejny tyran, Agatokles.
Tymoleon był wzorem do naśladowania Tadeusza Kościuszki.

</doc>
<doc id="1232470" url="https://pl.wikipedia.org/wiki?curid=1232470" title="Glinienko">
Glinienko

Glinienko – łąka, dawniej wieś w gminie Suchy Las, w powiecie poznańskim, w województwie wielkopolskim. Obecnie leży na poligonie wojskowym Biedrusko, do którego wieś i tereny przyległe zostały włączone w 1940.
W Glinienku urodził się Franciszek Jaśkowiak.

</doc>
<doc id="1232472" url="https://pl.wikipedia.org/wiki?curid=1232472" title="Hans Löhrl">
Hans Löhrl

Hans Löhrl (ur. 25 maja 1911 w Stuttgarcie; zm. 26 czerwca 2001 w Egenhausen (Badenia-Wirtembergia) – niemiecki ornitolog i etolog.
Löhrl studiował biologię i geologię na uniwersytecie w Tybingi po czym zakończył doktorat na uniwersytecie w Monachium. W latach 1957 - 1962 był kierownikiem badeńsko-wirtemberskiej państwowej stacji ochrony ptaków w Ludwigsburgu, a następnie w latach 1962 - 1976 kierownikiem stacji ornitologicznej w Radolfzell Instytutu Fizjologii Zachowania, placówki Towarzystwa Maxa Plancka. W latach 1971 - 1979 był zastępcą prezydenta niemieckiego stowarzyszenia ornitologów (Deutsche Ornithologen-Gesellschaft).
Swoimi badaniami Löhrl przyczynił się do poznania biologii m.in. bociana białego, czapli siwej, kowalikowatych, sikorowatych, pomurnika.

</doc>
<doc id="1232475" url="https://pl.wikipedia.org/wiki?curid=1232475" title="Igor Švõrjov">
Igor Švõrjov

Igor Švõrjov (ur. 24 maja 1955 w Woroszyłowgradzie) – estoński szachista i trener szachowy ("FIDE Trainer" od 2014), arcymistrz od 2005 roku.
Kariera szachowa.
W 2001 r. podzielił II m. (wspólnie z m.in. Aleksandrem Areszczenko) w Ługańsku. Wielokrotnie startował w turniejach rozgrywanych w Ałuszcie, w kilku z nich zwyciężając, a w dwóch (w latach 2003 i 2004) zdobywając normy na tytuł arcymistrza. W 2004 r. zwyciężył w Wołgogradzie, w 2005 ponownie podzielił II m. (za Georgijem Piławowem, z Giennadijem Kuźminem i Witalijem Kisielewem) w Ługańsku, a w 2007 triumfował w Nowoszachtyńsku (wspólnie z Witalijem Kisielewem) oraz w Ałuszcie (wspólnie z Anną Szarewicz).
Najwyższy ranking w swojej karierze osiągnął 1 października 2004 r., z wynikiem 2503 punktów zajmował wówczas 3. miejsce wśród estońskich szachistów.

</doc>
<doc id="1232476" url="https://pl.wikipedia.org/wiki?curid=1232476" title="Igor Svorjov">
Igor Svorjov



</doc>
<doc id="1232477" url="https://pl.wikipedia.org/wiki?curid=1232477" title="Hans Lohrl">
Hans Lohrl



</doc>
<doc id="1232478" url="https://pl.wikipedia.org/wiki?curid=1232478" title="Hans Loehrl">
Hans Loehrl



</doc>
<doc id="1232480" url="https://pl.wikipedia.org/wiki?curid=1232480" title="Igor Svirjov">
Igor Svirjov



</doc>
<doc id="1232482" url="https://pl.wikipedia.org/wiki?curid=1232482" title="Okolewo">
Okolewo

Okolewo – nieistniejąca już wieś w gminie Suchy Las, w powiecie poznańskim, w województwie wielkopolskim. Obecnie leży na poligonie wojskowym Biedrusko, do którego wieś i tereny przyległe zostały włączone w 1940 r.
Obecnie nazwa występuje w zestawieniu obiektów fizjograficznych PRNG jako obiekt typu łąka.

</doc>
<doc id="1232487" url="https://pl.wikipedia.org/wiki?curid=1232487" title="Woodstock 99 DVD">
Woodstock 99 DVD

Woodstock 99 DVD – nagranie z koncertu Woodstock '99, który odbył się w dniach 23-25 lipca 1999 w miejscowości Rome, w 30 rocznicę Festiwalu w Woodstock. Zgromadził ok. 200 tys. widzów dla których zagrali m.in. Korn, Metallica, Alanis Morissette, Red Hot Chili Peppers i Limp Bizkit.

</doc>
<doc id="1232492" url="https://pl.wikipedia.org/wiki?curid=1232492" title="Ojciec Czas">
Ojciec Czas

Ojciec Czas – personifikacja czasu. Zazwyczaj przedstawiany jako stary, brodaty mężczyzna, ubrany w szatę, trzymający klepsydrę lub inne urządzenie odmierzające czas (symbolizujące jednostajny upływ czasu). Wizerunek wywodzący się z wielu źródeł, między innymi od Ponurego Żniwiarza i Chronosa, greckiego boga czasu.
Czasem łączony z Matką Naturą jako para małżeńska, z powodu podobieństwa imion, nawiązujących do osób rodziców.
W wielu sylwestrowych zwyczajach, wizerunek Ojca Czasu jest używany jako personifikacja ubiegłego roku (lub „Starego Roku”), który przekazuje obowiązki związane z czasem Dziecku Nowemu Rokowi (lub „Nowemu Rokowi”). W tym przypadku podkreśla się jego starość (często przestawiany poruszający się z pomocą kija).

</doc>
