<doc id="1244707" url="https://pl.wikipedia.org/wiki?curid=1244707" title="Jadwiga Koralewicz">
Jadwiga Koralewicz

Jadwiga Koralewicz (ur. 5 czerwca 1942) w Łodzi – polska socjolog, profesor, nauczyciel akademicki, współtwórca i pierwszy rektor Collegium Civitas.
Socjolog, współtwórca i pierwszy rektor Collegium Civitas (1997-2006), obecnie prezydent Collegium Civitas i pełnomocnik rektora ds. rozwoju strategicznego, profesor zwyczajny w Instytucie Studiów Politycznych PAN. Współzałożyciel i pierwszy prezes Polskiego Towarzystwa Studiów Politycznych (1991-1993). Członek rady Copenhagen Centre for Peace Research (1993-1999). Stypendystka University of California, Berkeley (1977-1978); Nuffield College, Oxford (1985); CNRS (Paris) (1990- 1991); Uppsala University (1994-1995). Gościnny wykładowca w Columbia University-NY, Lund University, Carlton University-Ottawa, University of Copenhagen, University of Tuebingen, European University Institute-Florence oraz University of Scranton, USA. Koordynatorka i uczestniczka międzynarodowych projektów badawczych: European Value Survey: Beliefs in Government – Programme of European Science Foundation; Identifying the Basis of Party Competition in Eastern Europe koordynowanego przez Nuffield College (Oxford); European Programme COST A24 – Evolving Social Construction of Threats i wielu innych. Dwukrotna laureatka Nagrody im. Ludwika Krzywickiego za najlepszą książkę socjologiczną roku (1988, 1991), przyznawanej przez Wydział Nauk Społecznych Polskiej Akademii Nauk.
Autorka ponad 50 artykułów naukowych, opublikowanych w pismach fachowych w kraju i za granicą.

</doc>
<doc id="1244708" url="https://pl.wikipedia.org/wiki?curid=1244708" title="Zapalenie układu limbicznego">
Zapalenie układu limbicznego

Zapalenie układu limbicznego, LE (od ang. "limbic encephalitis") – neurologiczny zespół paraneoplastyczny, wiążący się najczęściej z rakiem drobnokomórkowym płuc. Zapalenie układu limbicznego należy do szerszego zespołu paraneoplastycznego, jakim jest PEM (paraneoplastyczne zapalenie mózgu i rdzenia), obejmującego poza układem limbicznym pień mózgu i rdzeń kręgowy.
Etiologia i patogeneza.
Zapalenie układu limbicznego najczęściej ma związek z chorobą nowotworową. W około 50% przypadków chorobą tą jest rak drobnokomórkowy płuca (SCLC). Inne nowotwory mogące się wiązać z zapaleniem układu limbicznego to chłoniak Hodgkina, grasiczak, nowotwory jąder (20%), nowotwory przewodu pokarmowego, rak sutka (8%), rak gruczołu krokowego i nerwiak zarodkowy.
Zapalenie rozwija się w przyśrodkowej części płata skroniowego, ciele migdałowatym, podwzgórzu i hipokampie.
Objawy i przebieg.
Na obraz kliniczny LE składają się:
Badanie płynu mózgowo-rdzeniowego.
W badaniu PMR stwierdzić można:
Obrazowanie metodą rezonansu magnetycznego.
W obrazowaniu metodą rezonansu magnetycznego T1-zależnym stwierdza się prawidłowy obraz, ewentualnie hipokamp jest poszerzony. W sekwencji T2 stwierdza się hiperdensyjne zmiany w przyśrodkowej części płata skroniowego, jedno- (40%) lub obustronne (60%).
Western blot.
Badaniem western blot można stwierdzić obecność przeciwciał skierowanych przeciwko antygenom onkoneuronalnym:
Leczenie.
LE należy do potencjalnie odwracalnych zespołów paraneoplastycznych. Leczenie przyczynowe polega na leczeniu choroby podstawowej, czyli nowotworu. Ponadto stosuje się leczenie immunomodulujące. Zastosowanie znajduje metyloprednizolon podawany dożylnie w dawce 500 mg przez 5 dni. Brak poprawy przez 14 dni leczenia jest wskazaniem do dożylnego podania immunoglobulin (IVIG) w dawce 2 g/kg masy ciała przez 5 dni. Kolejne 14 dni bez poprawy wymaga włączenia cyklofosfamidu lub przeprowadzenia plazmaferezy. Pomocniczo podaje się leki przeciwdrgawkowe i leki przeciwdepresyjne.

</doc>
<doc id="1244709" url="https://pl.wikipedia.org/wiki?curid=1244709" title="Parafia Ewangelicko-Augsburska w Mikołowie">
Parafia Ewangelicko-Augsburska w Mikołowie

Parafia Ewangelicko-Augsburska w Mikołowie – parafia Kościoła Ewangelicko-Augsburskiego w RP, w diecezji katowickiej.
Historia.
Pierwsza parafia luterańska w Mikołowie powstała w 1580 roku. Po 12 latach pszczyński baron Abraham Promnic "Pszczyński Porządek Kościelny" (1592). W kościołach św. Wojciecha i św. Mikołaja nauczano w duchu luterańskim i odprawiano nabożeństwa zgodnie z porządkiem ks. dr. Marcina Lutra.
W 1628 roku edykt restytucyjny obejmujący Śląsk austriacki wprowadził kontrreformację, a miejscowy proboszcz, ks. Marcin Fröhlich musiał przenieść się do Warszowic. Przez dwa lata kościół św. Wojciecha był zamknięty, natomiast do 1654 roku ewangelicy uczęszczali jeszcze do kościoła św. Mikołaja, przy którym istniał cmentarz. W tymże roku Restytucyjna Komisja Cesarska odebrała klucze od kościołów i przekazała je proboszczom katolickim. Jeszcze do 1660 roku ewangelicy uczęszczali na nabożeństwa do kaplicy zamkowej Promniców w Pszczynie, a później na tajne nabożeństwa do lasów w Gostyni, w Wyrach, oraz na Równicę w Ustroniu. Pomoc w utrzymaniu przy wierze stanowiły wówczas Biblia, postylla i kancjonał, a także wędrowni kaznodzieje.
W 1707 roku po 79 latach prześladowań, na mocy Ugody Altransztackiej zezwolono ewangelikom na Śląsku na zbudowanie 6 kościołów "z łaski". Najbliższym z nich był oddalony o 60 km od Mikołowa to kościół Jezusowy w Cieszynie na Wyższej Bramie. W 1742 roku nastąpił podział Śląska. Z wyjątkiem księstw cieszyńskiego, opawskiego i karniowskiego, Śląsk przeszedł pod panowanie pruskie. Wówczas na pruskim Śląsku mogły powstać nowe kościoły ewangelickie: Pszczyna (1746), Golasowice (1767), Hołdunów (Anhalt) (1770), Rybnik (1796).
Dopiero w 1818 roku za zezwoleniem księcia pszczyńskiego Henryka proboszczowie z Pszczyny mogli od 4 do 8 razy w roku odprawiać nabożeństwa ewangelickie (w językach polskim i niemieckim) w Mikołowie. Wynajęto w tym celu salę u aptekarza Karola Breitkopfa (katolika) przy Rynku nr 16. W roku 1841 aptekę tę nabył ewangelik z Kołobrzegu, Robert Jungfer.
W dniu 8 października 1854 roku założono w Mikołowie po raz drugi samodzielną parafię ewangelicką. Pierwszym proboszczem został ks. August Zernecke pochodzącego z Kargowy w Poznańskiem. W 1855 roku na wzgórzu nieopodal miejsca, gdzie kiedyś stał kościół św. Mikołaja, zakupiono plac pod budowę nowego kościoła ewangelickiego, plebanii i cmentarza. Fundusze na budowę uzyskano m.in. od Śląskiego Stowarzyszenia Gustawa Adolfa oraz księcia pszczyńskiego, Jana Henryka XI. Budowa trwała w latach od 1860 roku, i już 29 października 1861 roku generalny superintendent (biskup) ks. dr Hahn z Wrocławia dokonał uroczystego poświęcenia kościoła nadając mu imię świętego Jana. W tym samym roku nabyto pole za kościołem, które poświęcono na cmentarz.
W 1853 roku otwarto pierwszą szkołę ewangelicką, w 1871 roku przystąpiono do budowy plebanii, w 1900 roku poświęcono okazałą kaplicę cmentarną. W następnych latach: odnowiono i pomalowano kościół (1908), powiększono cmentarz (1909), zakupiono dom parafialny (1918) (obecnie plac ks. Jana Karpeckiego 2). W 1932 roku proboszczem został wybrany ks. Gustaw Adolf Leder – jeden z najwybitniejszych mikołowskich duchownych.
II wojna światowa wyrządziła ogromne straty w parafii. Kościół został zdewastowany, wybite okazałe witraże, wielu zborowników zginęło na wojnie, zaginęło, wyemigrowało lub zostało wysiedlonych z Polski. W lipcu 1945 roku przybył do parafii ks. Jan Karpecki z Zaolzia. Pierwszą jego czynnością było uratowanie przed deportacją do Niemiec około 400 parafian. Pierwsze po wojnie nabożeństwo zostało odprawione 15 lipca 1945 roku w zniszczonym jeszcze kościele. Kościół został odremontowany i na nowo poświęcony 29 września 1946 roku. Odzyskano też probostwo (zabrane przez Wojskową Komendę Rejonową). W 1952 roku ks. Jan Karpecki został wybrany proboszczem.
W 1962 roku odnowiono i pomalowano kościół. W 1978 roku, po przejściu ks. Karpeckiego na emeryturę, nowym proboszczem został wybrany ks. Jan Gross. W latach 80. dokonano wiele inwestycji i remontów: pokryto blachą miedzianą wieżę kościelną, otynkowano kościół i wprawiono jednolite szyby w kościele i w kaplicy cmentarnej, zaprowadzono centralne ogrzewanie kościoła z zasilaniem miejskim. Kilkakrotnie remontowano organy zabytkowego kościoła. Dokonano kapitalnego remontu domu parafialnego.
W 1983 roku Konsystorz erygował w Tychach stację kaznodziejską, a później filiał w Tychach, gdzie na Osiedlu "B" w przywiezionym z Dzięgielowa baraku urządzono kaplicę. W 1987 roku poświęcono kamień węgielny pod nowy kościół w Tychach. Poświęcenie kościoła ap. Piotra i Pawła odbyło się 25 września 1995 roku. W 1996 roku została przez Konsystorz ustanowiona samodzielna parafia w Tychach (tym samym wyłączona z parafii w Mikołowie).
W 2000 parafia liczyła 590 wiernych.
W 2001 roku kościół św. Jana otrzymał nową elewację zewnętrzną, naprawiono wieżyczki i wszelkie ubytki. W 2004 roku w miejsce odchodzącego na emeryturę ks. Jan Grossa, nowym proboszczem został wybrany ks. Kornel Undas.
Kościół.
Kościół zbudowano w latach 1860-1861 w stylu neogotyckim. Budowniczym organów był Carl Volkmann z Gliwic (16 głosów, 2 manuały, pedał), w neogotyckim ołtarzu znajduje się obraz Pana Jezusa oparty o motyw z Ew. św. Jana 18,4: "Kogo szukacie?", namalowany przez berlińskiego malarza Radtkego. W stylu neogotyckim również są chrzcielnica i ambona. Na ambonie obok płaskorzeźb Marcina Lutra i Filipa Melanchtona są także postacie: Ulricha Zwingliego, Jana Kalwina i Mikołaja Zinzendorfa z Herrnhut. Prawdopodobnie dziełem prof. Augusta Karola Kissa, byłego parafianina, odlewnika i rzeźbiarza, jest odlew głowy Chrystusa Pana nad głównym wejściem do kościoła.
Proboszczowie parafii.
1580-1628:
1662-1853:
od 1854:

</doc>
<doc id="1244710" url="https://pl.wikipedia.org/wiki?curid=1244710" title="Janusz Duński">
Janusz Duński

Janusz Duński (ur. 29 kwietnia 1929 w Łodzi, zm. 3 stycznia 2008 w Lublinie), polski artysta teatralny. 
Opis.
Podczas okupacji pracował w firmie elektrotechnicznej i jednocześnie uczył się gry na skrzypcach u prof. Wiłkomirskiego. Po wyzwoleniu rozpoczął naukę śpiewu w szkole muzycznej. W 1953 r. w trakcie odbywania służby wojskowej został solistą Wojskowego Zespołu Pieśni i Tańca okręgu wojskowego we Wrocławiu. Po powrocie do Łodzi rozpoczął naukę śpiewu u prof. Orłowa. W 1954 roku został solistą łódzkiej Operetki i był nim do roku 1980 roku. W ciągu 26 lat pracy zagrał ponad 80 ról w blisko 80 operetkach, musicalach i komediach muzycznych, z czego ogromną większość stanowiły role pierwszoplanowe.
W latach 1960 i 1970 współpracował z Łódzkim Ośrodkiem Telewizyjnym. Występował w programach: "Piosenki wojskowe" (1966), "Kolędnicy" (1966), "Romanse o miłości i zdradzie" (1970), "Ballady" (1970). W 1971 roku wziął udział w rejestracji telewizyjnej operetki J. Offenbacha "Perichola". Często występował także w koncertach organizowanych przez Estradę Łódzką. W 1969 roku z ramienia PAGART-u występował w USA z operetką "Księżniczka Czardasza".

</doc>
<doc id="1244711" url="https://pl.wikipedia.org/wiki?curid=1244711" title="Zak Penn">
Zak Penn

Zak Penn (ur. 1968 w Nowym Jorku) – amerykański reżyser i scenarzysta.

</doc>
<doc id="1244712" url="https://pl.wikipedia.org/wiki?curid=1244712" title="Każda Chwila">
Każda Chwila



</doc>
<doc id="1244715" url="https://pl.wikipedia.org/wiki?curid=1244715" title="Kiedy Przyjdzie Dzień">
Kiedy Przyjdzie Dzień



</doc>
<doc id="1244725" url="https://pl.wikipedia.org/wiki?curid=1244725" title="Terpenoidy">
Terpenoidy

Terpenoidy – jest to grupa związków organicznych, będących pochodnymi terpenów, zawierających dodatkowe grupy funkcyjne, np. grupę hydroksylową, karbonylową czy też karboksylową.

</doc>
<doc id="1244732" url="https://pl.wikipedia.org/wiki?curid=1244732" title="Olek Krupa">
Olek Krupa

Olek Krupa, właśc. Aleksander Krupa (ur. 18 marca 1947 w Rybniku) – polski aktor.
Życiorys.
W 1974 ukończył studia na wydziale aktorskim Państwowej Wyższej Szkoły Teatralnej im. Aleksandra Zelwerowicza w Warszawie. Od roku 1976 związany z krakowskim Teatrem STU. W 1981 roku wyjechał na stałe do Stanów Zjednoczonych, gdzie kontynuuje karierę aktorską.
Ma dwóch braci, Eugeniusza i Ryszarda.

</doc>
<doc id="1244733" url="https://pl.wikipedia.org/wiki?curid=1244733" title="Microsoft Windows Vista Home Premium">
Microsoft Windows Vista Home Premium



</doc>
<doc id="1244734" url="https://pl.wikipedia.org/wiki?curid=1244734" title="PopMart">
PopMart



</doc>
<doc id="1244736" url="https://pl.wikipedia.org/wiki?curid=1244736" title="Kirsten Prout">
Kirsten Prout

Kirsten Prout (ur. 28 września 1990 w Vancouver) – kanadyjska aktorka.

</doc>
<doc id="1244741" url="https://pl.wikipedia.org/wiki?curid=1244741" title="Wiechlina sina">
Wiechlina sina

Wiechlina sina ("Poa glauca" Vahl) – gatunek uprawnej rośliny z rodziny wiechlinowatych ("Poaceae" (R. Br.) Barnh.). Szeroko rozprzestrzeniony na półkuli północnej. W Polsce gatunek rzadki. Rośnie w Beskidzie Żywieckim i Tatrach.
Biologia i ekologia.
Bylina, hemikryptofit, oreofit. Rośnie na skałach. Kwitnie w lipcu i sierpniu. Gatunek charakterystyczny suchych, nasłonecznionych zbiorowisk szczelinowych na podłożu wapiennym ze związku "Potentillion caulescentis".
Zagrożenia.
Roślina umieszczona na Czerwonej liście roślin i grzybów Polski (2006) w grupie gatunków rzadkich, potencjalnie zagrożonych (kategoria zagrożenia R).

</doc>
<doc id="1244743" url="https://pl.wikipedia.org/wiki?curid=1244743" title="IVF">
IVF



</doc>
<doc id="1244744" url="https://pl.wikipedia.org/wiki?curid=1244744" title="Dwa Księżyce">
Dwa Księżyce



</doc>
<doc id="1244745" url="https://pl.wikipedia.org/wiki?curid=1244745" title="Damian Jonak">
Damian Jonak

Damian Jonak (ur. 24 kwietnia 1983 we Włoszczowie) – polski bokser, bokserski promotor.
Kariera amatorska.
Po roku trenowania judo, w wieku 10 lat rozpoczął treningi bokserskie w Szombierkach Bytom pod okiem Mariana Łagockiego i Marka Okroskowicza, który obecnie jest pierwszym trenerem kadry juniorów i asystentem pierwszego trenera kadry seniorów. W seniorach trenował w BKS Imex Jastrzębie prowadzony przez Zbigniewa Kickę i Fiodora Łapina oraz w Walce Zabrze pod skrzydłami Krzysztofa Tabaka.
Stoczył 168 walk amatorskich, z czego wygrał 153. Dwukrotnie wywalczył tytuł mistrza Polski kadetów i juniorów. Następnie dwa razy został młodzieżowym mistrzem Polski wagi lekkośredniej. Jego największym sukcesem na ringu amatorskim jest zdobycie brązowego medalu Mistrzostw Europy Juniorów w kategorii 67 kg. Większość wygranych walk zakończył przed czasem.
Kariera zawodowa.
W lutym 2006 roku zdecydował się na rozpoczęcie kariery zawodowej podpisując kontrakt z grupą promotorską KnockOut Promotions. Tutaj pod okiem swojego dawnego trenera z Imexu Jastrzębie – Fiodora Łapina stoczył 16 wygranych walk, z czego 11 zakończył przed czasem. Na swoim koncie ma wygrane walki na ringach zagranicznych: USA, Niemcy, Austria. Pierwszy tytuł zawodowy zdobył 26 maja 2007 w katowickim Spodku.
W wieczornej gali boksu, w Legionowie z 16/17 października 2010 po efektownej walce pokonał jednogłośnie na punkty meksykańskiego boksera Jose Luis Cruza.
Tytuł młodzieżowego mistrza świata federacji WBC zdobył w walce z Michaelem Szubowem.
W 2009 opuścił szeregi BKP i związał swoją karierę z promotorem Andrzejem Grajewskim. Współpraca ta nie potrwała długo, gdyż Jonak po kilku miesiącach powrócił znów w szeregi KnockOut Promotions i do współpracy z Andrzejem Wasilewskim.
8 grudnia 2012 Damian Jonak po dziesięciorundowej walce pokonał jednogłośnie na punkty Jacksona Osei Bonsu. Belg w drugiej i piątej rundzie zaliczył nokdaun.
23 marca 2013 w Hali Sportowej w Częstochowie, w ośmiorundowej walce pokonał jednogłośnie na punkty Anglika Maxa Maxwella.
23 listopada 2013 podczas gali "Wojak Boxing Night" w Jastrzębiu Zdroju, Jonak zmierzył się ze Szkotem Krisem Carslawem (18-5, 4 KO). Dziesięciorundową walkę, Polak wygrał na punkty (98:93, 99:91, 100:90)).
12 grudnia 2014 w Radomiu wygrywał na punkty z Walijczykiem Bradleyem Prycem (35-19, 19 KO).
16 maja 2015 w Inowrocławiu pokonał na punkty 99:91, 97:93 i 97:92 Tunezyjczyka Ayouba Nefziego (23-5-1, 4 KO) na dystansie dziesięciu rund.
21 kwietnia 2018 po prawie trzyletniej przerwie i rozstaniu z grupą Knockout Promotions udanie powrócił na ring podczas gali Polsat Boxing Night VIII w Częstochowie, pokonując na punkty Argentyńczyka Marcosa Jesusa Cornejo (19-1, 18 KO).
21 września 2018 w Jastrzębiu-Zdroju na gali grupy Tymex Boxing Promotion pokonał jednogłośnie punkty Uzbeka Sherzoda Husanowa (21-1-1, 9 KO).
6 kwietnia 2019 podczas gali MB Boxing Night: Ostatni taniec w Katowicach przegrał niejednogłośnie na punkty z Brytyjczykiem Andrew Robinsonem (23-4-1, 6 KO). Sędziowie punktowali 77-75, 75-77, 74-78.
Od 2019 roku wiceprezes GKS Rozbark Bytom.
Życie prywatne.
Jest żonaty, ma córkę.

</doc>
<doc id="1244747" url="https://pl.wikipedia.org/wiki?curid=1244747" title="I’m Not Following You">
I’m Not Following You

I’m Not Following You – czwarty album Edwyna Collinsa wydany w 1997 roku.

</doc>
<doc id="1244749" url="https://pl.wikipedia.org/wiki?curid=1244749" title="Ferdinand Boberg">
Ferdinand Boberg



</doc>
<doc id="1244751" url="https://pl.wikipedia.org/wiki?curid=1244751" title="St.Patrick's Athletic Dublin">
St.Patrick's Athletic Dublin



</doc>
<doc id="1244753" url="https://pl.wikipedia.org/wiki?curid=1244753" title="St.Patrick's Athletic">
St.Patrick's Athletic



</doc>
<doc id="1244756" url="https://pl.wikipedia.org/wiki?curid=1244756" title="Newport (Tennessee)">
Newport (Tennessee)

Newport – miasto w Stanach Zjednoczonych, w stanie Tennessee, w hrabstwie Cocke. Według danych z 2000 roku miasto miało 7242 mieszkańców.

</doc>
<doc id="1244758" url="https://pl.wikipedia.org/wiki?curid=1244758" title="Crossville (Tennessee)">
Crossville (Tennessee)

 Crossville – miasto w Stanach Zjednoczonych, w stanie Tennessee, w hrabstwie Cumberland. Według danych z 2000 roku miasto miało 8981 mieszkańców.

</doc>
<doc id="1244760" url="https://pl.wikipedia.org/wiki?curid=1244760" title="Decaturville (Tennessee)">
Decaturville (Tennessee)

Decaturville – miasto w Stanach Zjednoczonych, w stanie Tennessee, w hrabstwie Decatur. Według danych z 2000 roku miasto miało 859 mieszkańców.

</doc>
<doc id="1244761" url="https://pl.wikipedia.org/wiki?curid=1244761" title="Philip Stanhope, 4. hrabia Chesterfield">
Philip Stanhope, 4. hrabia Chesterfield



</doc>
<doc id="1244762" url="https://pl.wikipedia.org/wiki?curid=1244762" title="Wiechlina tatrzańska">
Wiechlina tatrzańska

Wiechlina tatrzańska, wyklina tatrzańska ("Poa × nobilis" Skalińska) – gatunek rośliny z rodziny wiechlinowatych ("Poaceae"). Przypuszczalnie jest mieszańcem żyworodnej formy wiechliny alpejskiej ("P. alpina" L. var. "vivipara" L.) oraz wiechliny granitowej ("P. granitica" Braun Blanqet).
Rozmieszczenie geograficzne.
Występuje tylko w Tatrach (endemit tatrzański), zarówno w polskich, jak i słowackich. W polskich Tatrach podano jej występowanie tylko na 9 stanowiskach: Wrota Chałubińskiego, Rysy, poniżej Mięguszowieckiej Przełęczy pod Chłopkiem, Dolinka Kozia, Kasprowy Wierch, Granaty, Wielka Galeria Cubryńska, Dolina za Mnichem, nad Czarnym Stawem pod Rysami, Cubryna, Przełączka pod Zadnim Mnichem. Prawdopodobnie występuje w wielu jeszcze miejscach, jednak jest trudna do odróżnienia od innych gatunków tatrzańskich wiechlin, wiele też miejsc nie zostało jeszcze przez botaników spenetrowanych.
Biologia i ekologia.
Bylina, hemikryptofit. Rośnie tylko na granitowym podłożu, głównie na piargach oraz stromych zboczach. Występuje u niej zjawisko pseudożyworodności: z kwiatów zamiast owoców powstają rozmnóżki. Pod ich ciężarem wiecha zgina się do ziemi i rozmnóżki zakorzeniają się w niej dając początek nowym osobnikom. Mogą też być przenoszone przez wodę. Liczba chromosomów 2n = 61-82.
Zagrożenia.
Kategorie zagrożenia gatunku:
Wszystkie znane stanowiska tego gatunku w Polsce znajdują się na chronionym obszarze Tatrzańskiego Parku Narodowego. Generalnie gatunek nie wydaje się zagrożony.

</doc>
<doc id="1244763" url="https://pl.wikipedia.org/wiki?curid=1244763" title="Alamo (Tennessee)">
Alamo (Tennessee)

Alamo - miasto w Stanach Zjednoczonych, w stanie Tennessee, w hrabstwie Crockett. Według danych z 2000 roku miasto miało 2392 mieszkańców. Zgodnie danymi United States Census Bureau miasto zajmuje 5,6 km2 (2,2 mil2).

</doc>
<doc id="1244771" url="https://pl.wikipedia.org/wiki?curid=1244771" title="Samuel Mohilewer">
Samuel Mohilewer



</doc>
<doc id="1244773" url="https://pl.wikipedia.org/wiki?curid=1244773" title="Wiechlinostrzewa fioletowa">
Wiechlinostrzewa fioletowa

Wiechlinostrzewa fioletowa, wiechlina fioletowa ("Bellardiochloa variegata" ) – gatunek rośliny z rodziny wiechlinowatych ("Poaceae"). 
Rozmieszczenie geograficzne.
Występuje tylko w górach Europy Środkowej i Południowej (Pireneje i góry Półwyspu Iberyjskiego, Masyw Centralny, Alpy, Apeniny, góry Półwyspu Bałkańskiego i Karpaty) oraz na Sycylii, Korsyce i w południowej Grecji. Niektóre źródła podają, że występuje również w Turcji (na Kaukazie), jednakże według badaczy rosyjskich jest to odrębny gatunek. 
W Polsce jest to roślina rzadka, rośnie tylko na trzech stanowiskach w Karpatach. Dwa z nich znajdują się w Tatrach (Dolina Smytnia i Polana na Stołach), jedno w Bieszczadach na Bukowskiej Kopie. Stanowisko na Polanie na Stołach jest pochodzenia synantropijnego, wiechlinostrzewa rośnie tutaj bowiem w okolicy dawnych poletek doświadczalnych, na których na początku XX wieku wysiewano nasiona pochodzące z Alp. Również synantropijnego pochodzenia była populacja na Hali Długiej w Gorcach (zdziczała w miejscu dawnych poletek doświadczalnych). Gdy jednak utworzono tutaj park narodowy, zlikwidowano wypas, co prawdopodobnie spowodowało jej wyginięcie wskutek zmian sukcesyjnych roślinności.
Biologia i ekologia.
Bylina, hemikryptofit, oreofit. Rośnie w murawach naskalnych na podłożu bezwapiennym. Kwitnie w lipcu. Liczba chromosomów 2n=14.
Zagrożenia.
Według klasyfikacji IUCN gatunek zagrożony wymarciem (kategoria EN). Roślina umieszczona na Czerwonej liście roślin i grzybów Polski (2006) w grupie gatunków rzadkich, potencjalnie zagrożonych (kategoria zagrożenia R). W wydaniu z 2016 roku otrzymała kategorię EN (zagrożony). 
W Polskiej czerwonej księdze roślin także umieszczona w kategorii EN (zagrożony). Wszystkie trzy istniejące w Polsce stanowiska tego gatunku znajdują się na obszarach parków narodowych (Tatrzańskiego i Bieszczadzkiego). Liczą tylko po kilkadziesiąt osobników. Wymagają monitoringu i ochrony czynnej. Populacja w Dolinie Smytniej jest zagrożona przez zarastanie jej stanowisk kosodrzewiną.

</doc>
<doc id="1244778" url="https://pl.wikipedia.org/wiki?curid=1244778" title="Elnur Gusseinov">
Elnur Gusseinov



</doc>
<doc id="1244780" url="https://pl.wikipedia.org/wiki?curid=1244780" title="Cerkiew Świętego Jerzego w Bytowie">
Cerkiew Świętego Jerzego w Bytowie

Cerkiew Świętego Jerzego w Bytowie (ukr. "Церква Святого Юрія у Битові") − greckokatolicka cerkiew parafialna należąca do dekanatu gdańskiego eparchii olsztyńsko-gdańskiej.
Jest to kościół pod wezwaniem świętego Jerzego z lat 1675-1685, dawna świątynia ewangelicka (), zbudowany charakterystycznym systemem ryglowym, obecnie, po generalnym remoncie w latach 80. XX wieku, cerkiew greckokatolicka, w której można zobaczyć tabernakulum z XVII wieku z cerkwi pw. św. Paraskewy w Surochowie, ikonostas (królewskie wrota) oraz kopułę kościoła w stylu architektury bizantyjskiej. Kościół zwany był Kaszubskim (odbywały się tu nabożeństwa w języku kaszubskim).
Świątynia przed 1945 rokiem.
Do zakończenia II wojny światowej świątynia funkcjonowała również pod wezwaniem świętego Jerzego, jednakże jej powszechną nazwą był Kościół na górze z . 
Przed okresem reformacji.
W miejscu dzisiejszej cerkwi, na wzgórzu, w XV wieku funkcjonowała prawdopodobnie pierwotnie drewniana prywatna kaplica. Pierwsza wzmianka o świątyni na wzgórzu jest niedatowana i pochodzi ze sprawozdania rady miasta Bytowa, gdzie jest mowa o wybudowaniu kaplicy przez Nikolausa Blome i jego żonę Gertrudę, za zgodą rady oraz proboszcza Paula Gremlina. Nikolaus Blome wymieniany jest w dokumentach z roku 1445 oraz 1472 jako burmistrz, natomiast Paul Gremlin był proboszczem w Bytowie wedle dokumentów z 1472 roku. Na podstawie tych informacji można szacować wybudowanie pierwotnej kaplicy św. Jerzego na wzgórzu w okolicach roku 1470. 
15 października 1490 zostało wydane potwierdzenie nadania Gertrudzie - wówczas już wdowie po Nikolausie Blome - kaplicy "poza murami miasta Bytowa" (). Według wzmianki z 1 czerwca 1491 roku zgodnie z wolą zmarłego Blome, spadkobiercą kaplicy został proboszcz Georg Wolder, który w późniejszym czasie przeniósł patronat świątyni na rzecz rady miasta.
Po okresie reformacji.
Według relacji z około 1640 roku "kościół na wzgórzu" (staroniem. "aufm Berge") został zbudowany przez zbór protestancki przed 1551 rokiem. Być może jako nowa świątynia na miejscu wcześniejszej kaplicy lub być może tylko remontowana i rozbudowana do nowych potrzeb. Budynek w tamtym okresie był ciągle drewniany. Użytkowali go ewangelicy z terenów wiejskich parafii Bytów. Kazania w miejscowym dialekcie wygłaszał tu m.in. Szymon Krofey, pastor, który przy pomocy finansowej Barnima X wydał drukiem w 1586 roku "Duchowe pieśni" w narzeczu kaszubskim. W okresie kontrreformacji prawo do posiadania kościoła przez protestantów było skutecznie bronione, tak, że przez cały okres świątynia należała do nich. 
Istnieje jednak wzmianka, że w XVI wieku kościół zamieniono na stodołę, a w roku 1629 podczas wojny polsko-szwedzkiej został spalony, następnie odbudowany ponownie w konstrukcji drewnianej. 
Na mapie Lubinusa z 1618 roku widać na planie miasta Bytowa kościół św. Jerzego, jako świątynię na wzgórzu z czterospadowym dachem, zakrystią oraz wieżą pośrodku dachu. Do 1637 świątynia służyła jako kościół pogrzebowy, następnie jako kościół miejski do czasu wybudowania oratorium na ratuszu (ok. 1670 r.), przejściowo także po roku 1700 (do czasu odbudowy spalonego oratorium).
W 1641 roku świątynia była w złym stanie oraz bez wyposażenia. Zły stan techniczny spowodował, że w roku 1673 z powodu huraganu został zniszczony. Tak zrujnowany kościół, w latach 1675-1685 odbudowano do obecnej formy (zachowanej również podczas odbudowy w latach 80.) jako murowany, z czterospadowym dachem, pokrytym gontem i małą wieżyczką pośrodku dachu świątyni. 
W 1843 roku po 30 latach nieużytkowania został poddany gruntownej renowacji, ze względu potrzebę użytkowania świątyni w trakcie budowy kościoła św. Elżbiety (aktualnie Kościół św. Katarzyny Aleksandryjskiej i św. Jana Chrzciciela w Bytowie) w latach 1843 - 1854. W trakcie remontu m.in. zasypano oraz zamurowano częściowo zawalone krypty grobowe.
W 1925 roku na podstawie artykułu Alberta Rentza w "Unser Pommerland" - ówczesnego pastora parafii można natrafić na informację, że kościół przez dłuższy czas nie był użytkowany, jednakże, na początku lat 20. XX wieku coniedzielne msze święte zostały przywrócone, a także odprawiano nabożeństwa regularnie w tygodniu. 
Świątynia po 1945 roku.
Bezpośrednio po wojnie.
Na skutek działań wojennych frontu wschodniego w marcu 1945 roku (operacja pomorska) Bytów został zajęty przez Armię Czerwoną. Wedle protokołu komisji (w skład której wchodzili m.in. burmistrz Bytowa Adam Kazimierczak oraz proboszcz katolickiej parafii Alfons Męcikowski) z 8 marca 1946 roku kościół był "w stanie nieuszkodzonym, z wyjątkiem organów pozbawionych piszczałek metalowych. Uznano, że kościół zbudowany prymitywnie i zębem czasu mocno nadszarpnięty, nie wykazuje większej wartości artystycznej wyjąwszy pamiątki dawne trzy obrazy religijne, zwisająca kula – niegdyś może lampa wieczna lub kandelabr". Następnie opiekę nad kościołem powierzono proboszczowi. 
W rękach bytowskich metodystów.
W sierpniu 1947 roku katolicki ksiądz Nater wspomina, że mimo posiadania "Bergkirche" przez katolicką parafię ze względu na potrzebę gruntownej i kosztownej renowacji nie wykorzystywano go do celów duszpasterskich, tym bardziej, że w Bytowie i okolicach pozostała grupa protestantów, którzy też poszukiwali miejsca do nabożeństw i katolicy przekazali im kościół w użytkowanie. Grupę początkowo około 80 wiernych ewangelików (głównie narodowości niemieckiej) ze względu na braki "kadrowe" przejął pastor metodystyczny. Ośrodek metodystyczny w Bytowie rozrastał się, a zasilali go nie tylko miejscowi wierni, ale także nowi osadnicy z centralnej Polski. Jednakże świątynia była w złym stanie, przez co czasowo bytowscy metodyści spotykali się także w budynku przy ulicy Dworcowej 5. 
Kościół w latach 50. był notorycznie niszczony - m.in. wandale wybijali w nim szyby. Dlatego pastor parafii metodystycznej zwrócił się z wnioskiem do powiatowej rady narodowej o uznanie świątyni jako zabytku, co stało się ostatecznie 19 marca 1960 roku kiedy uznano kościół św. Jerzego za zabytek III klasy i wpisano do rejestru ówczesnego województwa koszalińskiego. Wtedy również metodyści postanowili na stałe wprowadzić się do świątyni i ją zagospodarować. W latach 1964 lub 1965 przeprowadzono w kościele remont. Jednakże ze względu na fale emigracji do Niemiec Zachodnich, dodatkowo zintensyfikowane po podpisaniu układu PRL-RFN w 1970 roku spowodowały, że zbór metodystyczny wyludniał się i w roku 1972 ilość wiernych szacowano na 10 osób w całym powiecie. W tamtym czasie postępowała dalsza dewastacja świątyni - m.in. wykradziono wszystkie rzeźby, wyłamano drzwi, niszczono wszystkie drewniane elementy wyposażenia. Ze względu na brak możliwości dopilnowania zabytku przez ówczesnego pastora Mieczysława Ostrowskiego (mieszkającego w Słupsku) ocalałe elementy wyposażenia - m.in. chrzcielnicę z XVIII wieku, epitafia nagrobne itp. przeniesiono jako depozyt do muzeum w Bytowie. W następnych latach kolejni wierni zboru opuszczali kraj, a dewastacja świątyni szybko się posunęła do takiego stanu, że budynek groził zawaleniem.
Świątynia jako cerkiew.
W wyniku Akcji „Wisła” na terenie powiatu bytowskiego w 1947 roku pojawili się Ukraińcy przesiedleni z terenów południowo-wschodniej Polski będących w głównej mierze wiernymi kościoła greckokatolickiego. Parafia greckokatolicka została założona w 1950 roku, jednakże grekokatolicy nie mieli własnej świątyni - liturgie były odprawiane m.in. w kaplicy przy domie dziecka, prywatnych domach oraz z wieloma przerwami i kłopotami w kościele św. Katarzyny - m.in. w okresie stalinizmu władze zabraniały księżom greckokatolickim wjazdu na teren województwa, co wiązało się z brakiem duszpasterza w Bytowie. Liturgie na stałe zaczęły się odprawiać w kościele od roku 1957, na skutek odwilży gomułkowskiej. 
Po pewnym czasie wierni greckokatoliccy zaczęli szukać możliwości budowy własnej świątyni, ze względu na to, że wierni zboru metodystycznego w większości wyjechali z kraju - najlepszym "kandydatem" był poewangelicki "Bergkirche", który jednakże ze względu na postępującą dewastację popadł w ruinę. Metodyści sprzedali budynek w 1982 roku, a ostatecznie w 1984 roku rozpoczęto odbudowę świątyni. W drugiej połowie 1989 roku w nieukończonej jeszcze świątyni rozpoczęto odprawiać nabożeństwa. Wówczas zamontowano m.in. ikonostas, kopułę wieńczącą wieżyczkę cerkwi czy ławki dla wiernych.
28 października 1989 roku biskup Jan Martyniak dokonał uroczystej konsekracji cerkwi z zachowaniem patrona świątyni - świętego Jerzego. Od tego czasu cerkiew służy grekokatolikom.

</doc>
<doc id="1244781" url="https://pl.wikipedia.org/wiki?curid=1244781" title="Arkosolium">
Arkosolium



</doc>
<doc id="1244789" url="https://pl.wikipedia.org/wiki?curid=1244789" title="Okręg wyborczy Blaby">
Okręg wyborczy Blaby

Okręg wyborczy Blaby powstał w 1974 r. i wysyłał do brytyjskiej Izby Gmin jednego deputowanego. Okręg położony był w południowo-zachodnim Leicestershire. Został zlikwidowany w 2010 roku poprzez zmianę nazwy na South Leicestershire z jednoczesną korektą granic.

</doc>
<doc id="1244796" url="https://pl.wikipedia.org/wiki?curid=1244796" title="PWS-24">
PWS-24

PWS-24 – pierwszy seryjnie produkowany samolot pasażerski polskiej konstrukcji wprowadzony do eksploatacji przez PLL LOT, skonstruowany w latach 1930-1931 przez inż. S. Cywińskiego z wytwórni PWS na bazie PWS-21bis. Był to 6-miejscowy samolot pocztowo-komunikacyjny (4 pasażerów, 2 członków załogi) do obsługi linii krajowych, z czasem przystosowany także do zastosowań aerofotogrametrycznych. Pozostał jedynym seryjnie produkowanym polskim samolotem pasażerskim.
Historia.
Prototyp o nr rej. SP-AGR oblatany został w sierpniu 1931 roku i po próbach został zmodyfikowany. W kwietniu 1932 roku przeszedł próby w PLL LOT i wygrał konkurs na następcę Junkersa F-13, wygrywając z Lublinem R-XVI. Koszt budowy samolotu seryjnego wynosił ok. 90.000 zł. Zamówienie złożone zostało w 1933 roku na 5 egzemplarzy SP-AJF, SP-AJG, SP-AJH, SP-AJJ, SP-AJK ("Filip", "Gienek", "Hipek", "Jacek" i "Kazik"). Samoloty SP-AGR, SP-AJF i SP-AJJ w połowie 1933 roku przerobione zostały na aerofotogrametryczne.
W samolotach aerofotogrametrycznych przebudowano kadłub, który uległ wydłużeniu. W miejscu kabiny pasażerskiej zamontowano aparaturę fotograficzną i podręczne laboratorium. W podłodze zamontowano przeszklone wzierniki do wykonywania zdjęć. Podwozie uległo zmianie, amortyzator został przesunięty ku dołowi. Samoloty otrzymały krajowe silniki Skoda-Wright o mocy startowej 235 KM i metalowe śmigło (nastawne na ziemi) typu Gnome-Rhone seria 350 nr 49.
Samoloty pierwszej serii wycofane zostały z użycia w 1936 roku, z wyjątkiem SP-AJJ wycofanego w 1938 roku. 
W 1932 roku prototyp został wyposażony w silnik Lorraine Algol, o mocy 220 kW (300 KM), a w 1934 roku Pratt &amp; Whitney Wasp Junior, o mocy 294 kW (400 KM), co dało początek wersji PWS-24 bis. Wersja ta zamówiona została przez PLL LOT w kolejnych 5 egzemplarzach i w 1935 roku odebrano samoloty oznaczone SP-AMN, SP-AMO, SP-AMP, SP- AMR i SP-AMS. Jeden z samolotów z poprzedniej serii SP-AJH został też przerobiony do wersji PWS-24 bis z nowym oznaczeniem SP-ASY. 
Samolot PWS-24 bis nr SP-AMR w 1935 roku odstąpiono wojsku, SP-AMO w 1936 roku zakupiła Liga Morska i Kolonialna, SP-AMN wycofano z użycia w 1937 roku, a SP-AMP i SP-AMS przerobiono na aerofotogrametryczne w 1936 roku. SP-AMR rozbił się we wrześniu 1939 roku niedaleko Brześcia nad Bugiem. SP-AMS został ewakuowany do Rumunii i internowany, a w lutym 1940 przejęty przez rząd Rumunii i używany zgodnie z przeznaczeniem jako fotogrametryczny przez linie LARES, do czasu skasowania po wypadku z datą 8 września 1940.

</doc>
<doc id="1244799" url="https://pl.wikipedia.org/wiki?curid=1244799" title="St Patrick's Athletic">
St Patrick's Athletic



</doc>
<doc id="1244805" url="https://pl.wikipedia.org/wiki?curid=1244805" title="CISSP">
CISSP



</doc>
<doc id="1244806" url="https://pl.wikipedia.org/wiki?curid=1244806" title="Owoce jabłkowate">
Owoce jabłkowate

Owoce jabłkowate (owoce ziarnkowe) – mają wielokomorowy, skórzasty endokarp z niewielką liczbą nasion i silnie rozbudowany mezokarp – podwójnego pochodzenia (część wewnętrzna pochodzi z zalążni, a część zewnętrzna pochodzi z dna kwiatowego). Z punktu widzenia botanicznego owoce jabłkowate są owocami rzekomymi.
Najbardziej znanym przykładem owocu jabłkowatego są owoce jabłoni i gruszy, istnieje jednak wiele gatunków spotykanych także w Polsce, które mają tego typu owoce, a są to: irga, głóg, nieszpułka, nieśplik japoński, jarząb, ognik, pigwa pospolita, pigwowiec, świdośliwa, aronia.

</doc>
<doc id="1244808" url="https://pl.wikipedia.org/wiki?curid=1244808" title="Trixbox">
Trixbox

Trixbox – serwer VoIP bazujący na oprogramowaniu Open Source. Od momentu powstania, w 2004 roku, funkcjonował pod nazwą Asterisk@home. Od kwietnia 2006 roku jest znany jako Trixbox. Oprogramowanie opiera się na dystrybucji Linuksa CentOS. Zawiera nie tylko preinstalowany Asterisk, lecz także liczne narzędzia ułatwiające rozpoczęcie pracy z systemem oraz wspomagające zarządzanie nim. Podczas korzystania z Trixboksa sama znajomość systemu Linux nie jest wymagana, chociaż zalecana. Dołączone narzędzia takie jak FreePBX umożliwiają bowiem zarządzanie Asteriskiem z poziomu przeglądarki internetowej. Trixbox obsługuje trzy protokoły VoIP: H.323, SIP oraz IAX. 
Trixbox dostępny jest w dwóch wersjach: jako obraz ISO instalacyjnej płyty CD oraz obraz maszyny wirtualnej VMware z gotowym systemem. W pierwszym przypadku zawartość obrazu ISO trzeba wypalić na płycie CD, uruchomić z niej komputer, a następnie zainstalować Trixboksa na dysku twardym. W drugim przypadku nie musimy tego robić, ponieważ cały system jest uruchamiany w wirtualnym wstępnie skonfigurowanym środowisku, idealnym do testów.

</doc>
<doc id="1244809" url="https://pl.wikipedia.org/wiki?curid=1244809" title="Juan Ángel Krupoviesa">
Juan Ángel Krupoviesa

Juan Ángel Krupoviesa (ur. 16 kwietnia 1979 w San Miguel de Tucumán) – były argentyński piłkarz występujący na pozycji lewego obrońcy.
Profesjonalną karierę Krupoviesa rozpoczął w 1999 roku w Estudiantes La Plata. W 2005 roku, dzięki rekomendacji Diego Maradony trafił za 1,2 miliony euro do bardziej utytułowanego zespołu Boca Juniors. Z "Xeneizes" w ciągu dwóch lat sięgnął po dwa tytuły mistrza Argentyny (Apertura 2005 oraz Clausura 2006). Wraz z kolegami święcił ponadto triumfy w Copa Sudamericana (2005) oraz Recopa Sudamericana (2005 i 2007). Wkrótce po tym zerwał więzadła krzyżowe. Przerwa w grze trwała 9 miesięcy, co uniemożliwiło mu zdobycie ze swoim zespołem Pucharu Wyzwolicieli. W styczniu 2008 roku został na krótko wypożyczony do klubu z Europy. W barwach Olympique'u Marsylia rozegrał zaledwie sześć spotkań ligowych. Po opuszczeniu klubu z Estadio Alberto J. Armando (słynnej "La Bombonery") w 2010 roku występował jeszcze w Arsenalu Sarandí, CA Chacarita Juniors oraz Estudiantes. W lipcu 2013 roku zdecydował o zakończeniu kariery.

</doc>
<doc id="1244810" url="https://pl.wikipedia.org/wiki?curid=1244810" title="C/2004 R2 (ASAS)">
C/2004 R2 (ASAS)

C/2004 R2 (ASAS) – kometa jednopojawieniowa o parabolicznej orbicie odkryta 3 września 2004 roku przez dr. Grzegorza Pojmańskiego z Uniwersytetu Warszawskiego w ramach programu ASAS ("All Sky Automated Survey") za pomocą teleobiektywu fotograficznego o ogniskowej 200 mm i światłosile 2,8 podłączonym do kamery CCD. Obserwowana z południowej półkuli Ziemi oraz za pomocą koronografów "LASCO" (umieszczonych na pokładzie sondy SOHO).

</doc>
<doc id="1244817" url="https://pl.wikipedia.org/wiki?curid=1244817" title="Inhibicja kompetencyjna">
Inhibicja kompetencyjna



</doc>
<doc id="1244822" url="https://pl.wikipedia.org/wiki?curid=1244822" title="Traktat wiedeński (1731)">
Traktat wiedeński (1731)

Traktat wiedeński z 1731 – traktat polityczny podpisany 16 marca 1731 przez hrabiego Sinzendorfa (Austria) i Philipa Dormera Stanhope'a, 4. hrabiego Chesterfield 
Traktat potwierdzał istnienie tzw. "poczwórnego sojuszu" - "Quadruple Alliance" w Europie; z udziałem: Austrii, Anglii, Francji i Holandii. Hiszpania musiała się dostosować do uzgodnień między tymi państwami.
Hiszpanie podpisali go dopiero 22 lipca 1731. Traktat ten uznawał bowiem Karola Bubona y Farnese księciem Parmy.

</doc>
<doc id="1244827" url="https://pl.wikipedia.org/wiki?curid=1244827" title="Kościół Wszystkich Świętych w Chludowie">
Kościół Wszystkich Świętych w Chludowie

Kościół Wszystkich Świętych – kościół parafii rzymskokatolickiej znajdujący się przy ulicy Kościelnej 3 w Chludowie.
Zbudowany w 1736 r. z drewna modrzewiowego z fundacji owińskich cysterek w miejscu poprzedniego, spalonego w 1710 r. Poświęcony w 1744 r.przez bpa Józefa Kierskiego – sufragana poznańskiego, w latach 1771 do 1926 filia kościoła cysterek z Owińsk. Salowy z dwiema kaplicami po bokach, tworzącymi rodzaj transeptu. W lewej kaplicy znajduje się obraz Matki Bożej z Dzieciątkiem w towarzystwie świętych Wojciecha i Mikołaja, namalowany na desce lipowej pochodzi z XVI wieku. Kościół został gruntownie wyremontowany w latach 1968 do 70 – wymiana stropów i pokrycia dachu (obecnie dachówka), zostało odnowione i uzupełnione wyposażenia (nowe ławki, boczne ołtarze, ołtarz i ambona posoborowe, konfesjonał, organy – piszczałkowe, pneumatyczne,12-głosowe). Stojąca obok kościoła dzwonnica i wiszące w niej dzwony pochodzą z roku 1936, ufundowane jako wotum wdzięczności parafian za 200 lat kościoła. W grudniu 2008 została wyremontowana wieża oraz zamontowana iluminacja.
Przed kościołem stoi pomnik Jana Pawła II na postumencie kamiennym, z napisem "Nie bójcie się być świętymi współczesnego wieku". Przy dzwonnicy umieszczono natomiast głaz pamiątkowy z napisem: "O szczęśliwe Chludowo zroszone krwią tylu męczenników / (O M. Żelazek SVD) / 8.08.2005" (fundacji rodziny Ciślaków).
Kościół jest ośrodkiem kultu religijnego parafian jak i odwiedzających go pielgrzymów, którzy modlą się u stóp Królowej Pokoju – Pani Chludowa, która opiekuje się wsią od XVIII wieku. Msze święte są odprawiane codziennie o godz. 18.15, a w niedzielę i święta o 8.00; 9.30 i 11.00 (w okresie wielkiego postu o godz. 15.00 z nabożeństwem gorzkich żali). Uroczystości kościelne uświetniane są przez Zespół Pieśni i Tańca Chludowianie, jak również przez miejscową orkiestrę dętą. Od 1945 roku kościołem i parafią opiekują się misjonarze werbiści, których nowicjat mieści się w Chludowie.

</doc>
<doc id="1244828" url="https://pl.wikipedia.org/wiki?curid=1244828" title="Avy Scott">
Avy Scott

Avy Scott (ur. 2 października 1981 w Tampie) – amerykańska aktorka i reżyserka filmów pornograficznych, także modelka.
Życiorys.
Wczesne lata.
Urodziła się i dorastała w Tampa na Florydzie, gdzie uczęszczała do Hillsborough High School. Pracowała dla firmy ubezpieczeniowej jako ubezpieczyciel, zanim podjęła naukę w college’u na wydziale biznesu i psychologii.
Kariera.
Jej były menedżer znalazł Scott na stronie dla dorosłych, a jej matka zachęciła ją, by zaistniała w branży dla dorosłych, mówiąc: "W każdym razie nie rób dużo, więc możesz spróbować być najlepszą gwiazdą porno, jaką możesz być". Wkrótce po swoich osiemnastych urodzinach zaczęła pracować w branży rozrywki dla dorosłych, robiąc pokazy on-line na żywo.
Jej zdjęcia trafiły do magazynów takich jak "High Society", "Hustler" i "Club".
23 listopada 2001 zadebiutowała w filmie "The 4 Finger Club #20".
Pierwszą scenę seksu oralnego z mężczyzną zagrała w filmie "Real Sex Magazine 47" (2002) z Tonym Poundsem. Wzięła potem udział w ponad 300 filmach dla dorosłych.
Wystąpiła jako Cora w dreszczowcu erotycznym H.R. Blueberry’ego "Lust Connection" (2005) z Frankiem Harperem, Chasey Lain i Monique Parent.
Wyreżyserowała także kilka produkcji, w tym "Mini Van Moms" (2006) z Jamesem Deenem i Derrickiem Pierce oraz "Deep Throat This 32: All MILF Edition" (2006).
Romansowała z fotografem Terrym Richardsonem. Związana była z aktorem porno Barrettem Blade.

</doc>
<doc id="1244831" url="https://pl.wikipedia.org/wiki?curid=1244831" title="Kolonia Bujnów">
Kolonia Bujnów

Kolonia Bujnów – część wsi Bujnów, w Polsce położona w województwie łódzkim, w powiecie sieradzkim, w gminie Złoczew.
Miejscowość wchodzi w skład sołectwa Bujnów.
Historia.
W latach 1975–1998 miejscowość administracyjnie należała do województwa sieradzkiego.
Nazwa z nadanym identyfikatorem SIMC występuje w zestawieniach archiwalnych TERYT z 1999 roku.
Miejscowość występowała wcześniej pod nazwą Bujnów-Kolonia z nadanym identyfikatorem SIMC 0722302, ale została zniesiona. Nowa nazwa miejscowości ustalona z 2023 r.

</doc>
<doc id="1244832" url="https://pl.wikipedia.org/wiki?curid=1244832" title="Grójec Wielki (gajówka w województwie łódzkim)">
Grójec Wielki (gajówka w województwie łódzkim)

Grójec Wielki – gajówka w Polsce położona w województwie łódzkim, w powiecie sieradzkim, w gminie Złoczew. Miejscowość wchodzi w skład sołectwa Grójec Wielki.
W latach 1975–1998 miejscowość administracyjnie należała do województwa sieradzkiego.

</doc>
<doc id="1244835" url="https://pl.wikipedia.org/wiki?curid=1244835" title="12 Grupa Armii">
12 Grupa Armii

12 Grupa Armii – wyższy związek operacyjny armii Stanów Zjednoczonych okresu II wojny światowej.
Wzięła udział w walkach na froncie zachodnim w latach 1944–1945.
Skład grupy armii jak i poszczególnych armii był zmienny i wyznaczany w zależności od potrzeb na danym kierunku operacyjnym.
Ordre de Bataille.
 12 Grupa Armii – gen. Omar Bradley

</doc>
<doc id="1244836" url="https://pl.wikipedia.org/wiki?curid=1244836" title="Grójec Wielki (leśniczówka w województwie łódzkim)">
Grójec Wielki (leśniczówka w województwie łódzkim)

Grójec Wielki – osada leśna (leśniczówka) w Polsce położona w województwie łódzkim, w powiecie sieradzkim, w gminie Złoczew. Miejscowość wchodzi w skład sołectwa Grójec Wielki.
W latach 1975–1998 miejscowość administracyjnie należała do województwa sieradzkiego.

</doc>
<doc id="1244846" url="https://pl.wikipedia.org/wiki?curid=1244846" title="Miklesz-Kolonia">
Miklesz-Kolonia

Miklesz-Kolonia – nieoficjalna część wsi Miklesz w Polsce położona w województwie łódzkim, w powiecie sieradzkim, w gminie Złoczew.
Miejscowość wchodzi w skład sołectwa Miklesz.
Historia.
W latach 1975–1998 miejscowość administracyjnie należała do województwa sieradzkiego.
Nazwa z nadanym identyfikatorem SIMC występuje w zestawieniach archiwalnych TERYT z 1999 roku.

</doc>
<doc id="1244847" url="https://pl.wikipedia.org/wiki?curid=1244847" title="Workrave">
Workrave

Workrave – darmowy, wolny program dla systemów Windows i Linux. 
Powstał, by zapobiec urazom na skutek chronicznego przeciążenia organizmu (RSI - Repetitive Strain Injury) przez osoby, które pracują przy komputerze.
Działanie programu.
Program działa w tle, proponując co pewien, określony czas dłuższe przerwy, zaleca się wtedy oderwanie od pracy i wykonanie ćwiczeń.
Workrave proponuje ćwiczenia, jakie możemy wykonać w trakcie odpoczynku. Opis, schemat ćwiczenia rozluźniającego mięśnie oraz upływający czas, który jest potrzebny na wykonanie całej serii jest wyświetlany na monitorze.
Co kilka, kilkanaście minut proponowane są krótsze, 30-sekundowe tzw. mikroprzerwy, podczas których zalecane jest chwilowe oderwanie wzroku od monitora i odprężenie się.
W czasie przerw program (w zależności od skonfigurowania przez użytkownika) może zablokować dostęp do klawiatury, a tym samym możliwość pracy na komputerze, a po określonym limicie dziennej pracy nawet wyłączyć komputer.
Domyślne ustawienia można zmieniać, aby dostosować przerwy do własnych preferencji, wieku i stopnia wyczerpania organizmu.
Workrave informuje za pomocą wyskakujących powiadomień, które nie przeszkadzają w aktualnej pracy (automatycznie zmieniają pozycję na ekranie) i można je zignorować. Jeśli natomiast pracujemy nad czymś co wymaga całkowitego skupienia i konieczne jest wyłączenie powiadomień, możemy wtedy przełączyć program w tryb "zawieszony" lub "cichy".
Program posiada polski interfejs i można go skonfigurować także do pracy w sieci (np. gdy pracujemy na kilku komputerach naraz).

</doc>
<doc id="1244850" url="https://pl.wikipedia.org/wiki?curid=1244850" title="Konstantin Gej">
Konstantin Gej

Konstantin Gej (ros. Константин Вениаминович Гей, biał. Канстанцін Гей, ur. 1896 w Petersburgu, zm. 25 lutego 1939 w Moskwie) – rosyjski i białoruski działacz komunistyczny, I sekretarz KP(b)B w latach 1930–1932. 
Urodził się w Petersburgu w rodzinie estońskiej. Od 1916 roku zaangażowany w ruch bolszewicki, w latach 1925–1926 znajdował się wśród najbliższych współpracowników Józefa Stalina. Od 1924 do 1934 roku kandydat na członka KC RKP(b) i KP(b)B. 
Od 1930 do 1932 roku pełnił funkcję I sekretarza KC KP(b)B. W latach 1934–1938 pracował w komisji kontroli. Na początku 1939 roku rozstrzelany w Moskwie. Pochowany na cmentarzu Dońskim. 

</doc>
<doc id="1244852" url="https://pl.wikipedia.org/wiki?curid=1244852" title="Przestrzeń Frécheta">
Przestrzeń Frécheta



</doc>
<doc id="1244853" url="https://pl.wikipedia.org/wiki?curid=1244853" title="Uników (kolonia)">
Uników (kolonia)

Uników – zniesiona nazwa kolonii w Polsce położonej w województwie łódzkim, w powiecie sieradzkim, w gminie Złoczew. Miejscowość wchodzi w skład sołectwa Uników.
W latach 1975–1998 miejscowość administracyjnie należała do województwa sieradzkiego.
Nazwa z nadanym identyfikatorem SIMC występuje w zestawieniach archiwalnych TERYT z 1999 roku.

</doc>
<doc id="1244854" url="https://pl.wikipedia.org/wiki?curid=1244854" title="Kodowanie mowy">
Kodowanie mowy

Kodowanie mowy – polega na konwersji sygnału fonicznego mowy z postaci analogowej do postaci cyfrowej, tak aby możliwe było jego przesyłanie przez łącze telekomunikacyjne lub sieć komputerową.
Proces zmiany sygnału analogowego na strumień zakodowanych danych składa się z trzech etapów:
Metody kompresji.
Najpopularniejszymi metodami kodowania mowy są:
Metody modulacji.
Najpopularniejsze kodeki wykorzystywane do kodowania mowy:
Przy nawiązywaniu połączenia oba urządzenia telekomunikacyjne, które z kodeków mogą wykorzystać i dobierają ten optymalny. Kluczowe dla zapewnienia przepustowości jest to, aby kodek, szczególnie taki, który wykorzystuje silną kompresję, zapewniał dobrą jakość, a jednocześnie nie wprowadzał zbyt dużych opóźnień mających wpływ na przeprowadzana rozmowę.

</doc>
<doc id="1244857" url="https://pl.wikipedia.org/wiki?curid=1244857" title="Fołkiści">
Fołkiści

Fołkiści, również ludowcy lub Żydowskie Stronnictwo Ludowe (jidysz ייִדישע פֿאָלקספּאַרטײַ, "Jidisze folkspartaj"; popularnie: פֿאָלקיסטן, "Folkistn") – żydowski ruch polityczny, działający na początku XX wieku w rosyjskiej strefie osiedlenia, a później na terenach Królestwa Polskiego i (po I wojnie światowej) w II RP oraz krajach bałtyckich.
Jednym ze współtwórców ruchu był Szymon Dubnow, który stworzył program żydowskiego autonomizmu. Zakładał on konieczność pozostania Żydów w krajach zamieszkiwanych przez diasporę. Fołkiści uważali siebie za autochtonów i osobną narodowość. Propagowali tworzenie świeckich gmin, w których władze miały być wybierane w sposób demokratyczny. Zwierzchność nad nimi miała sprawować Rada Narodowa, reprezentująca wobec władz danego państwa wszystkich Żydów zamieszkujących jego terytorium. Rosyjscy fołkiści pozostawiali swobodę co do wyboru języka, w którym mieliby się porozumiewać w przyszłości Żydzi – ich zdaniem bez znaczenia było to, czy będzie to jidysz, hebrajski czy też język kraju osiedlenia. Odróżniało ich to od fołkistów polskich, kładących duży nacisk na krzewienie języka jidysz.
W 1917, po rewolucji lutowej w Rosji, fołkiści zaczęli działać jako jawna i legalna partia polityczna. Jednocześnie próbowali realizować założenia swojego programu na Ukrainie, która dążyła do niepodległości. Wiązali spore nadzieje z powstającym organizmem państwowym. Jednak z powodu zwalczania przez inne organizacje żydowskie, fołkiści nie weszli do ukraińskiej Rady Narodowej. Po zaprowadzeniu sowieckich porządków, oficjalna działalność organizacji została zakończona. Kontynuowano ją w Polsce ("Jidisze Folkspartaj in Pojln") i na Litwie. Stopniowo jednak pojawiały się przesłanki wskazujące na to, że postulaty programowe nie zostaną zrealizowane. Gdy mniej więcej w połowie lat 20. XX wieku okazało się to już pewne (m.in. z powodu antydemokratycznych przewrotów w krajach Europy Środkowej i bałtyckich oraz późniejszemu wzrostowi poziomu antysemityzmu), partia fołkistowska uległa rozbiciu. Wielu jej byłych członków zasiliło organizacje syjonistyczne.

</doc>
<doc id="1244860" url="https://pl.wikipedia.org/wiki?curid=1244860" title="Twierdzenie Banacha o odwzorowaniu otwartym">
Twierdzenie Banacha o odwzorowaniu otwartym



</doc>
<doc id="1244871" url="https://pl.wikipedia.org/wiki?curid=1244871" title="Grupa Trzy Oczy">
Grupa Trzy Oczy

Grupa Trzy Oczy – grupa polskich malarzy współczesnych, działająca w latach 1986-2004.
Historia.
Grupa artystyczna utworzona w roku 1986 przez ówczesnych studentów wydziałów Grafiki i Malarstwa krakowskiej ASP. Aktywna przez następne 18 lat, szczególnie w drugiej połowie lat 90. Członkowie: Joanna Kaiser, Andrzej Kozyra, Marek Kubik, Maja Maciejewska, Maja Nieniewska, Andrzej Plaskowski, Mirek Sikorski, Dąbrówka Sobocka, Oktawian Steliga, Darek Vasina. Wspólną i rozpoznawalną cechą była figuratywność, ekspresja gestu i koloru, subiektywność i emocjonalność, a także wierność klasycznym technikom malarstwa, rysunku, grafiki i rzeźby.

</doc>
<doc id="1244872" url="https://pl.wikipedia.org/wiki?curid=1244872" title="Wojciech Sęczawa">
Wojciech Sęczawa

Wojciech Sęczawa (ur. 1961 w Dubience) – polski rzeźbiarz, profesor ASP w Gdańsku.
Życiorys.
Studia na Wydziale Rzeźby w Państwowej Wyższej Szkole Sztuk Plastycznych (ASP) w Gdańsku; dyplom w pracowni prof. Edwarda Sitka w 1986 roku. Od 2002 roku adiunkt II stopnia; kierownik Pracowni Podstaw Rzeźby na Wydziale Rzeźby Akademii Sztuk Pięknych w Gdańsku.
Prace swoje prezentował w prestiżowych galeriach w kraju (m.in. Gdańsk, Elbląg, Wrocław, Poznań, Kraków, Warszawa) i za granicą (Niemcy, Holandia, Belgia, Szwecja, Francja, Szwajcaria, USA).

</doc>
<doc id="1244875" url="https://pl.wikipedia.org/wiki?curid=1244875" title="Euphausia">
Euphausia

Euphausia – rodzaj szczętek z rodziny Euphausiidae, obejmujący największą liczbę gatunków.
Systematyka.
Obecnie do rodzaju "Euphausia" zalicza się 31 gatunków:

</doc>
<doc id="1244876" url="https://pl.wikipedia.org/wiki?curid=1244876" title="Martin Pohl">
Martin Pohl

Martin Pohl (ur. XVI w., zm. 1608) – śląski rzeźbiarz czasów manieryzmu, czynny w Legnicy w latach 1581-1608, uczeń słynnego rzeźbiarza Caspara Bergera z Legnicy. 
Twórczość Martina Pohla jest uchwytna od 1581 r. Do 1595 r. pracował jako uczeń w warsztacie Caspara Bergera, po śmierci mistrza poślubił wdowę po nim i przejął warsztat. Podobnie jak Berger, także i Pohl tworzył prawie wyłącznie epitafia i płyty nagrobne dla śląskiej szlachty. Nie zachowało się żadne jego dzieło w Legnicy. Wprowadził stosowanie różnych materiałów, np. gabro, alabaster, zielony i brązowy marmur. Wykorzystywał niemieckie wzory graficzne. Specjalizował się w drobnych reliefach alabastrowych. Swoje dzieła podpisywał: "Martin Pohl Bildhauer zu Liegnitz". 

</doc>
<doc id="1244880" url="https://pl.wikipedia.org/wiki?curid=1244880" title="Jean-Philippe Sabo">
Jean-Philippe Sabo

Jean-Philippe Sabo (ur. 26 lutego 1987 w Gouvieux) – francuski piłkarz występujący na pozycji obrońcy.
Kariera klubowa.
Francuski obrońca zadebiutował w barwach Olympique Marsylii w meczu Pucharu Ligi z AJ Auxerre, kiedy to kontuzjowany był Taye Taiwo i Juan Ángel Krupoviesa. Po dobrym meczu w pucharze zadebiutował w lidze w spotkaniu z Valenciennes FC. W sezonie 2006/07 występował na lewej pomocy, jednak później został przesunięty z powodu swoich warunków do tyłu.
12 czerwca 2008 ogłoszono, że Jean-Philippe został wypożyczony na sezon do Montpellier HSC, z którym awansował w 2009 z Ligue 2 do Ligue 1. W 2010 roku został na rok wypożyczony do AC Ajaccio. 30 czerwca 2012 roku zakończył się jego kontrakt z OM.

</doc>
<doc id="1244884" url="https://pl.wikipedia.org/wiki?curid=1244884" title="Eric Lenneberg">
Eric Lenneberg

Eric Heinz Lenneberg (ur. 19 września 1921 w Düsseldorfie, zm. 31 maja 1975 w White Plains) – amerykański językoznawca, twórca przełomowych tez w dziedzinie psychologii kognitywnej i przyswajania języka, w szczególności dotyczących pojęcia wrodzoności. 
Będąc z pochodzenia Żydem, opuścił nazistowskie Niemcy z powodu narastającej fali prześladowań. Początkowo przeniósł się do Brazylii, a następnie do Stanów Zjednoczonych, gdzie studiował na Uniwersytecie Chicagowskim i na Uniwersytecie Harvarda. Jako profesor psychologii i neurobiologii wykładał w Harvard Medical School, na Uniwersytecie Michigan w Ann Arbor oraz Uniwersytecie Cornella.
W swojej pracy "The Capacity of Language Acquisition" (Zdolność przyswajania języka) z 1964, pierwotnie wydanej w 1960, Lenneberg zawarł wpływowe i nowatorskie tezy dotyczące właściwej człowiekowi zdolności nabywania języka. Tezy te były następnie rozwijane w badaniach i dyskusjach między innymi z George'em A. Millerem i Noamem Chomskym na Uniwersytecie Harvarda oraz w Instytucie Technicznym Massachusetts, a potem popularyzowane przez Stevena Pinkera w książce "The Language Instinct" (Instynkt języka). Na biologiczną wrodzoność zdolności psychologicznych przytacza się cztery argumenty, analogiczne do argumentów wysuwanych w biologii na wrodzoność cech fizycznych:
W publikacji "Biological Foundations of Language" (Biologiczne podstawy języka), Lenneberg wysunął hipotezę okresu krytycznego rozwoju języka, która wciąż budzi wiele kontrowersji. Wedle tej hipotezy, przyswajanie języka następuje w określonym przedziale czasowym, który kończy się wraz z początkiem okresu dojrzewania. Jeżeli kontakt z językiem następuje po upływie okresu krytycznego, język nie będzie przyswojony jak język ojczysty, niezależnie od wysiłku, motywacji, czy poświęconego czasu. 

</doc>
<doc id="1244885" url="https://pl.wikipedia.org/wiki?curid=1244885" title="Skała węglanowa">
Skała węglanowa

Skała węglanowa – skała osadowa, której głównymi minerałami są węglany, głównie kalcyt i dolomit, z domieszkami innych węglanów bezwodnych.
Zmetamorfizowane skały węglanowe, to marmury.
Skałami zbudowanymi z węglanów, ale nie zaliczanymi do skał węglanowych są magmowe karbonatyty.
Petrografia.
Ze względu na skład chemiczny możemy je podzielić na: wapienie, dolomity, margle, opoki. Skałami przejściowymi między wapieniami a dolomitami są wapienie dolomityczne i dolomity wapniste.
Ze względu na genezę skał możemy je podzielić na skały pochodzenia chemicznego (wytrącające się z roztworu) i na skały pochodzenia biologicznego. Skały pochodzenia biologicznego mogą tworzyć się ze szkieletów martwych organizmów, jak również mogą być budowane przez organizmy żywe.
Ze względu na środowisko powstawania możemy podzielić je na powstałe w środowisku kontynentalnym (nawary wapienne, martwice wapienne, trawertyny, kreda jeziorna), powstałe w środowisku morskim (wapienie rafowe, wapienie pelagiczne, kreda pisząca) i mogące powstawać w jeziorach lub morzach: wapienie oolitowe i muszlowce.
Skałami pośrednimi pomiędzy skałami węglanowymi a skałami ilastymi są margle, natomiast pośrednimi pomiędzy skałami węglanowymi a skałami krzemionkowymi są opoki.
Skałami pośrednimi pomiędzy skałami węglanowymi, krzemionkowymi i okruchowymi są gezy.
Wietrzenie.
Większość skał węglanowych należy do skał krasowiejących (należą do nich szczególnie często występujące wapienie, rzadziej występujące dolomity, natomiast raczej nie jest skałą krasowiejącą magnezyt, jednak występuje on stosunkowo rzadko).
Krasowienie skał węglanowych jest zasadniczo różne od krasowienia skał solnych. W przypadku tych ostatnich ma miejsce fizyczne rozpuszczanie minerałów przez wodę, natomiast w przypadku węglanów ma miejsce szereg reakcji chemicznych, dla zaistnienia których konieczne jest występowanie rozpuszczonego w wodzie CO2, a duże znaczenie mają warunki temperaturowe i ciśnieniowe (w samej wodzie skały węglanowe rozpuszczają się powoli i nierzadko wolniej od wielu innych powszechnie występujących skał, więc w warunkach nieprzyjaznych dla rozwoju krasu, skały węglanowe mogą tworzyć bardzo potężne i odporne masywy górskie – jak np. duża część Tatr, Alp i wiele innych w świecie).

</doc>
<doc id="1244886" url="https://pl.wikipedia.org/wiki?curid=1244886" title="Jan Gamarnik">
Jan Gamarnik

Jan Gamarnik, ros. "Ян Борисович Гамарник",(ur. w Żytomierzu, zm. 31 maja 1937 w Moskwie) – rosyjski działacz komunistyczny, przewodniczący Zarządu Politycznego Armii Czerwonej i ludowy wicekomisarz obrony (1930-1937). Zagrożony aresztowaniem w związku z tzw. sprawą Tuchaczewskiego, popełnił samobójstwo.
Życiorys.
Urodził się w urzędniczej żydowskiej rodzinie żytomierskiej jako Jakоw Сudikowicz Gamarnik. W dzieciństwie przeniósł się razem z rodziną do Odessy i tam ukończył gimnazjum. Od piętnastego roku życia zmuszony był utrzymywać się samodzielnie, zaś jako siedemnastolatek zainteresował się marksizmem. W 1913 r. pracował w Malinie jako prywatny korepetytor. Rok później rozpoczął studia w Instytucie Psychoneurologicznym w Petersburgu ("„Петербургский психоневрологический институт”"), jednak po roku przeniósł się na studia prawnicze na Uniwersytecie św. Włodzimierza w Kijowie. Tam poznał komunistycznych działaczy Mykołę Skrypnyka i Stanisława Kosiora; pod ich wpływem wstąpił w 1916 roku do SDPRR(b). Prowadził agitację w kijowskich zakładach „Arsenał”.
Rewolucja i wojna domowa.
Po wybuchu rewolucji lutowej stanął na czele kijowskiego komitetu SDPRR(b). Został aresztowany przez ukraińskie władze na wieść o zbrojnym przewrocie bolszewików w Petersburgu, odzyskał wolność podczas powstania bolszewików w Kijowie kilka dni później. Był członkiem utworzonego przez bolszewików komitetu wojskowo-rewolucyjnego, który wszczął w styczniu 1918 r. robotnicze powstanie przeciwko Centralnej Radzie, z centrum w fabryce "Arsenał". Zostało ono stłumione przez oddziały wierne radzie. Następnie działał na Ukrainie w bolszewickim podziemiu, wchodząc w skład KC KP(b)U. W lipcu 1918 r. przyjechał do Moskwy i poznał osobiście Lenina. Również w Moskwie brał udział w tłumieniu powstania lewicowych eserowców. 
W okresie, gdy ziemie ukraińskie znajdowały się pod kontrolą Niemiec, prowadził działalność polityczną w podziemiu, na południu Ukrainy, w regionie Taganrogu i na Krymie, występując przeciwko Niemcom i wspieranym przez nich marionetkowym rządom ukraińskim. Na przełomie r. 1918 i 1919 przygotowywał w Charkowie powstanie przeciwko Dyrektoriatowi. Powstanie to zakończyło się powodzeniem, skłaniając jednostki Frontu Południowego Armii Czerwonej pod dowództwem Władimira Antonowa-Owsiejenki do przyspieszenia marszu na miasto - Charków znalazł się pod ich kontrolą 3 stycznia 1919 r. Po zajęciu Odessy dalszą działalność partyjną prowadził w tym właśnie mieście. W sierpniu 1919 r. był członkiem rady obrony Odessy, która nie zdołała zapobiec zdobyciu portu i miasta przez Siły Zbrojne Południa Rosji. Po opuszczeniu Odessy wszedł do rady rewolucyjno-wojskowej Południowej Grupy Wojsk 12 Armii, dowodzonej przez Ionę Jakira, z którą dotarł z rejonu Birzuli i Golty w rejon Żytomierza, a następnie Kijowa. Następnie był komisarzem 58 dywizji strzeleckiej (wchodzącej w skład Grupy Południowej). W lutym 1920 r., po zwycięstwie Armii Czerwonej nad Armią Ochotniczą, został skierowany do pracy partyjnej najpierw w Odessie, a następnie w Kijowie.
1923-1937.
W latach 1923-1928 pracował na Dalekim Wschodzie, wdrażając m.in. politykę industrializacji. Od 1927 roku I sekretarz "Dalwoskrajkoma" WKP(b) oraz przewodniczący "dalriewkoma" oraz "Dalwoskrajispołkoma". Rok później przeniesiony na Białoruś, gdzie stał na czele KP(b)B w latach 1928-1929, odpowiadając m.in. za politykę kolektywizacji. Popierając politykę kolektywizacji, poparł w 1929 r. Stalina w walce z tzw. prawicową opozycją (Bucharin, Rykow, Tomski). 
W 1929 r. objął stanowisko przewodniczącego Zarządu Politycznego Armii Czerwonej, zasiadał w Radzie Rewolucyjno-Wojskowej i był redaktorem naczelnym pisma "Krasnaja Zwiezda” (1929-1937). W 1930 r. mianowano go zastępcą ludowego komisarza spraw wojskowych i morskich, od 1934 - komisarza obrony. Wspierał działania Michaiła Tuchaczewskiego na rzecz modernizacji Armii Czerwonej. Usuwał z podległych sobie struktur osoby, które podczas wojny domowej przez pewien czas popierały białych, aprobował dokonywane przez NKWD aresztowania służących w wojsku radzieckim byłych carskich oficerów. Skład osobowy Zarządu Politycznego ukształtował całkowicie według własnego uznania, cieszył się w wojsku niepodważalnym autorytetem.
W 1935 r., w związku z wdrożeniem nowych stopni wojskowych w Armii Czerwonej, otrzymał jako pierwszy stopień komisarza armijnego I rangi. W 1936 r. publicznie zaaprobował proces i egzekucję Grigorija Zinowjewa oraz Lwa Kamieniewa. Poparł również usunięcie z partii Nikołaja Bucharina.
Sprawa Tuchaczewskiego i śmierć.
20 maja 1937 r., w przededniu rozpoczęcia masowej czystki w Armii Czerwonej, Jan Gamarnik został pozbawiony stanowiska i mianowany członkiem Rady Wojennej Środkowoazjatyckiego Okręgu Wojskowego. Kilka dni później miały miejsce aresztowania wysokich rangą dowódców, którzy mieli w połowie czerwca stanąć przed sądem w pokazowym procesie (Michaiła Tuchaczewskiego, Iony Jakira, Ijeronima Uborewicza, Borisa Feldmana, Roberta Ejdemana, Awgusta Korka). Gamarnik wcześniej wspólnie z Jakirem i Iwanem Dubowojem, starał się bronić Tuchaczewskiego przed aresztowaniem a nadto wstawiał się również za aresztowanym wiosną 1937 r. komkorem Ilją Garkawym. W związku z tym przewidywał, że również zostanie uwięziony. 30 maja Politbiuro podjęło decyzję o odsunięciu go od pracy w Komisariacie Obrony z powodu "związków z uczestnikami faszystowskiego spisku wojskowego". Ciężko chory na cukrzycę Gamarnik 31 maja zastrzelił się w swoim domu. Według Pawła Wieczorkiewicza wersja o samobójstwie Gamarnika nie jest całkowicie pewna i główny komisarz polityczny Armii Czerwonej mógł zostać zamordowany.
Pośmiertnie Gamarnik został usunięty z wojska jako przyjaciel Jakira, oskarżonego o udział w "wojskowo-faszystowskim spisku". 11 czerwca 1937 r. wszyscy oskarżeni zostali skazani na śmierć i natychmiast rozstrzelani, ogłoszono także, że Gamarnik współpracował z nimi w działaniach na rzecz restauracji kapitalizmu w ZSRR i w działaniach szpiegowskich i sabotażowych.
Chociaż Gamarnik nie został skazany, jego rodzinę dotknęły represje stosowane wobec krewnych "wrogów ludu". Szesnaście lat w więzieniach, obozach i na zesłaniu spędziła jego siostra Kłara Bogomołowa-Gamarnik. Na dziesięć lat zsyłki skazano jego córkę Wiktoriję. Żona Gamarnika, Bluma Awerbuch-Gamarnik, została aresztowana w sierpniu 1937 r., oskarżona o uczestnictwo w terrorystycznej organizacji kontrrewolucyjnej i rozstrzelana w 1941 r. na Kommunarce.
W 1955 roku zrehabilitowany. W 1978 r. wydany został zbiór wspomnień o nim.

</doc>
<doc id="1244887" url="https://pl.wikipedia.org/wiki?curid=1244887" title="Sitno (Góry Szczawnickie)">
Sitno (Góry Szczawnickie)

Sitno (1009 m n.p.m.) – najwyższy szczyt Gór Szczawnickich w środkowej Słowacji.
Sitno leży w centrum Gór Szczawnickich i stanowi ich widoczną z daleka, charakterystyczną dominantę. Na szczycie znajduje się wysoka wieża przekaźnika telekomunikacyjnego.
Szczyt jest zbudowany z andezytów. Ma postać ostańca, wypreparowanego z dawnego zakrzepłego potoku lawowego, o dość płaskiej platformie szczytowej, otoczonej z trzech stron stromymi ścianami skalnymi i dostępnej jedynie od północnego wschodu.
Ze względu na bardzo cenną i urozmaiconą florę szczyt już w 1951 r. objęto ochroną w rezerwacie przyrody Sitno o powierzchni 45,49 ha. Można w nim prześledzić kolejne stopnie wegetacyjne oraz zróżnicowanie zbiorowisk roślinnych w zależności od ekspozycji terenu. Obserwacje botaniczne prowadził tu słowacki przyrodnik i archeolog Andrej Kmeť.
Ze względu na wyjątkowo korzystne ukształtowanie terenu szczyt Sitna zamieszkany był już w czasach prehistorycznych, o czym świadczą liczne znaleziska archeologiczne. Istniało tu jedno z największych znanych grodzisk kultury łużyckiej, otoczone podwójnym pierścieniem wałów. Z południowo-zachodnich stoków góry pochodzi cenne znalezisko z młodszej epoki brązu (brązowe narzędzia, naczynia, biżuteria, kawałki cyny). Na wschodnim stoku, na wysokości ok. 840 m n.p.m. znajdują się ruiny zamku Sitno.
Wejście na szczyt Sitna nie przedstawia żadnych trudności. Wierzchołek góry dostępny jest kilkoma znakowanymi szlakami turystycznymi. Na szlaku z Tatarskiej Łąki na wierzchołek Sitna znajduje się ciąg drewnianych schodów. Skaliste urwiska pod szczytem góry są miejscem nadającym się do wspinaczki. Wyznaczone tu drogi wspinaczkowe mają do 80 m długości.
Na szczycie góry znajduje się drewniana, kryta gontem wieża widokowa (pierwsza została wzniesiona w 1724 r.), z której rozpościera się panorama. Obejmuje ona Góry Szczawnickie oraz szereg grup górskich w środkowej Słowacji: Hroński Inowiec, Ptacznik, Małą i Wielką Fatrę, Niżne Tatry, Rudawy Weporskie, Polanę, Jaworie i inne. Pod szczytem stoi wciąż niedokończony budynek schroniska im. Andreja Kmeťa, obok duży drewniany krzyż.

</doc>
<doc id="1244890" url="https://pl.wikipedia.org/wiki?curid=1244890" title="Michel Gauquelin">
Michel Gauquelin

Michel Gauquelin (ur. 13 listopada 1928 – zm. 20 maja 1991) – francuski psycholog i statystyk, który prowadził badania statystyczne w astrologii.
W pierwszej publikacji "L’influence des astres" Gauquelin zbadał horoskopy sportowców, aktorów i naukowców pod kątem pozycji planet, które uznał za szczególnie ważne dla tych zawodów – dla sportowców Marsa, dla aktorów Jowisza, dla naukowców Saturna.
W Polsce jego idee stosuje astrolog Wojciech Jóźwiak.
Publikacje.
W języku polskim:
W języku angielskim:
Zobacz też.
Hans Eysenck

</doc>
<doc id="1244891" url="https://pl.wikipedia.org/wiki?curid=1244891" title="Bieguny koła wielkiego">
Bieguny koła wielkiego



</doc>
<doc id="1244892" url="https://pl.wikipedia.org/wiki?curid=1244892" title="6 Grupa Armii">
6 Grupa Armii

6 Grupa Armii ("południowa") – wyższy związek operacyjny armii Stanów Zjednoczonych okresu II wojny światowej.
Wzięła udział w walkach na froncie zachodnim w latach 1944–1945.
Formowanie i walki.
Skład grupy armii jak i poszczególnych armii był zmienny i wyznaczany w zależności od potrzeb na danym kierunku operacyjnym.
6 Grupa Armii utworzona została 15 września 1944 na Korsyce. W jej skład weszły wojska przewidziane do inwazji w południowej Francji. W kolejnych walkach kontynuowała działania zaczepne w północno-wschodniej Francji i wyzwoliła między innymi Strasburg. Od października do grudnia 1944 podejmowała próby sforsowania Renu. Na przeł. 1944/45 odpierała przeciwnatarcie niemieckiej Grupy Armii „G”. Na przełomie stycznia i lutego 1945 oczyściła od nieprzyjaciela przedmoście Colmar, a do 25 marca zachodni brzeg Renu w pasie swojego działania. Jej 7 Armia amerykańska sforsowała Neckar i 29 marcanastępnego dnia zdobyła Mannheim, a 1 Armia francuska przekroczyła 1 kwietnia Ren. Po przekroczeniu Renu wojska 6 GA przeszły do działań pościgowych w Schwarzwaldzie i Bawarii, a 29 kwietnia wkroczyły do Norymbergi, zajęły Karlsruhe i Pforzheim zmuszając wojska niemieckich grup armii „G” i „Ostmark” do kapitulacji, W czerwcu 1945 6 GA została rozwiązana.
Dowództwo Grupy.
Dowódca – gen. Jacob Devers
Skład.
Skład grupy w ostatniej ofensywie

</doc>
<doc id="1244895" url="https://pl.wikipedia.org/wiki?curid=1244895" title="Miasto złudzeń">
Miasto złudzeń

Miasto złudzeń (tyt. oryg. ang. "City of Illusions") – powieść science fiction z elementami fantasy amerykańskiej pisarki Ursuli K. Le Guin. Powieść, wchodząca w skład cyklu Ekumeny, została opublikowana w 1967 przez wydawnictwo Ace Books. Polską edycję wydał Amber w 1991 w tłumaczeniu Jacka Kozerskiego.
Fabuła.
Liga Wszystkich Światów nie istnieje, zniszczona przez najeźdźców Shinga, a planety dawniej w niej zjednoczone wracają do okresu barbarzyństwa.
Falk, człowiek bez pamięci, znaleziony przez mieszkańców małej ziemskiej osady, po kilku latach wyrusza do miasta Es Toch, by poznać swoją przeszłość. Tam musi zmierzyć się z mylnymi informacjami na swój temat. Mieszkańcy miasta tłumaczą mu, iż jest cudem ocalonym rozbitkiem ze statku kosmicznego z dalekiej planety Werel, który stracił pamięć. Aby ją odzyskać, musi przejść ryzykowną operację, po której odzyska pamięć sprzed wypadku, straci jednak pamięć o wydarzeniach, które teraz pamięta. Jednocześnie fałszują przed nim obraz siebie i swojego świata – są Shinga, ale nazywają się prawdziwymi Ziemianami, dowodzą też, że nigdy nie było żadnej wojny, a Liga Światów rozpadła się sama. Zachęcają go do poddania się operacji, gdyż chcą wydobyć od niego położenie zagrażającej im planety Werel, gdzie ludzkość odzyskuje potęgę.
Operacja się udaje, bohater odzyskuje swą dawną osobowość – staje się z powrotem Ramarrenem. Udaje mu się jednak przywrócić w swym umyśle osobowość i wspomnienia Falka, dzięki czemu wie, że mieszkańcy miasta chcą zagłady jego ojczystej planety. Szkolenie mentalne, które przeszedł, pozwala mu uchronić przed Shinga pożądane dane o położeniu swojego świata. Co więcej, udaje mu się opanować umysł jednego z wrogów, porwać statek kosmiczny i uciec na macierzystą planetę.
"Miasto złudzeń" tworzy trylogię z powieściami: "Świat Rocannona" i "Planeta wygnania".

</doc>
<doc id="1244896" url="https://pl.wikipedia.org/wiki?curid=1244896" title="One in a Million (album Aaliyah)">
One in a Million (album Aaliyah)

One in a Million – drugi studyjny album amerykańskiej gwiazdy R’n’B Aaliyah wydany 27 sierpnia 1996 roku nakładem wytwórni Blackground Records. Płyta sprzedała się w Stanach Zjednoczonych w liczbie ponad 3 mln egzemplarzy. Wydanie tego krążka było także ważnym punktem zwrotnym w karierze Missy Elliott i Timbalanda, którzy to dostarczyli większość bitów pod utwory, napisali do nich część tekstów, a w 3 piosenkach udzielili się wokalnie.
Łączna sprzedaż "One in a Million" na całym świecie wynosi obecnie ponad 11 mln kopii co jest naprawdę imponującą liczbą.
Krążek był promowany przez 5 singli: „One in a Million”, „Hot Like Fire” (Timbaland's Groove Mix), „The One I Gave My Heart To”, „If Your Girl Only Knew”, i „4 Page Letter”.

</doc>
<doc id="1244903" url="https://pl.wikipedia.org/wiki?curid=1244903" title="Zespół Szkół Elektrycznych nr 1 im. Henryka Zygalskiego w Poznaniu">
Zespół Szkół Elektrycznych nr 1 im. Henryka Zygalskiego w Poznaniu

Zespół Szkół Elektrycznych Nr 1 im. Henryka Zygalskiego w Poznaniu (zwany „Technikum Energetyczym”) – poznańska szkoła średnia, założona w 1937 roku. W skład zespołu szkół wchodzą: technikum elektryczne, liceum ogólnokształcące i profilowane. Dyrektorem szkoły jest Henryk Czajczyński, wicedyrektorem Małgorzata Grzemska. W szkole uczy się około 800 uczniów.
Historia.
We wrześniu 1937 r. powstało Państwowe Liceum Mechaniczne i Elektryczne w Poznaniu, stanowiące podbudowę Wyższej Szkoły Budowy Maszyn, z którą stanowiło organizacyjną całość. Była to szkoła zawodowa trzyletnia stopnia drugiego z siedzibą w budynku dzisiejszej Politechniki Poznańskiej przy Placu Bergera 5 (obecnie Plac Marii Skłodowskiej-Curie). Uczniów przyjmowano po „małej maturze”, tj. po przedwojennych sześciu klasach ośmioletniego gimnazjum. W roku szkolnym 1937/38 szkoła miała dwie klasy – mechaniczną i elektryczną.
1 marca 1945 r. szkoła podjęła pracę jako samodzielna jednostka.
1 września 1949 r. szkoła liczyła 16 oddziałów rozmieszczonych w trzech budynkach: przy Placu M. Skłodowskiej-Curie (budynek główny), w Liceum św. Marii Magdaleny przy ul. Różanej (5 klas popołudniowych), w Szkole Podstawowej Nr 39 przy ul. Daszyńskiego (1 klasa).
Od 1 września w składzie placówki znalazły się szkoły dla dorosłych, a mianowicie: Państwowe Liceum Mechaniczne dla Dorosłych oraz Państwowe Liceum Elektryczne. Szkoły te realizowały swoje zadania statutowe do końca roku szkolnego 1960/61, a następnie włączono je do Technikum Mechanicznego Zaocznego w Poznaniu przy ul. Dzierżyńskiego 352/360 (obecnie ul. 28 Czerwca 1956 r.)
Od 1 września 1951 r. funkcjonuje nowa nazwa szkoły – Technikum Mechaniczno-Elektryczne Ministerstwa Przemysłu Ciężkiego w Poznaniu.
Od 6 lipca 1953 r. szkoła podlegała Ministerstwu Energetyki, jednocześnie zmieniła nazwę na Technikum Energetyczne.
Od 23 lipca 1958 r. wszystkie agendy Technikum Energetycznego uzyskały jedną siedzibę w budynku Zasadniczej Szkoły Metalowej nr 1 przy ul. Inżynierskiej 4/5.
23 października 1959 r. nastąpiło komisyjne rozdzielenie pomieszczeń i Technikum Energetyczne przejęło nowszą część budynku.
1 września 1964 r. podczas miejskich uroczystości z okazji rozpoczęcia roku szkolnego 1964/65 – przekazano Technikum Energetycznemu nową „tysiąclatkę” usytuowaną przy ul. Dąbrowskiego 163, jednocześnie nadano Szkole imię – generała Aleksandra Zawadzkiego.
1 stycznia 1977 r. nastąpiła kolejna zmiana nazwy szkoły – powołano Zespół Szkół Elektrycznych.
W roku szkolnym 1983/1984 w Zespole Szkół Elektrycznych otwarto pierwszą w Poznaniu oraz w województwie pracownię informatyki, początkowo wyposażoną w jeden mikrokomputer, a w roku następnym kolejne osiem komputerów z funduszy Kuratorium i trzy mikrokomputery otrzymane w darze z Ministerstwa Oświaty i Wychowania. W kolejnych latach powstała druga pracownia informatyczna.
1 września 1987 r. wprowadzono obecnie funkcjonującą nazwę Szkoły – Zespół Szkół Elektrycznych Nr 1.
1 września 1999 r. w składzie Zespołu Szkół Elektrycznych Nr 1 uruchomiono XXVI Liceum Ogólnokształcące.
Od 1 września 2003 r. szkoła funkcjonuje w niezmienionym składzie: – XXVI Liceum Ogólnokształcące – 3-letnie, – XXVI Liceum Profilowane – 3-letnie, – Technikum Energetyczne – 4-letnie.
W 2005 r. szkole zostało nadane imię Henryka Zygalskiego – urodzonego w Poznaniu wybitnego kryptologa.

</doc>
<doc id="1244906" url="https://pl.wikipedia.org/wiki?curid=1244906" title="Bruno Berner">
Bruno Berner

Bruno Berner (ur. 21 listopada 1977 w Zurychu) – szwajcarski piłkarz i trener piłkarski. Grał na pozycji lewego obrońcy.
Kariera klubowa.
Piłkarską karierę Berner rozpoczął w Grasshopper Club, wywodzącego się z jego rodzinnego miasta. W sezonie 1997/1998 zadebiutował w jego barwach w rozgrywkach szwajcarskiej ligi. Wtedy też został po raz pierwszy w karierze mistrzem Szwajcarii. W sezonie 1998/1999 był już zawodnikiem wyjściowej jedenastki Grasshoppers i wywalczył wicemistrzostwo kraju. W styczniu 2000 Berner został wypożyczony do hiszpańskiego Realu Oviedo, ale zaliczył tam tylko jedno spotkanie, w którym zdobył gola. Latem wrócił do Zurychu i w GZ grał jeszcze przez kolejne dwa sezony w 2001 roku zdobywając kolejny mistrzowski tytuł.
W 2002 roku Berner podpisał kontrakt z niemieckim drugoligowcem SC Freiburg. W jego barwach zadebiutował 11 sierpnia w wygranym 1:0 meczu z Alemannią Akwizgran. Wywalczył miejsce w podstawowym składzie i na koniec sezonu uzyskał awans do pierwszej ligi. W niej swój pierwszy mecz zaliczył 2 sierpnia 2003 w meczu z Bayerem 04 Leverkusen (1:4). W sezonie 2004/2005 zaliczył tylko 12 spotkań z powodu kontuzji, a Freiburg spadł do drugiej ligi.
Latem 2005 Bruno wrócił do Szwajcarii. Został piłkarzem FC Basel. W 2006 roku został wicemistrzem Szwajcarii, a w 2007 zdobył Puchar Szwajcarii. W styczniu 2007 przeszedł za pół miliona euro do Blackburn Rovers. W Premiership zadebiutował 10 lutego w meczu z Evertonem (0:1), który był jego jedynym w barwach Rovers w sezonie 2006/2007. W sezonie 2007/2008 przegrywał rywalizację o miejsce w składzie ze Stephenm Warnockiem, Christopherem Sambą, a także Zurabem Chizaniszwilim. Dlatego też latem 2008 odszedł do drugoligowego Leicester City F.C.
Kariera reprezentacyjna.
W reprezentacji Szwajcarii Berner zadebiutował 15 sierpnia 2001 roku w wygranym 2:1 towarzyskim spotkaniu z Austrią. W 2004 roku został powołany przez Jakoba Kuhna do kadry na Mistrzostwa Europy w Portugalii, jednak był tylko rezerwowym i nie zagrał w żadnym spotkaniu.

</doc>
<doc id="1244915" url="https://pl.wikipedia.org/wiki?curid=1244915" title="Ajahn Brahm">
Ajahn Brahm

Ajahn Brahmavamso Mahathera (znany jako Ajahn Brahm), właściwie Peter Betts (ur. 7 sierpnia 1951 w Londynie) – opat klasztoru Bodhinyana w Serpentine w Australii Zachodniej, Dyrektor ds. Duchowych Buddyjskiego Towarzystwa Stanu Australia Zachodnia, Doradca ds. Duchowych przy Buddyjskim Towarzystwie Stanu Wiktoria, Doradca ds. Duchowych przy Buddyjskim Towarzystwie Stanu Australii Południowej, Patron Duchowy Bractwa Buddyjskiego w Singapurze oraz Patron Duchowy ośrodka Bodhikusuma Centre w Sydney.
Życiorys.
Ajahn Brahm urodził się w rodzinie robotniczej. Końcem lat 60. uzyskał stypendium i rozpoczął studia na wydziale fizyki teoretycznej Uniwersytetu Cambridge. Po ukończeniu studiów przez rok uczył w szkole średniej. Po roku wyjechał do Tajlandii i został mnichem oraz uczniem Ajahna Chaha.
Ajahn Brahm został wyświęcony na mnicha w Bangkoku w wieku dwudziestu trzech lat przez opata świątyni Wat Saket. Przez dziewięć lat studiował i praktykował w tradycji pustelników leśnych pod okiem Ajahna Chaha.
Brahm został zaproszony przez Buddyjskie Towarzystwo Stanu Australia Zachodnia do przyjazdu do Perth, gdzie miał pomagać Ajahnowi Jagaro w nauczaniu. Początkowo obaj mieszkali w starym domu na przedmieściach miasta w North Perth, lecz pod koniec 1983 roku zakupili 97 akrów (393 000 m²) zalesionej ziemi rolnej we wzgórzach Serpentine na południe od Perth. Miał tam później powstać klasztor Bodhinyana (od imienia mistrza obu nauczycieli, Ajahna Chaha Bodhinyany), który stał się pierwszym ściśle buddyjskim klasztorem na półkuli południowej i gdzie mieszka dziś największe w Australii zgromadzenie mnichów buddyjskich.
Początkowo na zakupionym terenie nie było żadnych zabudowań, a ponieważ w Perth była wówczas jedynie garstka buddystów, która nie mogła zgromadzić zbyt wielkich środków, mnisi sami zaczęli budować, by zaoszczędzić na kosztach. W ten sposób Ajahn Brahm nauczył się instalatorstwa i murarstwa i sam zbudował wiele z obecnych budynków klasztoru.
W 1994 roku Ajahn Jagaro zwolnił się z wykonywanych obowiązków, a rok później zrzucił szaty mnisie. Ciężar prowadzenia ośrodka spadł nagle na Ajahna Brahma, który po pewnych wahaniach zabrał się do dzieła z dużym entuzjazmem. Wkrótce posypały się zaproszenia do innych części Australii i Azji południowo-wschodniej; Ajahn Brahm . Wystąpił na Międzynarodowym Szczycie Buddyjskim w Phnom Penh w 2002 roku i na trzech Globalnych Konferencjach Buddyjskich. Mimo uznania na forach publicznych Ajahn Brahm nadal poświęcał czas i uwagę osobom ciężko chorym i umierającym, więźniom oraz wszystkim tym, którzy chcieli się nauczyć medytacji; nie zaniedbywał również swojej Sanghi mnichów w Bodhinyana.
Ajahn Brahm odegrał również , położonego w górach na północny wschód od Perth, który stał się całkowicie niezależnym ośrodkiem; jego obecną opatką jest australijska mniszka, która praktykowała w Sri Lance, Ajahn Sr. Vayama.
22 października 2009 roku Ajahn Brahm odprawił w swoim klasztorze Bodhinyana ceremonię ordynacyjną, w której nadał święcenia czterem kobietom. W tajskiej tradycji leśnej kobiety (bhikkhuni) nie są ordynowane. Konsekwencją święceń na zebraniu Rady Starszych zakonu Wat Nong Pah Pong (Ubon Ratchathani w Tajlandii) został w dniu 1 listopada 2009 roku oficjalnie usunięty z Sanghi zakonu Wat Nong Pah Pong oraz ze stowarzyszenia skupiającego Sanghi leśne Zachodu, które kontynuują tradycję Ajahna Chah.
Osiągnięcia.
Jeszcze jako początkujący mnich Ajahn Brahm został poproszony o stworzenie anglojęzycznego przewodnika po buddyjskich przepisach życia monastycznego (vinaya); stał się on z czasem podstawą reguły w wielu klasztorach therawady w krajach zachodnich.
Obecnie Ajahn Brahm jest opatem klasztoru Bodhinyana w Serpentine w Australii Zachodniej, Dyrektorem ds. Duchowych Buddyjskiego Towarzystwa Stanu Australia Zachodnia, Doradcą ds. Duchowych przy Buddyjskim Towarzystwie Stanu Wiktoria, Doradcą ds. Duchowych przy Buddyjskim Towarzystwie Stanu Australii Południowej, Patronem Duchowym Bractwa Buddyjskiego w Singapurze oraz Patronem Duchowym ośrodka Bodhikusuma Centre w Sydney.
W październiku 2004 roku Uniwersytet im. Curtina przyznał Ajahnowi Brahmowi Medal Johna Curtina za jego osiągnięcia i zasługi dla całego społeczeństwa Australii. Obecnie Ajahn Brahm pracuje z mnichami i mniszkami wszystkich tradycji buddyjskich nad stworzeniem Stowarzyszenia Sanghi Australijskiej.
Ajahn Brahm jest autorem książek: "Opening the Door of Your Heart: And Other Buddhist Tales of Happiness" (którą publikowano później pod tytułem "Who Ordered This Truckload of Dung?: Inspiring Stories for Welcoming Life’s Difficulties"), oraz "Mindfulness, Bliss, and Beyond: A Meditator’s Handbook".

</doc>
<doc id="1244918" url="https://pl.wikipedia.org/wiki?curid=1244918" title="Babylon Zoo">
Babylon Zoo

Babylon Zoo - brytyjski zespół muzyczny z Wolverhampton, założony w latach 90. XX wieku. 
Pomysłodawcą i głównym członkiem zespołu był Jas Mann. Zespół jest najbardziej znany z utworu "Spaceman", który zaraz po ukazaniu się 21 stycznia 1996 roku znalazł się na pierwszych miejscach list przebojów w wielu krajach na świecie. 
W 2005 roku, po 6 latach od wydania ostatniej płyty, zapowiedziano ukazanie się nowego albumu zespołu zatytułowanego "Cold Clockwork Doll". Nie padły żadne konkretne daty, album nadal się nie ukazał.

</doc>
<doc id="1244920" url="https://pl.wikipedia.org/wiki?curid=1244920" title="Kristaq Antoniu">
Kristaq Antoniu

Kristaq Antoniu, rum. Cristache Antoniu (ur. 2 grudnia 1907 w Bukareszcie, zm. 17 marca 1979 w Tiranie) – albański aktor i śpiewak operowy.
Życiorys.
Urodził się w ubogiej rodzinie albańskiej, która wyemigrowała z Boboshticy do Rumunii z powodów ekonomicznych. Po ukończeniu szkoły średniej w 1921 r. podjął naukę sztuki wokalnej. W 1925 r. zaczął studia w szkole aktorskiej, którą ukończył w 1928 r. Dalej kształcił swój głos pod kierunkiem Michaila Toskani Drenovy, tenora Opery Narodowej w Bukareszcie.
Po ukończeniu studiów zaczął występować na koncertach jako piosenkarz, ale także próbował kariery aktorskiej. Zadebiutował w filmie rumuńskim "Pierwszy grzech" w 1924 r. W filmie "Napasta" (Uderzenie) w reż. Gheorghe Popescu z 1928 r. zagrał po raz pierwszy główną rolę. Potem wystąpił jeszcze w 14 filmach fabularnych. Ostatnia z jego ról filmowych to epizod w albańskim filmie "Gjurma" z 1970 roku.
Od 1934 występował jako tenor wraz z rumuńskim teatrem Alhambra. W tym samym czasie odwiedził po raz pierwszy kraj swoich rodziców, występując w serii koncertów wspólnie z Lolą Gjoką w Tiranie, Korczy, Durresie i w Szkodrze. Po powrocie do Bukaresztu występował w teatrze Alhambra. W 1939 r. powrócił do Tirany i debiutował w radiu albańskim.
W roku 1940 kształcił głos pod kierunkiem Paolo Vorezzy jako stypendysta konserwatorium św. Cecylii w Rzymie. Z Tirany ponownie wyjechał do Włoch, gdzie kształcił się w Centro di Canto, pod kierunkiem Manfrediego Polverosiego. W tym czasie stał się sławny we Włoszech dzięki swojej roli w operze Rycerskość wieśniacza, wystawianej w Teatrze Garibaldi we Florencji.
Po wyzwoleniu Albanii w 1944 roku powrócił do kraju, gdzie odbył serię koncertów w największych miastach. Był także współtwórcą Chóru Armii Albańskiej, a także Orkiestry Radia Tirańskiego. W 1949 r. ciężko zachorował i przez kilka miesięcy leczył struny głosowe w klinice w Budapeszcie. Po operacji mógł dalej śpiewać, ale już jako baryton. Zagrał 10 ról w Teatrze Opery i Baletu. Wystąpił w pierwszej albańskiej operze „Mrika”.
Był żonaty (żona Androniqi Zengo). W 1975 został nagrodzony przez władze albańskie tytułem "Artysty Ludu" (alb. Artist i Popullit). Imię Antoniu nosi jedna z ulic we wschodniej części Tirany (dzielnica Xhamlliku) i w Korczy.

</doc>
<doc id="1244921" url="https://pl.wikipedia.org/wiki?curid=1244921" title="John Addey">
John Addey

John Addey (ur. 15 czerwca 1920 w Barnsley, Yorkshire w Anglii, zm. 27 marca 1982) – angielski astrolog, autor "Harmonics in Astrology" (1976), w której wprowadził do astrologii pojęcia i metody analizy harmonicznej stosowanej w fizyce i technice.
W Polsce jego idee stosuje astrolog Wojciech Jóźwiak.

</doc>
<doc id="1244923" url="https://pl.wikipedia.org/wiki?curid=1244923" title="Odbiornik radiokomunikacyjny">
Odbiornik radiokomunikacyjny

Odbiornik radiokomunikacyjny – odbiornik radiowy (wyspecjalizowane urządzenie elektroniczne) przeznaczony do odbioru sygnałów i transmisji radiowych. Zazwyczaj bardzo rozbudowane (w porównaniu ze zwykłym domowym odbiornikiem radiowym), z wykorzystaniem najnowszych technologii i technik konstrukcyjnych, o bardzo szerokim zakresie pracy, z regulacją pasma w zależności od odbieranej emisji radiowej. Przystosowany do odbioru mowy, sygnałów telegraficznych kodu Morse’a, sygnałów telegraficznych dalekopisowych, telekopiowych, urządzeń transmisji danych i najnowszych emisji radiowych.
Cechy odbiornika radiokomunikacyjnego.
uzyskiwana przy zastosowaniu minimum 2 przemian częstotliwości
Elementy składowe odbiornika radiokomunikacyjnego.
W skład odbiornika radiokomunikacyjnego wchodzą następujące elementy:
Nieco historii z łączności wojskowej.
Wymieniono powyżej elementy składowe uniwersalnego odbiornika radiokomunikacyjnego. Odbiorniki przewidziane do konkretnych funkcji mogły mieć układ nieco uproszczony, na przykład możliwość pracy w ściśle określonych pasmach częstotliwości.
Najstarsze odbiorniki radiokomunikacyjne były urządzeniami wykonanymi w technice lampowej. Wiązała się z tym wielkość urządzenia. Przykładem w dziedzinie łączności wojskowej może tu być, oparty na technice generatorów kwarcowych i nadtonalnych, eksploatowany w latach 60–80 ubiegłego stulecia, strojony na podstawie tabeli ustawienia przełączników, odbiornik BERYL-2. Odbierał on tylko podstawowe emisje: telefoniczną i telegraficzne.
Wraz z rozwojem elektroniki wielkość odbiornika malała (dalej to były lampy elektronowe z początkami elementów półprzewodnikowych), ale rosły jego możliwości eksploatacyjne. Polepszały się parametry i wchodziły dotychczas nieużywane profesjonalnie emisje. Do eksploatacji w wojsku weszły odbiorniki: krótkofalowy R-155P i ultrakrótkofalowy R-155U, z możliwością automatycznego (jeszcze mechanicznego) strojenia, wysoką już stabilnością częstotliwości i niestosowanymi dotychczas emisjami jednowstęgowymi (SSB).
Sprzęt wojskowy zminiaturyzowało dopiero wejście układów scalonych i mikroprocesorów, czego egzemplifikacją jest odbiornik R-162P, produkcji rosyjskiej, i odbiornik REV-251M, produkcji węgierskiej.

</doc>
<doc id="1244924" url="https://pl.wikipedia.org/wiki?curid=1244924" title="William Eden (1. baron Auckland)">
William Eden (1. baron Auckland)

William Eden, 1. baron Auckland (ur. 1745, zm. 1814) – brytyjski polityk i dyplomata.
W roku 1771 opublikował: "Principles of Penal Law" i wkrótce stał się autorytetem w dziedzinie prawa i ekonomii.
W Izbie Gmin reprezentował okręg New Woodstock (wybory z lat 1774 i 1780), a później okręg Heytesbury (1784 i 1790).
W 1778 roku przeforsował w parlamencie ustawę o polepszeniu warunków bytowych w więzieniach.
16 września w Londynie on i Francuz Joseph-Mathias Gérard de Rayneval (1736–1812) podpisali tzw. „Traktat Edena-Raynevala” – traktat o wolnym handlu Francji z Wielką Brytanią. Spowodował on zalew francuskiego rynku przez tańsze i lepsze towary brytyjskie.
Traktat ten był przesiąknięty duchem dzieła Adama Smitha „Badania nad naturą i przyczynami bogactwa narodów” opublikowanego w 1776 roku. Popierali go zarówno William Pitt Młodszy, jak i Fizjokraci. Brytyjczycy jednak zbyt egoistycznie podtrzymali elementy swej ochrony celnej, w rezultacie czego, traktat był mało opłacalny dla Francji.
Był ambasadorem w Hiszpanii w latach 1787–1789 i Holandii; w latach 1789–1790.

</doc>
<doc id="1244925" url="https://pl.wikipedia.org/wiki?curid=1244925" title="Marek Ambibulus">
Marek Ambibulus

Marek Ambibulus, "Marcus Ambibulus", rzymski rycerz (ekwita), namiestnik (prefekt) prowincji Judei, w latach od 9 do 12 n.e.
Ambibulus, po grecku Ἀμβίβουλος, jest poprawnym odczytaniem jego imienia w "Dawnych Dziejach Izraela" według edycji Benedykta Niesego; starsze wydania mają Ἀμβίβουχος, które było zwykle odczytywane jako „Ambiwiusz”. Jedynym wydarzeniem za jego kadencji opisanym przez Józefa Flawiusza była śmierć siostry Heroda Wielkiego, Salome I, z przyczyn naturalnych. W testamencie zapisała swoje posiadłości cesarzowej Julii (Liwii Druzyllii). 
To wszystko co wiemy o Marku Ambibulusie. Prawdopodobnie dobrze sprawował swój urząd, ponieważ złe rządzenie mogłoby doprowadzić nawet do rebelii, co na pewno odnotował by Flawiusz. Jego milczenie sugeruje, że Ambibulus był dobrym administratorem. Do naszych czasów zachowały się jego monety wybijane w Judei.

</doc>
<doc id="1244929" url="https://pl.wikipedia.org/wiki?curid=1244929" title="Weißenbach bei Liezen">
Weißenbach bei Liezen

Weißenbach bei Liezen - dawna gmina w Austrii, w kraju związkowym Styria, w powiecie Liezen. Leżała ok. 3 km na zachód od miasta Liezen, w dolinie rzeki Anizy. Powierzchnia gminy wynosiła 35,82 km², liczyła 1117 mieszkańców (31 października 2013), położona była na wysokości 654 m n.p.m. 1 stycznia 2015 została przyłączona do miasta Liezen.

</doc>
<doc id="1244931" url="https://pl.wikipedia.org/wiki?curid=1244931" title="Lądowisko Tarnów">
Lądowisko Tarnów

Lądowisko Tarnów – lądowisko w południowo-wschodniej części Tarnowa, pełniące obecnie funkcję sportową na potrzeby Aeroklubu Ziemi Tarnowskiej. Od czasu do czasu odbywają tu się pikniki lotnicze, jednak impreza nie jest cykliczna.
Nawierzchnia trawiasta, walcowana. Pas na kierunku 09-27.
Lądowisko posiada dodatkowy pas startowy o wymiarach 50×10 m przeznaczony dla sekcji modelarskiej.
Warunkiem koniecznym korzystania jest uzyskanie zgody zarządzającego oraz posiadanie aktualnego ubezpieczenia OC w uprawianej dziedzinie sportu lotniczego. Lądowisko zostało wpisane na listę prowadzoną przez Urząd Lotnictwa Cywilnego w roku 2019 pod numerem 444. Położone jest na terenie dzierżawionym od Skarbu Państwa.

</doc>
<doc id="1244932" url="https://pl.wikipedia.org/wiki?curid=1244932" title="Kaaka Kaaka">
Kaaka Kaaka

Kaakha Kaakha – indyjski (dokładnie tamilski z tzw. Kollywoodu) film akcji z 2003 roku, którego akcja rozgrywa się w Ćennaj na południu Indii. W rolach głównych występują Surya Sivakumar ("Ghajini"), Jyothika i Jeevan. Film wyreżyserował Gautham Menon, autor "Pachaikili Muthucharam" i "Vettaiyadu Villaiyadu", a muzykę do niego napisał Harris Jayaraj. W Tamilnadu należał do pięciu najbardziej oglądanych filmów 2003 roku. To trzeci film, w którym małżeństwo Surya i Jyothika wystąpiło razem. Film stał się przełomowy w jego karierze, zyskując mu wielu fanów.

</doc>
<doc id="1244934" url="https://pl.wikipedia.org/wiki?curid=1244934" title="Puls dnia">
Puls dnia

Puls dnia – program publicystyczny emitowany w TVP1 w latach 1994-1996 pięć razy w tygodniu, od poniedziałku do piątku. Uchodził za sztandarowy program publicystyczny „Jedynki” w czasach prezesury Wiesława Walendziaka, który sam był jego pomysłodawcą.
Formuła programu była następująca: początkowo emitowano materiał filmowy związany z tematem dnia podany w programie, następnie dziennikarz zapraszał do studia polityka i zadawał pytania na temat najważniejszego politycznego wydarzenia dnia. Do prowadzących należeli m.in. Adam Pawłowicz, Piotr Semka, Marcin Wrona, Bogdan Rymanowski, Jacek Łęski, zaś wśród redaktorów pracujących nad programem należeli m.in. Maciej Gawlikowski, Amelia Łukasiak, Paweł Nowacki i Krzysztof Kuba Sufin.
Program wzbudzał kontrowersje, zwłaszcza wśród członków Krajowej Rady Radiofonii i Telewizji związanych z koalicją SLD-PSL. Dziennikarzom zarzucano stronniczość i sprzyjanie prawej stronie sceny politycznej. Szczególnie ostro atakowano Piotra Semkę i Marcina Wronę. Głośna była zwłaszcza sprawa, kiedy pełniący funkcję premiera Waldemar Pawlak zdenerwowany sposobem prowadzenia rozmowy przez Wronę powiedział mu po rozmowie: „Niech pan tak dalej uprawia dziennikarstwo, to daleko pan zajdzie”. Po tym incydencie Marcin Wrona wycofał się z prowadzenia "Pulsu" i powrócił do swojej macierzystej redakcji, RMF FM. Piotr Semka został z kolei zawieszony po tym, jak podczas rozmowy z Andrzejem Olechowskim spytał go o współpracę ze służbami specjalnymi PRL.
Program został zdjęty niedługo po objęciu prezesury przez Ryszarda Miazka. Nowy prezes zaproponował ekipie "Pulsu dnia" obsługę programu "Anioł Pański", ale dziennikarze nie przyjęli tej propozycji. Część z nich odeszła do redakcji nowo powstałego dziennika „Życie”. Archiwa programu zostały częściowo zniszczone. Obecnie w archiwum cyfrowym TAI znajduje się jedynie część materiałów archiwalnych Pulsu Dnia.

</doc>
<doc id="1244939" url="https://pl.wikipedia.org/wiki?curid=1244939" title="Charles Kaboré">
Charles Kaboré

Charles Kaboré (ur. 9 lutego 1988 w Bobo-Dioulasso) – defensywny pomocnik z Burkina Faso, grający w Dinamie Moskwa.
Kariera klubowa.
Kaboré pierwszy profesjonalny kontrakt podpisał z Olympique Marsylia, choć zabiegały o niego Chelsea, Arsenal oraz FC Barcelona. Od początku jego gra spodobała się trenerowi Geretsowi i często wprowadza go z ławki rezerwowych do gry m.in. w prestiżowym meczu z Paris Saint-Germain czy w meczu Pucharu UEFA ze Spartakiem Moskwa.
21 lutego 2013 roku podpisał kontrakt z Kubań Krasnodar. W 2015 został wypożyczony do FK Krasnodar.
Kariera reprezentacyjna.
Kaboré gra w reprezentacji narodowej Burkina Faso. W 2010 roku wystąpił w Pucharze Narodów Afryki 2010.

</doc>
<doc id="1244943" url="https://pl.wikipedia.org/wiki?curid=1244943" title="Marija Spiridonowa">
Marija Spiridonowa

Marija Aleksandrowna Spiridonowa, ros. Мария Александровна Спиридонова (ur. w Tambowie, zm. 11 września 1941 w lesie Miedwiediewskim koło Orła) – rosyjska działaczka rewolucyjna, przywódczyni lewicowej frakcji eserowców (w grudniu 1917 wyodrębnionej w partię lewicowych eserowców), w czasach sowieckich prześladowana i zamordowana.
Wczesne życie.
Pochodziła z rodziny szlacheckiej – jej ojciec był urzędnikiem państwowym.
W 1902 roku ukończyła żeńskie gimnazjum w Tambowie. Po śmierci ojca zmuszona była podjąć pracę, by zapewnić sobie utrzymanie. Pracowała jako sekretarka oraz urzędniczka zgromadzeń szlachty tambowskiej. Wtedy też przyłączyła się do organizacji eserowskiej stając się członkinią miejscowej grupy bojowej, której celem było zamordowanie radcy zarządu gubernatorskiego Gawriłły Łużenowskiego, który rok wcześniej brutalnie zdławił chłopskie bunty w guberni. 24 marca 1905 roku wzięła udział w studenckich wydarzeniach rewolucyjnych i została aresztowana na trzy tygodnie, przez co utraciła pracę urzędniczki. Udział w rewolucji zaważył później na odmowie przyjęcia jej do szkoły dla asystentów medycznych z uwagi na jej „niesolidność polityczną”. Będąc zaangażowaną w prace lokalnej grupy rewolucyjnej, była kochanką żonatego Władimira K. Wolskiego, lidera lokalnej PSR.
Zabójstwo Łużenowskiego.
16 stycznia 1906 roku zastrzeliła na dworcu w Borisoglebsku radcę gubernatora Tambowa, Gawriłłę N. Łużenowskiego, który według organizacji eserowskiej stał na przeszkodzie rozprzestrzeniania się rewolucji na prowincji. Ubrana w strój gimnazjalistki Spiridonowa nie wydawała się podejrzaną dla żandarmów. Trafiła gubernatora dwa razy w brzuch, dwa razy w pierś i raz w rękę. Postrzeliwszy Łużenowskiego Spiridonowa miała popełnić samobójstwo, ale w ostatniej chwili kozak z osobistej ochrony radcy uderzył ją w głowę kolbą. Bita przez żandarmów została dostarczona do siedziby żandarmerii.
Tam była katowana, szczególnie przez żandarma Żdanowa i kozaka Awramowa z osobistej ochrony Łużenowskiego. 
Przesłuchujący kobietę przewieźli ją do Tambowa, gdzie mieli kontynuować śledztwo. Tam została zgwałcona przez Awramowa, co odnotowała w liście. 
Kobieta majaczyła w gorączce i nie mogła być przesłuchiwana przez kilka tygodni.
Przyznała się do zabójstwa (zgodnie z wytycznymi kierownictwa partii), co tłumaczyła słowami: 
Przyznała się też do nielegalnej działalności. Zeznania przed sądem wykorzystywała do propagowania idei eserowców: „Jeżeli zostanę skazana na śmierć, umrę ze spokojną duszą”. Jej proces opisywany był w wielu gazetach, na jej cześć powstał wiersz napisany przez Maksimiliana Wołoszyna, a pisarz Leonid Andriejew publicznie poparł jej czyn. Po Rosji krążyły ulotki z jej podobizną, a ona sama – według Aleksandry Izmajłowicz, koleżanki z partii eserowców, „była utożsamiana z obrończynią ludu i kobietą za ten lud cierpiącą”.
11 marca 1906 roku, po dwóch miesiącach przesłuchiwań, moskiewski sąd skazał ją na karę śmierci poprzez powieszenie. Kara ta, pod wpływem opinii publicznej, po 16 dniach zamieniona została przez cara Mikołaja II na dożywotnią katorgę. Kiedy się o tym dowiedziała, miała powiedzieć przyjaciółce: „Nienawidzę autokracji tak bardzo, że nie chcę żadnej przysługi z jej strony”. Karę Spiridonowa odbywała w Nerczyńsku.
Na stacjach, przez które przejeżdżał pociąg, którym jechała na zesłanie, gromadziły się przychylne jej tłumy, niektórzy próbowali ją uwolnić. Dostawała kwiaty, jedzenie, wiersze; jak wspominała Aleksandra Izmajłowicz (jechała ze Spiridonową tym samym pociągiem): „Pewna zakonnica przyniosła piękny bukiet polnych kwiatów z dedykacją „Dla cierpiącego ptaszka, od sióstr zakonnych”.
21 marca 1906 roku w gazetach opublikowany został list Aleksandry Spiridonowej (matki Marii): 
Po rewolucji lutowej i obaleniu caratu, Spiridonowa została uwolniona na mocy amnestii dla więźniów politycznych ogłoszonej przez Rząd Tymczasowy i podpisanej przez ministra sprawiedliwości Aleksandra Kiereńskiego.
Polityka.
W maju 1917 roku Spiridonowa przyjechała do Moskwy i na zjeździe eserowców została wybrana do władz naczelnych partii (KC i Biuro Organizacyjne). Opowiadała się za sojuszem z bolszewikami.
Zbliżyła się do radykalnej frakcji lewicowych eserowców, którzy w listopadzie 1917 roku poparli rewolucję październikową i obalenie Rządu Tymczasowego. Spiridonowa odrzuciła jednak namowy Lenina i nie weszła do Rady Komisarzy Ludowych, pozostając najważniejszą postacią lewicowych eserowców. 
Wybrano ją na przedstawicielkę na Nadzwyczajny i II Zjazd Włościański.
Wstrząśnięta przez terror Lenina (uważała, że zabijać należy wyłącznie wrogów rewolucji, a nie niewinnych robotników czy chłopów), 6 lipca 1918 roku wzięła udział w powstaniu lewicowych eserowców przeciw władzy bolszewickiej, którego sygnałem miał być zamach na ambasadora Niemiec Wilhelma von Mirbacha. Po jego upadku została przewieziona do aresztu domowego na Kreml. Najwyższy trybunał rewolucyjny RFSRR skazał ją na rok więzienia, jednak w uznaniu zasług dla ruchu lewicowego darowano jej karę.
Aresztowania.
W latach 1919–1921 Spiridonowa była wielokrotnie aresztowana i więziona, m.in. w zakładzie psychiatrycznym (tzw. "Psychuszce") wskutek decyzji Dzierżyńskiego, który w 1921 roku napisał do szefa tajnego wydziału Czeki Samsonowa:
U Spiridonowej, która faktycznie cierpiała na problemy psychiczne od czasu pobicia jej przez policję carską w 1906 roku, zdiagnozowano „histeryczną psychozę”. W lutym 1919 roku sąd uznał ją za niepoczytalną i wysłał na przymusowe leczenie do szpitala psychiatrycznego w Kazaniu. 
Ze szpitala uciekała dwukrotnie i za każdym razem była złapana przez czekistów.
W 1921 roku działacze eserowscy zobowiązali się, że porzucą działalność polityczną w zamian za jej zwolnienie z więzienia. Spridonowa nie zajmowała się potem polityką, wyszła za mąż za kolegę z partii Ilję Majorowa, nie mieli dzieci.
W 1927 roku aresztowana, została zesłana do Samarkandy w Uzbekistanie, a potem do Ufy, stolicy Baszkirii. Na zsyłce pracowała w kołchozie, w zrzeszeniu rzemieślników i w banku.
W 1934 roku (po zamordowaniu szefa partii komunistycznej w Leningradzie Siergieja Kirowa) Spridonowa z mężem trafiła do więzienia i została oskarżona o planowanie zamachów. Nie przyznała się do zarzucanej jej winy:
W okresie wielkiego terroru, w 1937 roku została skazana na 25 lat więzienia pod sfingowanym zarzutem „przygotowywania zamachu na rząd Baszkirskiej ASRR i Klimienta Woroszyłowa”. Była więziona w izolatorach w Jarosławiu i Orle.
Śmierć.
Po ataku III Rzeszy na ZSRR w 1941 roku Spridonowa została rozstrzelana pod Orłem wraz ze 157 współwięźniami (m.in. Chrystianem Rakowskim) (wg Andrzeja Poczobuta ze 156 współwięźniami) rozkazem Ławrientija Berii w ramach egzekucji w lesie Miedwiediewskim przeprowadzonych przez NKWD.
Żyjąc 57 lat, w więzieniach i na zesłaniu spędziła 34 lata. Miała być przez bolszewików całkowicie wymazana z historii.
W 1990 roku w lesie Miedwiediewskim pod Orłem, w miejscu kaźni Spiridonowej i innych więźniów, stanęła pamiątkowa tablica. Dwa lata później Spiridonowa została zrehabilitowana.

</doc>
<doc id="1244949" url="https://pl.wikipedia.org/wiki?curid=1244949" title="Bronisław Brok">
Bronisław Brok

Bronisław Brok (właśc. Bronisław Kaufman, ur. 14 września 1906 r. w Warszawie, zm. 14 grudnia 1975 r. w Tel Awiwie w Izraelu) – polski literat, reżyser, scenarzysta, operator, fotograf, autor tekstów piosenek dla wokalistów, zespołów, a także na potrzeby teatru i filmu. Jest jednym z założycieli ZAKR.
Lata młodości.
Pobierał nauki w berlińskim Instytucie Językowym (Niemcy), a także w paryskim Instytucie Optyczno-Elektrycznym (Francja). W czasie tych studiów rozpoczął pracę w charakterze fotoreportera, asystenta reżysera i operatora.
W dwudziestoleciu międzywojennym zaczął pisać scenariusze i teksty piosenek dla zespołu Te cztery (grupa wokalna). Gdy wybuchła wojna, znalazł się w ZSRR. Działał tam jako aktor, reżyser, a także dramaturg w Teatrze Polskim (zachodnia Białoruś). Kierował też domem kultury w obwodzie czkałowskim, jak również teatrami frontowymi.
Po II wojnie światowej.
W latach 1944–1946 był szefem artystycznym lubelskiego Teatru II Armii Ludowego Wojska Polskiego. W 1947 roku funkcję tę pełnił w Wydziale Teatru i Widowisk Domu Wojska Polskiego w Warszawie. Rok później pracował jako kierownik literacki we wrocławskim teatrzyku Chochlik, gdzie nawiązał współpracę z kompozytorem Stefanem Rembowskim. Pisał też teksty do muzyki Władysława Szpilmana i Jerzego Wasowskiego. Największe przeboje powstały w latach 50. i 60. XX wieku.
Piosenki z jego tekstami śpiewali tacy wykonawcy, jak m.in.: Andrzej Bogucki, Olgierd Buczek, Chór Czejanda, Adolf Dymsza, Cezary Fabiński, Anna German, Wiera Gran, Maciej Koleśnik, Halina Kowalewska, Zbigniew Kurtycz, No To Co, Jerzy Połomski, Sława Przybylska, Hanna Rek, Rena Rolska, Irena Santor, Urszula Sipińska, Hanna Skarżanka, Anita Traversi (piosenkarka szwajcarska), Teresa Tutinas, Violetta Villas, Jadwiga Wejcman, Natasza Zylska.
Covery piosenek z tekstami B. Broka można usłyszeć np. w wykonaniu Anny Marii Jopek ("Jeszcze poczekajmy") czy też Edyty Geppert lub Barbary Melzer ("Nie wierzę piosence").

</doc>
<doc id="1244950" url="https://pl.wikipedia.org/wiki?curid=1244950" title="Dyea">
Dyea

Dyea – opustoszałe miasto znajdujące się w amerykańskim stanie Alaska. W dolinie wokół miasta znajduje się jeszcze kilka osad, w których żyje kilkanaście osób, jednakże dostęp do nich jest bardzo ograniczony i trudny. Dyea jest położona nieopodal rzeki Taiya oraz przełęczy Chilkoot. Podczas gorączki złota nad Klondike, Dyea była jedną z baz dla górników oraz poszukiwaczy złota, którzy używali Chilkoot, jako głównej trasy w drodze do kopalń złota w Jukonie.
Z uwagi na płytkość portu w Dyea, statki chętniej cumowano w porcie położonym w Skagway, mieście nieopodal, co mocno zahamowało rozwój miasta, a zamknięcie połączenia kolejowego z Skagway przez White Pass, oraz odkrycie nowej alternatywnej trasy przez White Pass and Yukon Route spowodowało, że górnicy nie używali już tak często Dyea, jako swojego punktu zaopatrzeniowego. Wraz z końcem gorączki złota miasto całkowicie opustoszało.
Do niedawna część narodowego parku historycznego gorączki złota nad Klondike znajdowała się w Dyea, jednakże obecnie całość została przeniesiona do Skagway.
Opustoszałe od lat miasto odwiedzane jest przez dziką zwierzynę, która występuje na Alasce, głównie przez niedźwiedzie brunatne, baribale, renifery oraz orły.

</doc>
<doc id="1244953" url="https://pl.wikipedia.org/wiki?curid=1244953" title="Morton Eden">
Morton Eden

Morton Eden, 1. baron Henley (ur. 8 lipca 1752, zm. 6 grudnia 1830) – brytyjski dyplomata.
Eden był młodszym z dwóch synów sir Roberta Edena, 3. baroneta Eden. Kształcony był w Eton College i w Christ Church w Oksfordzie.
Był ambasadorem Wielkiej Brytanii kolejno; w Bawarii (1776-1779), Kopenhadze (1779–1782), Dreźnie (1782–1791), Berlinie (1791–1793), Wiedniu (1793–1794) i w Hiszpanii (1794-1795).
w roku 1791, Eden został pasowany na rycerza 1791. W roku 1794 został członkiem Rady Królewskiej ("Privy Council"). Dnia 7 sierpnia 1783, poślubił Lady Elizabeth Henley (najmłodszą córkę hrabiego Northington), z którą miał czworo dzieci. W 1799 uczyniono go baronem Henley.
Lord Henley zmarł w roku 1830. Tytuł przejął po nim jego najstarszy syn Robert.

</doc>
<doc id="1244954" url="https://pl.wikipedia.org/wiki?curid=1244954" title="Trzy Oczy">
Trzy Oczy



</doc>
<doc id="1244956" url="https://pl.wikipedia.org/wiki?curid=1244956" title="Senad Tiganj">
Senad Tiganj

Senad Tiganj (ur. 28 sierpnia 1975 w Jesenicach) – słoweński piłkarz, grający na pozycji napastnika, reprezentant Słowenii.
Kariera piłkarska.
Kariera klubowa.
Tiganj występował w Svobodzie Lublana, NK Mura, Korotanie Prevalje, Olimpija Lublana, Karpatach Lwów, NK Rijeka, NK Lublana, Rot-Weiß Erfurt, SV Wacker Burghausen, Jahn Regensburg, NK Drava Ptuj, Kapfenberger SV, SAK Klagenfurt, Aluminij Kidricevo i ponownie w Dravie Ptuj. 
Kariera reprezentacyjna.
Z reprezentacją Słowenii uczestniczył w mistrzostwach świata w piłce nożnej 2002.

</doc>
<doc id="1244958" url="https://pl.wikipedia.org/wiki?curid=1244958" title="Wiktor Drymmer">
Wiktor Drymmer

Wiktor Tomir Drymmer (ur. 24 maja 1896 w Dobrzelinie, zm. 27 lipca 1975 w Ottawie) – dyplomata, żołnierz wywiadu – Oddziału II Sztabu Generalnego WP, kapitan piechoty Wojska Polskiego, sekretarz zarządu powołanego w Palestynie Związku Pracy dla Państwa. 
Życiorys.
Syn Karola i Wiktorii ze Sroków, siostrzeniec Henryka, Antoniego i Wilhelma. Naukę rozpoczął w 1904 w prywatnej szkole koedukacyjnej w Rawie Mazowieckiej, potem w czteroklasowej Szkole Udziałowej, tamże. Od 1911 uczęszczał do Szkoły Handlowej Miejskiej w Kielcach, a po przeniesieniu ojca do Warszawy – do Szkoły Handlowej Zgromadzenia Kupców, którą ukończył w 1914.
Komendant obwodu POW w Siedlcach (Okręg III, wcześniej IX), adiutant komendanta Okręgu IX a (X) POW „Podlasie”. Od odzyskania niepodległości w 1918 pełnił służbę w Oddziale Wywiadowczym Grupy Podlaskiej i 22 pułku piechoty. Od 1919 w Oddziale II Sztabu Generalnego WP. W czasie wyprawy kijowskiej organizator siatki wywiadu na Ukrainie. Do 1923 pełnił funkcję pomocnika "attaché" wojskowego w Tallinnie, mjr. Konstantego Abłamowicza. Z dniem 15 grudnia 1923 został mianowany "attaché" wojskowym "ad interim" przy Poselstwie RP w Tallinnie. Wówczas pozostawał oficerem nadetatowym 22 pułku piechoty. Od 1929 zastępca kierownika Wydziału Prasowego Ministerstwa Spraw Zagranicznych. W latach 1931–1939 dyrektor Wydziału Personalnego MSZ, jednocześnie od 1933 dyrektor Departamentu Konsularnego MSZ. Z uwagi na łączenie tych dwu funkcji uważany za szarą eminencję polskiej dyplomacji. Najbliższy (obok Jana Szembeka) współpracownik ministra Józefa Becka.
W 1935 Drymmer przekonał ministra Becka, by w kierowanym przez niego wydziale konsularnym MSZ skupiła się cała polityka państwa w sprawach żydowskich. „"Praca potoczyła się trzema torami: emigracja, studia i stałe informowanie społeczeństwa. Do pracy zabraliśmy się we trzech: dr A. Zarychta, naczelnik wydziału polityki emigracyjnej Departamentu Konsularnego, radca dr J. Wagner i ja”""." Kierowany przez Drymmera Wydział Konsularny nawiązał  tajną współpracę z kierowaną przez Włodzimierza Żabotyńskiego Narodową Organizacją Zbrojną (Irgun Cewai Leumi, ארגון צבאי לאומי). Współpraca ta polegała na wspieraniu nielegalnej (z punktu widzenia Wielkiej Brytanii) emigracji polskich Żydów do Palestyny, przekazywaniu broni, a także szkoleniu wojskowym działaczy Irgunu. Na działania te rząd polski przekazał w formie pożyczki z funduszu Wydziału Konsularnego 212 tys. złotych. Szkolenia wojskowe prowadzono w Rembertowie oraz w ośrodku Oddziału II w Andrychowie, gdzie wiosną 1939 odbył się czteromiesięczny kurs dla przybyłych z Palestyny bojowników Irgunu. Dalsze plany, w tym przekazanie na potrzeby emigrantów polskiego statku pasażerskiego przerwał wybuch wojny.
W 1934 jako kapitan ze starszeństwem z dniem 1 czerwca 1919 zajmował 180 lokatę na liście starszeństwa oficerów stanu spoczynku piechoty. Pozostawał wówczas na ewidencji Powiatowej Komendy Uzupełnień Warszawa Miasto III z przydziałem mobilizacyjnym do Oficerskiej Kadry Okręgowej Nr I.
Po agresji Niemiec i ZSRR na Polskę we wrześniu 1939 na emigracji, początkowo w Rumunii, następnie w Palestynie. Tam nawiązał kontakt z Abrahamem Sternem, z którym przed wojną współpracował w Warszawie i z jego pomocą założył nielegalne (według władz brytyjskich, a później polskich władz wojskowych) propiłsudczykowskie pismo „Biuletyn Niezależnych”. Dzięki interwencji Drymmera u generała M. Karaszewicza-Tokarzewskiego kapral Mieczysław Biegun otrzymał bezterminowy urlop z polskiego wojska, a także zwolnienie z przysięgi wojskowej, co pozwoliło mu wstąpić, już pod nazwiskiem Menachem Begin, do Irgunu, a potem stanąć na czele tej organizacji.
W latach 1947–1949 w Polskim Korpusie Przysposobienia i Rozmieszczenia w Wielkiej Brytanii, następnie po 1951 na emigracji w Kanadzie. Pracował zawodowo jako tapicer.
W Londynie członek władz Ligi Niepodległości Polski, po 1951 odsunął się od działalności politycznej, poświęcając się pracy pisarskiej i społecznej w Stowarzyszeniu Polskich Kombatantów w Kanadzie i Teatrze Polskim w Ottawie, którego był współorganizatorem, administratorem, scenografem i reżyserem.
Pochowany 11 maja 1976 na Cmentarzu Wojskowym na Powązkach w Warszawie (kwatera A 12-1-28).
Żona Halina (Halszka) Trzcińska (1903–1987), córka Halina (1921–1985) – żona Juliusza Łukasiewicza.

</doc>
<doc id="1244962" url="https://pl.wikipedia.org/wiki?curid=1244962" title="Panierka">
Panierka



</doc>
<doc id="1244963" url="https://pl.wikipedia.org/wiki?curid=1244963" title="Program Restytucji Populacji Sokoła Wędrownego w Polsce">
Program Restytucji Populacji Sokoła Wędrownego w Polsce

Program Restytucji Populacji Sokoła Wędrownego w Polsce – program opracowany przez sokolników, myśliwych i przyrodników zainteresowanych odbudową populacji tego gatunku, z inicjatywy ówczesnego wojewódzkiego konserwatora przyrody we Włocławku Czesława Sielickiego. Porozumienie o powołaniu Programu podpisali w roku 1993 przedstawiciele Wojewody Włocławskiego, Wojewody Krakowskiego, Zarządu Głównego PZŁ i Fundacji Aktywnej Ochrony Ptaków Ginących.
Program, po zaopiniowaniu przez Państwową Radę Ochrony Przyrody, został zatwierdzony przez Ministra Ochrony Środowiska, Zasobów Naturalnych i Leśnictwa (obecnie Minister Środowiska).
Pracami na rzecz odtworzenia populacji sokołów w Polsce kieruje Rada Programu, złożona z szefów ośrodków hodowli tego gatunku oraz przedstawicieli instytucji zajmujących się sokołem (między innymi Stowarzyszenie na rzecz Dzikich Zwierząt "Sokół", Polski Związek Łowiecki, Gniazdo Sokolników, Polski Zakon Sokolników) .
Najważniejszym celem Programu jest odbudowa populacji nadrzewnej sokoła wędrownego, niegdyś charakterystycznej dla obszaru Polski.
Podstawowe elementy Programu to hodowla sokołów, ich reintrodukcja, obrączkowanie reintrodukowanych ptaków oraz monitoring odbudowującej się populacji, w tym instalowanie sztucznych gniazd i obrączkowanie piskląt.
Od 2010 roku Stowarzyszenie na rzecz Dzikich Zwierząt "Sokół" prowadzi Program na nowych zasadach, opartych o doświadczenia podobnego Programu zrealizowanego w Niemczech. Główne zasady nowego Programu to koncentracja reintrodukcji w ograniczonej liczbie lokalizacji, preferowane wypuszczanie samców jako kluczowych dla powodzenia Programu oraz ścisła współpraca z leśnikami i skierowane do nich programy edukacyjne.

</doc>
<doc id="1244989" url="https://pl.wikipedia.org/wiki?curid=1244989" title="HMS Sirius (1797)">
HMS Sirius (1797)

HMS Sirius - brytyjska 36 działowa fregata z okresu wojen napoleońskich.
Historia.
W 1794 Brytyjczycy zdobyli hiszpańską fregatę „San Fiorenzo” i na jej podstawie opracowali plany nowego typu fregat. Zamówienie na nową fregatę zostało złożone przez Admiralicję 25 kwietnia 1795 w leżącej nad Tamizą londyńskiej stoczni Dudman. Wodowanie i wejście do służby miało miejsce w 1797.
W latach 1797 - 1805 „Sirius” brał udział w blokadzie morskiej sił Napoleona w Europie. W 1798 zdobył dwie holenderskie jednostki. W 1801 na Morzu Północnym zdobył Francuską fregatę „Oiseau”. W 1802 brał udział w morskiej blokadzie Brestu.
21 października 1805 HMS „Sirius” wraz z innymi okrętami dowodzonymi przez admirała Nelsona wziął udział w bitwie pod Trafalgarem, w której walczył tuż przy okręcie flagowym HMS "Victory".
W latach 1806 - 1808 służył w rejonie Morza Śródziemnego, gdzie zdobył francuską korwetę „Bergère”. W lecie 1810 został skierowany w rejon Oceanu Indyjskiego, gdzie walczył przeciwko siłom francuskim. 23 sierpnia w czasie walk z Francuzami na Mauritiusie „Sirius” wszedł na skały i ciężko uszkodzony został opuszczony i podpalony przez własną załogę, a następnie zatonął 25 sierpnia. Była to jedyna wygrana przez Francuzów bitwa morska tego okresu.
W 1964 wrak został odkryty przez nurków amatorów. Przystąpiono do eksploracji szczątków okrętu, w wyniku której dokonano na nim znacznych zniszczeń.

</doc>
<doc id="1244991" url="https://pl.wikipedia.org/wiki?curid=1244991" title="Antoniusz Feliks">
Antoniusz Feliks

Marek Antoniusz Feliks, "Marcus Antonius Felix" lub "Tiberius Claudius Felix" – grecki wyzwoleniec Klaudiusza, w latach 52–58 zarządca Judei ("procurator"), przed nim został oskarżony Paweł z Tarsu. Jego bratem był Marek Antoniusz Pallas.
Wg Tacyta: "Antoniusz Feliks" (...) "wśród wszelakiego okrucieństwa i rozpusty władzę królewską z duszą niewolnika wykonywał" ("Dzieje" V, 9; tłum. Seweryn Hammer).
Feliks trzykrotnie za żony miał królowe (Swetoniusz, Żywot Klaudiusza 28). Jedną z nich była Druzylla Mauretańska, prawnuczka Kleopatry i Antoniusza, drugą Druzylla – córka Agryppy I. Nazwiska trzeciej nie znamy. 
Z małżeństwa z córką Agryppy I miał syna Tyberiusza Klaudiusza Agryppę.

</doc>
<doc id="1244992" url="https://pl.wikipedia.org/wiki?curid=1244992" title="Debora Caprioglio">
Debora Caprioglio

Debora Caprioglio (ur. 3 maja 1968) – włoska aktorka.
Znana dzięki roli w filmie "Papryka" w reżyserii Tinto Brassa.
W latach 1987–1989 była partnerką Klausa Kinskiego.

</doc>
<doc id="1244994" url="https://pl.wikipedia.org/wiki?curid=1244994" title="George Cholmondeley (1. markiz Cholmondeley)">
George Cholmondeley (1. markiz Cholmondeley)

George Cholmondeley, 1. markiz Cholmondeley (ur. 11 maja 1749 w Hardingstone, zm. 10 kwietnia 1827 w Londynie) – brytyjski polityk i dyplomata.
Jego ojcem był George Cholmondeley, wicehrabia Malpas.
W latach 1770–1815 nosił tytuł hrabiego (Earl of) Cholmondeley. W latach 1782–1785 był brytyjskim ambasadorem w Berlinie. W 1822 odznaczony Orderem Podwiązki

</doc>
<doc id="1244995" url="https://pl.wikipedia.org/wiki?curid=1244995" title="Marek Antoniusz Julianus">
Marek Antoniusz Julianus

Marek Antoniusz Julianus, "Marcus Antonius Iulianus" – prokurator Judei podczas pierwszego powstania żydowskiego przeciwko Rzymianom. 
28 sierpnia 70 roku, gdy legioniści rzymscy szturmowali obwód świątynny w Jerozolimie, Tytus zwołał naradę wyższych dowódców w której udział brał także Antoniusz Julianus. Miano zdecydować czy Świątynia Jerozolimska ma zostać zniszczona. Później Antoniusz Julianus napisał dzieło, w którym samych Żydów obarczał winą za los, jaki ich spotkał (wspomina o tym w ubocznej uwadze Minucjusz Feliks w dialogu "Oktawiusz" 33, 4). To właśnie na jego wspomnieniach oparł się Tacyt opisując naradę Tytusa w zaginionych obecnie księgach "Dziejów".

</doc>
<doc id="1245001" url="https://pl.wikipedia.org/wiki?curid=1245001" title="Alleyne Fitzherbert">
Alleyne Fitzherbert

Alleyne Fitzherbert (lub: FitzHerbert) (ur. 1 marca 1753 w Derby, zm. 19 lutego 1839 w Londynie) – brytyjski arystokrata (1. baron St Helens) i dyplomata.
Życiorys.
Był człowiekiem świetnie wykształconym. Kształcił się kolejno w Derby School (1763-1766), Eton College (1766–70) i w St John’s College na Uniwersytecie Cambridge (1770-1774). Do jego przyjaciół należał uczony leksykograf dr Samuel Johnson.
W lutym 1777 rozpoczął karierę dyplomaty jako brytyjski wysłannik do Brukseli, dlatego tytuł M.A. (magister) musiał bronić zaocznie. Pozostał w Brukseli do sierpnia 1782, gdy premier William Petty, 2. hrabia Shelburne wysłał go do Paryża, by negocjował warunki pokoju z Francją, Hiszpanią i Holandią. Dnia 20 stycznia 1783 preliminaria zostały podpisane. Pokój zawarto już bez bezpośredniego udziału Fitzherberta, lecz to właśnie jego zabiegi uczyniły go w ogóle możliwym. Latem roku 1783 wysłano go jako wysłannika nadzwyczajnego do Rosji. W roku 1787 towarzyszył carycy Katarzynie II w jej podróży po Krymie.
Był ambasadorem w Hiszpanii w latach 1790–1794. W 1793 podpisał traktat sojuszniczy między Hiszpanią a Wielką Brytanią. 25 marca 1794 roku został brytyjskim ambasadorem w Hadze, które to stanowisko piastował, aż do chwili gdy Francuzi podbili kraj.
Ostatnią misję dyplomatyczną odbył w roku 1801 do Petersburga, by pogratulować Aleksandrowi I objęcia tronu i by zawrzeć sojusz z Rosją. Jak zwykle był bardzo skuteczny.

</doc>
<doc id="1245004" url="https://pl.wikipedia.org/wiki?curid=1245004" title="Kilindini">
Kilindini

Kilindini – naturalny port morski miasta Mombasa w Kenii, nad Oceanem Indyjskim, utworzony przez estuarium kilku łączących się niewielkich rzek. Jest jedynym międzynarodowym portem Kenii, zarząd sprawuje Kenya Ports Authority (KPA). 
Nazwa Kilindini pochodzi od słowa "głęboki" w języku Suahili, port został tak nazwany z uwagi na naturalną głębokość kanału portowego. Naturalny port powstał w toku zalania doliny rzecznej przez podnoszący się poziom wód, tworząc estuarium. Oddziela on od południa wyspę, na której położona jest Mombasa, od stałego lądu.
Port Kilindini zaczęto użytkować od 1896 – rozpoczęcia prac przy kolei ugandyjskiej. Podczas II wojny światowej Kilindini było jedną z baz brytyjskiej Floty Wschodniej, operującej na Oceanie Indyjskim. Znajdowała się w pobliżu także placówka brytyjskiej służby łamania szyfrów (centrala w Bletchley Park).

</doc>
<doc id="1245005" url="https://pl.wikipedia.org/wiki?curid=1245005" title="Jan Majkowski">
Jan Majkowski

Jan Majkowski (ur. 1828, zm. 1905) – członek Centralnego Komitetu Narodowego, współautor Manifestu 22 stycznia.
Życiorys.
Urzędnik Komisji Skarbu, członek Tymczasowego Rządu Narodowego od stycznia do kwietnia 1863 roku, później komisarz powstańczy w Galicji, członek Komitetu Centralnego Narodowego.
Brat Marii Ilnickiej, która ułożyła – przyjęty 17 stycznia 1863 r. przez Komitet Centralny Narodowy – "Manifest do Narodu Polskiego".

</doc>
<doc id="1245008" url="https://pl.wikipedia.org/wiki?curid=1245008" title="Komitet Centralny Narodowy jako Tymczasowy Rząd Narodowy">
Komitet Centralny Narodowy jako Tymczasowy Rząd Narodowy



</doc>
<doc id="1245009" url="https://pl.wikipedia.org/wiki?curid=1245009" title="TRN">
TRN



</doc>
<doc id="1245012" url="https://pl.wikipedia.org/wiki?curid=1245012" title="Inabe">
Inabe

 – miasto w Japonii, w prefekturze Mie, w środkowej części wyspy Honsiu, na południowy zachód od Nagoi.
Położenie.
Miasto leży w północnej części prefektury Mie nad rzeką Inabe.
Sąsiaduje z miastami:
Historia.
Miasto zostało powstało 1 grudnia 2003, z połączenia miasteczek: Hokusei, Inabe, Daian i Fujiwara.

</doc>
<doc id="1245013" url="https://pl.wikipedia.org/wiki?curid=1245013" title="Publiusz Marcellus">
Publiusz Marcellus

Gajusz Kwinkcjusz Certus Publiusz Marcellus, "Gaius Quinctius Certus Publius Marcellus", rzymski namiestnik Syrii ok. 133 n.e. Został wysłany przez Hadriana do Judei, gdy namiestnik Judei, Kwintus Tinnejusz Rufus nie mógł sobie poradzić z powstaniem Bar-Kochby.

</doc>
<doc id="1245014" url="https://pl.wikipedia.org/wiki?curid=1245014" title="Marek Ambiwulus">
Marek Ambiwulus



</doc>
<doc id="1245015" url="https://pl.wikipedia.org/wiki?curid=1245015" title="Wentidiusz Kumanus">
Wentidiusz Kumanus



</doc>
<doc id="1245016" url="https://pl.wikipedia.org/wiki?curid=1245016" title="D.O.K.">
D.O.K.



</doc>
<doc id="1245018" url="https://pl.wikipedia.org/wiki?curid=1245018" title="Thomas Bruce (7. hrabia Elgin)">
Thomas Bruce (7. hrabia Elgin)

 
Thomas Bruce, 7. hrabia Elgin i 11. hrabia Kincardine (ur. 20 lipca 1766 w Broomhall, zmarły w Fife 14 listopada 1841 roku w Paryżu) – brytyjski dyplomata. 
W latach 1799-1803 był posłem brytyjskim w Konstantynopolu. Znany jest dziś jako człowiek, który zlecił zdjęcie starożytnych rzeźb (tzw. marmurów Elgina) z ateńskiego Partenonu, które następnie wywiózł do Anglii. Prace te powodowały zniszczenia Partenonu, stosowano bowiem łomy, piły i materiały wybuchowe. Na określenie działalności lorda Elgina w języku francuskim uformował się nawet termin „elginizm” ("elginisme") oznaczający rabunkowe pozbawianie historycznych obiektów architektonicznych ozdób rzeźbiarskich.
Rabunek marmurów nie przyniósł mu szczęścia – jego pobyt na Bliskim Wschodzie był wyjątkowo pechowy. Od najmłodszych lat Elgin cierpiał na dolegliwości, które dziś uważa się kiłę. Utrata nosa wskutek tej choroby sprawiła, że stał się celem wielu okrutnych żartów, a młoda żona znalazła sobie kochanka. Elgin rozwiódł się z nią w 1807 r., było to jednak skandalem. W 1810 ożenił się z Elżbietą (1790-1860), najmłodszą córką Jakuba Townsenda Oswalda z Dunnikier.
W 1810 r. Elgin, doprowadzony do bankructwa kosztami swojego przedsięwzięcia (szacowanymi na £75 000), zmuszony został do zaoferowania Koronie Brytyjskiej marmurów do sprzedaży. Już wówczas legalność i etyczna strona przedsięwzięcia Elgina budziły w Brytanii wątpliwości. Na zalecenie komisji parlamentarnej, marmury zostały zakupione przez Wielką Brytanię w 1816 r. za £35 000, znacznie poniżej poniesionych przez Elgina kosztów. Jego posiadłości były bardzo długo mocno obciążone długiem, dlatego jego syn James Bruce, 8. hrabia Elgin większość życia spędził za granicą.
Miał pięcioro dzieci: dwóch synów, w tym: Jamesa, późniejszego gubernatora generalnego Brytyjskiej Kanady i wicekróla Indii, i Fredericka Wright-Bruce, dyplomatę oraz trzy córki.
James, podobnie jak ojciec, okrył się niesławą jako europejski barbarzyńca i niszczyciel dzieł sztuki, gdy na jego rozkaz zniszczono Stary Pałac Letni pod Pekinem.

</doc>
<doc id="1245019" url="https://pl.wikipedia.org/wiki?curid=1245019" title="Jezioro Skrzynki Małe">
Jezioro Skrzynki Małe



</doc>
<doc id="1245022" url="https://pl.wikipedia.org/wiki?curid=1245022" title="Jezioro Struga">
Jezioro Struga



</doc>
<doc id="1245023" url="https://pl.wikipedia.org/wiki?curid=1245023" title="Jezioro Trzemeszno">
Jezioro Trzemeszno



</doc>
<doc id="1245024" url="https://pl.wikipedia.org/wiki?curid=1245024" title="Bergur Midjord">
Bergur Midjord

Bergur Midjord (ur. 20 kwietnia 1985) − farerski piłkarz grający na pozycji pomocnika w klubie B36 Tórshavn (Formuladeildin) ze stolicy rodzinnego archipelagu.
Kariera piłkarska.
Midjord od początku swojej kariery gra w zespole B36 Tórshavn ze stolicy Wysp Owczych. Zaczął tam grę w roku 2002, pojawiając się wówczas na boisku tylko raz w wygranym 6-0 meczu z VB Vágur. Cały kolejny sezon Midjord przesiedział na ławce rezerwowych. Dopiero rok 2004 rozpoczął bardziej regularne występy Bergura w składzie drużyny, wystąpił wtedy 10 razy, rok później zaś zajął miejsce w podstawowej jedenastce swojego zespołu grając w 25 spotkaniach. Wtedy też zdobył swoją pierwszą bramkę, zdobywając poza nią jeszcze cztery inne.
Kariera reprezentacyjna.
Bergur Midjord został w 2007 roku powołany do narodowej reprezentacji, pojawił się w niej do tej pory raz, na 44 minuty.

</doc>
<doc id="1245029" url="https://pl.wikipedia.org/wiki?curid=1245029" title="Heavy Metal 2000">
Heavy Metal 2000

Heavy Metal 2000 – nakręcona w 2000 roku kontynuacja animowanego filmu Heavy Metal z 1981 roku, który z kolei opiera się na komiksie fantasy o tym samym tytule. 
Fabuła filmu bazuje bezpośrednio na komiksie "Melting Pot", napisanej przez Kevina Eastmana, Simona Bisleya i Erica Talbota. Na ścieżkę dźwiękową złożyły się utwory takich zespołów i artystów heavy-metalowych jak Coal Chamber, Apartment 26, Billy Idol, Monster Magnet, Pantera, System of a Down, MDFMK, Queens of the Stone Age, Puya i innych. Film stworzyła CinéGroupe, wytwórnia z Montrealu.

</doc>
<doc id="1245031" url="https://pl.wikipedia.org/wiki?curid=1245031" title="James Cresset">
James Cresset

James Cresset (zm. 1710) był angielskim/brytyjskim dyplomatą.
W latach 1694-1703 był angielskim wysłannikiem nadzwyczajnym ("envoyé extraordinaire") w Elektoracie Hanoweru rezydującym w miastach; Hanower i Celle.
Jednocześnie w latach 1698-1703 sprawował funkcję brytyjskiego posła w Księstwie Wolfenbüttel. 

</doc>
<doc id="1245035" url="https://pl.wikipedia.org/wiki?curid=1245035" title="Clannad (gra komputerowa)">
Clannad (gra komputerowa)

 – japońska powieść wizualna stworzona przez studio Key, markę wydawcy Visual Arts. Gra została wydana 28 kwietnia 2004 roku na platformę Microsoft Windows. W przeciwieństwie do dwóch poprzednich produkcji tego studia, "Kanon" i "Air", które pierwotnie wydano jako gry dla dorosłych, a później ocenzurowano dla młodszych graczy, "Clannad" wydany został bez ograniczeń wiekowych. Grę przeportowano na konsole PlayStation 2, PlayStation Portable, Xbox 360, PlayStation 3, PlayStation Vita, PlayStation 4 i Nintendo Switch. 23 listopada 2015 roku produkcja pojawiła się w angielskiej wersji językowej na platformie Steam. "Clannad" przedstawia historię Tomoyi Okazakiego, który będąc w ostatniej klasie szkoły średniej, zaprzyjaźnia się z pięcioma dziewczynami ze szkoły i pomaga rozwiązać ich problemy.
Rozgrywka w "Clannad" opiera się na nieliniowej fabule, oferując przygotowane scenariusze, w których postać gracza nawiązuje bliższe relacje z pięcioma głównymi bohaterkami. Gra znajdowała się na liście najlepiej sprzedających się gier komputerowych w Japonii zarówno w momencie wydania, jak i wielokrotnie po premierze. W listopadzie 2005 roku studio Key wydało spin-off dla dorosłych "", który rozszerza scenariusz Tomoyo Sakagami, jednej z pięciu bohaterek "Clannad".
"Clannad" doczekał się wielu adaptacji. Powstały cztery mangi: pierwsza wydawana w "Comic Rush", druga w "Comi Digi +", trzecia w "Dengeki G’s Magazine" i "Dengeki G’s Festival! Comic", a czwarta w "Dragon Age Pure". Ukazały się również antologie, powieści ilustrowane, artbooki, słuchowiska i kilka albumów muzycznych. Film animowany, stworzony przez Toei Animation, który miał swoją premierę 15 września 2007 roku, poprzedził dwie serie anime studia Kyoto Animation, wraz z dwoma odcinakami OVA. Animowane adaptacje uzyskały wysokie wyniki sprzedaży w Japonii, jak i uznanie wśród zagranicznych krytyków.
Produkcja.
Producentem wykonawczym "Clannad" był Takahiro Baba, prezes firmy wydawniczej Visual Arts. Głównymi scenarzystami gry byli Jun Maeda, Kai i Yūichi Suzumoto. Maeda przewodził także planowaniu projektu i to on napisał większość scenariusza. Przy pisaniu tekstów pomagał Tōya Okano. Dyrektorką artystyczną została Itaru Hinoue, która przygotowała również projekty postaci. Grafiki komputerowe (CG) wykonali Miracle Mikipon, Mochisuke, Na-Ga i Shinory. Ścieżkę dźwiękową skomponowali Jun Meada, Shinji Orito i Magome Togoshi.
Według pierwszych zapowiedzi "Clannad" miał zostać wydany w 2002 roku, jednak premiera była kilkukrotnie przekładana i ostatecznie limitowana edycja gry na płycie DVD pojawiła się w sprzedaży 28 kwietnia 2004 roku. Standardowa edycja została wydana 6 sierpnia 2004 roku. W pierwszym wydaniu gry bohaterom nie były podłożone głosy – wersję z nagranymi głosami wydano 29 lutego 2008 roku pod nazwą "Clannad Full Voice".
W listopadzie 2014 roku firma Sekai Project rozpoczęła na stronie crowdfundingowej Kickstarter zbiórkę pieniędzy na stworzenie angielskiego tłumaczenia "Clannad". Celem kampanii było zebranie 140 tys. dolarów – kwota ta została osiągnięta w mniej niż 24 godziny. Gdy zbiórka osiągnęła 320 tys. dolarów, firma Sekai Project ogłosiła, że dodatkowo przetłumaczy i wyda na systemy Windows serię opowiadań "Hikari mimamoru sakamichi de". Angielska wersja "Clannad" została wydana na platformie Steam 23 listopada 2015 roku. 17 października 2019 roku ukazało się tłumaczenie gry na język chiński (pismo uproszone).
Adaptacje.
Film.
Na podstawie powieści wizualnej studio Toei Animation stworzyło film animowany "Clannad". Wyreżyserował go Osamu Dezaki, a scenariusz napisał Makoto Nakamura. W kinach w Japonii miał on premierę 15 września 2007 roku. Wersja DVD pojawiła się 7 marca 2008 roku.
Serie anime.
Dwie serie anime zostały stworzone przez studio Kyoto Animation i wyreżyserowane przez Tatsuyę Ishiharę. Pierwsza z nich była emitowana od 4 października 2007 roku do 27 marca 2008 roku. Druga seria, obejmująca część After Story z powieści wizualnej, będącą kontynuacją historii Nagisy, była emitowana między 3 października 2008 roku a 26 marca 2009 roku.
Odbiór.
"Clannad" zajął pierwsze miejsce w opublikowanych w październiku 2007 roku wynikach ankiety czasopisma „Dengeki G’s Magazine” na 50 najlepszych gier bishōjo. Recenzenci japońskiego magazynu „Famitsū” przyznali wydanej w 2006 roku wersji na konsolę PlayStation 2 oceny 7, 7, 6 i 6, co dało łączną notę 26 na 40 możliwych punktów. W 2008 roku produkcja zajęła drugą pozycję w ankiecie portalu Dengeki na najbardziej poruszająca grę wszech czasów. W 2011 roku czytelnicy magazynu „Famitsū” umieścili "Clannad" na 4. miejscu w rankingu najbardziej wzruszających gier. W 2014 firma Sony Computer Entertainment przeprowadziła ankietę wśród ponad 10 000 japońskich fanów konsol PlayStation, w której produkcja zajęła 18. miejsce na liście „Gry, które poruszają bardziej niż filmy i książki”.
W 2014 roku gra "Clannad" została zrecenzowana przez Andrew Barkera z portalu RPGFan, który przyznał jej ogólny wynik 83%. Pochwalił on dużą liczbę opcji dialogowych, które „pozwalają poczuć się zaangażowanym w przebieg opowieści”, „wiele naprawdę zabawnych momentów” i „emocjonalnie poruszające” historie, szczególnie w części After Story, w której Clannad „naprawdę przoduje” z „pełną smutku” i „naładowaną emocjonalnie” opowieścią. Recenzent skrytykował tytuł za niewystarczającą liczbę elementów wizualnych i za niektóre „mniej ciekawe” historie poboczne w części przedstawiającej szkolne życie bohaterów, której zakończenie jest wymagane do odblokowania After Story. W 2015 roku włoski serwis Multiplayer.it przyznał grze 9,2 na 10 punktów. Recenzent Simone Tagliaferri opisał ją jako „jedną z najlepszych powieści wizualnych, jakie kiedykolwiek powstały”, chwaląc mnogość rozgałęzień fabularnych, dialogi, a także realizm postaci, określając ich charakteryzację mianem najlepszej jaką „kiedykolwiek widziano w tym gatunku i ogólnie w świecie gier wideo”. Jego zdaniem „nie ma znaczenia, że gra została wydana w 2004 roku, ponieważ piękna historia nigdy się nie zestarzeje”.

</doc>
<doc id="1245037" url="https://pl.wikipedia.org/wiki?curid=1245037" title="Manuel Castelldosrius de Oms y de Santa Pau">
Manuel Castelldosrius de Oms y de Santa Pau

Manuel Castelldosrius (lub Castel dos Rios), markiz de Oms y de Santa Pau (ur. 1651, zm. 1710) – hiszpański dyplomata i polityk.
W latach 1698–1703 pełnił funkcję ambasadora Hiszpanii w Paryżu; później był Wicekrólem Peru.

</doc>
<doc id="1245039" url="https://pl.wikipedia.org/wiki?curid=1245039" title="Zygmunt Duczyński">
Zygmunt Duczyński

Zygmunt Duczyński (ur. 2 czerwca 1951 w Głuszycy, zm. 15 marca 2006 w Szczecinie) – polski reżyser teatru alternatywnego, animator kultury. Absolwent Studium Reżyserskiego Aleksandra Bardiniego w Warszawie, twórca i dyrektor artystyczny szczecińskiego Teatru Kana oraz ośrodka teatralnego założonego przez ludzi związanych z Kaną. 
Współpracował z innymi polskimi grupami alternatywnymi: Teatrem Ósmego Dnia, Provisorium, Grupą Chwilową, zespołami muzycznymi (Kwartet Jorgi, Dikanda), międzynarodowymi ośrodkami teatralnymi (Ośrodek Grotowskiego we Wrocławiu, Schloss Broellin) i szczecińskim środowiskiem offowym i studenckim. 
Jako terapeuta pracował z młodzieżą uzależnioną od narkotyków.
Pomysłodawca nazwy Kontrapunkt, dodanej do Przeglądu Małych Form Teatralnych i jeden z głównych organizatorów tego festiwalu. Laureat Nagrody Artystycznej Prezydenta Miasta Szczecina za rok 1994. 25 października 2010 imieniem Zygmunta Duczyńskiego nazwano jedną z ulic nieopodal Teatru Kana w Szczecinie.

</doc>
<doc id="1245044" url="https://pl.wikipedia.org/wiki?curid=1245044" title="Álvaro Cienfuegos">
Álvaro Cienfuegos

Álvaro Cienfuegos (ur. 27 lutego 1657 w Agüerina-Miranda − zm. 18 sierpnia 1739 w Rzymie) – hiszpański duchowny katolicki, kardynał i dyplomata.
Życiorys.
Hiszpański jezuita. Popierał prawa Habsburga Carlosa III do tronu hiszpańskiego.
W latach 1705-1710 wysłannik Karola Habsburga jako króla Hiszpanii do Lizbony. 30 września 1720 papież Klemens XI mianował go kardynałem, nadając mu tytuł prezbitera San Bartolomeo all’Isola. Po zwycięstwie Burbonów w walce o tron Hiszpanii przeszedł na służbę austriacką. Od 1722 sprawował funkcję ambasadora Austrii wobec Stolicy Apostolskiej. Był także biskupem Katanii (1721-25), arcybiskupem Monreale (1725-39) i administratorem diecezji Pecs na Węgrzech (od 1735). Odgrywał dużą rolę na konklawe 1721, konklawe 1724 i konklawe 1730, reprezentując interesy Wiednia.

</doc>
<doc id="1245045" url="https://pl.wikipedia.org/wiki?curid=1245045" title="Hanna Jania">
Hanna Jania

Hanna Maria Jania z domu Smoleńska (ur. 18 listopada 1928 i zm. 12 lutego 2008 w Warszawie) – polska pielęgniarka-położna, magister pedagogiki, wieloletnia nauczycielka i dyrektorka szkół położnych w Warszawie, publicystka i redaktorka naczelna miesięcznika "Pielęgniarka i Położna", z którym była związana w latach 1960–1970.
Była absolwentką trzyletniej Szkoły Pielęgniarsko-Położniczej w Gdańsku, ukończonej w 1949 roku. W 1950 uzyskała uprawnienia do nauczania w szkołach medycznych. Wyszła za mąż za rzeźbiarza Władysława Jania.
W 1967 ukończyła Wydział Pedagogiki na Uniwersytecie Warszawskim.
Za swoją pracę została wyróżniona między innymi odznaką honorową Za zasługi dla oświaty i medalem im. Stanisławy Leszczyńskiej.
Pochowana 18 lutego 2008 r., na cmentarzu Wawrzyszewskim w Warszawie. Miała troje dzieci.

</doc>
<doc id="1245046" url="https://pl.wikipedia.org/wiki?curid=1245046" title="Literatura dydaktyczna">
Literatura dydaktyczna

Literatura dydaktyczna – pozbawiony wspólnych wyróżników morfologicznych ogół utworów literackich, w których funkcje specyficznie literackie i estetyczne podporządkowane są funkcji wychowawczej. Głównym zadaniem utworów literatury dydaktycznej jest więc przekazywanie użytecznych wiadomości, prawd i pouczeń o charakterze moralistycznym, modeli, wzorów i ideałów godziwego życia oraz przekonań ideologicznych i politycznych. Zgodnie z koncepcją Stefanii Skwarczyńskiej można ją uznać za ogniwo literatury stosowanej.
Mimo braku wewnętrznoliterackiej specyfiki kategorii "literatury dydaktycznej" mówi się o gatunkach literackich wchodzących w jej skład. Należą do nich takie gatunki, które wykształciły właściwe sobie formy przekazu dydaktycznych treści. Do najważniejszych takich gatunków należą bajka, poemat dydaktyczny, poezja gnomiczna, przypowieść, moralitet, utopia, sztuka z tezą, exemplum, czasem satyra. W obrębie literatury artystycznej wlicza się do literatury dydaktycznej także całe określone typy piśmiennictwa literackiego - literaturę dla dzieci i młodzieży, utwory moralizatorskie, utwory moralistyczne, literaturę parenetyczną. Znaczenie terminu jest przy tym płynne - prócz gatunków literatury artystycznej do literatury dydaktycznej zalicza się często utwory homiletyczne, publicystyczne czy agitacyjno-propagandowe.
Płynność kategorii literatury dydaktycznej jest wynikiem jej genezy. Koncepcja literatury jako twórczości o swoistych zadaniach estetycznych, które nie tylko różnią się od zadań utylitarnych, ale wręcz stoją do nich w opozycji, jest wytworem romantyzmu. Dlatego też kategoria literatury dydaktycznej utrwaliła się dopiero w świadomości literackiej wieku XIX. Przedtem, zgodnie z maksymą poetyki horacjańskiej "prodesse et delectare" w funkcjach utylitarnych i estetycznych literatury widziano ścisłą jedność. 
Literatura świadomie dydaktyczna powstaje więc dopiero od XIX wieku - formy piśmiennictwa, utwory i gatunki wcześniejsze uznaje się za elementy literatury dydaktycznej jedynie "ex post". 

</doc>
<doc id="1245048" url="https://pl.wikipedia.org/wiki?curid=1245048" title="Język specjalny">
Język specjalny



</doc>
<doc id="1245050" url="https://pl.wikipedia.org/wiki?curid=1245050" title="Neville Holt">
Neville Holt

Neville Stanley Holt (ur. 9 marca 1912 w Leichhardt, zm. 6 lutego 2008 w Sydney) – australijski strzelec, olimpijczyk. Brat Johna, również strzelca.
Biografia.
Strzelania nauczył się od swojego ojca. Tuż przed II wojną światową wstąpił do milicji, ale nie walczył podczas wojny. Dzięki pracy w tej formacji miał dostęp do broni palnej, którą pożyczał na swoje treningi strzeleckie. Został członkiem założonego w 1948 roku "Mosman-Neutral Bay Rifle Club", którego zawodnikiem był przynajmniej do 1953 roku (później reprezentował "Parramatta Rifle Club"). Wystąpił na igrzyskach olimpijskich w Londynie (1948), gdzie pojawił się w jednej konkurencji – zajął 47. miejsce w karabinie małokalibrowym leżąc z 50 metrów (startowało 71 zawodników).
Po II wojnie światowej podjął pracę jako elektryk w Sydney. Pełnił funkcje przewodniczącego "New South Wales Rifle Association" i wiceprzewodniczącego "National Rifle Association of Australia" (1976). Redagował także jeden z australijskich magazynów strzeleckich, oraz zajmował się archiwizacją wyników zawodów strzeleckich.
Razem ze swoim bratem Johnem uczestniczył w 2000 roku w sztafecie olimpijskiej w Sydney. Zmarł 6 lutego 2008 roku w wieku niespełna 96 lat. W dniu śmierci był najstarszym żyjącym australijskim olimpijczykiem. Schedę po nim przejął jeździec Bill Roycroft. Jego nazwiskiem nazwano jedne z zawodów strzeleckich w Australii.

</doc>
<doc id="1245052" url="https://pl.wikipedia.org/wiki?curid=1245052" title="Izabella Bukraba-Rylska">
Izabella Bukraba-Rylska

Izabella Anna Bukraba-Rylska (ur. 1953) – socjolog, prof. zw. dr hab., do 2020 roku kierownik Zakładu Antropologii Kultury Wsi Instytutu Rozwoju Wsi i Rolnictwa PAN, pracownik Uniwersytetu Warszawskiego: kierownik Zakładu Socjologii Kultury Instytutu Socjologii WFiS oraz wykładowca. Głównie prace z zakresu socjologii wsi i rolnictwa.

</doc>
<doc id="1245055" url="https://pl.wikipedia.org/wiki?curid=1245055" title="Gwara młodzieżowa">
Gwara młodzieżowa



</doc>
<doc id="1245061" url="https://pl.wikipedia.org/wiki?curid=1245061" title="Wojna na Półwyspie Iberyjskim">
Wojna na Półwyspie Iberyjskim

Wojna na Półwyspie Iberyjskim (fr.: "Guerre d’indépendance espagnole"; hiszp.: "Guerra de la Independencia Española"; katal.: "Guerra del Francès"; port.: "Invasões Francesas"; ang.: "The Peninsular War") – konflikt rozpoczęty po zawarciu trójprzymierza Wielkiej Brytanii z Hiszpanią i Portugalią przeciw Francji. Toczyła się na Półwyspie Iberyjskim w czasie wojen napoleońskich. Konflikt zapoczątkowała okupacja Portugalii przez armię francuską w roku 1807 i Hiszpanii w 1808; trwał on aż do pokonania Napoleona w roku 1814.
Zmagania Hiszpanów stały się pierwszą w nowożytnej historii wojną narodowowyzwoleńczą i partyzancką. Zwycięstwo w tej wojnie Hiszpania i Portugalia zawdzięczały w znacznym stopniu swoim "guerrilleros" (partyzantom), których opór uniemożliwiał wielkim armiom napoleońskim pacyfikację półwyspu. 1/3 sił francuskich mogła walczyć z realnym przeciwnikiem; reszta zmagała się z partyzantką w obawie przed odcięciem kluczowych linii komunikacyjnych.
W ciągu dwóch ostatnich lat trwania konfliktu, po znacznym osłabieniu Francji w wyniku napoleońskiej wyprawy na Moskwę, sprzymierzone armie dowodzone przez księcia Wellingtona wypchnęły Francuzów za Pireneje, wyzwalając ostatecznie cały półwysep.
Wojna nadszarpnęła tradycyjny porządek społeczny i gospodarkę Portugalii i Hiszpanii, co zaowocowało długim okresem konfliktów politycznych i społecznych. Wyniszczające wojny domowe pomiędzy ugrupowaniami liberałów i tradycjonalistów, dowodzonymi przez oficerów wyszkolonych w czasie wojen napoleońskich, trwały na Półwyspie Iberyjskim aż do lat 50. XIX w. Konflikt przyspieszył również wyzwolenie dawnych kolonii hiszpańskich i portugalskich w Ameryce Środkowej i Południowej.
Tło konfliktu.
W roku 1806, w Berlinie, Napoleon Bonaparte ogłosił blokadę kontynentalną, zakazując importu towarów brytyjskich do Europy. Dwa państwa neutralne – Szwecja i Portugalia – od roku 1773 sprzymierzone z Anglią, nie zastosowały się do nakazu. Dlatego też po zawarciu traktatu pokojowego z Rosją w Tylży w 1807 roku Napoleon zdecydował się na zajęcie duńskich i iberyjskich portów.
Hiszpania początkowo zaproponowała Portugalii sojusz skierowany przeciwko przyszłemu najeźdźcy, ale wkrótce porozumiała się potajemnie z Francją, która w zamian za współpracę obiecała jej część terytoriów portugalskich. Hiszpanii najbardziej zależało na zajęciu floty sąsiada, dlatego wysłała dwie dywizje, by pomóc Francuzom w Portugalii.
27 października 1807 roku Hiszpania i Francja podpisały traktat w Fontainebleau, na mocy którego Portugalia została podzielona na trzy mniejsze państwa: królestwo Północnej Luzytanii, Algarve (powiększone o Alentejo) i okrojone królestwo Portugalii. W listopadzie, po odrzuceniu przez księcia-regenta Jana VI postanowień o blokadzie, Napoleon skierował na Półwysep Iberyjski Korpus Obserwacyjny Girondy (24 000 ludzi) pod dowódcem generała Jean Andoche Junota z zadaniem zajęcia Portugalii. Jednocześnie generał Dupont został wysłany na południe w stronę Kadyksu, a marszałek Nicolas Jean de Dieu Soult na północ do Corunii.
Armia portugalska miała bronić tylko portów i wybrzeża, w związku z czym już 29 listopada 1807 roku Junot stanął pod Lizboną. Armia portugalska, upadłszy na duchu, rozproszyła się. Ucieczka (29 listopada) królowej Marii i księcia-regenta wraz z całym rządem i dworem (około 10 tysięcy ludzi – nie licząc 9 tys. marynarzy – na 23 okrętach i 31 statkach handlowych) do Brazylii pozwoliła Janowi VI na nieprzerwane panowanie w oparciu o kolonie zamorskie. Był to poważny cios dla Napoleona, który napisał po latach: "C’est ça qui m’a perdu" („Tym mnie pokonali”).
Przebieg wojny.
Cicha inwazja (luty–lipiec 1808).
Pod pretekstem wzmocnienia francusko-hiszpańskiej armii okupacyjnej w Portugalii, wojska cesarskie zaczęły wkraczać do Hiszpanii, początkowo witane z entuzjazmem przez społeczeństwo. W lutym 1808 roku Napoleon zrzucił jednak maskę sojusznika i nakazał wojskom francuskim obsadzić kluczowe punkty strategiczne i fortece hiszpańskie Francuska kolumna, udająca konwój rannych żołnierzy, zajęła 29 lutego Barcelonę. Większość hiszpańskich dowódców nie miała zamiaru popierać dotychczas panującego reżimu, a tym samym walczyć (kiedy Mariano Álvarez de Castro obsadził mury cytadeli w Barcelonie gotów bronić się przed Francuzami, jego przełożeni kazali mu złożyć broń).
Licząca 100 000 ludzi Armia Królewska została sparaliżowana: źle wyekwipowana, pozbawiona dowództwa, które na wieść o zamieszkach w Madrycie uciekło na Baleary. Piętnaście tysięcy najlepszych wojsk, dowodzonych przez generała Romanę (tzw. „Dywizja Północna”), zostało użyczonych Napoleonowi w roku 1807 i stacjonowało w Danii pod francuskim dowództwem. Jedynie na obrzeżach kraju znajdowały się wojska o pewnym znaczeniu: w Galicji, gdzie stacjonowały oddziały Blake’a i w Andaluzji (Francisco Castaños). Francuzi konsekwentnie zajmowali całą północno-wschodnią część półwyspu i nie było nadziei na powstrzymanie inwazji.
Dla zabezpieczenia swoich podbojów Napoleon przedsięwziął serię intryg wymierzonych w hiszpańską rodzinę królewską. Zamach stanu przeprowadzony przez arystokrację zmusił Karola IV do abdykacji na rzecz własnego syna Ferdynanda. Napoleon wywiózł panujących do Bajonny, gdzie 5 maja zmusił obu do zrzeczenia się tronu, który objął Józef Bonaparte. Marionetkowy parlament w Madrycie zatwierdził nowego króla, ale kiedy Józef zamierzał wyegzekwować swe prawa, w stolicy, a później w całym kraju, wybuchła niekontrolowana rewolta. 2 maja (Dos de Mayo) mieszkańcy Madrytu wzniecili powstanie przeciw Francuzom; jedynie dzięki kilku szarżom kawalerii Gwardii i mameluków marszałka Murata udało się stłumić bunt, którego ofiarą padło około 150 Francuzów.
Następnego dnia Francuzi rozstrzelali kilkuset uczestników zamieszek. Podobne represje powtarzały się w innych miastach, co nie przynosiło spodziewanego efektu, wzmagało natomiast opór; wkrótce krwawa, szarpana „mała wojna” (hiszp. "guerrilla") ogarnęła niemal całą Hiszpanię. Niewielka prowincja Asturia stawiła zbrojny opór wygnawszy 25 maja swego francuskiego gubernatora i „wypowiedziawszy wojnę” Napoleonowi. W ciągu kilku tygodni wszystkie inne prowincje poszły jej śladem. Tłum zamordował 338 obywateli francuskich w Walencji; francuskie okręty liniowe zacumowane w Kadyksie zostały ostrzelane i zdobyte. Napoleon niezamierzenie sprowokował wojnę totalną, błąd, którego cesarstwo nigdy nie zdołało naprawić.
Pogarszająca się z dnia na dzień sytuacja militarna zmusiła Francuzów do znacznego zwiększenia sił – jeszcze w lutym Napoleon uważał, że do dokonania podboju kraju wystarczy mu 12 000 ludzi; w czerwcu 165 120 żołnierzy (w tym Legia Nadwiślańska) zostało przerzuconych do Hiszpanii dla zażegnania kryzysu. Tymczasem główne siły (80 000 ludzi) zdolne były jedynie do utrzymania wąskiego pasa kraju od Pampeluny i San Sebastián na północy po Madryt i Toledo na południu. Francuzi w stolicy potrzebowali osłony w postaci 30 000 żołnierzy Monceya. Tymczasem Junot tkwił w Portugalii, odcięty przez blisko 500 kilometrów nieprzyjacielskiego terytorium.
Na podstawie optymistycznych doniesień Murata Napoleon wysnuł wniosek, że powstanie upadnie, a jego brat będzie mógł spokojnie osiąść na tronie w Madrycie, gdy tylko lotne kolumny wojsk francuskich odzyskają ważniejsze miasta. By tego dokonać generał Dupont poprowadził 24 430 ludzi na Sewillę i Kadyks; marszałek Bessières ruszył do Aragonii i Starej Kastylii z 25 000 ludzi mając nadzieję z łatwością zająć Santander i Saragossę; marszałek Moncey pomaszerował na Walencję z 29 350 żołnierzami; a generał Duhesme z 12 710 ludźmi ruszył do Katalonii i oblegał Gironę.
Hiszpanie stawiali opór: katalońska milicja (tzw. "somatén") praktycznie otoczyła Barcelonę, a francuskie oddziały, które próbowały przebić się z kotła zostały odparte pod El Bruc ze znacznymi stratami; Girona dwukrotnie odparła szturmy. W Saragossie francuska propozycja honorowej kapitulacji spotkała się z lakoniczną odpowiedzią: "„wojna na noże”". Ludzie generała Palafoxa bronili się przez trzy miesiące, ustępując metr po metrze walcząc na śmierć i życie, by w końcu zmusić Lefebvre’a w sierpniu do odstąpienia. Marsz Moncey’ego ku wybrzeżu skończył się porażką pod murami Walencji, gdzie tysiąc francuskich rekrutów padło, szturmując miasto bronione przez mieszkańców i katolickich księży. Niczego nie osiągnąwszy, Moncey rozpoczął długi odwrót szarpany na każdym kroku. Po zdobyciu i splądrowaniu Kordoby Dupont, wystraszony masowymi wystąpieniami mieszkańców Andaluzji, przerwał ofensywę i schronił się za murami Andujar.
Jedynie na północy Francuzi mogli odnotować pewien sukces. W czerwcu kawaleria generała Lasalle’a rozniosła niewielką armię Cuesty w bitwie pod Cabezón i odblokowała drogę do Valladolid. Gdy marsz Bessières’a na Santander był nieustannie przerywany atakami partyzantów, Francuz zawrócił i natknął się na siły Blake’a i Cuesty pod Medina del Rio Seco. Obie armie spotkały się 14 lipca; Cuesta niezbyt roztropnie zostawił lukę pomiędzy własnymi a Blake’a liniami. Francuzi natychmiast wdarli się w tę lukę i po krótkiej, ale zaciętej walce z Blakiem, pokonali armię hiszpańską, ponownie oddając Starą Kastylię w ręce Napoleona.
Zwycięstwo Bessières’a ocaliło dla armii francuskiej połączenie z Francją. Droga do Madrytu została otwarta dla Józefa, a o klęskach pod Gironą, Walencją i Saragossą zapomniano; myślano tylko o wzmocnieniu Duponta, by mógł ponownie zmierzyć się z Andaluzją. Zadowolony Napoleon stwierdził, że "„skoro marszałek Bessières mógł pokonać Armię Galicji niewielkim wysiłkiem i z niewielkimi stratami, Dupont będzie zdolny pokonać każdego, kogo napotka”". Jednak po kilku dniach, Dupont został pokonany pod Bailén i musiał kapitulować wraz z całym korpusem wobec generała Castañosa.
Po stracie 24 000 ludzi, machina wojenna Napoleona w Hiszpanii runęła. Józef i francuscy dowódcy w Madrycie nakazali w panice generalny odwrót za rzekę Ebro, opuszczając Madryt i zaprzepaszczając efekty zwycięstw Bessières’a. Wieść o klęsce niepokonanej dotąd armii cesarskiej wstrząsnęła Europą. Legendy o hiszpańskim bohaterstwie wywołały żywe reakcje w Austrii, gdzie zaczął budzić się ruch oporu. Bailén stało się zarzewiem do powstania V Koalicji antynapoleońskiej.
Interwencja brytyjska (sierpień 1808).
Do chwili rozpoczęcia wojny w Hiszpanii i Portugalii brytyjskie operacje militarne na kontynencie europejskim miały niewielkie znaczenie i kończyły się porażkami (wyprawa na Walcheren w roku 1809 miała być ostatnią z nich). Brytyjska armia nie była wystarczająco liczna, by walczyć samodzielnie przeciw Francuzom, a bez silnych sojuszników nie mogła działać na kontynencie europejskim. Tymczasem 18 czerwca wybuchło portugalskie powstanie. Zryw ludowy w Portugalii i Hiszpanii zachęcił Brytyjczyków do zmobilizowania większych sił, a propaganda na Wyspach potrafiła wykorzystać nową sytuację: oto po raz pierwszy lud, nie książęta, chwycił za broń przeciwko „Wielkiemu Awanturnikowi”.
W sierpniu 1808 roku siły brytyjskie (w tym również Królewski Legion Niemiecki) wylądowały w Portugalii dowodzone przez generała porucznika Arthura Wellesleya, przyszłego księcia Wellington. Wellesley starł się 17 sierpnia z siłami Delaborde’a pod Roliçą. 20 sierpnia siły brytyjsko-portugalskie powstrzymały napór Francuzów w bitwie pod Vimeiro i odparły Junota. Wellesleya uznano jednak za zbyt młodego, by dowodzić całym korpusem ekspedycyjnym i został zastąpiony przez Harry’ego Burrarda. Burrard przedstawił Junotowi niezwykle łagodne warunki zawieszenia broni, zezwalając na niezakłóconą ewakuację z Portugalii – korzystając z okrętów Królewskiej Marynarki Wojennej (Royal Navy) – na podstawie kontrowersyjnego traktatu podpisanego w sierpniu w Sintrze. Brytyjski dowódca został z tego powodu odwołany do Anglii, a jego miejsce na czele 30-tysięcznego korpusu zajął John Moore.
Kluczowa rola w zaopatrzeniu, ochronie konwojów i zbieraniu informacji wywiadowczych przypadła Royal Navy. Wiceadmirał Lord Collingwood, stojący na czele Floty Śródziemnomorskiej, blokował francuską flotę w Tulonie od czasu zwycięstwa Brytyjczyków, ale też śmierci admirała Nelsona pod Trafalgarem. W czerwcu generał La Romana dokonał brawurowej ucieczki z Danii przez Göteborg, przerzucając lepiej wyszkoloną część swej Dywizji Północnej na pokładach brytyjskich okrętów do Santander. Obecność Royal Navy u wybrzeży hiszpańskich i francuskich spowalniała francuskie operacje w zachodniej i południowej Hiszpanii. Fregaty Collingwooda okupowały strategiczną Zatokę Róż na północ od Barcelony, blisko francuskiej granicy.
Napoleoński kontratak (październik 1808 – styczeń 1809).
Klęska pod Bailén i utrata Portugalii przekonały Napoleona, że Hiszpania nie jest łatwym celem. Poważnie zaniepokojony wieściami z Sintry, cesarz powiedział: "„Widzę, że po tej nieszczęsnej kapitulacji pod Bailén wszyscy potracili głowy. Zdaje się, że muszę się tam udać osobiście i uruchomić tę maszynę”". Francuzi w Hiszpanii stali teraz oparci plecami o Pireneje, w Katalonii i Nawarrze. Nie było pewne, czy utrzymają te ostatnie pozycje w razie hiszpańskiego ataku.
Tymczasem atak nie następował. Hiszpanie byli skłóceni, arystokracja wstrząśnięta rozmiarami rebelii, a patrioci niepewni jutra. Wraz z upadkiem monarchii władza spłynęła w ręce lokalnych junt, które mieszały się w sprawy wojny i utrudniały prace nowego rządu próbującego zainstalować się w Madrycie i w niektórych przypadkach były dlań nie mniej groźne niż dla Francuzów. Brytyjska armia w Portugalii borykała się z własnymi – logistycznymi i administracyjnymi problemami.
W rezultacie mijały miesiące, a we Francji trwała mobilizacja. Wkrótce Napoleon na czele "Armée d’Espagne" liczącej 278 670 ludzi pojawił się nad Ebro. Cesarz powiedział hiszpańskim posłom: "„Jestem tutaj z żołnierzami, którzy zwyciężyli pod Austerlitz, pod Jeną, pod Iławą. Kto im się oprze? Z pewnością nie wasze biedne wojsko, które nie umie się bić. Podbiję Hiszpanię w dwa miesiące i skorzystam z uprawnień zwycięzcy”". Ofensywa rozpoczęła się w listopadzie i była "„lawiną ognia i stali”".
Jednakże akcje Francuzów na zachodzie nie przebiegały zgodnie z planem. Marszałek Lefebvre zaatakował zbyt pospiesznie pod Pancorbo i nie udało mu się okrążenie Armii Galicji; generał Blake wycofał na bezpieczną odległość swą artylerię, za którą postępowała w porządku skrwawiona piechota. Lefebvre i Victor podjęli beztroski pościg, który skończył się klęską pod Valmasedą, gdzie ich przetrzebione wojska uległy hiszpańskim weteranom La Romany.
Losy kampanii rozstrzygały się na południu, gdzie główne siły Napoleona zniosły hiszpańskie centrum w morderczym ataku pod Burgos. Hiszpańska milicja, niezdolna do sformowania szyku, na widok mas kawalerii francuskiej rzuciła się do ucieczki, i tylko uparci Hiszpanie i Walończycy z Królewskiej Gwardii dotrzymali pola tylko po to, by zostać całkowicie rozbici przez Lasalle’a i jego "sabreurs". Marszałek Lannes na czele swych formacji rozbił 23 listopada ustępujące prawe skrzydło Hiszpanów w bitwie pod Tudelą, spędzając z pola Castañosa.
Na koniec izolowana armia Blake’a 17 listopada stanęła do starcia pod Espinozą. Jego linie wstrzymywały w zaciętych walkach ataki francuskie przez dzień i noc po to tylko, by rozproszyć się następnego dnia. Blake ponownie uciekł Soultowi do Santander, ale hiszpański front przestał istnieć i armie cesarskie szły niepowstrzymanie naprzód. Napoleon pchnął 45 000 ludzi na południe, w góry Sierra de Guadarrama osłaniające Madryt i to, co zostało z hiszpańskich armii. Góry nie powstrzymały Napoleona: w bitwie o przełęcz Somosierry 30 listopada, jego szwoleżerowie pod dowództwem Jana Kozietulskiego w gwałtownej szarży na armaty generała San Juana zdobyli wszystkie baterie. W ciągu kilku godzin cesarz sforsował przełęcz: milicja uciekła przed następującą piechotą francuską i tylko artylerzyści walczyli do końca. Francuskie patrole dotarły do Madrytu 1 grudnia, a cesarz wkroczył do miasta trzy dni później. Józef Bonaparte ponownie zasiadł na tronie Hiszpanii. San Juan wycofał się na zachód do Talavery, gdzie został zamordowany przez własnych podwładnych.
Niewielka armia brytyjska Johna Moore’a pojawiła się na krótko, zaskakując część kawalerii francuskiej pod Sahagun w rozpaczliwym wysiłku przecięcia linii komunikacyjnych z Burgos do Madrytu. Armia cesarska zmusiła jednak Moore’a do pospiesznego odwrotu przerywanego jedynie przez starcia straży tylnej (bitwy pod Benavente i Cacabelos). La Romana próbował przyjść sojusznikom z pomocą, ale gdy wojska brytyjskie ewakuowały się z La Coruña w styczniu 1809 roku, Hiszpan został sam i uległ armii francuskiej. Moore zginął, kierując obroną ewakuacji swoich wojsk. Około 26 000 schorowanych i słabych żołnierzy dotarło do Wielkiej Brytanii, 7000 ludzi brytyjskiego korpusu stracono.
W Katalonii Napoleon wzmocnił swe osłabione wojska znacznymi posiłkami jeszcze w październiku 1808, rozkazując marszałkowi Saint-Cyr wyruszyć na czele 17 000 ludzi i oswobodzić Duhesme’a w Barcelonie. Rosas wpadło w ręce Francuzów w listopadzie, otwierając St. Cyrowi drogę na południe; ten minął Gironę i – po forsownym marszu – rozbił część armii hiszpańskiej pod Cardedeu koło Barcelony (18 grudnia). Saint-Cyr i Duhesme ścigali uchodzących Hiszpanów generała Redinga i schwytali 1200 ludzi w Molins de Rei. W lutym 1809, Reding poprowadził odnowioną armię przeciwko Francuzom i – po serii marszów i kontrmarszów – stanął do bitwy pod Valls, gdzie został pokonany i zginął.
Saragossa, która jeszcze nie otrząsnęła się po bombardowaniach Lefebvre’a ostatniego lata, znów stanęła na drodze Francuzów. Druga obrona miasta przez Palafoxa zdobyła międzynarodowe uznanie. Lannes i Moncey ściągnęli dwa korpusy armijne (45 000 ludzi) dla przeprowadzenia drugiego oblężenia miasta, ale ich działa nie wywarły wrażenia na Hiszpanach: w tych murach hiszpańscy cywile-żołnierze, którzy uciekli z tylu pól bitew, okazali się niewzruszeni.
Gdy Francuzi przypuścili szturm (20 grudnia), Hiszpanie walczyli dzielnie, ale stopniowo oddawali miasto. Zamieniali klasztory w fortece, podpalali własne domy zajmowane przez wroga, bijąc się nawet wtedy, gdy dziesiątkowały ich choroby i głód. Większość podwładnych Palafoxa zginęła w walce, ale przez dwa miesiące Wielka Armia nie mogła postawić stopy na przeciwległym brzegu Ebro. 20 lutego 1809 opuścili wypalone ruiny z ciałami 54 tysięcy obrońców i atakujących.
Po nieco ponad dwóch miesiącach, Napoleon przekazał dowództwo w Hiszpanii w ręce swych marszałków i wrócił do Francji.
Brytyjczycy w Portugalii (1809).
W marcu marszałek Soult zapoczątkował drugą inwazję Portugalii poprzez tzw. korytarz północny. Początkowo zatrzymany przez milicje portugalskie na linii rzeki Miño, wkrótce zajął Chaves, Bragę i – 29 marca 1809 – Porto. Tymczasem obrona Silveiry w Amarante i innych miastach na północy zamknęła Soulta w Porto.
Miguel Pereira Forjaz, minister wojny, odbudował armię portugalską za brytyjskie pieniądze. Restrukturyzacja, rozpoczęta w roku 1806, została zakończona. Na wstępnym etapie powołano około 20 000 ludzi do armii regularnej i 30 000 do milicji. W późniejszym okresie powiększono armię do 50 000 i do 50 000 milicję, co stanowiło uzupełnienie dla 120 000 "Ordenanças" i ochotników.
Wellesley wrócił do Portugalii w kwietniu 1809 roku, by przejąć dowodzenie nad połączonymi brytyjsko-portugalskimi siłami. Wzmocnił armię brytyjską niedawno sformowanymi przez Forjaza pułkami portugalskimi, wyszkolonymi przez generała Beresforda na brytyjską modłę. Te nowe wojska pokonały Soulta w bitwie pod Grijo (10-11 maja) i następnie pod Porto (12 maja). Wszystkie miasta na północy zostały odbite przez Silveirę.
W lipcu Wellesley udał się do Hiszpanii, by dołączyć do armii Cuesty. Połączone siły miały zamiar pokonać I korpus Wielkiej Armii Victora pod Talaverą. Wellington przygotował atak na 23 lipca, ale Cuesta nie chciał na to przystać i udało się go przekonać dopiero następnego dnia. Opóźnienie dało Francuzom możność wycofania; tymczasem Cuesta rzucił swe siły w pościg za Victorem, przez co – niespodziewanie – stanął wobec całej armii francuskiej – siły Victora oraz garnizony Toledo i Madrytu. Hiszpanie na wszelki wypadek wycofali się, zostawiając na tyłach dwie dywizje brytyjskie.
Następnego dnia (27 lipca), trzy kolumny francuskie starły się z Brytyjczykami i zostały zmuszone do odwrotu. Bitwa pod Talaverą była niezwykle kosztownym „zwycięstwem” sprzymierzonych, po którym wycofali się na zachód, zostawiając za sobą kilka tysięcy rannych, których następnie Hiszpanie wydali Francuzom. Jakkolwiek Hiszpanie obiecali żywić armię brytyjską w Hiszpanii, nie tylko nie doszło do dostaw żywności, ale wojska hiszpańskie ostrzegały przed „aliantami” kolejne miasta na szlaku, co zmusiło Brytyjczyków do odwrotu. W czasie dalszych walk Anglicy nie ufali swym hiszpańskim sojusznikom. W późniejszych miesiącach tegoż roku armie hiszpańskie zostały dwukrotnie pobite pod Ocañą i Alba de Tormes.
Po serii negatywnych doświadczeń z Hiszpanami i w obawie przed kolejnym atakiem Francuzów, Wellesley postanowił wzmocnić obronę Portugalii. By osłonić na przyszłość Lizbonę, nakazał budowę systemu fortów i szańców zwanych "Liniami Torres Vedras".
W martwym punkcie (1810–1811).
Francuzi ponownie najechali Portugalię w lipcu 1810 roku z armią liczącą około 60 000 ludzi pod dowództwem marszałka Massény. Pierwszym znaczącym starciem była bitwa pod Côa. Nieco później Masséna pobił Brytyjczyków 27 września w bitwie pod Buçaco: najpierw został odparty, ale zaraz potem zmusił sprzymierzonych do wycofania. Ich fortyfikacje okazały się na tyle silne, że – po niewiele znaczącym ataku na Sobral 14 października – obie strony zostały na pozycjach. W rezultacie Francuzi – wobec szerzących się w szeregach chorób i braku dostaw – wycofali się.
W początkach roku 1811 Brytyjczycy dosłali uzupełnienia i podjęli ofensywę w Hiszpanii. 5 marca Francuzi zostali pokonani pod Barrosą podczas nieudanej próby odbicia Kadyksu, a Masséna został zmuszony do wycofania się z Portugalii po zwycięstwie sprzymierzonych w bitwie (3–5 maja) pod Fuentes de Oñoro. Masséna stracił 25 000 ludzi w Portugalii i został zastąpiony przez Auguste Marmonta. Soult nadciągnął z południa by uderzyć na Estremadurę i zajął ufortyfikowane miasto Badajoz przed powrotem do Andaluzji. Brytyjsko-portugalsko-hiszpańska armia dowodzona przez Williama Beresforda próbowała odebrać miasto; sprzymierzeni rozpoczęli oblężenie francuskiego garnizonu, który Soult zostawił, ustępując, ale nie przewidzieli, że Soult wróci. Beresford – dowiedziawszy się o nadciągającej odsieczy – wyekspediował swą armię oblegającą Badajoz przeciw naciągającym Francuzom i, 16 maja, po bitwie pod Albuerą Soult został zmuszony do wycofania się do Sewilli.
Wojna utknęła w martwym punkcie. Liczebnie przeważający Francuzi stracili zdolność do likwidowania sił znacznie słabszej partyzantki. Siły francuskie liczyły ponad 350 000 żołnierzy w "L’Armée de l’Espagne", ale ogromna większość – ponad 200 000 – miała za zadanie ochronę linii komunikacyjnych.
Zwycięstwo koalicji (1812–1814).
W styczniu 1812 Napoleon zatwierdził pełne włączenie Katalonii do cesarstwa. Jej terytorium zostało podzielone na departamenty Ter, Sègre, Montserrat i Bouches-de-l'Èbre. By nastroić pozytywnie społeczeństwo, ustalono, że język kataloński będzie w tych departamentach językiem oficjalnym, na równi z francuskim. Plan się nie powiódł z powodu odwiecznej awersji Katalończyków do Francuzów i "guerrilla" nadal była aktywna.
Wellington ponownie wkroczył do Hiszpanii w pierwszych dniach stycznia 1812 roku, oblegając i zajmując miasta Ciudad Rodrigo 19 stycznia i Badajoz po krwawym szturmie 6 kwietnia. Oba miasta zostały splądrowane przez wojsko. Armia sprzymierzonych zajęła 17 czerwca Salamankę, tuż przed przybyciem Marmonta – oba wojska stanęły naprzeciwko siebie 22 lipca. Bitwa pod Salamanką zakończyła się całkowitą klęską Francuzów, a marszałek Marmont został poważnie ranny. Podczas gdy Francuzi przegrupowywali swe siły, sprzymierzeni wkroczyli 6 sierpnia do Madrytu, a następnie ruszyli na Burgos, ale w trakcie tej ofensywy musieli zawrócić do Portugalii, gdzie odtworzona armia francuska groziła im wzięciem w dwa ognie. W konsekwencji tej ostatniej kampanii Francuzi zostali zmuszeni do przerwania przedłużającego się oblężenia Kadyksu i całkowitego wycofania z Andaluzji i Asturii.
Nadzieje na odzyskanie tych terenów odeszły wraz z katastrofalną w skutkach napoleońską wyprawą na Moskwę w roku 1812. Cesarz zabrał ciężko doświadczonej "Armée de l’Espagne" 30 000 żołnierzy, a ta, bez uzupełnień i zaopatrzenia, nie mogła powstrzymać nowej ofensywy brytyjsko-portugalskiej w maju 1813.
By skrócić linię zaopatrzenia, Wellington przeniósł swą bazę z Lizbony do Santander. Jego siły ruszyły na północ w końcu maja i zajęły Burgos; następnie oskrzydliły armię Józefa Bonapartego, spychając ją w dolinę rzeki Zadorra. W bitwie pod Vitorią 21 czerwca 65-tysięczna armia Józefa została rozgromiona przez 53 000 Brytyjczyków, 27 000 Portugalczyków i 19 000 Hiszpanów. Wellesley dalej ścigał Francuzów i wyparł ich z San Sebastián; miasto zostało całkowicie zrabowane i spalone.
Sprzymierzeni ścigali Francuzów, osiągając w początkach lipca podnóża Pirenejów. Soult, który objął dowództwo nad wojskami francuskimi, rozpoczął kontrofensywę, zadając przeciwnikom dwa dotkliwe ciosy w bitwie pod Maya i o wąwóz Roncesvalles. Na tym skończyły się jego sukcesy, odparty przez sprzymierzeńców stracił rozpęd i w końcu uciekł po przegranej pod Sorauren (28–30 lipca).
7 października, gdy Wellington otrzymał wieści z frontu niemieckiego, zdecydował się wkroczyć do Francji, pokonując rzekę Bidasoa. 11 grudnia zdesperowany Napoleon zgodził się na zawarcie z Hiszpanią separatystycznego traktatu pokojowego w Valençay, na mocy którego uwolnił i uznał Ferdynanda za władcę, w zamian za co sprzymierzeni mieli wycofać się za Pireneje. Walki jednak nie ustały, bowiem Hiszpanie nie ufali Francuzom.
Wojna zakończyła się pasmem zwycięstw sprzymierzonych: przełęcz Vera, bitwa pod Nivelle i bitwa pod Nive koło Bajonny (10–14 grudnia 1813), bitwa pod Orthez (27 lutego 1814) i oblężenie Tuluzy (10 kwietnia), już po abdykacji cesarza.
Guerrilla.
W czasie wojny Brytyjczycy aktywnie wspierali zarówno portugalską milicję, jak i hiszpańskich "guerrilleros", którzy wiązali tysiące francuskich wojsk. Brytyjczycy działali tak, bowiem kosztowało ich to znacznie mniej niż uzbrajanie i rzucanie przeciw Francuzom regularnej armii. Z brytyjską pomocą była to jedna z najbardziej udanych wojen partyzanckich w dziejach. Jednakże ta "Guerra de guerrillas" („wojna małych wojen”) była uciążliwa dla wszystkich. Hiszpańscy „patrioci” z równym zapałem atakowali Francuzów, jak i wymuszali kontrybucje bądź rabowali własne hiszpańskie miasta. Wielu z nich było zwykłymi rabusiami próbującymi wzbogacić się korzystając z wojny. W późniejszym okresie władze wojskowe próbowały uczynić z nich prawdziwych żołnierzy, formując w regularne oddziały, jak np. oddział Francisca Espoza y Miny – Cazadores de Navarra.
Ten pomysł miał swoje dobre i złe strony. Z jednej mundur i wojskowa dyscyplina mogły powstrzymać byłych partyzantów od rabunków i dezercji. Z drugiej natomiast im bardziej oddział przypominał w działaniu regularną armię, tym łatwiej było Francuzom unikać zasadzek i pokonywać go w polu. Kilku przywódców partyzanckich współpracowało z władzami z patriotycznych pobudek. Większości zależało jedynie na otrzymaniu stopni oficerskich, uzbrojenia, wyposażenia i wyżywienia z państwowej kasy.
Okazało się, że Hiszpanom najbardziej odpowiadał styl walki partyzanckiej. Większość prób pobicia Francuzów przez regularne wojska hiszpańskie kończyła się przegraną. Jednakże zaraz po przegranej bitwie, gdy żołnierze mogli przekształcić się w "guerrilleros", skutecznie wiązali znaczniejsze siły francuskie na większym terytorium za znacznie niższą cenę w ludziach, zaopatrzeniu i pieniądzach. Sukces Wellingtona w tej wojnie często jest przypisywany skutecznemu rozbijaniu francuskich struktur wojskowych przez "guerrilleros".
Rola wywiadu.
Po roku 1810 wywiad zaczął odgrywać kluczową rolę w brytyjskim sposobie prowadzenia wojny. Od portugalskich i hiszpańskich partyzantów wymagano przechwytywania francuskiej poczty kurierskiej. Od roku 1811 poczta ta była w całości lub częściowo szyfrowana. George Scovell za sztabu Wellingtona otrzymał zadanie łamania francuskich kodów.
Na początku Francuzi stosowali bardzo proste szyfry, tak że Scovellowi pomagali koledzy ze sztabu. Jednak z początkiem roku 1812 weszły do użytku szyfry dyplomatyczne, znacznie trudniejsze, nad którymi Scovell musiał trudzić się sam. Łamał je konsekwentnie, a wiedza o ruchach wojsk francuskich okazała się wielce pomocna w osiągnięciu ostatecznego zwycięstwa. Francuzi nie orientowali się, że ich kody zostały złamane i używali ich do chwili, gdy dostali do rąk w czasie bitwy pod Vitorią brytyjskie tablice deszyfrujące.
Pokłosie wojny.
Król Józef był początkowo gorąco przyjmowany przez hiszpańskich "afrancesados" („sfrancuziałych”), którzy uważali, że współpraca z Francją przyniesie krajowi modernizację i wolność. Jednakże kler i „patrioci” rozpętali antyfrancuską propagandę, która zaczęła owocować po pierwszych represjach (Madryt w maju 1808) i jednoczyć społeczeństwo w oporze przeciw okupantom. Ostatni frankofile uciekli do Francji wraz z ustępującą armią. Malarz Francisco Goya był jednym z "afrancesados", w związku z czym musiał po wojnie schronić się we Francji, by uniknąć represji.
Siły narodowowyzwoleńcze składały się zarówno z konserwatystów, jak i liberałów. Wkrótce mieli zetrzeć się ze sobą w wojnach domowych zwanych „karlistowskimi”, gdy król Ferdynand VII (zwany najpierw „Wybrańcem”, a potem „Zdrajcą”), odwołał wszelkie ustawy Kortezów, które zostały zwołane w Kadyksie dla skoordynowania działań władz lokalnych i wysiłków na rzecz wojny z Francuzami. Odtworzył monarchię absolutną, prześladował i karał śmiercią wszystkich podejrzanych o liberalizm i nagiął prawo dziedziczenia tronu tak, by na zasadzie sankcji pragmatycznej mogła go objąć jego córka Izabela II, zapoczątkowując tym samym stulecie zamętu i walk o sukcesję.
Wojska francuskie rekwirowały własności kościelne w Hiszpanii. Kościoły i klasztory zamieniano w stajnie i koszary, dzieła sztuki masowo wywożono do Francji, zubożając dziedzictwo kulturowe kraju. Armie sprzymierzonych zachowywały się podobnie. Niektóre ze zrabowanych wówczas dóbr do dziś znajdują się w Apsley House – londyńskiej rezydencji Wellingtona i w jego wiejskiej posiadłości, Stratfield Saye House.
Innym widocznym skutkiem wojny był upadek gospodarki, która – w wyniku powojennych niepokojów – nie była w stanie długo podnieść się na nogi.
Wojna była wstrząsem także dla Portugalii. Ucieczka dworu do Rio de Janeiro zapoczątkowała budowę brazylijskiej państwowości. Znakomicie przeprowadzona przez marynarkę wojenną ewakuacja około 15 tysięcy przedstawicieli dworu, armii i administracji cywilnej okazała się dobrodziejstwem dla Brazylii i błogosławieństwem dla Portugalii, gdzie pojawiły się nowoczesne sposoby myślenia. Mianowani przez króla gubernatorzy kraju mieli niewiele do powiedzenia wobec trwającej francuskiej inwazji i brytyjskiej okupacji.
Wyjątkową rolę pełnił natomiast minister wojny Miguel Pereira Forjaz. Wellington uważał go za najzdolniejszego człowieka w Portugalii. Wraz ze swym sztabem potrafił stworzyć regularną armię w sile 55 000 ludzi, a ponadto dalsze 50 000 w szeregach "milícias" i gwardii narodowej, tzw. "ordenanças", razem ponad 100 000.

</doc>
<doc id="1245065" url="https://pl.wikipedia.org/wiki?curid=1245065" title="Gian-Carlo Rota">
Gian-Carlo Rota

Gian-Carlo Rota (ur. 27 kwietnia 1932 w Vigevano, zm. 18 kwietnia 1999 w Cambridge) – amerykański matematyk i filozof pochodzenia włoskiego, profesor matematyki stosowanej i filozofii w Massachusetts Institute of Technology i konsultant w Los Alamos National Laboratory.
Życiorys.
Do Stanów Zjednoczonych przybył na studia w 1950 i podjął naukę na Uniwersytecie w Princeton. W 1953 uzyskał tytuł BA i rozpoczął studia na Uniwersytecie Yale, gdzie uzyskał tytuł magistra (1954) i stopień doktora (1956). Promotorem jego pracy doktorskiej (pt. "Extension Theory of Differential Operators") był Jacob T. Schwartz. W 1959 zatrudnił go Massachusetts Institute of Technology.
Rota był zaprzyjaźniony ze Stanisławem Ulamem, z którym współpracował matematycznie oraz nad projektami w "Los Alamos National Laboratory" (gdzie był konsultantem od 1966).
W latach 1995–1997 był wiceprezesem Amerykańskiego Towarzystwa Matematycznego.
Dorobek.
Na początku swojej kariery zawodowej Gian-Carlo Rota pracował nad zagadnieniami analizy funkcjonalnej, później zajmował się problemami kombinatoryki. Był autorem ponad 200 artykułów matematycznych, szeregu monografii, podręczników akademickich i esejów, w tym:
W 1988 został nagrodzony Nagrodą Steela, przyznawaną przez Amerykańskie Towarzystwo Matematyczne.

</doc>
<doc id="1245067" url="https://pl.wikipedia.org/wiki?curid=1245067" title="Izabella Anna Bukraba-Rylska">
Izabella Anna Bukraba-Rylska



</doc>
<doc id="1245068" url="https://pl.wikipedia.org/wiki?curid=1245068" title="Brilliant Pebbles">
Brilliant Pebbles

Brilliant Pebbles (ang. "Cudowne Kamyki") – najważniejsza koncepcja w ramach programu obrony antybalistycznej NATO – "SDI", zarówno w programie Prezydenta USA Ronalda Reagana jak i w jego odmianie opracowanej przez następną administrację Prezydenta George H.W. Busha (seniora). Koncepcja ta opierała się na systemie obrony antybalistycznej realizowanej w kosmosie przez zespół 4000 rozmieszczonych na niskiej orbicie Ziemi satelitów odpalających poruszające się z olbrzymią prędkością niewybuchowe głowice kinetyczne w kierunku wystrzelonych skądkolwiek na świecie pocisków balistycznych międzykontynentalnego zasięgu (ICBM), w celu zniszczenia ich głowic w środkowej fazie lotu ("Midcourse Phase Defense") energią kinetyczną wyzwoloną na skutek bezpośredniego zderzenia z prędkością sumaryczną kilku do kilkunastu kilometrów na sekundę. Wraz z kolejna zmianą rządów w Stanach Zjednoczonych oraz przejęciem władzy przez Billa Clintona i zastąpieniem programu "SDI" antybalistycznym programem "GPALS" ("Global Protection Against Limited Strikes"), program "Brilliant Pebbles" również został anulowany. Koncepcja "cudownych kamyków" pomyślana do obrony przed zmasowanym, strategicznym uderzeniem jądrowym Związku Radzieckiego na kraje NATO, do dziś uznawana jest za najdoskonalsza i budzącą największe nadzieje na skuteczną obronę przeciwko pociskom balistycznym przenoszącym wszelkiego rodzaju głowice bojowe (jądrowe, chemiczne, biologiczne lub wybuchowe), stąd też między innymi – wielu ekspertów uważa, że została przywrócona do życia przez Prezydenta Busha (juniora) w ramach aktualnego programu obrony antybalistycznej "Ballistic Missile Defense" – BMD, choć oficjalnie nigdy to nie nastąpiło. Niewykluczone jest użycie tego systemu w przyszłości w ramach tarczy antyrakietowej.
Postęp technologiczny.
Koncepcja systemu Brilliant Pebbles opiera się na wykorzystaniu wielkiej ilości sztucznych satelitów z których każdy przenosi kilkanaście niewielkich głowic kinetycznych (pozbawionych jakiegokolwiek ładunku wybuchowego). Satelity te, mające krążyć na wielu różnych orbitach, miały objąć obserwacja każdy zakątek globu i automatycznie reagować wystrzeleniem odpowiedniej ilości głowic na próby ataku balistycznego, zwłaszcza jądrowego. W latach osiemdziesiątych XX w., koncepcja ta niosła ze sobą tak wielkie trudności technologiczne, że wiele autorytetów naukowych otwarcie kwestionowało techniczną możliwość jej realizacji. Wraz jednak z postępem technologicznym jaki dokonał się od tamtego czasu, a zwłaszcza postępem w dziedzinie technologii komputerowych, kosmicznych i kinetycznych oraz w związku z olbrzymia miniaturyzacja sztucznych satelitów ziemi, koncepcja "Brilliant Pebbles" jawi się nie tylko jako najbardziej efektywna z punktu widzenia wielkości poniesionych na nią nakładów finansowych, ale przede wszystkim technicznie możliwa do realizacji. Jeszcze w latach dziewięćdziesiątych ub.w. niezbędna do przenoszenia kilkunastu głowic wielkość satelity powodowała konieczność opracowania specjalnych rakiet transportowych które mogłyby wynosić satelity "Brilliant Pebbles" na właściwą dla nich orbitę. Przy dokonanej do chwili obecnej miniaturyzacji satelitów ocenia się, że zaledwie jeden prom kosmiczny typu Columbia mógłby wynieść kilka w pełni wyposażonych w głowice satelitów tego systemu. Dostępne dziś technologie czynią ewentualny system BP znacznie tańszym i bardziej wiarygodnym, między innymi dzięki także nowym rodzajom napędów kosmicznych jak na przykład "silnik plazmowy" ("Pulsed plasma thruster"), umożliwiający satelitom Brilliant Pebbles przebywanie w kosmosie przez czas znacznie dłuższy niż w wersji pierwotnej.
Dostępne w latach osiemdziesiątych XX w. technologie powodowały, iż wielkość satelitów BP musiała sięgać rozmiarów dużego autobusu. Oprócz rodzących się trudności z wyniesieniem tej wielkości obiektów na orbitę, zwłaszcza w tak masowej skali, rozmiary satelitów powodowały łatwość ich przechwytywania i niszczenia przez Związek Radziecki za pomocą anty satelitarnych systemów rakietowych ASAT, w których stopniu zaawansowania Związek Radziecki miał wówczas około dziesięcioletnią przewagę. Obecnie, wobec ogromnego skoku technologicznego, umożliwiającego miniaturyzacje satelity do nawet 1,5 m średnicy, jakiekolwiek skuteczne zwalczanie satelitów wchodzących w skład zespołu kilku tysięcy obiektów tego typu za pomocą istniejących systemów ASAT wydaje się niemalże niemożliwe.
Kwestie prawne.
System Brilliant Pebbles, gdyby został stworzony, byłby kosmicznym systemem bojowym. Jakkolwiek aktualnie obowiązujące prawo międzynarodowe nie zabrania prowadzenia prac naukowo-badawczych w zakresie tego rodzaju broni, jednakże jego rozmieszczenie w kosmosie jest z prawnego punktu widzenia niemalże niemożliwe. Z drugiej jednakże strony, rozwój w wielu już dziś krajach broni anty satelitarnych może doprowadzić w przyszłości do złagodzenia prawa międzynarodowego w tym zakresie, jeśli nie do całkowitej jego zmiany w kierunku umożliwienia rozmieszczania kosmosie broni o charakterze defensywnym.
Jednocześnie nie bez znaczenia wydaje się wypowiedź generała Lance Lorda, Szefa Dowództwa Sił Kosmicznych w Siłach Powietrznych USA ("Air Force Space Command"), jednego z najbardziej szanowanych najwyższych dowódców w amerykańskich siłach zbrojnych, który bez ogródek stwierdził iż jeśli cokolwiek się wydarzy, jeśli zginą amerykańscy żołnierze z powodu wykorzystania przez kogokolwiek przestrzeni kosmicznej przeciwko USA, Stany Zjednoczone odpowiedzą mocniej. Wydaje się, iż wysoki amerykański dowódca jasno postawił sprawę, iż Stany Zjednoczone nie pozostaną w tyle za innymi państwami w wykorzystaniu unikalnej, wolnej dotąd od broni, przestrzeni kosmicznej.

</doc>
<doc id="1245071" url="https://pl.wikipedia.org/wiki?curid=1245071" title="Blood on the Tracks">
Blood on the Tracks

Blood on the Tracks – 15. studyjny album Boba Dylana nagrany we wrześniu i grudniu 1974 r. oraz wydany w styczniu 1975 r.
Historia i charakter albumu.
W lutym 1974 r. zakończyła się koncertowa tura Dylana. Pomiędzy lutym a wrześniem, kiedy rozpoczął nagrywanie "Blood on Tracks", jedyny jego nagrany publiczny występ odbył się 9 maja, gdy zaśpiewał kilka piosenek na zorganizowanym przez Phila Ochsa benefisowym koncercie "Przyjaciele Chile" (ang. "Friends of Chile") w celu poparcia prezydenta Salvadora Allende. Był to zarazem najlepiej udokumentowany publiczny występ Dylana całkowicie pijanego.
Latem Dylan rozpoczął pracę na cyklem piosenek i pod koniec lipca zademonstrował 8 lub 9 kompozycji Timowi Drummondowi i Stephenowi Stillsowi. Były to utwory przygotowywane do nowego albumu.
Główną inspiracją Dylana do nagrania tego albumu był nauczyciel malarstwa, 73-letni wówczas, Norman Raeben (syn Szolema Alejchema). Dylan zapisał się do jego klasy i uczęszczał na kurs 5 razy w tygodniu. Raeben traktował wszystkich bardzo indywidualnie. Jego rozmowy z Dylanem dały muzykowi możliwość otwarcia się i znalezienia drogi do nowej "techniki", która pozwoliła mu na nagranie tego albumu i nakręcenie filmu "Renaldo and Clara".
Dylan nagrał album w Nowym Jorku w połowie września. Płyta była gotowa do wydania i zaczęto nawet rozpowszechniać promocyjne kopie. Nagle Dylan zadecydował, że nie jest zadowolony z nagrań. Pojechał do Minneapolis i poprosił swojego brata o zebranie jakichś muzyków na sesję nagraniową. I wtedy – to znaczy w grudniu – zostały nagrane nowe wersje "Tangled Up in Blue", "Idiot Wind", "If You See Her, Say Hello", "Lili, Rosemary and the Jack of Hearts" oraz "You're a Big Girl Now". Mimo iż zarówno Joni Mitchell, jak i Robbie Robertson woleli oryginalne nagrania, Dylan postanowił jednak umieścić pięć nowych wersji.
Dylan wchodząc do studia we wrześniu miał już gotową kolejność utworów. Miał pewne problemy z utworem kończącym płytę i wahał się pomiędzy aktualnym zakończeniem przez "Buckets of Rain" a nagranym na sesji 5 "Up to Me".
Sesja z 16 września uchodzi za najlepszą sesję Dylana w ogóle. Powstało podczas niej sześć utworów, z których dwa były całkowicie gotowe na album: "Tangled Up in Blue" i "If You See Her, Say Hello". Inne nagrane wtedy utwory to "Call Letter Blues". (który razem z dwoma wspomnianymi uprzednio piosenkami ukazał się na "The Bootleg Series Volumes 1-3 (Rare &amp; Unreleased) 1961-1991", "Lily, Rosemary and the Jack of Hearts", "Simple Twist of Fate" oraz "You're a Big Girl Now".
Podczas nagrywania albumu w Nowym Jorku Dylan właściwie nie wykorzystał grupy Deliverance Erica Weissberga (być może zagrali w jednym utworze). Pracował głównie z jej basistą Tonym Brownem, 17 września dodał organistę Paula Griffina. Gdy 17 września odwiedził Dylana Mick Jagger – pili cały czas grając i śpiewając bluesy.
Głównym utworem albumu był "Idiot Wind" i on ulegał największym zmianom i to zarówno muzycznym jak i tekstowym (co czyniło go wyjątkiem, bowiem w żadnym innym utworze Dylan tekstów nie zmienił, nawet w Minnesocie).
Album ten jest zaliczany do najlepszych w dorobku Dylana.
Odrzuty.
Niepodane są próby i wersje utworów, które znalazły się na płycie
Sesje nagraniowe.
1. If You See Her, Say Hello; 2. If You See Her, Say Hello; 3. You're a Big Girl Now; 4. You're a Big Girl Now; 5. Simple Twist of Fate w spisie nagrań sesji; 6. Simple Twist of Fate; 7. You're a Big Girl Now; 8. Up to Me; 9. Lily, Rosemary and the Jack of Hearts; 10. Simple Twist of Fate; 11. Simple Twist of Fate; 12. Simple Twist of Fate; 13. Call Letter Blues; 14. Meet Me in the Morning; 15. Call Letter Blues; 16. Idiot Wind; 17. Idiot Wind; 18. Idiot Wind; 19. Idiot Wind; 20. Idiot Wind; 21. Idiot Wind; 22. You're Gonna Make Me Lonesome When You Go; 23. You're Gonna Make Me Lonesome When You Go; 24. You're Gonna Make Me Lonesome When You Go; 25. You're Gonna Make Me Lonesome When You Go; 26. You're Gonna Make Me Lonesome When You Go; 27. You're Gonna Make Me Lonesome When You Go; 28. You're Gonna Make Me Lonesome When You Go; 29. You're Gonna Make Me Lonesome When You Go; 30. Tangled Up in Blue 
Muzycy: W spisie nagrań znajduje się informacja, że piosenka 10 i następne, została nagrana z "zespołem".
W innych piosenkach Dylanowi towarzyszyli:
1. You're a Big Girl Now; 2. You're a Big Girl Now; 3. Tangled Up in Blue; 4. ? 5. Blues (niekompletny); 6. You're Gonna Make Me Lonesome When You Go; 7. Shelter from the Storm; 8. Shelter from the Storm; 9. Buckets of Rain; 10. Tangled Up in Blue; 11. Buckets of Rain; 12. Shelter from the Storm (wolna wersja); 13. Shelter from the Storm (szybka wersja); 14. Shelter from the Storm; 15. You're Gonna Make Me Lonesome When You Go (wolna wersja); 16. You're Gonna Make Me Lonesome When You Go (szybka wersja)
Muzycy:
1. Buckets of Rain 2. Buckets of Rain 
Remiksy z poprzedniej sesji.
Być może dokonano także overdubów "Meet Me in the Morning" i "You're a Big Girl Now".
Muzycy: 
1. Up to Me; 2. Up to Me; 3. Buckets of Rain; 4. Buckets of Rain; 5. Buckets of Rain; 6. Buckets of Rain; 7. If You See Her, Say Hello; 8. Up to Me; 9. Up to Me; 10. Up to Me; 11. Meet Me in the Morning; 12. Meet Me in the Morning; 13. Buckets of Rain; 14. Tangled Up in Blue; 15. Tangled Up in Blue; 16. Tangled Up in Blue; 17. Simple Twist of Fate; 18. Simple Twist of Fate; 19. Simple Twist of Fate; 20. Up to Me; 21. Up to Me; 22. Idiot Wind; 23. Idiot Wind; 24. Idiot Wind; 25. Idiot Wind; 26. You're a Big Girl Now; 27. Meet Me in the Morning; 28. Meet Me in the Morning; 29. Meet Me in the Morning; 30. Meet Me in the Morning; 31. Meet Me in the Morning; 32. Meet Me in the Morning; 33. Tangled Up in Blue; 34. Tangled Up in Blue; 35. Tangled Up in Blue 
Muzycy: 
1. Idiot Wind 
Sesja overdubbingowa podstawowej wersji nagranej 16 września
Piosenka wydana na próbnym tłoczeniu albumu 26 września 1974 r.
Muzycy
1. Idiot Wind 2. You're a Big Girl Now
Piosenki została wydana na ostatecznej wersji albumu 17 stycznia 1975 r.
Muzycy:
1. Tangled Up in Blue; 2. Lily, Rosemary and the Jack of Hearts; 3. If You See Her, Say Hello 
Piosenki zostały wydane na ostatecznej wersji albumu 17 stycznia 1975
Muzycy:

</doc>
<doc id="1245084" url="https://pl.wikipedia.org/wiki?curid=1245084" title="Ralph Benatzky">
Ralph Benatzky

Ralph Benatzky, (ur. 5 czerwca 1884 w Moravské Budějovice, zm. 16 października 1957 w Zurychu) − austriacki kompozytor pochodzenia czeskiego.
Początkowo związany z kabaretem "Wittelsbach" w Norymberdze, w Wiedniu założył własny kabaret "Rideamus". Od 1938 r. przebywał w USA, a ostatnie lata życia (1945 - 1957) spędził w Zurychu w Szwajcarii.
Skomponował ponad 5000 piosenek, tworzył również muzykę do utworów scenicznych, filmów, audycji radiowych i sztuk teatralnych. Do historii muzyki przeszedł przede wszystkim jako twórca operetek w tym m.in. takich, jak "Casanova" (1928), "Trzech muszkieterów" (1929), "Pod białym Koniem" (1930), "Rozkoszna dziewczyna" (1933) i "Jaś u raju bram" (1936).

</doc>
<doc id="1245086" url="https://pl.wikipedia.org/wiki?curid=1245086" title="Powstanie Dos de Mayo">
Powstanie Dos de Mayo

Dos de Mayo (z hiszp. „2 maja”) – ludowe powstanie, które wybuchło w Madrycie w czasie hiszpańskiej wojny niepodległościowej toczonej przeciwko Francuzom okupującym stolicę Hiszpanii. Powstanie wybuchło 2 maja 1808 i zostało krwawo stłumione szarżami mameluków marszałka Joachima Murata.
Podczas zamieszek zginęło około 150 Francuzów. Następnego dnia żołnierze rozstrzelali 104 uczestników zajść.
Zryw ludności Madrytu uwiecznił na swych obrazach i grafikach malarz hiszpański Francisco Goya, który sam – należąc do zwolenników Francji – po wojnie musiał wyemigrować do Bordeaux, by uniknąć represji.
Masowy ruch partyzancki, wsparty zbrojną interwencją brytyjskiego korpusu ekspedycyjnego Wellingtona w Portugalii, doprowadził do wyparcia Francuzów z Półwyspu Iberyjskiego i zakończenia wojny w 1814.
Dos de Mayo w kulturze.
Powstaniu została poświęcona gra planszowa o tytule „2 de Mayo”. Autorem gry jest Daniel Val. Gra jest przeznaczona dla dwóch graczy - jeden z nich wciela się w rolę Hiszpanów, a drugi w role Francuzów. 

</doc>
<doc id="1245091" url="https://pl.wikipedia.org/wiki?curid=1245091" title="Rudy MRW">
Rudy MRW

Rudy MRW, właściwie Jan Jakub Bosakirski (ur. 27 czerwca 1979 w Warszawie) – polski raper.

</doc>
<doc id="1245099" url="https://pl.wikipedia.org/wiki?curid=1245099" title="Neimoidianie">
Neimoidianie



</doc>
<doc id="1245100" url="https://pl.wikipedia.org/wiki?curid=1245100" title="Nora Reiche">
Nora Reiche

Nora Reiche (ur. 16 września 1983 roku w Lipsku) - niemiecka piłkarka ręczna, reprezentantka kraju. W kadrze narodowej zadebiutowała w 2004 roku. Gra na pozycji prawej rozgrywającej bądź prawoskrzydłowej. Obecnie występuje w Bundeslidze, w drużynie Thüringer HC.
Sukcesy.
klubowe.
Mistrzostwa Niemiec
Puchar Niemiec
Mistrzostwa Danii
Puchar Danii
Liga Mistrzyń
reprezentacyjne.
Mistrzostwa Świata

</doc>
<doc id="1245101" url="https://pl.wikipedia.org/wiki?curid=1245101" title="Amaenaide yo">
Amaenaide yo

 – manga dla osób dorosłych, pierwotnie napisana przez Sogabe Toshinori, znana również pod tytułem Ah My Buddha, opublikowana po raz pierwszy w magazynie "Comic Gum". Adaptacje w postaci anime były emitowane przez AT-X, jedną ze stacji podległych TV Tokyo. Druga seria mangi, nazwana "Amaenaide yo!! MS!" została opublikowana 3 lata później.

</doc>
<doc id="1245107" url="https://pl.wikipedia.org/wiki?curid=1245107" title="Anja Althaus">
Anja Althaus

Anja Althaus (ur. 3 września 1982 roku w Magdeburgu) – niemiecka piłkarka ręczna, reprezentantka kraju. W kadrze narodowej zadebiutowała w 2002 roku. Gra na pozycji obrotowej. Obecnie występuje w duńskim Viborg HK.

</doc>
<doc id="1245109" url="https://pl.wikipedia.org/wiki?curid=1245109" title="Savage (modelarstwo)">
Savage (modelarstwo)

Savage - rodzina modeli zdalnie sterowanych produkowanych przez amerykańską firmę Hobby Products International (HPI), zaprezentowanych po raz pierwszy w 2001 roku. 
Są to modele terenowe w skali 1:8 o napędzie spalinowym. Ich konstrukcja opiera się na ramie. Wyposażone są w dwustopniową skrzynię biegów oraz dwa dyferencjały. Na każde koło przypadają po dwa długie amortyzatory. Model napędza silnik spalinowy o pojemnościach 3,5-5,9 cm3. 
Do zbiornika nalewa się paliwo modelarskie składające się z oleju rycynowego, nitrometanu i innych dodatków. Odpalać go można na dwa sposoby: za pomocą szarpanki lub rozrusznika elektrycznego. Steruje się nim poprzez specjalistyczną aparaturę radiową działającą w paśmie 27 MHz. 
Do dziś zaprezentowano pięć odmian modeli Savage. Są to: 

</doc>
<doc id="1245124" url="https://pl.wikipedia.org/wiki?curid=1245124" title="Surya Sivakumar">
Surya Sivakumar

Surya Sivakumar (tamilski: சரவணன் சிவகுமார், inaczej Saravanan Sivakumar) nazywany Surya (tamilski: சூர்யா) (urodz. 23 lipca 1975) to indyjski aktor filmowy występujący w tamilskim przemyśle filmowym (tzw. Kollywood). Znany z ról w filmach "Kaaka Kaaka" (2003), "Perazhagan" (2004) i "Ghajini" (2005). Z żoną, znaną aktorką tamilską Jyothika Saravanan od 1999 roku wystąpili razem w filmach:
Jest najstarszym synem tamilskiego aktora Sivakumara. Jego młodszy brat - Karthik Sivakumar też jest aktorem. Wychowywał się w Coimbatore (znanym jako południowoindyjski Manchester). Aktualnie mieszka w Ćennaj (Tamilnadu). Od 2006 roku żonaty ze znaną tamilską aktorką Jyothika Saravanan. W 2007 roku urodziła im się córka Diya (imię każdego z nich : Surya, Jyothika i Diya wywodzi się od słowa „światło”). Przyjaźni się ze znanym aktorem tamilskim Vijayem. Studiowali razem, zadebiutowali w "Nerrukku Ner", zagrali potem w "Friends". Angażuje się w akcje charytatywne.
Zadebiutował w 1997 roku w "Nerrukku Ner" (z Vijayem). W filmie "Perazhagan", Surya gra podwójną rolę, która zyskała uznanie krytyków i za którą otrzymał Nagroda Filmfare dla Najlepszego Aktora. W "Aayitha Ezhuthu" zagrał docenioną przez krytyków rolę lidera studentów. Po filmach "Aaru" i "Ghajini" (thriller o człowieku, który straciwszy świeżą pamięć próbuje mimo to zrealizować plan zemsty) zyskał popularność, która stawiała go na równi z tak znanymi na południu Indii aktorami jak Vikram, Vijay i Ajith Kumar. Z Vikramem stworzyli razem ciekawie zagraną parę przyjaciół w "Pithamagan".

</doc>
<doc id="1245126" url="https://pl.wikipedia.org/wiki?curid=1245126" title="Ricky Rubio">
Ricky Rubio

Ricard „Ricky” Rubio Vives (ur. 21 października 1990 w El Masnou) – hiszpański koszykarz, grający na pozycji rozgrywającego, wicemistrz olimpijski z Pekinu z reprezentacją Hiszpanii, obecnie zawodnik Cleveland Cavaliers.
W latach 2011–2017 zawodnik Minnesoty Timberwolves w lidze NBA. 30 czerwca 2017 został wytransferowany do Utah Jazz w zamian za wybór I rundy draftu 2018 roku.
Podczas Mistrzostw Świata 2019 w ćwierćfinałowym meczu przeciwko reprezentacji Polski pobił rekord asyst w mistrzostwach świata (należący do Pablo Prigioniego – 106 asyst) i po zakończonym spotkaniu miał ich na koncie 115.
Początki.
Wychowanek DKV Joventut Badalona. Występował na młodzieżowych Mistrzostwach Europy do lat 16 w 2006, podczas których w półfinale przeciwko Chorwacji zdobył 19 pkt., 11 przechwytów, 13 asyst i 10 zbiórek. W finale przeciwko Rosji zdobył 51 pkt., 7 przechwytów, 12 asyst i 24 zbiórki.
W ekstraklasie hiszpańskiej zadebiutował tuż przed swoimi 15. urodzinami. Swój pierwszy występ w Eurolidze zanotował w sezonie 2006/07, gdzie był jednym z podstawowych graczy, wchodzących z ławki. Zaliczał średnio niespełna 4 pkt., 3 asysty i ponad 3 przechwyty. W sezonie 2007/08 w ACB (ekstraklasie hiszpańskiej) miał średnie wyniki 12,5 pkt., 2,5 przechwytów, 3,5 asysty oraz 3,3 zbiórki.
Mając 19 lat i trzy miesiące, Ricky przekroczył granicę 1000 punktów w ACB. Nikomu w historii ligi nie udało się wcześniej przekroczyć tej granicy mając mniej niż 20 lat. Rubio pobił dość wyraźnie rekord Rudy’ego Fernándeza, który przekroczył granicę 1000 punktów w ACB mając 20 lat, 10 miesięcy i 22 dni.
Kariera w NBA.
2009 NBA Draft.
W drafcie NBA w roku 2009 został wybrany z numerem 5 do drużyny Minnesota Timberwolves i był pierwszym zawodnikiem z rocznika 1990 draftowanym do NBA. Nie zdecydował się jednak od razu na występy w tym klubie. W sierpniu 2009 FC Barcelona sprowadziła Rubio za 3,5 mln euro. Od 2011 roku reprezentuje barwy Minnesoty Timberwolves.
Sezon 2011/2012.
Rubio zadebiutował w NBA 26 grudnia 2011, w meczu z Oklahomą City Thunder, w którym to zdobył 6 pkt., zebrał 5 piłek i rozdał 6 asyst w ciągu 26 minut. Dwukrotnie był wybierany najlepszym debiutantem miesiąca (grudzień i styczeń). Podczas All-Star Game wystąpił wraz z kolegą z drużyny Derrickiem Williamsem w Rising Stars Challenge, w drużynie Shaqa, oraz asystował Williamsowi w Slam Dunk Contest. Podczas meczu rozgrywanego w hali Target Center przeciwko Los Angeles Lakers, w wyniku zderzenia z Kobe Bryantem zerwał więzadło krzyżowe przednie, co sprawiło, że nie wrócił już do gry w tym sezonie. Opuścił w sumie 25 meczów tego sezonu. Został wybrany do pierwszej piątki NBA All-Rookie Team, a w głosowaniu na najlepszego debiutanta zajął 2. miejsce za Kyrie Irvingiem z Cleveland Cavaliers.
Sezon 2012/2013.
W swoim drugim sezonie w NBA Rubio długo nie mógł grać z powodu kontuzji. Po raz pierwszy wystąpił dopiero w połowie grudnia, a na przełomie grudnia i stycznia znowu był zmuszony do przerwy. W sumie opuścił 25 meczów. W rozgrywanym w ramach All-Star Weekend Rising Stars Challenge grał w drużynie Team Chuck. Zaliczył w nim 10 asyst, najwięcej ze wszystkich występujących w meczu zawodników.
12 marca 2013 zaliczył w meczu z San Antonio Spurs swoje pierwsze triple-double w karierze, notując 21 punktów, 13 zbiórek i 12 asyst.
8 lipca 2019 został zawodnikiem Phoenix Suns.
16 listopada 2020 trafił w wyniku wymiany do Oklahoma City Thunder. Cztery dni później został wytransferowany do Minnesoty Timberwolves.
2 sierpnia 2021 trafił, w wyniku wymiany, do Cleveland Cavaliers. 7 lutego 2022 został wytransferowany do Indiany Pacers. Z powodu kontuzji kolana nie rozegrał z zespołem ani jednego spotkania. 8 lipca 2022 zawarł kolejną w karierze umowę z Cleveland Cavaliers.
Drużyna narodowa.
U16.
W sierpniu 2006, Rubio poprowadził młodzieżową reprezentację Hiszpanii do zwycięstwa w Mistrzostwach Europy FIBA U16. W finale, przeciwko reprezentacji Rosji, rzucił 51 punktów, odnotował 24 zbiórki, 12 asyst oraz 7 przechwytów. W końcówce meczu uratował swój zespół, zdobywając 3 punkty rzutem zza połowy boiska, tuż przed końcem 4 kwarty. Zdobył nagrodę Most Valuable Player turnieju (miał też średnio najwięcej punktów, zbiórek, asyst oraz przechwytów).
Statystyki.
NBA.
"Na podstawie Basketball-Reference.com, stan na koniec sezonu 2019/20"

</doc>
<doc id="1245132" url="https://pl.wikipedia.org/wiki?curid=1245132" title="Chorkie">
Chorkie

Chorkie – rasa psów, zyskująca na popularności, szczególnie w USA.
Pochodzenie.
Rasa ta została uzyskana poprzez zmieszanie dwóch odrębnych ras – chihuahua i Yorkshire Terrier.
Rasa nieuznana przez FCI, a jedyną organizacją rejestrującą tę rasę psów jest ACHC (American Canine Hybrid Club – Amerykański Klub Psich Hybryd).
Wygląd Chorkie.
Najczęściej spotykany kolor sierści to złocisty, chociaż często spotyka się też inne kolory. Często po urodzeniu kolor włosa zmienia się z czasem. Zazwyczaj włos jest gładki, dziedziczony po Yorkach, a uszy gładkie lub frędzlowate. Poszczególne osobniki mogą różnić się między sobą w zależności od rodziców .
Charakter Chorkie.
Psy wierne, inteligentne i kochające o charakterze zaczepnym, dlatego trzeba je prowadzić na smyczy. Ze względu na swój wzrost i drobną postawę, nie są zalecane dla rodzin z dziećmi, gdyż mogłaby stać się im krzywda. Jednakże starsze dzieci zazwyczaj radzą sobie z malutkimi psami. Chorkie są dobrymi stróżami, ostrzegają przed niebezpieczeństwem. Bywają nieśmiałe i potrzebują kontaktu z właścicielem. Nie są psami nad wyraz aktywnymi, dlatego nie potrzebują zbytnio ruchu .

</doc>
<doc id="1245136" url="https://pl.wikipedia.org/wiki?curid=1245136" title="Jincheng (przedsiębiorstwo)">
Jincheng (przedsiębiorstwo)

JinCheng Corporation – chińskie przedsiębiorstwo produkujące głównie wyposażenie lotnicze, motocykle i silniki.
Zakład JinCheng należy do grona 50 największych fabryk w Chinach. Przedsiębiorstwo ściśle związane jest z działalnością importową i eksportową oraz inwestycyjną w kraju i za granicą, jak również w obcy przemysł terytorialny. Jincheng Corporation posiada 8 zagranicznych spółek stowarzyszonych i 19 firm powiązanych kapitałowo. Całkowity majątek trwały firmy osiągnął wartość 4 miliardów dolarów, a jego środki trwałe netto szacowane są na 2 miliardy dolarów.
Jincheng Corporation jest kluczową firmą motoryzacyjną w Chinach, od wielu lat zajmuje pozycję lidera w swojej dziedzinie. W 1999 roku marka "JINCHENG" została określona jako "dobrze znany znak handlowy" w Chinach.
Jincheng produkuje około 50 modeli motocykli o pojemnościach w zakresie 36 cm3-250 cm³, które są eksportowane do blisko 60 krajów i regionów. Udostępnia linie produkcyjne dla takich firm jak Peugeot czy Piaggio. Współpracuje z Suzuki oraz Hondą przy konstruowaniu motocykli i silników. Jincheng nawiązał współpracę z firmami w Afryce, Południowo-Wschodniej Azji, Ameryce i Europie. Linie produkcyjne dla motocykli są także zlokalizowane w Nigerii, Argentynie, Ugandzie, Indonezji, Meksyku oraz w Kolumbii i Włoszech.
W 2006 roku wartość rocznego eksportu wyniosła 1,89 miliarda dolarów, wartość ta została osiągnięta dzięki eksportowi 1 540 000 motocykli oraz 570 000 części. Dzięki temu Jincheng uplasował się w pierwszym Sektorze Chińskiego Rynku Motoryzacji.

</doc>
<doc id="1245142" url="https://pl.wikipedia.org/wiki?curid=1245142" title="Tomasz Górawski">
Tomasz Górawski

Tomasz "Fil" Górawski (ur. 1982 - zm. 18 lutego 2008 w Szebniach), to polski muzyk i instrumentalista, perkusista znany z występów w grupie muzycznej Neolith, Lunatic Dreams oraz Garroter. Muzyk zmarł w wyniku obrażeń odniesionych podczas wypadku samochodowego.

</doc>
<doc id="1245147" url="https://pl.wikipedia.org/wiki?curid=1245147" title="Lipuska Huta (przystanek kolejowy)">
Lipuska Huta (przystanek kolejowy)

Lipuska Huta – przystanek kolejowy w Lipuskiej Hucie, w województwie pomorskim, w Polsce. Przez przystanek przebiega linia kolejowa nr 211 i znajduje się przy nim jedna krawędź peronowa.
W roku 2017 przystanek obsługiwał 0–9 pasażerów na dobę.

</doc>
<doc id="1245153" url="https://pl.wikipedia.org/wiki?curid=1245153" title="Shaft (film 1971)">
Shaft (film 1971)

Shaft – amerykański kryminał z 1971 roku na podstawie powieści Ernesta Tidymana. Film doczekał się kontynuacji: "Wielka wygrana Shafta" (1972), "Shaft w Afryce" (1973) i "Shaft" (2000).

</doc>
<doc id="1245155" url="https://pl.wikipedia.org/wiki?curid=1245155" title="Hermetyczny Garaż">
Hermetyczny Garaż

Platforma Działań Artystycznych Hermetyczny Garaż – polskie ugrupowanie artystyczne, zajmujące się sztuką audiowizualną, plastyczną, muzyczną, filmową i teatralną. Przy wykorzystaniu elementów marketingu mix, w tym współczesnych kanałów dystrybucji sztuki (internet, DVD), ale również tradycyjnych mediów (radio, płyta kompaktowa, film itp.), stara się realizować idee „sztuki otwartej”, nieograniczonej instytucjonalnymi, społecznymi czy politycznymi barierami.
Z Hermetycznym Garażem związani są artyści Bartosz Blaschke i Elżbieta Biryło oraz zespół Karbido.
Historia.
Hermetyczny Garaż powstał w 1990 w Krakowie jako struktura nieformalna. Z czasem rozwinął się w platformę zajmującą się różnymi działaniami artystycznymi, przede wszystkim sztuką filmową i muzyką. Początkowo produkowała ona sztuki teatralne Bartosza Blaschke (m.in. "Adamah", "Der-Ta-Zer", etiudy filmowe "Odwieczłowieczne Sztafetango", "Etiuda"), zajmowała się promocją związanych z nią artystów oraz produkcją płyt muzycznych, teledysków i filmów. W 2004 roku powstało wydawnictwo płytowe, które wydało płytę grupy Karbido oraz wspierało powstanie filmu muzycznego "Dada Cowboy", produkowanego i emitowanego przez TVP Kultura w 2005 roku. Hermetyczny Garaż wyprodukował także teledysk "Widok" oraz film krótkometrażowy "Dziura", zarejestrowany na specyficznym nośniku, jakim jest negatyw tonu. Wspierał też produkcyjnie film dokumentalny "Ziętek". Jedną z nowszych inicjatyw jest internetowe Radio Hermetyczny Garaż.
W 2006 roku Hermetyczny Garaż współprodukował awangardowe przedstawienie "Stolik", które wygrało 27. Przegląd Piosenki Aktorskiej we Wrocławiu w nurcie off (Tukan Off). W październiku tego roku ugrupowanie dołączyło do twórców teledysków dla zespołu The Residents, a wyprodukowany przez Hermetyczny Garaż teledysk w ramach projektu "River of Crime Community Art Project" stał się częścią retrospektywnej wystawy "The Residents" w nowojorskim Museum of Modern Art.
W 2007 roku grupa zajęła się produkcją spektaklu radiowego w stylu amerykańskich produkcji z lat 30. (takich jak Orson Welles i jego "The Mercury Theatre on the Air") przy udziale publiczności pt. "Katastrofa LZ-129 Hindenburg". Spektakl miał premierę 13 marca 2007 podczas 28 Przeglądu Piosenki Aktorskiej. Werdyktem jury słuchowisko radiowe na żywo zdobyło Grand Prix Off (Tukana Off).

</doc>
<doc id="1245162" url="https://pl.wikipedia.org/wiki?curid=1245162" title="Wielka wygrana Shafta">
Wielka wygrana Shafta

Wielka wygrana Shafta – amerykański kryminał z 1972 roku, będący kontynuacją filmu z 1971 r.

</doc>
<doc id="1245165" url="https://pl.wikipedia.org/wiki?curid=1245165" title="Shaft w Afryce">
Shaft w Afryce

Shaft w Afryce – amerykański kryminał z 1973 roku. Ostatnia część trylogii Shafta (1971-1973).

</doc>
<doc id="1245166" url="https://pl.wikipedia.org/wiki?curid=1245166" title="Hibiscus abelmoschus">
Hibiscus abelmoschus



</doc>
<doc id="1245170" url="https://pl.wikipedia.org/wiki?curid=1245170" title="Santa María (1492)">
Santa María (1492)

Santa María (z hiszp. „Święta Maria”) – największy z trzech statków Krzysztofa Kolumba w jego pierwszej wyprawie w poszukiwaniu drogi morskiej do Azji z Europy w 1492 roku. Właścicielem statku był Juan de la Cosa.
„Santa María” była małą karaką, o długości około 21 metrów i była okrętem flagowym podczas pierwszej ekspedycji. Załogę statku stanowiło 40 marynarzy. Okręt początkowo nazywał się „La Gallega” (z hiszp. „Galicyjka”), przypuszczalnie dlatego, że zbudowano ją w Galicji. Przed wyprawą zmieniono jednak jej nazwę. Innymi statkami biorącymi udział w pierwszej wyprawie Kolumba były: karawele „Niña” (pierwotnie „Santa Clara”) oraz „Pinta” (pierwotnie „Santa Anna”).
„Santa María” posiadała trzy maszty. Była najwolniejsza spośród statków biorących udział w wyprawie, ale dobrze przygotowana do przemierzenia Atlantyku. 25 grudnia 1492 roku osiadła na mieliźnie w pobliżu Hispanioli, przez co nie nadawała się do dalszej podróży. Deski z unieruchomionego statku wykorzystano później do budowy osady La Navidad.
W roku 2003 u wybrzeży Haiti odnaleziono wrak statku, który według teorii archeologa podwodnego, Barry’ego Clifforda opublikowanej w maju 2014 roku, jest wrakiem „Santa Maríi”. Planowane są dalsze prace badawcze w porozumieniu z władzami Haiti, by potwierdzić tożsamość wraku.
Do dnia dzisiejszego nie zachowały się żadne wiarygodne dokumenty, które przedstawiałyby wygląd któregokolwiek ze statków Kolumba. Zbudowano kilka replik „Santa Maríi” (w tym jedną w Polsce – w Muzeum – Pracowni Literackiej Arkadego Fiedlera w Puszczykowie koło Poznania), jednak wszystkie bazują jedynie na przypuszczeniach.
Załoga (I wyprawa Kolumba).
Źródło:

</doc>
<doc id="1245171" url="https://pl.wikipedia.org/wiki?curid=1245171" title="Shaft (film 2000)">
Shaft (film 2000)

Shaft – amerykańsko-niemiecki film sensacyjny z 2000 roku, na podstawie powieści Ernesta Tidymana.

</doc>
<doc id="1245174" url="https://pl.wikipedia.org/wiki?curid=1245174" title="Port lotniczy Georgetown">
Port lotniczy Georgetown

Port lotniczy im Cheddi Jagana (IATA: GEO, ICAO: SYCJ) – międzynarodowy port lotniczy położony 41 km na południe od Georgetown. Jest największym portem lotniczym w Gujanie.

</doc>
<doc id="1245179" url="https://pl.wikipedia.org/wiki?curid=1245179" title="Fort Apache, Bronx">
Fort Apache, Bronx

Fort Apache, Bronx (tytuł oryginalny "Fort Apache, The Bronx") – amerykański dramat sensacyjny z 1981 roku z udziałem Paula Newmana w roli sprawiedliwego policjanta, który walczy z korupcją.
Fabuła.
Murphy (Paul Newman) to doświadczony glina. Od dawna pracuje w policji i wraz z młodszym policjantem Corelli (Ken Wahl) patroluje Bronx, jedną z najbardziej niebezpiecznych nowojorskich dzielnic w mieście. Pewnego razu był on świadkiem zbrodni popełnionej przez kolegę po fachu Morgana (Danny Aiello). Murphy przeciwstawia się nieuczciwym praktykom, lecz zmuszony jest łamać przy tym wszystkie środowiskowe reguły. Jednak nie ma wyboru i samotnie dochodzić musi sprawiedliwości. Jedynym jego oparciem jest Isabella, pielęgniarka z Portoryko.

</doc>
<doc id="1245180" url="https://pl.wikipedia.org/wiki?curid=1245180" title="Rambo">
Rambo



</doc>
<doc id="1245183" url="https://pl.wikipedia.org/wiki?curid=1245183" title="Niggaz Die 4 Me">
Niggaz Die 4 Me

Niggaz Die 4 Me to wydany w 2000 roku singel amerykańskiego rapera Drag-Ona. Promuje album "Opposite of H2O".
W "Niggaz Die 4 Me" w refrenie gościnnie wystąpił DMX. W wejściówce można usłyszeć też Swizz Beatza, który wykonał podkład. Do utworu powstał klip.
B-Sidem jest "Ready for War" z gościnnym występem The Lox – Styles P wystąpił w refrenie i pierwszej zwrotce z Sheekiem, a Jadakiss w drugiej zwrotce z Drag-Onem.

</doc>
<doc id="1245186" url="https://pl.wikipedia.org/wiki?curid=1245186" title="Zgodność motywacji">
Zgodność motywacji

Zgodność motywacji – sytuacja, w której każdy uczestnik gry otrzymuje największe korzyści, kiedy wyjawia swoje szczere preferencje.
Pojęcie zgodności motywacji po raz pierwszy pojawiło się w pracy Leonida Hurwicza (1973). Definiuje on zgodność motywacji następująco: dla pewnej konfiguracji zachowań graczy, które doprowadzają do punktu równowagi Nasha, konfiguracja ta jest (indywidualnie) zgodna motywacyjnie, jeśli żaden uczestnik nie będzie zyskiwał na odchodzeniu od tej konfiguracji, pod warunkiem, że pozostali uczestnicy nie będą od niej odchodzili (Hurwicz, 1973)
Inna definicja zgodności motywacji przedstawiona przez Toczyłowskiego (2002): Zgodność motywacji pewnego mechanizmu rynkowego oznacza, że zachęca on do zgodności realizacji celów indywidualnych i globalnych, a strategie uczestników ujawniających prawdę, czyli strategie polegające na szczerym przekazywaniu prawdziwych danych o ich rzeczywistych preferencjach, są ich najlepszymi strategiami działania w punktach równowagi gry (Toczyłowski, 2002).
Następnie, inni badacze rozszerzyli to pojęcie i zdefiniowali różne stopnie zgodności motywacji:
Przykładem mechanizmu, który posiada własność zgodności motywacji w strategiach dominujących jest aukcja VCG (Vickreya, Clarke'a, Grovesa).

</doc>
<doc id="1245187" url="https://pl.wikipedia.org/wiki?curid=1245187" title="Sułtani westernu">
Sułtani westernu

Sułtani westernu (tyt. oryg. "City Slickers") – amerykańska komedia przygodowa z 1991 roku. W 1994 doczekała się kontynuacji, pt. .
Nagrody i nominacje.
Oscary za rok 1991
Złote Globy 1991

</doc>
<doc id="1245188" url="https://pl.wikipedia.org/wiki?curid=1245188" title="Rutherford Alcock">
Rutherford Alcock

Sir Rutherford Alcock (ur. 1809, zm. 2 listopada 1897 w Londynie) – lekarz i dyplomata, jeden z pierwszych brytyjskich konsulów i ambasadorów w Chinach i Japonii.
Urodzony jako syn angielskiego lekarza Thomasa Alcocka z Ealing pod Londynem. Po studiach medycznych wstąpił do wojska, odbywając od 1836 służbę jako lekarz w brygadzie Royal Marines, w szeregach której wyróżnił się w czasie I wojny karlistowskiej. Został mianowany zastępcą generalnego inspektora szpitali, ale zrezygnował z funkcji w 1837. 
Za służbę w wojnach na Półwyspie Iberyjskim został odznaczony komandorią Orderu Izabeli Katolickiej, Orderem Wieży i Miecza, Orderem Karola III oraz medalami. 
Po powrocie do kraju wykładał chirurgię w Sydenham College of Anatomy na University College London, ale postanowił wstąpić do służby dyplomatycznej. W 1844 został mianowany konsulem w Fuzhou, jednym z nowo otwartych dla cudzoziemskiego handlu portów, w następstwie I wojny opiumowej. Skierowany został jednak do Amoy, gdzie pracował półtora roku, a następnie przeniesiony go do Szanghaju. Podczas jego służby Szanghaj był zagrożony przez powstanie tajpingów, którzy opanowali chińskie miasto, ale nie zdobyli koncesji zagranicznych. Alcock znacząco przyczynił się do zorganizowania zarządu miejskiego tychże koncesji oraz służby celnej, która później wyewoluowała w Imperial Maritime Customs Service. W Szanghaju służył do momentu mianowania go konsulem generalnym w Japonii w 1858. Rok później objął kierownictwo misji brytyjskiej w tym kraju (po lordzie Elgin). Służył tam w czasach bardzo niespokojnych: w 1861 brytyjskie poselstwo w Tokio zostało zaatakowane przez rōninów (zabito dwóch Brytyjczyków, ale atak został odparty). Mimo to eksplorował i opisywał kraj (m.in. w czasopiśmie Królewskiego Towarzystwa Geograficznego), w którym stacjonował, m.in. podróżując przez Osakę do Nagasaki i wspinając się na górę Fudżi (jako pierwszy Europejczyk). W 1860 mianowany kawalerem Orderu Łaźni, dwa lata później otrzymując komanderię tego orderu.
W 1862 wyjechał do Wielkiej Brytanii, a gdzie zorganizował wystawę sztuki japońskiej podczas wystawy światowej w Londynie. W 1863 otrzymał doktorat honoris causa Uniwersytetu Oksfordzkiego, a rok później wrócił, by kontynuować swoją misję w Japonii. W tym czasie wzrost napięć w Japonii doprowadził ostatecznie do interwencji flot zachodnich i ataku na Shimonoseki. W 1865 roku przeniesiony do Chin, gdzie jako Poseł nadzwyczajny i minister pełnomocny reprezentował Wielką Brytanię do 1871. Wróciwszy do ojczyzny pełnił liczne funkcje publiczne, w tym przewodniczącego Królewskiego Towarzystwa Geograficznego (1876–1878) i wiceprzewodniczącego Royal Asiatic Society (1875–1878); popularyzował kulturę Japonii w licznych publikacjach, z których najważniejsze to "The Capital of the Tycoon" (1863) i "Art and Art Industries in Japan" (1878). 
Jego pierwszą żoną była Henrietta Mary z domu Bacon, którą poślubił 17 maja 1841. Po jej śmierci w 1853, 8 lipca 1862 ożenił się powtórnie z Lucy Lowder, wdową po misjonarzu T. Lowderze, kapelanie misji szanghajskiej. Oba małżeństwa były bezpotomne. 

</doc>
<doc id="1245192" url="https://pl.wikipedia.org/wiki?curid=1245192" title="Malwowate">
Malwowate



</doc>
<doc id="1245193" url="https://pl.wikipedia.org/wiki?curid=1245193" title="Katrine Lunde">
Katrine Lunde

Katrine Lunde, wcześniej Lunde Haraldsen (ur. 30 marca 1980 w Kristiansand) – norweska piłkarka ręczna, bramkarka, reprezentantka kraju. W kadrze narodowej zadebiutowała w 2002 roku.
Czterokrotna mistrzyni Europy 2004, 2006, 2008 i 2010. Mistrzyni świata 2011. Dwukrotna mistrzyni olimpijska: 2008 w Pekinie oraz 2012 w Londynie.
Sukcesy.
reprezentacyjne.
Igrzyska Olimpijskie:
Mistrzostwa świata:
Mistrzostwa Europy:
klubowe.
Mistrzostwa Norwegii:
Mistrzostwa Danii:
Mistrzostwa Węgier:
Puchar Węgier:
Liga Mistrzyń:
Życie prywatne.
W 2013 roku rozstała się ze swym mężem norweskim piłkarzem – Tomem Reidarem Haraldsenem. Jej siostra bliźniaczka, Kristine Lunde, jest również piłkarką ręczną, reprezentantką Norwegii.

</doc>
<doc id="1245195" url="https://pl.wikipedia.org/wiki?curid=1245195" title="Lęk wysokości (film 1977)">
Lęk wysokości (film 1977)

Lęk wysokości – amerykańska satyra komediowa z 1977 w reżyserii Mela Brooksa, parodiująca filmy grozy, zwłaszcza twórczość Alfreda Hitchcocka.

</doc>
<doc id="1245197" url="https://pl.wikipedia.org/wiki?curid=1245197" title="Pogona">
Pogona

Pogona – rzeka, lewobrzeżny dopływ Kościańskiego Kanału Obry o długości 29,81 km. 
Powierzchnia zlewni wynosi 134 km².

</doc>
<doc id="1245198" url="https://pl.wikipedia.org/wiki?curid=1245198" title="Michał Błoński">
Michał Błoński

Michał Błoński (ur. 24 marca 1987 w Tomaszowie Mazowieckim) – polski siatkarz, grający na pozycji przyjmującego. Od sezonu 2017/2018 występuje w drużynie Lechia Tomaszów Mazowiecki.
Sukcesy klubowe.
Mistrzostwa Polski Juniorów:
Mistrzostwo I Ligi:

</doc>
<doc id="1245199" url="https://pl.wikipedia.org/wiki?curid=1245199" title="Kanał Obry">
Kanał Obry



</doc>
<doc id="1245200" url="https://pl.wikipedia.org/wiki?curid=1245200" title="Smak wolności">
Smak wolności

Smak wolności (ang. "Liberty Heights") – amerykański film z 1999 roku w reżyserii Barry’ego Levinsona.
Fabuła.
Rok 1954. Ameryka stoi u progu przemian. W szkołach zostaje zniesiona segregacja rasowa. Młodzież ogarnia gorączka rock and rolla. Dwaj bracia Kurtzmanowie przeżywają pierwsze miłosne uniesienia. Van zakochuje się w pochodzącej z arystokratycznej rodziny Dubbie. Benowi podoba się czarnoskóra koleżanka z klasy, Sylvia. Niestety, jej ojciec, lokalny murzyński działacz, niechętnym okiem spogląda na chłopaka córki. Ojciec Kurtzmanów popada w konflikt z handlarzem narkotyków, który coraz natarczywiej domaga się zwrotu długu (źródło: „Telemagazyn”).

</doc>
<doc id="1245201" url="https://pl.wikipedia.org/wiki?curid=1245201" title="RTON Skrzyczne">
RTON Skrzyczne

RTON Skrzyczne – zlokalizowany na Skrzyczne Radiowo-Telewizyjny Ośrodek Nadawczy, składający się z 87-metrowej metalowej wieży i budynku zarządu. Zasięg tej stacji nadawczej jest bardzo znaczny, mimo mylącej nazwy "Ośrodek Nadawczy" (zamiast RTCN) i obejmuje większą część województwa śląskiego, zachodnią województwa małopolskiego (w tym nawet miasto Kraków) i wschodnią – opolskiego, a także obszary przygraniczne Słowacji i Czech. Z RTON Skrzyczne emitowane analogowo są obecnie cztery rozgłośnie radiowe i cyfrowo – 4 pakiety DVB-T. Na obiekcie znajdują się również radioamatorskie przemienniki radiowe: SR9B, SR9EE oraz SR9SK. Nadawanie analogowej telewizji naziemnej zakończyło się 19 marca 2013 roku. Obiekt powstały w 1992 roku, jest własnością EmiTel Sp. z o.o.
Transmitowane programy.
3 czerwca 2020 w ramach uwalniania częstotliwości telewizyjnych w górnym paśmie UHF pod internet bezprzewodowy, nastąpiło przełączenie MUX-1 z częstotliwości 746 MHz (kanał 55), na docelową częstotliwość 474 MHz (kanał 21), oraz MUX-2 z częstotliwości 770 MHz (kanał 58) na częstotliwość 626 MHz (kanał 40). Moce nadajników pozostały bez zmian.
Nienadawane programy telewizyjne.
Wyłączone programy telewizyjne – analogowe.
Programy telewizji analogowej wyłączone 19 marca 2013 roku. 

</doc>
<doc id="1245202" url="https://pl.wikipedia.org/wiki?curid=1245202" title="Cerkiew Zaśnięcia Matki Bożej w Wojnowie">
Cerkiew Zaśnięcia Matki Bożej w Wojnowie

Cerkiew pod wezwaniem Zaśnięcia Matki Bożej – prawosławna cerkiew w Wojnowie. Świątynia parafii Zaśnięcia Matki Bożej (w dekanacie Olsztyn) i monasteru Zaśnięcia Matki Bożej w diecezji białostocko-gdańskiej Polskiego Autokefalicznego Kościoła Prawosławnego.
Historia.
Powstanie cerkwi prawosławnej w Wojnowie związane było z XIX-wieczną misją prowadzoną przez Rosyjski Kościół Prawosławny wśród mazurskich bezpopowców. Celem tej akcji było nakłonienie staroobrzędowców do unii z prawosławiem i do praktykowania przez nich obrzędów w ramach ruchu jednowierczego.
Początkowe sukcesy tej misji zostały przerwane pod koniec XIX wieku. Pomimo tego po I wojnie światowej w Wojnowie i jego okolicach mieszkały nadal rodziny jednowierców. 
Diaspora ta, choć nieliczna, uzyskała dla siebie po 1918 prawosławnego kapłana. Został nim były oficer rosyjski, mnich Aleksander Awajew, który pozostając na emigracji podlegał pod jurysdykcję prawosławnego egzarchy zachodnioeuropejskiego, Eulogiusza, rezydującego w Paryżu. Staraniem tego duszpasterza w latach 1922–1923 wzniesiono w Wojnowie drewnianą cerkiew Zaśnięcia Matki Bożej (poświęconą w maju 1927 r. przez egzarchę zachodnioeuropejskiego Eulogiusza), która służyła jako cerkiew parafii jednowierców do 1945. Awajew założył również w Wojnowie żeński monaster Opieki Matki Bożej. 
Po II wojnie światowej proboszcz parafii wojnowskiej za zgodą egzarchy Europy Zachodniej przeszedł wraz z cała parafią pod jurysdykcję Polskiego Autokefalicznego Kościoła Prawosławnego. 
W latach 1995–1996 świątynia została gruntownie wyremontowana. W 1996 dokonano jej rekonsekracji. Po kolejnym remoncie, 10 lipca 2013 r. cerkiew została ponownie poświęcona przez biskupa supraskiego Grzegorza.
Cerkiew wpisano do rejestru zabytków 2 września 1983 pod nr 383.
Opis.
Świątynia prawosławna w Wojnowie zbudowana jest na wzór drewnianych cerkwi rosyjskich z okolic Tweru, skąd pochodził Aleksandr Awajew. 
Jest to budowla drewniana, na rzucie prostokąta, z dzwonnicą przykrytą dachem namiotowym zakończonym cebulastą kopułką. Dzwonnica, współcześnie cała oszalowana deskami, miała wcześniej odkryty prześwit pod dachem. Nad prezbiterium wznosi się duża kopuła przykryta okazałym, cebulastym hełmem. 
Wnętrze cerkwi pozbawione jest polichromii, wyposażone w skromny ikonostas utrzymany w tonacji biało-złotej i ozdobiony ikonami o różnej wartości artystycznej, z różnych epok, także dwudziestowiecznymi reprodukcjami na papierze.

</doc>
<doc id="1245203" url="https://pl.wikipedia.org/wiki?curid=1245203" title="Kristine Lunde">
Kristine Lunde



</doc>
<doc id="1245204" url="https://pl.wikipedia.org/wiki?curid=1245204" title="VDSL2">
VDSL2

VDSL2 (Very High Speed Digital Subscriber Line 2) jest technologią umożliwiającą transmisję danych za pomocą pary przewodów miedzianych. VDSL2 jest najnowszym i najbardziej zaawansowanym standardem transmisji szerokopasmowej typu DSL. Stworzony został głównie z myślą o świadczeniu usługi Triple play (możliwość jednoczesnego korzystania z Internetu, telewizji wysokiej rozdzielczości i telefonu na jednej linii abonenckiej). VDSL2 umożliwia operatorom stopniowe i elastyczne udoskonalanie obecnej infrastruktury xDSL.
Technologia VDSL2 została opisana w zaleceniu ITU-T G.993.2.
Zalecenie ITU-T G.993.2 (VDSL2) jest ulepszeniem w stosunku do G.993.1 (VDSL) i umożliwia transmisję asymetryczną i symetryczną, dwukierunkową (dupleks) z prędkością do 200 Mb/s parą przewodów miedzianych przy użyciu pasma do 30 MHz.
Na odcinku do 300 m VDSL2 pozwala na dwukierunkową transmisję z prędkością 200 Mb/s i jest to lepszy wynik niż w VDSL. Dalej obserwujemy gwałtowny spadek prędkości, do 100 Mb/s po 0,5 km oraz do 50 Mb/s po 1km i jest ona zbliżona do VDSL. Po tym odcinku prędkość już nie spada gwałtownie, na długości od 1 do 1,5 km jest większa od VDSL i ADSL2+. Powyżej 1,5 km jest na podobnym poziomie co ADSL2+. 
Jedną z kluczowych zalet VDSL2 jest możliwość transmisji na podobne odległości jak w ADSL2+. Systemy pracujące w technologii LR-VDSL2 (Long Range) umożliwiają uzyskanie prędkości na poziomie 1-4 Mb/s (pobieranie) na dystansie 4-5 km.
Podział pasma.
VDSL2 wykorzystuje multipleksację z podziałem częstotliwości do oddzielenia transmisji od abonenta (wysyłanie) i do abonenta (pobieranie). W zaleceniu G.993.2 zdefiniowano trzy plany podziału pasma, osobno dla Regionu A (Ameryka Północna), B (Europa) i C (Japonia). Do częstotliwości 12 MHz, która jest częstotliwością graniczną w przypadku Regionu A i B, występują trzy pasma do wysyłania US0, US1, US2 oraz dwa do odbierania DS1, DS2. W Regionie C częstotliwość graniczną zwiększono do 30 MHz, gdyż występują jeszcze dodatkowe pasma „w górę” i „w dół” powyżej 12 MHz.
Plan A.
Jeśli US0 występuje to f0L może wynosić od 4 kHz do 25 kHz, w zależności czy na linii abonenckiej jest POTS, a f0H może wynosić od 138 kHz do 276 kHz. 
Plan B.
Plan B podzielono na dwie wersje 997 i 998 oraz każdą z nich na różne warianty, aby się dostosować do występujących usług POTS oraz ISDN. 
US0 nie występuje w ostatnim wariancie planu 998.
Profile.
W standardzie VDSL2 zdefiniowano 9 profili, które stosuje się w zależności od rodzaju występującej w sieci architektury FTTX. Każdy modem VDSL2 powinien być zgodny przynajmniej z jednym profilem.

</doc>
<doc id="1245205" url="https://pl.wikipedia.org/wiki?curid=1245205" title="Hibiskus rosa-sinensis">
Hibiskus rosa-sinensis



</doc>
<doc id="1245206" url="https://pl.wikipedia.org/wiki?curid=1245206" title="Bernt Haas">
Bernt Haas

Bernt Haas (ur. 8 kwietnia 1978 w Wiedniu) – piłkarz szwajcarski grający na pozycji prawego obrońcy.
Kariera klubowa.
Haas urodził się w Austrii, ale piłkarską karierę rozpoczął w Zurychu, w tamtejszym Grasshopper Club. W sezonie 1994/1995 zadebiutował w jego barwach w pierwszej lidze. Wtedy też po raz pierwszy w karierze został mistrzem kraju. Na jesieni 1995 zadebiutował w Lidze Mistrzów, a już na wiosnę 1996 wywalczył swój drugi tytuł mistrzowski. W 1998 roku znów zdobył z Grasshoppers prymat w kraju, a w 1999 roku wicemistrzostwo Szwajcarii. Dla Grasshoppers rozegrał 145 ligowych spotkań i strzelił 6 goli.
Latem 2001 roku Haas przeszedł do angielskiego Sunderlandu. W Premiership zadebiutował 28 sierpnia w wygranym 1:0 spotkaniu z Ipswich Town i w zespole „Czarnych Kotów” występował w pierwszej jedenastce oraz przyczynił się do utrzymania w Premiership. Latem 2002 Haas wrócił do ojczyzny i przez jeden sezon występował w FC Basel, z którym zdobył Puchar Szwajcarii oraz wywalczył wicemistrzostwo kraju.
W 2003 Haas znów został zawodnikiem angielskiego klubu, tym razem stał się nim West Bromwich Albion, występujący na szczeblu Football League Championship. Na koniec sezonu 2003/2004 wywalczył w nim awans do Premiership, w której występował przez rundę jesienną sezonu 2004/2005. Zimą trafił do SC Bastia, klubu francuskiej Ligue 1 (debiut: 26 stycznia w przegranym 1:4 meczu z AJ Auxerre). Po spadku tej drużyny do Ligue 2 jeszcze przez pół roku występował w drugiej lidze, a następnie latem 2006 został zawodnikiem niemieckiego drugoligowca 1. FC Köln. Latem 2007 podpisał kontrakt z FC Sankt Gallen.
Kariera reprezentacyjna.
W reprezentacji Szwajcarii Berner zadebiutował 6 października 1996 roku w wygranym 3:2 spotkaniu z Finlandią, rozegranym w ramach eliminacji do MŚ 1998. W 2004 roku został powołany przez Jakoba Kuhna do kadry na Mistrzostwa Europy w Portugalii. Tam wystąpił w dwóch grupowych meczach Helwetów: zremisowanym 0:0 z Chorwacją i przegranym 0:3 z Anglią, w którym otrzymał czerwoną kartkę.

</doc>
<doc id="1245207" url="https://pl.wikipedia.org/wiki?curid=1245207" title="W przebraniu mordercy">
W przebraniu mordercy

W przebraniu mordercy – amerykański dreszczowiec erotyczny z 1980 w reżyserii Briana De Palmy.
Fabuła.
Psychoanalityk, dr Robert Elliott, przeżywa najgorsze chwile swojego życia, kiedy odkrywa, że psychopatyczny morderca zaczyna terroryzować otaczające go kobiety. Kiedy maniak kradnie z gabinetu lekarza brzytwę, Elliott rozpoczyna śledztwo na własną rękę. Z obawą, śledząc zabójcę, lekarz zaczyna odkrywać mroczne zakamarki swojej duszy. Wkrótce Robert poznaje smak zakazanych fantazji, obsesji i najgorszych sennych koszmarów...

</doc>
<doc id="1245212" url="https://pl.wikipedia.org/wiki?curid=1245212" title="Maciej Zajder">
Maciej Zajder

Maciej Zajder (ur. 31 stycznia 1988 w Łasku) – polski siatkarz, reprezentant Polski grający na pozycji środkowego.
Kariera.
Wychowanek Skry Bełchatów. W sezonie 2007/2008 występował w jej rezerwowym zespole, grającym w I lidze (zaplecze PLS-u). 
Od sezonu 2008/2009 gracz Siatkarza Wieluń, z którym to 5 kwietnia 2009 wywalczył awans do PlusLigi. W sezonie 2009/2010 Maciej Zajder razem z Mikołajem Sarneckim (Pamapol Siatkarz Wieluń) zostali powołani przez Grzegorza Wagnera do kadry Polski B. W 2013 roku został powołany przez Andre Anastasiego do kadry Polski A. W sezonach PlusLigi 2011/2012 i 2012/2013 grał w AZS Politechnice Warszawskiej. Od sezonu 2014/2015 występował w zespole . Od sezonu 2016/2017 był zawodnikiem Espadonu Szczecin. W październiku 2017 rozwiązał kontrakt za porozumieniem stron. Od października 2017 roku występował w drużynie Aluron Virtu Warta Zawiercie, którą opuścił po zakończeniu sezonu 2017/18.
Po ukończonym sezonie 2021/2022 postanowił zakończyć siatkarską karierę.
Sukcesy klubowe.
Puchar Challenge:
I liga:
Sukcesy reprezentacyjne.
Letnia Uniwersjada:

</doc>
<doc id="1245214" url="https://pl.wikipedia.org/wiki?curid=1245214" title="Caspar Berger">
Caspar Berger

Caspar Berger (ur. XVI w., zm. 1595) – śląski rzeźbiarz czasów późnego renesansu i manieryzmu, czynny w Legnicy w latach 1575–1595, najbardziej znany przedstawiciel tego środowiska artystycznego. 
Życiorys.
Caspar Berger tworzył w latach 1575–1595 prawie wyłącznie sporych rozmiarów nagrobki, epitafia i płyty nagrobne śląskiej szlachty oraz wybitniejszych mieszczan legnickich. Do budowy swych dzieł wykorzystywał tylko piaskowiec. Wyspecjalizował się w tworzeniu przedstawień reliefowych. Jego dzieła wyróżniają się uporządkowanym podziałem pionowym i poziomym oraz umiarkowaną dekoracją. Berger korzystał ze wzorów niderlandzkich. Wiele z jego dzieł zostało przez niego podpisanych, najczęściej: "C. B. B.; C. B. B. L. " lub "Caspar Berger Bildhauer zu Liegnitz". Jego uczniem i następcą był Martin Pohl.
Caspar Berger zasłynął także jako gospodarz licznych biesiad, na które skarżyli się mieszkańcy Legnicy.

</doc>
<doc id="1245215" url="https://pl.wikipedia.org/wiki?curid=1245215" title="Ochla (dopływ Radęcy)">
Ochla (dopływ Radęcy)

Ochla – struga, prawobrzeżny dopływ Radęcy o długości 13,95 km. Wypływa z gminy Pogorzela i wpada do Radęcy na terenie Kobylina.

</doc>
<doc id="1245217" url="https://pl.wikipedia.org/wiki?curid=1245217" title="Badlands (film)">
Badlands (film)

Badlands – amerykański dramat kryminalny z 1973 roku w reżyserii i według scenariusza Terrence’a Malicka.

</doc>
<doc id="1245221" url="https://pl.wikipedia.org/wiki?curid=1245221" title="Nawanialnia">
Nawanialnia

Nawanialnia – urządzenie stosowane na stacjach gazowych służące do nawaniania paliwa gazowego (gazu ziemnego) związkiem chemicznym THT (tetrahydrotiofen).
Nawanianie stosowane jest ze względu na bezpieczeństwo użytkowników, gdyż łatwopalny i grożący wybuchem gaz ziemny jest bezwonny. Zgodnie pkt. 4.1.6 Załącznika do Rozporządzenia Ministra Gospodarki z dnia 2 lipca 2010 r. w sprawie szczegółowych warunków funkcjonowania systemu gazowego za wyposażenie sieci dystrybucyjnej gazowej w urządzenia do nawaniania gazu odpowiada przedsiębiorstwo energetyczne zajmujące się dystrybucją paliw gazowych. Przedsiębiorstwo energetyczne zajmujące się dystrybucją paliw gazowych z sieci dystrybucyjnej o ciśnieniu roboczym nie wyższym niż 0,5 MPa ma obowiązek nawaniać paliwo gazowe, którego zapach powinien być wyraźnie wyczuwalny, gdy stężenie gazu ziemnego w powietrzu osiągnie wartość 1,0%.

</doc>
<doc id="1245224" url="https://pl.wikipedia.org/wiki?curid=1245224" title="Terror w przestworzach">
Terror w przestworzach

Terror w przestworzach – amerykański film sensacyjny z 1972 na podstawie powieści „Hijacked” Davida Harpera.

</doc>
<doc id="1245230" url="https://pl.wikipedia.org/wiki?curid=1245230" title="Valten Hoffmann">
Valten Hoffmann

Valten Hoffmann (ur. XVI w., zm. po 1561) – śląski kamieniarz i rzeźbiarz czasów renesansu, czynny w Legnicy w latach 1555–1561.
Valten Hoffmann był kamieniarzem i wykonywał z piaskowca epitafia dla śląskiej szlachty. Jako jeden z ostatnich rzeźbiarzy na Śląsku wykorzystywał wzory włoskie w zakresie ornamentyki. Jego dzieła odznaczają się prowincjonalnością i słabą anatomią postaci. Podpisywał się: " Valten Hoffmann Steinmetz zur Liegnitz". 

</doc>
<doc id="1245239" url="https://pl.wikipedia.org/wiki?curid=1245239" title="Arizona Junior">
Arizona Junior

Arizona Junior – amerykański film fabularny (komedia kryminalna) z 1987 roku.

</doc>
<doc id="1245242" url="https://pl.wikipedia.org/wiki?curid=1245242" title="MAN Lion’s City GXL">
MAN Lion’s City GXL

MAN Lion’s City GXL – czteroosiowy autobus miejski, produkowany przez niemiecką firmę MAN w Sadach koło Poznania.
Historia modelu.
Prototyp powstał latem 2007 roku. Jego produkcję uruchomiono jesienią 2007 roku lub wiosną 2008 roku, prawdopodobnie w firmie MAN STAR Trucks &amp; Busses (obecnie MAN Bus). Jest to największy autobus miejski z rodziny MAN Lion’s City. Powstał przez połączenie przodu i tyłu dwóch dotychczas produkowanych autobusów. Model ten miał swoją światową premierę w trakcie targów Transexpo w Kielcach, we wrześniu 2007.
Pierwszym odbiorcą jest St. Gallen w Szwajcarii. Jego władze zamówiły 3 sztuki. Wszystkie autobusy dla tego miasta są wyposażone w poziomy silnik MAN D20 Common Rail (inna wersja nazwy lub typ: MAN D 2066 LUH) spełniający wymogi normy Euro 5 i jeszcze ostrzejszej amerykańskiej normy EEV. Czwarta oś autobusu jest samoskrętna, dzięki czemu ułatwia manewrowanie. Dzięki zastosowaniu półprzezroczystego poszycia przegubu rozjaśniono wnętrze autobusu.

</doc>
<doc id="1245244" url="https://pl.wikipedia.org/wiki?curid=1245244" title="Wpływ księżyca">
Wpływ księżyca

Wpływ księżyca – amerykańska komedia romantyczna z 1987 roku w reżyserii Normana Jewisona.
Opis fabuły.
Włoska dzielnica Nowego Jorku. Loretta jest 37-letnią kobietą, której mąż zginął w wypadku samochodowym. Mieszka razem z rodzicami i dziadkami. Chce ponownie wyjść za mąż, żeby zdjąć prześladującego ją pecha. Wieczorem podczas kolacji oświadcza się jej Johnny Cammareri. Ślub ma się odbyć za miesiąc, gdyż Johnny musi wyjechać na Sycylię, by odwiedzić umierającą matkę. Przed wyjazdem prosi ukochaną, by zadzwoniła i zaprosiła na wesele jego brata Ronny’ego, z którym nie miał kontaktu od pięciu lat.
Nagrody.
Oscary za rok 1987
Złote Globy 1987
MFF w Berlinie 1988
Nagrody BAFTA 1988

</doc>
<doc id="1245249" url="https://pl.wikipedia.org/wiki?curid=1245249" title="Relacje interpersonalne">
Relacje interpersonalne

Relacje interpersonalne (czyli związki między ludźmi) – sposób wyrażania między dwoma lub więcej partnerami interakcji uczuć i postaw (co wynika z psychologicznego podziału pomiędzy ja i ty). Relacje koncentrują się na wzajemnych stosunkach ich uczestników, które odnoszą się do pozytywnych bądź negatywnych powiązań pomiędzy partnerami, których wyrazem mogą być na przykład: agresja, wrogość, atrakcyjność interpersonalna, miłość, zakochanie, intymność, obojętność, nienawiść, konflikt, zerwany kontakt, dystans emocjonalny, admiracja, skupienie uwagi, przemoc, manipulacja, kontrolowanie, lekceważenie.
Źródło i typ relacji.
Psychologiczna warstwa relacji interpersonalnych jest wynikiem korelacji jakości partnerów, okoliczności, w których zachodzą oraz predyspozycji podmiotu, które wynikają z osobowości, jednak ich źródło może zostać zawężone do „ja” społecznego. 
„Ja” społeczne jest tą strukturą, która odpowiada za typ relacji interpersonalnych: 
Zmiana relacji w kierunku bardziej pozytywnym polega w znacznej mierze na uczeniu się nowych umiejętności: przekazywania adekwatnych informacji o swoich potrzebach i oczekiwaniach od partnera, uczenia się unikania sytuacji podwójnego komunikatu, uczenia się słuchania partnera i odróżniania poziomu informacji "o treści" od poziomu informacji "o relacji". Jest to uczenie się dostrzegania wpływu własnych i partnera stanów emocjonalnych i schematów poznawczych na procesy zniekształcania informacji nadawanych i odbieranych.
Relacje interpersonalne odgrywają istotną rolę zarówno w kontaktach między ludźmi w rodzinie, w otoczeniu, jak i w pracy.
Podział.
Relacje interpersonalne można podzielić na:

</doc>
<doc id="1245252" url="https://pl.wikipedia.org/wiki?curid=1245252" title="Docklands">
Docklands

Docklands (dzielnica portowa) – półoficjalna nazwa części wschodniego Londynu, która obejmuje położone nad Tamizą obszary takich dzielnic, jak: Southwark, Tower Hamlets, Newham i Greenwich. Doki znajdujące się na tym terenie były dawniej częścią londyńskiego portu. Obecnie teren ten przechodzi rewitalizację w celu lepszego zagospodarowania komercyjnego i mieszkalnego. Nazwa Docklands została użyta po raz pierwszy w rządowym raporcie na temat planów rewitalizacyjnych w 1971 roku i od tego czasu istnieje ona w powszechnym użyciu.
Teren doków.
Na obszar londyńskiej dzielnicy portowej składa się kilka kompleksów doków przy Tamizie. Oto one (od zachodu na wschód):
Doki znajdują się również dalej na wschód, w Tilbury, nie są one jednak zaliczane do londyńskich Docklands.
Historia.
Rozwój doków.
W czasach Imperium rzymskiego, a także w średniowieczu, statki zatrzymywały się przy małych nabrzeżach w dzisiejszym City of London i Southwark, na obszarze znanym jako "Basen Londyński". Nie istniała tam jednak żadna ochrona przed marginesem społecznym, statki stawały się łatwym celem dla złodziei a same miały mało miejsca przy nabrzeżu. Howland Great Dock w Rotherhithe (zbudowany w roku 1696 i później przyłączony do Surrey Commercial Docks) został zaprojektowany by uporać się z tymi problemami, dając duże, bezpieczne i osłonięte miejsce postoju dla 120 okrętów. Projekt ten przyniósł duży sukces komercyjny i stał się wzorcem dla dalszej rozbudowy w czasach gregoriańskich i wiktoriańskich.
Pierwszym z doków zbudowanych w czasach gregoriańskich był dok West India (otwarty w roku 1802). Następnie otwarto doki: London (1805), East India (1805), Surrey (1807), St Katharine (1828) i West India South (1829). Doki budowane w czasach wiktoriańskich położone były bardziej na zachód, a w ich skład wchodziły: Royal Voctoria (1855), Millwall (1868) i Royal Albert (1880). Dok King George V został zbudowany później, w roku 1921. Istniał jednak tylko do lat pięćdziesiątych.
Doki.
Istniały trzy główne rodzaje doków. Doki portowe, w których zakotwiczone okręty były rozładowywane i załadowywane. Doki suche, dużo mniejsze, służące do drobnych napraw statków. Przy brzegu położone były także stocznie. Ponadto, wzdłuż rzeki, znajdowało się wiele magazynów, przystani i pomostów. Poszczególne doki specjalizowały się w obsłudze różnego rodzaju towarów. Surrey Docks, na przykład, odpowiedzialne były za drewno, Millwall za ziarno, St Katherine przyjmowały wełnę, cukier i gumę.
Obsługa doków wymagała ogromnej ilości pracowników, głównie flisaków (odpowiedzialnych za transport towaru na małych barkach pomiędzy statkiem a nabrzeżem), a także pracowników nabrzeżnych, którzy zajmowali się towarem przetransportowanym już na brzeg. Niektórzy z pracowników doków byli dobrze wykształceni – flisacy zakładali swoje własne gildie, natomiast pracownicy odpowiedzialni za przenoszenie drewna byli znani ze swoich akrobatycznych umiejętności. Większość była jednak niewykształcona i pracowała jako zwykli robotnicy. Każdego ranka musieli oni gromadzić się w wyznaczonym miejscu, na przykład w pubie, gdzie byli wybierani do pracy przez swojego brygadzistę. Dla tych osób praca w dokach była nieustanną loterią – nie wiedzieli oni, czy danego dnia dostaną zajęcie a co za tym idzie, pieniądze i żywność. Taki stan rzeczy istniał aż do roku 1965, kiedy to praca w dokach została uporządkowana po utworzeniu narodowego planu pracy w dokach w roku 1947.
Pierwotnie teren londyńskich doków składał się głównie z nisko położonych obszarów bagiennych, nienadających się do użytku rolnego i tylko w małym stopniu zaludnionych. Z powstaniem doków, ich pracownicy utworzyli wiele dobrze zorganizowanych społeczności lokalnych z własną, odróżniającą ich od innych, kulturą i slangiem. Słaba sieć komunikacyjna oznaczała dla nich odizolowanie od innych części Londynu. Isle of Dogs, na przykład, posiadała tylko dwie drogi z i na wyspę. Swego rodzaju lokalne przywiązanie było tak silne, że w roku 1920 mieszkańcy dzielnicy portowej zablokowali drogi i ogłosili niepodległość.
Doki w XX wieku.
Doki były budowane i zarządzane przez wiele konkurujących ze sobą prywatnych przedsiębiorstw. Od roku 1909 zarządzane były przez Port of London Authority (PLA), która to zjednoczyła przedsiębiorców w celu zwiększenia efektywności doków oraz poprawy stosunków pracy. PLA zbudowała też ostatni z doków, King George V oraz rozbudowała doki w Tilbury.
Niemieckie bombardowania w czasie II wojny światowej spowodowały ogromne zniszczenia na obszarze doków, w tym zniszczenie 380 000 ton drewna w Surrey Docks w ciągu jednej nocy. Mimo to powojenna odbudowa przywróciła doki do działalności w latach pięćdziesiątych. Koniec nadszedł jednak szybko, między rokiem 1960 a 1970, kiedy to transport wodny zastował nowo wynaleziony system kontenerów. Londyńskie doki nie były zdolne do pomieszczenia wymuszonych przez konteneryzację większych statków i transport wodny przeniósł się do głębszych portów takich, jak Tilbury i Felixstowe. Między rokiem 1960 a 1980 wszystkie z londyńskich doków zostały zamknięte, pozostawiając wokół siebie opuszczony obszar o powierzchni 21 km². Bezrobocie, bieda i inne problemy społeczne zaczęły panować na tym terenie.
Rewitalizacja.
Starania w kierunku rewitalizacji doków pojawiły się od razu po ich zamknięciu, jednak dopiero po dziesięciu latach plany zaczęto wprowadzać w życie. Istnienie wielu właścicieli terenów komplikowało jednak sprawę.
Aby rozwiązać ten problem, w roku 1981 minister środowiska, Michael Heseltine powołał London Docklands Development Corporation (LDDC) w celu rewitalizacji dawnego obszaru portowego. LDDC była organem statutowym zarządzanym i finansowanym przez rząd centralny, z działaniami ukierunkowanymi na zdobycie terenów doków i zarządzanie nimi. LDDC funkcjonowała również jako organ planujący rewitalizację obszaru.
Kolejna ważna interwencja rządowa nastąpiła w roku 1982. Wtedy to na terenie doków założono specjalną strefę ekonomiczną, w której przedsiębiorcy poza zwolnieniem z obowiązku płacenia podatków otrzymywali również inne zachęty do inwestowania. Inwestowanie na tym obszarze stało się więc bardziej atrakcyjne i przyczyniło do nagłego wzrostu koniunktury na nieruchomości.
LDDC wywoływała jednak kontrowersje – była oskarżana o faworyzowanie elitarnej i luksusowej zabudowy a pomijanie niedrogiej gospodarki mieszkaniowej. Stało się to wyjątkowo niepopularne wśród lokalnych społeczności, które oczekiwały wychodzenia naprzeciw własnym potrzebom. LDDC była jednak skoncentrowana na znaczącej transformacji obszaru, chociaż to, w jakim stopniu panowała nad jego rozwojem, jest sprawą sporną.
Masowy program rozwoju, którym LDDC zarządzała w latach osiemdziesiątych i dziewięćdziesiątych, zastał teren dawnego portu zamieniony w mieszankę terenów mieszkalnych, handlowych i przemysłu lekkiego. Symbolem wszystkich starań był ambitny projekt Canary Wharf, który zakładał budowę największego budynku w Wielkiej Brytanii oraz powstanie drugiego głównego centrum finansowego w Londynie. Nic nie wskazuje jednak na to, że LDDC przewidziała rozwój na taką skalę i wcześniej, w pobliskim Heron Quays, powstały już podobne biurowce.
Canary Wharf nie powstawało bezproblemowo. Z powodu kryzysu na rynku nieruchomości na początku lat dziewięćdziesiątych rozwój obszaru Docklands stanął w miejscu na kilka lat a inwestorzy zostali z nieruchomościami których nie mogli sprzedać ani wynająć.
Dawne tereny doków miały słabe połączenia komunikacyjne. LDDC rozwiązała ten problem poprzez budowę Docklands Light Railway (DLR), która połączyła dzisiejsze Docklands z centrum Londynu. Była to wyjątkowo tania inwestycja, która kosztowała jedynie 77 milionów funtów w swojej pierwszej fazie. Niski koszt spowodowany był głównie wykorzystaniem istniejącej już wcześniej ale nieużywanej infrastruktury kolejowej oraz opuszczonych terenów na prawie całej długości sieci kolejowej. (LDDC pierwotnie wnioskowała o powstanie linii metra na obszarze Docklands, jednak rząd odmówił finansowania.)
LDDC zbudowała również tunel Limehouse Link oraz tunel łączący Isle of Dogs z drogą A13 (znaną również jako "The Highway") płacąc ponad 150 milionów funtów za kilometr, przez co drogi te stały się jednymi z najdroższych w historii.
LDDC przyczyniła się również do inwestycji w Port lotniczy Londyn-City otwarty w październiku roku 1987 na terenie dawnych Royal Docks.
Docklands dzisiaj.
W ciągu ostatnich dwudziestu lat ludność Docklands podwoiła się, a sam obszar stał się zarówno głównym centrum finansowym, jak i coraz bardziej zadowalającym miejscem do życia. Połączenia komunikacyjne poprawiły się znacząco poprzez włączenie Isle of Dogs do londyńskiej sieci metra wraz z przedłużeniem Jubilee Line w roku 1999, a także poprzez rozbudowę DLR o stacje: Beckton, Lewisham, London City Airport, North Woolwich i Stratford. Canary Wharf stało się jednym z największych skupisk drapaczy chmur w Europie oraz bezpośrednim rywalem londyńskiego City w finansowej dominacji.
Mimo że większość ze starych nabrzeżnych budynków i magazynów została wyburzona, niektóre przetrwały i zostały przekształcone w mieszkania. Większość z doków natomiast jest obecnie wykorzystywana jako przystanie i centra sportów wodnych. Mimo że duże statki mogą i czasami wpływają do starych doków, główny ruch handlowy przeniósł się w dół rzeki.
Odżycie obszaru Docklands przyniosło również efekty na zaniedbanych terenach sąsiednich. Greenwich i Deptford przechodzą obecnie rewitalizację na dużą skalę, głównie dzięki rozwojowi połączeń komunikacyjnych dających większą atrakcyjność dla dojeżdżających.
Rewitalizacja doków miała również swoje złe strony. Ogromny boom w nieruchomościach i idący za nim wzrost cen mieszkań doprowadził do konfliktów między nowymi a starymi mieszkańcami Docklands, Doprowadziło to również do jednych z najbardziej uderzających dysproporcji w Wielkiej Brytanii: luksusowe mieszkania można tu zobaczyć tuż obok zaniedbanych mieszkań socjalnych.
Status Docklands jako symbolu Wielkiej Brytanii Margaret Thatcher uczynił to miejsce celem dla terrorystów. Po nieudanym zamachu bombowym na Canary Wharf, 9 lutego 1996 roku duża bomba podłożona przez IRA eksplodowała w South Quay. Zginęły dwie osoby, czterdzieści zostało rannych a straty wyceniono na 150 milionów funtów. Zamach ten zakończył zawieszenie broni przez IRA.
Rozwój w przyszłości.
Sukces rewitalizacji obszaru Docklands był przyczyną kilku kolejnych planów rozwoju w skład których wchodzą między innymi:
Na początku XXI wieku rewitalizacja terenów rozprzestrzeniła się na przedmieścia Wschodniego Londynu, oraz do tych części hrabstw Kent i Essex, które leżą nad ujściem Tamizy.
Docklands w kulturze.
Charles Dickens często opisywał tereny nadrzeczne oraz dzielnicę portową w takich powieściach jak: "Nasz wspólny przyjaciel" i "Wielkie nadzieje". Pamiętny opis doków znajduje się również w "Zwierciadle morza" Josepha Conrada. Docklands pojawiają się również w filmie "28 tygodni później" Juana Carlosa Fresnadillo z 2007 roku jako lokalizacja Dystryktu 1, najbardziej funkcjonalnej części Wielkiej Brytanii podczas wybuchu epidemii śmiercionośnego wirusa, a także głównej kwatery wojskowych oficjalistów.

</doc>
<doc id="1245254" url="https://pl.wikipedia.org/wiki?curid=1245254" title="Diecezja leodyjska">
Diecezja leodyjska



</doc>
<doc id="1245257" url="https://pl.wikipedia.org/wiki?curid=1245257" title="American Eagle Airlines">
American Eagle Airlines

Envoy Air (wcześniej American Eagle Airlines) - amerykańska regionalna linia lotnicza z siedzibą w Irving, w stanie Teksas. Należy do linii lotniczych American Airlines.
Flota.
Stan floty na styczeń 2022:

</doc>
<doc id="1245258" url="https://pl.wikipedia.org/wiki?curid=1245258" title="Johannes Risch">
Johannes Risch

Johannes Risch znany także jako Jan Risch (ur. XVI w. w Pirnie, zm. po 1613 w Legnicy) – śląski rzeźbiarz czasów manieryzmu, pochodzący z Pirny w Saksonii, tam wykształcony, sprowadzony do Legnicy w 1601 r. i tu czynny aż do 1613 r. 
Johannes Risch tworzył prawie wyłącznie dzieła dla Legnicy (w odróżnieniu od Martina Pohla). Były to niezwykle bogato dekorowane epitafia wybitnych mieszczan legnickich. Jego dzieła nie są duże, wyróżniają się natomiast niesamowitą precyzją dekoracji. Wykorzystywał piaskowiec, marmur oraz gabro. Podpisywał się: " I. R. B.".

</doc>
<doc id="1245259" url="https://pl.wikipedia.org/wiki?curid=1245259" title="Paralelizm kulturowy">
Paralelizm kulturowy

Paralelizm kulturowy – proces równoległego formowania się podobnych elementów kultury (analogii kulturowych) przebiegający niezależnie na wzajemnie odizolowanych obszarach.
Ze względu na genezę rozróżnia się dwa typy paralelizmu kulturowego:
Pod względem charakteru analogicznych zjawisk wyróżnia się:
U podstaw paralelizmu kulturowego leży założenie o psychicznej jedności ludzkości, której rezultatem jest powstawanie podobnych albo wręcz tożsamych idei.

</doc>
<doc id="1245260" url="https://pl.wikipedia.org/wiki?curid=1245260" title="Alla Nazimova">
Alla Nazimova

Mariam Edez Adelaida Leventon (Мириам Эдес Аделаида Левентон) (ur. 22 maja 1879 w Jałcie, zm. 13 lipca 1945 w Los Angeles) − rosyjska aktorka filmowa i teatralna, która zrobiła karierę w Stanach Zjednoczonych.
W roku 1916 zadebiutowała rolą w filmie niemym "War Brides", opartym na sztuce Marian Craig Wentworth. Jest znana z występu w filmie "Salomé" (1923), który także wyprodukowała.
Była lesbijką. Uważa się, że jest autorką określenia "the sewing circle" ("kółko krawieckie"), którym ironicznie nazywała znane jej homoseksualne i biseksualne kobiety w Hollywood. Miała także zaaranżować lawendowe małżeństwa aktora Rudolfa Valentino z Jean Acker i Nataszą Rambovą.

</doc>
<doc id="1245271" url="https://pl.wikipedia.org/wiki?curid=1245271" title="UMTS900">
UMTS900

UMTS900 – standard UMTS w którym transmisja mowy i danych może odbywać się w paśmie częstotliwości 880 – 960 MHz, pierwotnie przewidzianym dla systemów GSM900. Usługi oferowane przez ten standard nie różnią się od tych,
z których można korzystać np. w systemach UMTS2100 popularnych w Europie.
Częstotliwości około 900 MHz umożliwiają tworzenie większych komórek niż w przypadku 2100 MHz, ale gdy planowano zasoby radiowe dla UMTS, były już zajęte. Obecnie niektóre z częstotliwości są już zwalniane, okazało się, że sieci radiowe systemów GSM i UMTS mogą współistnieć pracując wewnątrz pasma 900 MHz. W listopadzie 2012 działało 55 sieci pracujących w tym systemie
Powstanie i rozwój standardu.
Wykorzystanie częstotliwości 880 – 960 MHz na terenie Unii Europejskiej jest regulowane przez dyrektywę 87/372/EWG. Powyższy zakres częstotliwości został w 1987 roku przyznany dla potrzeb "paneuropejskiej naziemnej publicznej cyfrowej łączności komórkowej we Wspólnocie" bazującej na standardzie GSM. Wraz z rozwojem nowszych standardów postanowiono zliberalizować wykorzystanie pasma 900 MHz. Komisja Europejska zleciła Europejskiej Konferencji Administracji Poczty i Telekomunikacji (CEPT) przygotowanie raportu, w którym przedstawiono wyniki badań potwierdzających możliwość jednoczesnego funkcjonowania systemów GSM i UMTS w tym zakresie częstotliwości.
Pierwszą siecią oferującą usługi na bazie UMTS900 była fińska Elisa (od 8 listopada 2007). W listopadzie 2012 55 sieci w 39 krajach pracowało w tym systemie.
Aspekty techniczne.
Propagacja fal.
Do przesyłania fal o częstotliwościach około 900 MHz potrzeba mniej energii niż w przypadku 2100 MHz, dzięki temu w systemie UMTS900, można tworzyć komórki o większych rozmiarach, co ma szczególnie zastosowanie podczas pokrywania zasięgiem sieci obszarów słabiej zurbanizowanych. Dłuższe fale lepiej też rozchodzą się wewnątrz budynków.
Okazuje się, że spektrum ok. 900 MHz może być współdzielone pomiędzy GSM i UMTS bez interferencji pomiędzy transmisjami wykonywanymi za pomocą obu systemów (oczywiście pasma częstotliwości użyte do transmisji w obu systemach muszą być rozłączne).
Używane częstotliwości.
Standard UMTS przewiduje dwa tryby przesyłania danych pomiędzy terminalem a stacją bazową. W trybie FDD do transmisji we wspólnym kanale transmisyjnym definiowane są dwa zakresy częstotliwości. Jeden używany jest przez terminale do transmisji w stronę stacji bazowej, drugi używane jest przez stację bazową do transmisji odbieranych przez terminale. W trybie TDD definiowany jest jeden zakres częstotliwości na bazie którego przeprowadzana jest transmisja. W krótkich odstępach czasu zmienia się jej nadawca, w poszczególnych szczelinach czasowych może być to stacja bazowa lub terminale.
Spektrum zdefiniowane dla potrzeb UMTS900, obejmuje tylko częstotliwości, które będą wykorzystywane w trybie FDD (za pomocą technologii WCDMA):
Zobacz też.
UMTS850, UMTS2100

</doc>
<doc id="1245273" url="https://pl.wikipedia.org/wiki?curid=1245273" title="Big Bopper">
Big Bopper



</doc>
<doc id="1245280" url="https://pl.wikipedia.org/wiki?curid=1245280" title="Köln-Volkhovener Weg">
Köln-Volkhovener Weg

Köln-Volkhovener Weg – przystanek kolejowy S-Bahn Rhein-Ruhr w Kolonii, w kraju związkowym Nadrenia Północna-Westfalia, w Niemczech. Znajdują się tu 2 perony. Nazwa przystanku wzięła się od ulicy Volkhovener Weg, pod którą się znajduje.

</doc>
<doc id="1245287" url="https://pl.wikipedia.org/wiki?curid=1245287" title="Paul Pogge">
Paul Pogge

Paul Pogge (ur. 24 grudnia 1838 lub 27 grudnia 1839 w Zierstorf w Meklenburgii-Schwerinie, zm. 16 marca 1884 w Luandzie) – niemiecki podróżnik i badacz Afryki.
Wziął udział w dwóch wyprawach do Afryki Środkowej, w zlewisko rzeki Kongo. Pierwszą odbył w latach 1874-1876, a drugą – w której towarzyszył mu Hermann von Wissmann – od 1880 do 1884.

</doc>
<doc id="1245289" url="https://pl.wikipedia.org/wiki?curid=1245289" title="Suburbia">
Suburbia



</doc>
<doc id="1245291" url="https://pl.wikipedia.org/wiki?curid=1245291" title="Bremen-Burg">
Bremen-Burg

Bremen-Burg – stacja kolejowa w Bremie, w Niemczech. Znajdują się tu 3 perony.

</doc>
<doc id="1245294" url="https://pl.wikipedia.org/wiki?curid=1245294" title="Jelena Sabitowa">
Jelena Sabitowa

Jelena Sabitowa (ur. 7 stycznia 1980 w Nowopawłowsku, zm. 18 lutego 2008 w Rostowie nad Donem) – reprezentantka Rosji w boksie.
Życiorys.
W wieku 14 lat zaczęła trenować kickboxing. Podjęła pracę jako nauczycielka wychowania fizycznego; potem pracowała w milicji (sierżant). Wyszła za Anatolija Nosyriewa, mistrza świata w kickboxingu.
Cierpiała na osteomę – łagodny nowotwór kości.

</doc>
<doc id="1245296" url="https://pl.wikipedia.org/wiki?curid=1245296" title="Odenthal">
Odenthal

Odenthal – gmina w Niemczech, w kraju związkowym Nadrenia Północna-Westfalia, w rejencji Kolonia, w powiecie Rheinisch-Bergischer Kreis.
Geografia.
Gmina leży w zachodniej części Niemiec, kilkadziesiąt kilometrów od Zagłębia Ruhry, w pobliżu takich miast jak: Kolonia, Leverkusen i Düsseldorf.
Podział administracyjny.
Jedną z jednostek administracyjnych gminy ("Ortsteil") jest Altenberg.

</doc>
<doc id="1245298" url="https://pl.wikipedia.org/wiki?curid=1245298" title="Nowa Rzeczowość">
Nowa Rzeczowość

Nowa Rzeczowość (niem. "Neue Sachlichkeit"), także realizm magiczny – kierunek w sztuce niemieckiej przełomu lat 20. i 30. XX w., przeciwstawiający się ekspresjonizmowi i abstrakcjonizmowi.
Artyści tego nurtu zastąpili wizyjność i symbolizm ekspresjonizmu przedstawiając rzeczywistość obiektywnie, często o zabarwieniu satyrycznym. Zamiast ku abstrakcjonizmowi, zmierzali ku realizmowi (czy wręcz naturalizmowi), czasem dość brutalnemu i cynicznemu. Ich sztuka była reakcją na społeczną, polityczną i gospodarczą sytuację w powojennych Niemczech.
Do przedstawicieli tego kierunku zalicza się przede wszystkim malarzy George Grosza i Otto Diksa, a także Maksa Beckmanna, Aleksandra Kanoldta, Georga Schrimpfa, Karla Hubbucha, Christiana Schada, Rudolfa Schlichtera, Antona Räderscheidta, Franza Radziwilla, Franza Sedlacka i Felix Nussbaum.
Twórcą pojęcia „Nowa Rzeczowość” był Gustav Friedrich Hartlaub, dyrektor Kunsthalle Mannheim – miejscowego muzeum sztuki. Określił nim ramy wystawy, którą wymyślił w 1923, a która odbyła się w 1925. Inną nazwę nurtu, realizm magiczny, stworzył w 1925 Franz Roh (pojawiła się ona w jego książce "Nach-Expressionismus").
Pojęcie było używane również wobec gatunków literatury opierających się na obiektywizmie: reportaż, krytyczny esej, powieść biograficzna opierająca się na źródłach naukowych.

</doc>
<doc id="1245306" url="https://pl.wikipedia.org/wiki?curid=1245306" title="Gare de Nanterre-Ville">
Gare de Nanterre-Ville

Gare de Nanterre-Ville – stacja kolejowa w Nanterre, w regionie Île-de-France, we Francji. Znajdują się tu 2 perony. Zatrzymuje się tu kolejka RER.

</doc>
<doc id="1245307" url="https://pl.wikipedia.org/wiki?curid=1245307" title="CryEngine">
CryEngine

CryEngine (nazwa zapisywana jako "CryENGINE") – silnik gry, rozwijany przez niemieckiego producenta gier, firmę Crytek. Powstał jako demo technologiczne GeForce 3 od Nvidii. Ubisoft posiada zmodyfikowaną wersję CryEngine z gry "Far Cry", nazwaną Dunia Engine, która jest wykorzystywana w serii "Far Cry".
Wersje silnika.
CryEngine 1.
Pierwsza wersja silnika zadebiutowała w 2004 roku, wraz z grą "Far Cry". Początkowo "CryEngine" powstawał jako demo technologiczne dla Nvidii. Później pojawiła się wersja 1.2, która dodawała obsługę jednostek shader w wersji 3.0. Z kolei w wersji 1.3 wprowadzono efekt HDR.
CryEngine 2.
W 2007 roku pojawiła się kolejna odsłona silnika. Silnik został wykorzystany m.in. w grze "Crysis" oraz w dodatku do niego – "Crysis Warhead". Druga wersja silnika wspierała bibliotekę DirectX 10.
CryEngine 3.
Kolejna wersja została wydana w 2010 roku wraz z grą "Crysis 2". Podczas konferencji Game Developers Conference w 2014 roku szef studia Crytek zapowiedział wsparcie dla technologii AMD Mantle.
CryEngine.
21 stycznia 2013, Crytek ogłosiło, że następny CryEngine nie będzie posiadać numeru wersji. Jednakże, SDK silnika nadal używa numerów wersji. Dodano wsparcie dla komputerów z systemem Linux oraz konsol PlayStation 4, Xbox One oraz Wii U.
CryEngine V.
Podczas GDC 2016, Crytek przedstawiło kolejną wersję silnika nazwaną „CryEngine V”. Wprowadzono obsługę DirectX 12 i rzeczywistości wirtualnej. Zmieniono również licencje na „Pay What You Want” oraz udostępniono kod źródłowy.
Gry wykorzystujące silnik CryEngine.
CRYENGINE V

</doc>
<doc id="1245319" url="https://pl.wikipedia.org/wiki?curid=1245319" title="Asesoria">
Asesoria



</doc>
<doc id="1245320" url="https://pl.wikipedia.org/wiki?curid=1245320" title="Klub Sportowy LUKS Chełmno">
Klub Sportowy LUKS Chełmno

Klub Sportowy LUKS Chełmno – klub tenisa stołowego w Chełmnie. W sezonie 2015/2016 zespół występuje w rozgrywkach Ekstraklasy kobiet.
Historia.
Lata 1971 – 1996.
Początki klubu to rok 1971, przy Chełmińskim Domu Kultury Dzieci i Młodzieży (ChDKDiM) założono sekcję tenisa stołowego jako jedno z ośmiu kółek zainteresowań. Ówczesny dyrektor Zygfryd Piotrowski jako opiekuna zatrudnił Hilarego Golebskiego, który prowadził treningi trzy razy w tygodniu w Domu Harcerza: w piwnicy i sali lustrzanej. Po pierwszym sezonie 1971/1972 drużyna chełmińska zajęła w rozgrywkach „A” klasy czwarte miejsce. W sezonie 1973/1974 w klubie jako instruktor pracę rozpoczął L. Droszcz, który przez Młodzieżowy Dom Kultury (MDK)skierowany został na studia, na Akademię Wychowania Fizycznego w Poznaniu. Szkolenie przyszłych zawodników rozpoczęto od naboru dzieci ośmio- i dziewięcioletnich. Treningi odbywały się w MDK-u, Szkole Podstawowej nr 2, Szkole Podstawowej nr 4, a także w Liceum Ogólnokształcącym. Dokonano podziału na dwie grupy: początkującą i zawodników zaawansowanych. Corocznie w treningach uczestniczyło około 120 zawodników. Pod koniec lat 70. w rozgrywkach startowało 40 zawodniczek i zawodników. Zajęcia odbywały się codziennie, a niektórzy trenowali dwa, a nawet trzy razy dziennie. W latach 70. klub finansowany był przez Szkolny Związek Sportowy (pieniądze przeznaczone były na obozy sportowe i częściowe zatrudnienie instruktorów) a także przez chełmiński MDK.

</doc>
<doc id="1245324" url="https://pl.wikipedia.org/wiki?curid=1245324" title="Rahul Bose">
Rahul Bose

Rahul Bose (bengalski: রাহুল বসু; marathi: राहुल बोस; ur. 27 lipca 1967 w Bangalore) – indyjski aktor, scenarzysta filmowy, działacz społeczny (zaangażowany w pomoc charytatywną m.in. na rzecz ofiar tsunami i na rzecz pokoju), także gracz rugby (grał w reprezentacji Indii). Rahul Bose spędził dzieciństwo w Kalkucie (w Zachodnim Bengalu), potem przeprowadził się z rodziną do Mumbaju (jego starsza siostra Anuradha jest żoną Tariq Ansari właściciela i dyrektora „Mid-Day Multimedia”, znaczącego centrum medialnego w Mumbaju). Podczas studiów zajęty boksem, rugby i działalnością teatralną.
Gra w filmie niezależnym i komercyjnym bollywoodzkim.Debiutował w 1994 w filmie " English, August". Za grę nagrodzony na międzynarodowych festiwalach: podczas „Palm Springs International Film Festival” nagrodą John Schlesinger Award - za "Everybody Says I'm Fine!" (2001 - był też scenarzystą i reżyserem tego filmu) i podczas Singapore International Film Festival w 2000 roku srebrną nagrodą za "Split Wide Open". Duże uznanie krytyków przyniósł mu też film "Mr. and Mrs. Iyer".

</doc>
<doc id="1245326" url="https://pl.wikipedia.org/wiki?curid=1245326" title="Park Narodowy Egmont">
Park Narodowy Egmont

Park Narodowy Egmont znajduje się na południe od New Plymouth w zachodniej części Wyspy Północnej w Nowej Zelandii. Na jego terenie znajduje się wulkan Egmont (Taranaki) o wysokości 2518 m n.p.m., który dał nazwę całemu parkowi. Jest to wulkan czynny, obecnie uznawany za drzemiący. Dwa inne, dużo niższe wierzchołki wygasłych wulkanów w północno-zachodniej części parku stanowią podstawę łańcuchów górskich Pouakai i Kaitake.
Po raz pierwszy rejon ten znalazł się pod ochroną w 1881 roku, gdy na zboczach wulkanu Egmont, w promieniu 9,6 km od wierzchołka, utworzono rezerwat leśny. Stopniowo obszar chroniony powiększano, a w 1900 roku utworzono park narodowy – drugi w Nowej Zelandii po Tongariro. Obecnie zajmuje on powierzchnię 341,7 km².

</doc>
<doc id="1245328" url="https://pl.wikipedia.org/wiki?curid=1245328" title="Adamantea">
Adamantea

Adamantea (łac. "Adamanteia" lub "Adamanthea") – w mitologii greckiej nimfa, według niektórych źródeł Okeanida, według innych – córka króla Krety, Melisseusa. Pomagała Rei ukryć na Krecie małego Zeusa przed gniewem Kronosa, a następnie zajęła się wychowaniem dziecka, karmiąc je mlekiem kozy. Ponieważ Kronos był władcą nieba, morza i ziemi, Adamantea ukryła przed nim dziecko, zawieszając jego złotą kołyskę na drzewie (w ten sposób nie znajdowała się ona ani na ziemi, ani na niebie, ani na morzu). Większość źródeł mitograficznych utożsamia Adamanteę z Amalteją.

</doc>
<doc id="1245335" url="https://pl.wikipedia.org/wiki?curid=1245335" title="Miloš Krstić">
Miloš Krstić

Miloš Krstić (ur. 7 marca 1987 w Svrljiski) – serbski piłkarz występujący na pozycji ofensywnego pomocnika. Obecnie gra w FC Thun.
Kariera klubowa.
Swoją profesjonalną karierę Miloš rozpoczął w FK Rad, wcześniej grając w juniorskich drużynach Partizana Belgrad oraz FK Čukarički Stankom. W lecie 2007 przeszedł pomyślne testy w Olympique Marsylia i podpisał kontrakt z klubem do 30 czerwca 2008, a na początku 2009 został wypożyczony do AC Ajaccio.

</doc>
<doc id="1245340" url="https://pl.wikipedia.org/wiki?curid=1245340" title="Milos Krstic">
Milos Krstic



</doc>
<doc id="1245341" url="https://pl.wikipedia.org/wiki?curid=1245341" title="Ochibori">
Ochibori

 – rzeka w prefekturze Osaka w Japonii. 
Według japońskiej klasyfikacji rzek, należy do klasy pierwszej. Początek rzeki w mieście Fujiidera, wpada do rzeki Higashiyoke w mieście Matsubara. Przez prawie całą swoją długość płynie wzdłuż lewego brzegu rzeki Yamato.

</doc>
<doc id="1245342" url="https://pl.wikipedia.org/wiki?curid=1245342" title="Overath">
Overath

Overath – miasto w Niemczech, w kraju związkowym Nadrenia Północna-Westfalia, w rejencji Kolonia, w powiecie Rheinisch-Bergischer Kreis.
Geografia.
Miasto leży w zachodniej części Niemiec. Kilkadziesiąt kilometrów od Zagłębia Ruhry, w pobliżu takich miast jak: Kolonia, Leverkusen i Düsseldorf.

</doc>
<doc id="1245343" url="https://pl.wikipedia.org/wiki?curid=1245343" title="Mainz Römisches Theater">
Mainz Römisches Theater

Mainz Römisches Theater – stacja kolejowa w Moguncji, kraju związkowym Nadrenia-Palatynat, w Niemczech, druga po Mainz Hauptbahnhof. Znajdują się tu 3 perony. Poprzednie nazwy: "Mainz-Neuthor", a do grudnia 2006 "Mainz Süd".
Położenie geograficzne.
Powyżej stacji znajduje się cytadela, a poniżej w trakcie budowy znajdowały się koszary (w latach 30. XX w. zostały wyburzone). Oba obiekty wymagały ich obejścia.
Historia.
Stacja powstała w 1884 przy ówczesnej nowej drodze dojazdowej do dworca głównego Mainz Hauptbahnhof, który również był nowy. W swojej lokalnej funkcji transportowej zastąpił starą stację w Moguncji, która znajdowała się nad brzegiem Renu. Na południowy wschód od dworca linia Ren-Men do Frankfurtu nad Menem i Darmstadt oraz rozwidlenie linii Mainz-Mannheim.
Zabytkowy budynek stacji zbudowano na północ od peronów w 1884, który w dużej części rozebrano w 2006. Był to ceglany budynek zaprojektowany przez niemieckiego architekta Philippa Johanna Berdellé (1838-1903). W przyziemiu znajdowały się łukowe portale, które kontynuowano w arkadzie okiennej dolnego wschodniego aneksu. Główny budynek posiadał dwie górne kondygnacje, których prostokątne okna z czerwonego piaskowca przyjęły formy renesansowe. Po wybudowaniu nowych obiektów handlowych przy dworcu zachowały się jedynie zabytkowe elewacje zabytkowego budynku zwróconego w stronę peronu i ulicy, które zostały wkomponowane w nowe budynki.
Zachowały się zabytkowe żeliwne kolumny z żłobkowanymi trzonami i kompozytowymi głowicami zadaszenia peronu w stylu historyzmu z 1861. XIX-wieczny mur oporowy na peronie do toru 4, zbudowany w celu ochrony linii kolejowej przed osuwiskami, został częściowo usunięty, aby umożliwić prowadzenie prac wykopaliskowych, a następnie całkowicie rozebrany do końca lutego 2013, aby podróżni mieli widok na amfiteatr.
Stacja posiada trzy perony i cztery tory. Po północnej stronie znajduje się peron, z którego podróżni mogą dostać się do pociągów pasażerskich na torze 1. Na południe od niego znajduje się peron środkowy], gdzie zatrzymują się pociągi pasażerskie na torach 2 i 3. Na południe od tego centralnego peronu znajduje się kolejny peron zewnętrzny, na którym zatrzymują się pociągi pasażerskie na torze 4. Tunel kolejowy w Moguncji, który przebiega przez Eisgrub (Mainz), zaczyna się bezpośrednio za stacją kolejową w kierunku głównego dworca kolejowego w Moguncji.

</doc>
<doc id="1245344" url="https://pl.wikipedia.org/wiki?curid=1245344" title="No Exit">
No Exit

No Exit – album zespołu Blondie wydany przez wytwórnię Chrysalis Records w lutym 1999. Nagrań dokonano w Red Night Recording, Electric Lady Studios i Chung King House Of Metal w Nowym Jorku w 1998.
Jego produkcji podjął się Craig Leon (choć nad pierwszymi nagraniami demo pracował najsłynniejszy z producentów Blondie – Mike Chapman). Płyta okazała się dla zespołu dużym sukcesem; pierwszy singel – „Maria” trafił na pierwsze miejsce listy przebojów w Wielkiej Brytanii czyniąc Blondie pierwszym wykonawcą mającym przez kolejne trzy dekady – lata 70., 80. i 90. – „numery jeden” na listach przebojów. Singel osiągnął szczyt list przebojów aż w 14 krajach. W rodzimej Ameryce powodzenie okazało się mniejsze. Co prawda album dotarł do 18 miejsca notowania magazynu Billboard, jednak żaden z singli nie osiągnął spodziewanego sukcesu.
Drugi singel – „Nothing Is Real But The Girl” doszedł w tradycyjnie przychylnej Blondie Wielkiej Brytanii do miejsca 26.
Singel trzeci, tytułowe „No Exit”, mimo nawiązań do modnego wówczas stylu rap i udziału w nagraniu rapera Coolio, nie odniósł podobnego sukcesu.
„No Exit” to charakterystyczna dla dojrzałego etapu twórczości Blondie mieszanina stylów muzycznych, od firmowej dla zespołu post-punkowej trawestacji brzmienia dziewczęcych zespołów lat 60., poprzez jazz, pop, reggae, ska, rap, hard-rock, a nawet country („The Dream’s Lost on Me”). Przy czym album zachowuje zadziwiającą spójność. Zamykające płytę „Dig up the Conjo” swą apokaliptyczną atmosferą, rytmiką i potężnym brzmieniem przywołuje echa beatlesowskiego "Tomorrow Never Knows".
Album sprzedał się w ponad 2 milionach egzemplarzy na świecie, przywrócił Blondie na estrady, utwierdził dorobek a również pokazał możliwości zespołu na przyszłość, co zaowocowało płytą "The Curse of Blondie". „No Exit” uważane jest za jeden z najbardziej udanych powrotów muzycznych dawnych wielkich gwiazd.

</doc>
<doc id="1245348" url="https://pl.wikipedia.org/wiki?curid=1245348" title="Rząd Narodowy Cywilny">
Rząd Narodowy Cywilny

Rząd Narodowy Cywilny – najwyższy organ władzy powstania styczniowego od 12 marca do 21 marca 1863.
Utworzenie.
12 marca 1863 emisariusze stronnictwa białych,udając emisariuszy Tymczasowego Rządu Narodowego, przekonali niezorientowanego w sprawach politycznych Mariana Langiewicza do objęcia dyktatury. Ten powołał nowy Rząd Narodowy Cywilny, rozwiązując formalnie TRN. Langiewicz wydał dekret, w którym ogłaszał m.in.: "wszelkie dotychczasowe istniejące władze cywilne i wojskowe jakiegokolwiek pochodzenia niniejszym dekretem rozwiązuję".
Dotychczasowi członkowie TRN uznali, że rząd "dotychczasową swoją władzę składa w jego ręce i wzywa cały naród do posłuszeństwa dyktatorowi". Jednak zastrzegli sobie, że "w części kraju zajętej przez nieprzyjaciela z upoważnienia dyktatora rozporządzenia wydawać będzie Komisja Wykonawcza". Utworzono tym samym Komisję Wykonawczą Dyktatora w Warszawie.
Skład.
W skład rządu weszło czterech dyrektorów wydziałów:

</doc>
<doc id="1245349" url="https://pl.wikipedia.org/wiki?curid=1245349" title="Taxi Number 9211">
Taxi Number 9211

Taxi Number 9211 – indyjski dramat z elementami thrillera wyreżyserowany w 2006 roku przez Milan Luthria, autora "Chori Chori", "Deewaar" i "Hattrick". Tematem filmu jest wzajemne zarażanie się gniewem, niszczenie się poprzez stosowanie wobec siebie zasady "oko za oko" i odbudowywanie swojego życia poprzez konfrontację z prawdą o sobie i pojednanie z ludźmi. Spotkanie zarozumiałego milionera (John Abraham) z wściekłym na cały świat mumbajskim taksówkarzem (Nana Patekar) zmienia życie obojga.
Film ma odniesienia do hollywoodzkiego "Changing Lanes" (z 2002 roku z Ben Affleckiem i Samuel L. Jacksonem)
Fabuła.
Mumbaj. Chaos ulic, na których miliony ludzi. W pośpiechu. Każdy może wpaść na ciebie na zawsze zmieniając twoje życie. I tak się dzieje z taksówkarzem Raghav Shastri (Nana Patekar) i jego pasażerem Jaiem Mittalem (John Abraham). Raghav ożenił się z kobietą z wyższej sfery. Honor nie pozwala mu przyjąć pomocy od teścia. Sfrustrowany w ciągu 15 lat małżeństwa 23 razy zmienił miejsce pracy. Teraz przed żoną stwarza pozory, że sprzedaje polisy ubezpieczeniowe, w rzeczywistości pracując jako szofer. Zadłużony nie ma nawet czym zapłacić za szkołę synka. Rozsadza go wciąż wściekłość. Jest dynamitem gotowym w każdej chwili wybuchnąć. Jego pasażer to zarozumiały pogardliwy wobec ludzi syn milionera. To homo ludens, którego życie zaczyna się nocą wśród szklanek z drinkami i obnażonych kobiet. Wszystko jest dla niego zabawą. Nigdy nic nie musi. Ale dziś musi. Musi zdążyć do sądu, aby przedstawić tam wersję testamentu ojca, która uniemożliwi jego wujkowi wydziedziczenie go. Inaczej z dnia na dzień stanie się bankrutem. Dlatego wściekły rzucając pieniędzmi pogania szofera taksówki pokrzykując na niego. Czasu jest coraz mniej. Zdenerwowany taksówkarz, wjeżdżając na żądanie Jaia na czerwonym świetle, wpada na inny samochód. Śpieszący się do sądu Jai zostawia taksówkarza z rozbitym samochodem i rozkrzyczanym tłumem wokół niego. Policjanci prowadzą Raghava na posterunek. Rozżalony, wściekły Raghav ma jednak coś, co może się stać przedmiotem zemsty na pasażerze. Podczas wypadku Jaiowi wypadł z kieszeni klucz do skrytki, w której znajduje konieczny do przedstawienia w sądzie testament. Wkrótce między tymi dwoma zaczyna się na ulicach Mumbaju zajadła walka. Jai walczy o klucz do bogactwa, Raghav o swoją godność.

</doc>
<doc id="1245357" url="https://pl.wikipedia.org/wiki?curid=1245357" title="Call The Shots">
Call The Shots



</doc>
<doc id="1245359" url="https://pl.wikipedia.org/wiki?curid=1245359" title="Św. Katarzyna Aleksandryjska">
Św. Katarzyna Aleksandryjska



</doc>
<doc id="1245362" url="https://pl.wikipedia.org/wiki?curid=1245362" title="Elliot Grandin">
Elliot Grandin

Elliot Grandin (ur. 17 października 1987 w Caen) – francuski piłkarz grający na pozycji pomocnika.
Kariera klubowa.
Elliot rozpoczynał swoją karierę w klubie z rodzinnego miasta SM Caen. Mimo młodego wieku był podstawowym graczem klubu i ze swoją drużyną w sezonie 2006/07 awansował do Ligue 1. W styczniu 2008 przeniósł się do Olympique Marsylia.
Zimą 2009 roku wypożyczono go do Grenoble Foot 38.
11 sierpnia 2010 podpisał kontrakt z Blackpool. W zespole tym zadebiutował 14 sierpnia w wygranym 4:0 ligowym meczu z Wigan Athletic. 30 stycznia 2012 roku został wypożyczony do końca sezonu do OGC Nice.
2 sierpnia 2013 roku podpisał roczny kontrakt z Crystal Palace.
Kariera reprezentacyjna.
Grandin występował w młodzieżowych reprezentacjach Francji (U-15, U-17, U-18). W 2005 roku wygrał ze swoją reprezentacją Meridian Cup w Egipcie.

</doc>
<doc id="1245365" url="https://pl.wikipedia.org/wiki?curid=1245365" title="Jerzy Iwanowski">
Jerzy Iwanowski

Jerzy Iwanowski (ur. 10 lutego 1878 w Lebiodce k. Lidy, zm. 28 marca 1965 w Penley w Wielkiej Brytanii) – polski działacz społeczny i polityk, inżynier, minister spraw zagranicznych Litwy Środkowej (1920–1922) oraz senator III kadencji (1930–1935), założyciel Unii Narodowo-Państwowej w 1922 roku.
Życiorys.
Był synem Leonarda – szlachcica h. Rogala odm., inżyniera i prezesa Komitetu Technicznego przy Ministerstwie Skarbu w Petersburgu i Jadwigi baronówny von Reichel.
Ukończył V Gimnazjum w Warszawie. W latach 1895–1901 studiował na Wydziale Mechanicznym Petersburskiego Instytutu Technologicznego, gdzie uzyskał dyplom inżyniera technologii. W czasie studiów dwukrotnie wydalany z uczelni za przynależność do PPS. Po 1901 działał w PPS w Częstochowie, Zagłębiu Dąbrowskim oraz na warszawskiej Woli. W latach 1901–1903 pracował jako inżynier technologii w rakowskiej Hucie Handtkego.
W latach 1903–1905 więziony w Warszawie i zesłany w głąb Rosji, w latach 1906–1907 w Wilnie. Po opuszczeniu więzienia pracował w petersburskim i moskiewskim oddziałach British Westinghouse Electric Co., angażował się tam w działalność PPS-Frakcji Rewolucyjnej.
W obawie przed represjami wyjechał do Chin, gdzie pracował dla towarzystwa „Siemens-Schuckert” w Mandżurii, później reprezentował tę firmę w Japonii, USA i Rosji. Po wybuchu I wojny światowej organizował m.in. w Szanghaju przerzut polskich jeńców do Legionów. W 1916 przebywał w USA i współpracował z tamtejszym Komitetem Obrony Narodowej, w 1917 działał w Polskiej Organizacji Wojskowej w Moskwie.
W 1918 wrócił do odradzającej się Polski – w rządzie Jędrzeja Moraczewskiego objął 17 listopada 1918 tekę ministra przemysłu i handlu, w rządzie Ignacego Paderewskiego sprawował od 16 stycznia 1919 urząd ministra ochrony pracy i opieki społecznej. W lipcu i sierpniu 1919 kierował polską misją handlową przy rządzie Denikina. W 1920 ochotnik w wojnie polsko-bolszewickiej. 
Po zajęciu Litwy Środkowej przez wojska gen. Żeligowskiego (bunt Żeligowskiego), 9 października 1920 był jednym z sygnatariuszy odezwy „Do ludności Litwy Środkowej”, którzy jako członkowie Tymczasowej Komisji Rządzącej podpisali ją obok generała. W strukturze Tymczasowej Komisji Rządzącej 12 października 1920 Jerzy Iwanowski został mianowany przez Naczelnego dowódcę Wojsk Litwy Środkowej gen. Lucjana Żeligowskiego na stanowisko Dyrektora Departamentu Spraw Zagranicznych. Funkcję pełnił do 1922.
W 1922 przeniesiony do rezerwy w stopniu podpułkownika wojsk samochodowych ze starszeństwem z dniem 1 czerwca 1919 i przydzielony do 7 dywizjonu samochodowego jako oddziału macierzystego. W 1923 był oficerem rezerwowym 3 dywizjonu samochodowego w garnizonie Grodno.
Od 1926 działał w loży masońskiej „Machnicki”, był członkiem YMCA i Rotary Club w Warszawie.
W Senacie II kadencji (1928–1930) był zastępcą senatora BBWR. W latach 1930–1935 był senatorem z województwa łódzkiego. Był przewodniczącym Rady Wojewódzkiej BBWR w Łodzi.
W czasie II wojny światowej walczył w stopniu podpułkownika w Polskich Siłach Zbrojnych. Po wojnie na emigracji w Londynie. Od 1948 do 1956 i w latach 1957–1965 przewodniczący Rady Naczelnej Ligi Niepodległości Polski. Był członkiem Tymczasowej Rady Jedności Narodowej.
Spoczywa na Wrexham Cemetery (Sect. G, gr. 13 160-A).
Rodzina.
Braćmi Jerzego Iwanowskiego byli Wacław Iwanowski – białoruski społecznik i polityk, Tadas Ivanauskas – profesor biologii Uniwersytetu Kowieńskiego, działacz społeczny na Litwie i założyciel lokalnego ogrodu zoologicznego oraz wileński adwokat Stanisław Iwanowski. Miał córki: Wandę, żonę Stanisława Leopolda, po wojnie związaną z malarzem Kajetanem Sosnowskim, Jadwigę za Włodzimierzem Lewandowskim oraz syna Macieja zmarłego w 1936 roku.

</doc>
<doc id="1245370" url="https://pl.wikipedia.org/wiki?curid=1245370" title="Komisja Wykonawcza Dyktatora w Warszawie">
Komisja Wykonawcza Dyktatora w Warszawie

Komisja Wykonawcza Dyktatora w Warszawie – centralny organ władz powstania styczniowego od 15 marca do 26 marca 1863. Funkcjonował równolegle do Rządu Narodowego Cywilnego.
Utworzenie.
12 marca 1863 emisariusze stronnictwa białych, bezpodstawnie powołując się na pełnomocnictwa Tymczasowego Rządu Narodowego, przekonali niezorientowanego w sprawach politycznych Mariana Langiewicza do objęcia dyktatury. Ten powołał nowy Rząd Narodowy Cywilny, rozwiązując formalnie TRN. 
W zaistniałej sytuacji, dotychczasowi członkowie TRN uznali, że rząd "dotychczasową swoją władzę składa w jego ręce i wzywa cały naród do posłuszeństwa dyktatorowi". Jednak zastrzegli sobie, że "w części kraju zajętej przez nieprzyjaciela z upoważnienia dyktatora rozporządzenia wydawać będzie Komisja Wykonawcza". Utworzono tym samym Komisję Wykonawczą Dyktatora w Warszawie.

</doc>
<doc id="1245373" url="https://pl.wikipedia.org/wiki?curid=1245373" title="Geo Bogza">
Geo Bogza

Geo Bogza, właściwie Gheorghe Bogza (ur. 6 lutego 1908 w Blejoi, zm. 14 września 1993 w Bukareszcie) – rumuński krytyk literacki, poeta i dziennikarz; przedstawiciel awangardy literackiej.

</doc>
<doc id="1245381" url="https://pl.wikipedia.org/wiki?curid=1245381" title="Big Scale Racing">
Big Scale Racing

Big Scale Racing – gra komputerowa, będąca symulacją wyścigów modelami samochodów spalinowych sterowanych drogą radiową. W tym programie modele te wykonane są w skali 1/5, a ich przeciętna wielkość wynosi 90 cm. Wyścigi odbywają się na zamkniętych torach o bardzo zróżnicowanych trasach, nawierzchni i w zmiennych warunkach m.in. pogodowych (deszcz, mgła, błoto, kurz). Gracze mają do wyboru różnego typu modele samochodów, począwszy od zwykłych samochodów wyścigowych, przez terenowe, po ciężarówki.
Wśród kilku trybów rozgrywki znajduje się trening, Quick Race, Cup Championship i Open Championship. W opcji gry jednoosobowej przygotowano 240 komputerowych przeciwników, charakteryzujących się indywidualnymi umiejętnościami i własnym stylem jazdy. W trybie gry wieloosobowej można grać z ośmioma osobami w sieci lokalnej lub internecie. Dostępny jest także tryb gry dwuosobowej split screen na jednym komputerze. Z oficjalnej strony gry można było pobrać bonusową zawartość, taką jak plik aktualizujący, w którym były takie elementy jak edytor skórek, polski przekład, 2 dodatkowe samochody i 2 dodatkowe trasy. Obecnie, strona internetowa nie istnieje.

</doc>
<doc id="1245384" url="https://pl.wikipedia.org/wiki?curid=1245384" title="Mainz-Weisenau (przystanek kolejowy)">
Mainz-Weisenau (przystanek kolejowy)

Mainz-Weisenau – zlikwidowany przystanek kolejowy w Moguncji, w kraju związkowym Nadrenia-Palatynat, w Niemczech. Znajdował się tu 1 peron.

</doc>
<doc id="1245395" url="https://pl.wikipedia.org/wiki?curid=1245395" title="Jezioro Udzierz">
Jezioro Udzierz



</doc>
<doc id="1245397" url="https://pl.wikipedia.org/wiki?curid=1245397" title="Jezioro Wielki Ocypel">
Jezioro Wielki Ocypel



</doc>
<doc id="1245399" url="https://pl.wikipedia.org/wiki?curid=1245399" title="Jezioro Wielkie Prusionki">
Jezioro Wielkie Prusionki



</doc>
<doc id="1245400" url="https://pl.wikipedia.org/wiki?curid=1245400" title="Gustav Schädler">
Gustav Schädler

Gustav Schädler (ur. 18 listopada 1883 w Triesenbergu zm. 19 czerwca 1961 w Vaduz) – drugi premier Liechtensteinu, deputowany w Landtagu.
Życiorys.
Urodził się w Triesenbergu jako syn rolnika i lokalnego radcy Adolfa Schädlera i jego żony Marii Beck, jako jedno z piątki ich dzieci. Poślubił w 1918 roku poślubił Olgę Real, z którą miał dwójkę dzieci. Z wykształcenia Gustav był nauczycielem. Ukończył seminarium dla nauczycieli w Saulgau, a także przeszedł szkolenia z zakresu języka niemieckiego i historii w Zurychu. W latach 1914–1922, a potem 1928–45 pracował jako nauczyciel w szkole państwowej w Vaduz.
Kariera polityczna Schädlera rozpoczęła się w 1918 roku, kiedy dostał się do parlamentu z ramienia Chrześcijańsko-Społecznej Partii Ludowej. Był sekretarzem Landtagu w latach 1919–1920. Wybory w 1922 r. przyniosły Partii Ludowej wyraźną większość w Landtagu i 2 marca 1922 r. Schädler został wybrany do nowego rządy przez parlament. Po rezygnacji Josefa Ospelta, książę Jan II mianował Gustava Schädlera 10 czerwca 1922 r. nowym premierem.
Przed nowym rządem stanął szereg różnorodnych problemów, które musiały zostać rozwiązane. Rząd Schädlera zakończył negocjację ze Szwajcarią w sprawie unii celnej, a także zbudował od nowa całą strukturę prawną administracji i sądownictwa, a także dostosował prawo do nowej konstytucji z roku 1921. Podczas swojej kadencji ściśle współpracował z Wilhelmem Beckiem i Emilem Beckiem.
Za jego rządów wprowadzona została waluta franka szwajcarskiego w 1924 roku. Po powodzi Renu w 1927 r., która spowodowała wielkie zniszczenia w dolinie, Schädler przewodził komitetowi pomocy i przy współpracy z mediami szwajcarskimi zebrał sporą sumę pieniędzy.
Po skandalu w zarządzie Narodowego Banku Liechtensteinu rząd podał się do dymisji, a Partia Ludowa poniosła porażkę w wyborach, co w późniejszych latach prowadziło do rozwiązania partii i utworzenia na bazie jej struktur nowej partii – Unii Patriotycznej. Cały rząd wraz z Gustavem Schädlerem zrezygnował 15 czerwca 1928 r.
Gustav Schädler miał znacznie bardziej liberalne podejście od swojego poprzednika – Ospelta. Objawiało się m.in. w jego sceptycznym podejściu do Kościoła. Za jego rządów nastąpiło bardzo duże zbliżenie gospodarcze, polityczne i kulturowe do Szwajcarii, które trwa do dziś.

</doc>
<doc id="1245401" url="https://pl.wikipedia.org/wiki?curid=1245401" title="Herb Pasymia">
Herb Pasymia

Herb Pasymia – jeden z symboli miasta Pasym i gminy Pasym w postaci herbu.
Wygląd i symbolika.
Herb przedstawia w polu srebrnym pod czerwonym ostrołukiem Matkę Boską w koronie z Dzieciątkiem Jezus na lewej 
ręce i berłem w prawej. Szata Marii jest niebieska, aureole nad głową Matki i Dziecka złote, tak jak włosy opadające na ramiona Marii.
Wizerunek Maryi w herbie Pasymia tłumaczyć można tym, że miasto zostało założone i przez długi czas znajdowało się w rękach Krzyżaków, czyli Zakonu Najświętszej Maryi Panny, którego Maryja była patronką.
Kolory w herbie symbolizują: srebro-biel – czystość, prawdę, niewinność; złoto-żółty – wiarę, stałość, mądrość, chwałę; błękit-lazur – czystość, lojalność, wierność; purpura-szkarłat – umiarkowanie.
Historia.
Herb znany jest z pieczęci nadanej przez mistrza krzyżackiego Konrad Zöllner von Rotenstein, wraz z podniesieniem wsi do rangi miast w 1386 roku. W 1945 roku Pasym utracił prawa miejskie, które odzyskał dopiero 1 stycznia 1997 roku, a w 2003 w statucie przyjęto herb. Z powodu błędów heraldycznych (między innymi: aureola miała niewłaściwy kształt i usytuowanie, berło dotykało murów) 10 maja 2018 został ustanowiony nowy herb uwzględniający zalecenia Komisji Heraldycznej.

</doc>
<doc id="1245402" url="https://pl.wikipedia.org/wiki?curid=1245402" title="L.A. Woman (utwór)">
L.A. Woman (utwór)

L.A. Woman – piosenka amerykańskiego rockowego zespołu The Doors, autorstwa wszystkich czterech członków formacji – Raya Manzarka (organy), Robbyego Kriegera (gitara), Johna Densmora (perkusja) i Jima Morrisona; ten ostatni napisał słowa. Utwór nagrano na przełomie roku 1970 i 1971. Wydany został w kwietniu 1971. roku, na eponimicznym albumie – ostatnim przed tragiczną śmiercią wokalisty – "L.A. Woman", tuż przed wyjazdem Morrisona do Paryża.
Tekst.
Słowa piosenki odnoszą się do autostrad, wzgórz w ogniu i jednokondygnacyjnych budynków mieszkalnych Hollywood – co jednoznaczne jest z opisywaniem krajobrazów kalifornijskiego miasta Los Angeles; a nie jak niektórzy przypuszczają stanu Luizjana (LA).
Teledysk.
W 1985 roku – 14 lat po śmierci Jima – Manzarek wyreżyserował wideoklip do tej piosenki, który miał swą premierę w muzycznej stacji MTV.

</doc>
<doc id="1245403" url="https://pl.wikipedia.org/wiki?curid=1245403" title="Jezioro Wierzchul">
Jezioro Wierzchul



</doc>
<doc id="1245404" url="https://pl.wikipedia.org/wiki?curid=1245404" title="Jezioro Wygonin">
Jezioro Wygonin



</doc>
<doc id="1245406" url="https://pl.wikipedia.org/wiki?curid=1245406" title="Jezioro Śpierewnik">
Jezioro Śpierewnik



</doc>
<doc id="1245407" url="https://pl.wikipedia.org/wiki?curid=1245407" title="Wacław Chodkowski">
Wacław Chodkowski

Wacław Chodkowski (ur. 6 października 1878 w Kozienicach, zm. 11 marca 1953 w Warszawie) – polski malarz.
Życiorys.
W 1900 r. ukończył w Warszawie Szkołę Rysunkową, gdzie kształcił się pod kierunkiem Wojciecha Gersona, Adama Badowskiego i Jana Kazimierza Kauzika. Zajmował pracownię w Towarzystwie Zachęty Sztuk Pięknych, którego był członkiem rzeczywistym. Wystawiał tam po raz pierwszy w 1914 r. "Portret dziewczynki", następnie w 1916 r. "Portret chłopczyka" i w 1935 r. "Owoce". 
W 1945 r. Chodkowskiego przyjęto do Związku Polskich Artystów Plastyków na podstawie prac malarskich: "Pole wilanowskie", "Wisła po burzy", "Dziewczyna w rogatywce". W 1949 r. wystawił w Bydgoszczy obraz "Praca przy piecu hutniczym"; w 1951 r. w Warszawie: "Stare Miasto odbudowane".
Życie prywatne.
Ożeniony z Heleną z Przybytkowskich mieszkał w Warszawie na Saskiej Kępie w domu przy ulicy Walecznych 39. W czasie II wojny światowej, zarówno pracownia, jak i większość prac artysty uległa zniszczeniu.
Pochowany na cmentarzu Bródnowskim (kw. 14E, rząd II, grób 6).

</doc>
<doc id="1245408" url="https://pl.wikipedia.org/wiki?curid=1245408" title="Tadas Ivanauskas">
Tadas Ivanauskas

Tadas Ivanauskas, właśc. Tadeusz Iwanowski herbu Rogala (ur. 16 grudnia 1882 w Lebiodce koło Lidy, zm. 1 czerwca 1970 w Kownie, zmienił nazwisko na brzmiące po litewsku) – litewski naukowiec, profesor biologii i zoologii Uniwersytetu Kowieńskiego, założyciel kowieńskiego zoo.
Był synem Leonarda, inżyniera i prezesa Komitetu Technicznego przy Ministerstwie Skarbu w Petersburgu, i Jadwigi baronówny von Reichel, córki Alzatczyka, oficera armii pruskiej i polskiej szlachcianki z domu Chrzanowskiej.
Wykładał w katedrze biologii i zoologii Uniwersytetu Kowieńskiego od 1922 do 1940 roku. W 1929 roku stanął na czele tamtejszego Instytutu Zoologicznego. W 1940 roku przeniósł się na Uniwersytet Wileński, na którym pracował do czerwca 1956 roku. 
W 1929 roku doprowadził do otwarcia pierwszej w Europie stacji badawczej ptaków na przylądku Ventė. W 1918 roku współtworzył kowieńskie Muzeum Zoologiczne, pięć lat później Kowieński Ogród Botaniczny. Uwieńczeniem jego dzieła było otwarcie w 1938 roku pierwszego na Litwie zoo. 
Od 1954 do 1970 roku prowadził zajęcia w powstałym w miejsce zlikwidowanego Uniwersytetu Kowieńskim Instytucie Medycznym. 
Braćmi Ivanauskasa byli: polski polityk Jerzy Iwanowski, białoruski polityk Wacłau Iwanouski oraz wileński adwokat Stanisław Iwanowski.
W 2017 r. Aliaksej Rakovič nakręcił dokumentalny film "Broliai" ("Bracia") o trzech braciach Iwanowskich.

</doc>
<doc id="1245410" url="https://pl.wikipedia.org/wiki?curid=1245410" title="Jezioro Osiek">
Jezioro Osiek



</doc>
<doc id="1245414" url="https://pl.wikipedia.org/wiki?curid=1245414" title="Katarzynki (zgromadzenie zakonne)">
Katarzynki (zgromadzenie zakonne)

Katarzynki (Zgromadzenie Sióstr św. Katarzyny Dziewicy i Męczennicy) – żeńskie zgromadzenie zakonne.
Zgromadzenie katarzynek zostało założone w 1571 w Braniewie przez bł. Reginę Protmann.
Zgromadzenie zakonne Katarzynek jest jednym z pierwszych żeńskich zakonów prowadzących czynną działalność apostolską obok życia kontemplacyjnego. Zakon ten prowadzi działalność charytatywną. W Polsce zajmuje się opieką w szpitalach, domach opieki, katechizacją młodzieży, ubogimi, organizacją rekolekcji dla dziewcząt w parafiach, dziećmi w przedszkolach, wystrojem kościołów, wypiekiem Hostii, opieką nad księżmi emerytami.
Domy zakonne Zgromadzenie Sióstr św. Katarzyny Dziewicy i Męczennicy.
Źródło: 

</doc>
<doc id="1245415" url="https://pl.wikipedia.org/wiki?curid=1245415" title="Jezioro Sarcz">
Jezioro Sarcz



</doc>
<doc id="1245417" url="https://pl.wikipedia.org/wiki?curid=1245417" title="Jezioro Szczytno Małe">
Jezioro Szczytno Małe



</doc>
<doc id="1245419" url="https://pl.wikipedia.org/wiki?curid=1245419" title="Jezioro Szczytno Wielkie">
Jezioro Szczytno Wielkie



</doc>
<doc id="1245420" url="https://pl.wikipedia.org/wiki?curid=1245420" title="Jezioro Lubianka">
Jezioro Lubianka



</doc>
<doc id="1245423" url="https://pl.wikipedia.org/wiki?curid=1245423" title="Łożysko walcowe">
Łożysko walcowe

Łożysko walcowe, łożysko wałeczkowe – łożysko toczne z elementami tocznymi w kształcie walca. Ma ono charakter rozłączny, to znaczy co najmniej jeden z pierścieni pozbawiony jest jednej bieżni, co umożliwia montaż i nieznaczne przemieszczenia względem oprawy w czasie pracy.
Łożyska walcowe dzięki liniowej powierzchni styku między wałeczkiem a bieżnią przenoszą znacznie większe obciążenia promieniowe niż inne typy łożysk (mają większą nośność). Są bardzo wrażliwe na niewspółosiowość wału i oprawy. Wyróżnia się łożyska walcowe typu N, NU, NJ, NUP. Typ N i NU nie może przenosić sił osiowych, natomiast NJ i NUP przenoszą do 5% maksymalnego obciążenia. Podobne właściwości mają łożyska dwurzędowe i wielorzędowe. Dzięki małej średnicy zewnętrznej, dużej nośności oraz sztywności stosuje się je do łożyskowania walcarek, czy wrzecion obrabiarek do metali. Przy odpowiedniej eksploatacji łożyska mogą pracować nawet 30 lat (na przykład w przekładniach walcarek). 

</doc>
<doc id="1245426" url="https://pl.wikipedia.org/wiki?curid=1245426" title="Jezioro Sitno (województwo zachodniopomorskie)">
Jezioro Sitno (województwo zachodniopomorskie)



</doc>
<doc id="1245428" url="https://pl.wikipedia.org/wiki?curid=1245428" title="Jezioro Sitno (województwo pomorskie)">
Jezioro Sitno (województwo pomorskie)



</doc>
<doc id="1245429" url="https://pl.wikipedia.org/wiki?curid=1245429" title="Herb Rucianego-Nidy">
Herb Rucianego-Nidy

Herb Rucianego-Nidy – jeden z symboli miasta Ruciane-Nida i gminy Ruciane-Nida w postaci herbu.
Wygląd i symbolika.
Herb przedstawia na niebieskiej tarczy fabrykę z kominem koloru złotego, smugę dymu koloru białego, białą żaglówkę ze złotym paskiem na burcie, nad nią liść zielony. U góry tarczy czarny napis na złotym tle: „RUCIANE-NIDA”.
Żaglówka i fabryka symbolizują turystyczno-przemysłowy charakter miasta, zielony liść nawiązuje do położenia w środku Puszczy Piskiej. Barwy użyte w herbie symbolizują: srebro-biel – czystość, prawdę, niewinność; złoto-żółty – wiarę, stałość, mądrość, chwałę; błękit-lazur – czystość, lojalność, wierność.
Historia.
Herb został ustanowiony po nadaniu mu praw miejskich w 1966 roku, nie spełnia jednak klasycznych zasad heraldycznych.

</doc>
<doc id="1245431" url="https://pl.wikipedia.org/wiki?curid=1245431" title="Komisja Wykonawcza Rządu Narodowego">
Komisja Wykonawcza Rządu Narodowego

Komisja Wykonawcza (Pomocnicza i Zastępcza) Rządu Narodowego – organ władz powstania styczniowego sprawujący faktyczną władzę w zastępstwie Tymczasowego Rządu Narodowego od stycznia do lutego 1863.
Utworzenie.
Ponieważ próba zajęcia Płocka zakończyła się niepowodzeniem, a pozostający w Kutnie Rząd Tymczasowy nie mógł się bezpiecznie ujawnić, "de facto" władzę nad powstaniem objęła Komisja Wykonawcza w Warszawie. 

</doc>
<doc id="1245432" url="https://pl.wikipedia.org/wiki?curid=1245432" title="Odeski Uniwersytet Narodowy im. Ilji Miecznikowa">
Odeski Uniwersytet Narodowy im. Ilji Miecznikowa

Odeski Uniwersytet Narodowy im. Ilji Miecznikowa (ukr. Одеський національний університет імені І. І. Мечникова) – uczelnia założona w 1865 roku przez cara Aleksandra II w Odessie na bazie tzw. Liceum Richelieu. 
Początek uczelni dała szkoła średnia im. Richelieu, która w II połowie XIX wieku została przekształcona w Cesarski Uniwersytet Noworosyjski. W czasach radzieckiej Ukrainy uniwersytet nosił nazwę Odeski Uniwersytet Państwowy im. I. Miecznikowa.

</doc>
<doc id="1245433" url="https://pl.wikipedia.org/wiki?curid=1245433" title="Jezioro Bielawy">
Jezioro Bielawy



</doc>
<doc id="1245434" url="https://pl.wikipedia.org/wiki?curid=1245434" title="Simcity">
Simcity



</doc>
<doc id="1245438" url="https://pl.wikipedia.org/wiki?curid=1245438" title="Birán">
Birán

Birán – miasto w prowincji Holguín na Kubie, leżące we wschodniej części wyspy. Miejsce urodzenia braci Castro: Ramóna (1924), Fidela (1926) i Raúla (1931).

</doc>
<doc id="1245443" url="https://pl.wikipedia.org/wiki?curid=1245443" title="Łożysko igiełkowe">
Łożysko igiełkowe

Łożysko igiełkowe – to łożysko walcowe o cienkich pierścieniach i z dużą liczbą długich wałeczków, których średnica nie przekracza zwykle 5 mm. Wałeczki takie nazywa się igiełkami.
Przy ciągłej pracy i dużych prędkościach stosuje się łożyska z koszykami. Łożyska igiełkowe stosowane są zazwyczaj w mniejszych urządzeniach, które pracują z dużą prędkością obrotową. 
Specyfiką łożysk igiełkowych jest przenoszenie jedynie obciążenia poprzecznego. Przy tym warto zauważyć, że posiadają dużą nośność, którą zawdzięczają zarówno samej konstrukcji, jak i odpowiedniemu hartowaniu. Klasyczne łożysko igiełkowe składa się z: 
Na rynku istnieją różne odmiany łożysk igiełkowych, m.in.: cienkościenne, przelotowe, nieprzelotowe, nastawne, wzdłużne i zespolone. 

</doc>
<doc id="1245444" url="https://pl.wikipedia.org/wiki?curid=1245444" title="Andrew Feustel">
Andrew Feustel

Andrew Jay Feustel (ur. 25 sierpnia 1965 w Lancaster) – amerykański geofizyk, członek korpusu astronautów NASA.

</doc>
<doc id="1245450" url="https://pl.wikipedia.org/wiki?curid=1245450" title="Brzeźno (jezioro)">
Brzeźno (jezioro)

12 jezior w Polsce:

</doc>
<doc id="1245452" url="https://pl.wikipedia.org/wiki?curid=1245452" title="Jezioro Dybrzyk">
Jezioro Dybrzyk



</doc>
<doc id="1245453" url="https://pl.wikipedia.org/wiki?curid=1245453" title="Jezioro Gardliczno Duże">
Jezioro Gardliczno Duże



</doc>
<doc id="1245454" url="https://pl.wikipedia.org/wiki?curid=1245454" title="John Oster">
John Oster

John Oster (ur. 8 grudnia 1978 w Bostonie) - walijski piłkarz grający na pozycji skrzydłowego. Piłkarz klubu Gateshead oraz były reprezentant Walii, w której rozegrał 13 spotkań nie strzelając bramki.

</doc>
<doc id="1245455" url="https://pl.wikipedia.org/wiki?curid=1245455" title="Jezioro Gardliczno Małe">
Jezioro Gardliczno Małe



</doc>
<doc id="1245456" url="https://pl.wikipedia.org/wiki?curid=1245456" title="Jezioro Gołuń">
Jezioro Gołuń



</doc>
<doc id="1245461" url="https://pl.wikipedia.org/wiki?curid=1245461" title="Sobór Przemienienia Pańskiego w Odessie">
Sobór Przemienienia Pańskiego w Odessie

Sobór Spaso-Preobrażeński (ukr. "Одеський Спасо-Преображенський кафедральний собор", "Odes'kyj Spaso-Preobrażens'kyj kafedralnyj sobor") – największa cerkiew prawosławna Odessy. Katedra eparchii odeskiej Ukraińskiego Kościoła Prawosławnego Patriarchatu Moskiewskiego.
Sobór znajduje się przy Placu Soborowym 3.
Historia.
Świątynia została wzniesiona w końcu XVIII w. W sierpniu 1794 dokonano uroczystego poświęcenia miejsca pod budowę soboru prawosławnego na Placu Soborowym (ukr. "Соборна площа"), rok później położony był pierwszy kamień pod budowę cerkwi Św. Mikołaja Cudotwórcy.
W lutym 1800 cerkiew została podniesiona do rangi soboru. Konsekracja miała miejsce 25 maja 1808. Dwukrotnie rozbudowywany (1894, 1900–1903), sobór odeski stał się główną świątynią Noworosji (i jedną z największych w całym Imperium Rosyjskim). Decyzją władz radzieckich zburzony w 1936. Odbudowany w latach 1997–2005.
Architektura.
Budowla murowana, na planie prostokąta. Świątynia może pomieścić ponad 9000 osób. Długość soboru wynosi 90 m, szerokość – 45 m. Od frontu wieża o wysokości 72 m, będąca jednocześnie dzwonnicą. Sobór posiada 23 dzwony (najwięcej ze wszystkich ukraińskich świątyń); największy z nich – ufundowany w 2008 – waży 14,5 t i ma 3 m średnicy.

</doc>
<doc id="1245467" url="https://pl.wikipedia.org/wiki?curid=1245467" title="Miasta Kuby">
Miasta Kuby

Według danych oficjalnych pochodzących z 2010 roku Kuba posiadała ponad 50 miast o ludności przekraczającej 20 tys. mieszkańców. Stolica kraju Hawana jako jedyne miasto liczyło ponad milion mieszkańców; 11 miast z ludnością 100÷500 tys.; 7 miast z ludnością 50÷100 tys.; 25 miast z ludnością 25÷50 tys. oraz reszta miast poniżej 25 tys. mieszkańców.
Największe miasta na Kubie.
Największe miasta na Kubie według liczebności mieszkańców (stan na 31.12.2010) :
Alfabetyczna lista miast na Kubie.
Spis miast Kuby według danych szacunkowych (czcionką pogrubioną wydzielono miasta powyżej 1 mln):

</doc>
<doc id="1245468" url="https://pl.wikipedia.org/wiki?curid=1245468" title="Jezioro Kosobudno">
Jezioro Kosobudno



</doc>
<doc id="1245469" url="https://pl.wikipedia.org/wiki?curid=1245469" title="Żegluga Mazurska">
Żegluga Mazurska

Żegluga Mazurska – spółka z ograniczoną odpowiedzialnością z siedzibą w Giżycku. Firma została utworzona w 1999. Jest następcą prawnym Przedsiębiorstwa Państwowego Żegluga Mazurska w Giżycku. Armator floty statków pasażerskich tzw. "białej floty" na Mazurach. Przez około 60 lat działalności na pokładach swoich jednostek przewiozła kilka milionów pasażerów.
Początki działalności.
Pierwszymi jednostkami armatora były wydobyte w 1946 roku poniemieckie statki turystyczne ochrzczone później polskimi nazwami:
a także odbudowane holowniki:
2 kwietnia 1956 roku w Giżycku został zwodowany pierwszy statek holowniczo-pasażerski "Mazury" konstrukcji własnej.
Obecnie Żegluga Mazurska przewozi rocznie ok. 100 tys. osób. Statki pływają po Wielkich Jeziorach Mazurskich z portów w Giżycku, Mikołajkach, Rydzewie, Węgorzewie i w Rucianem-Nidzie. "Bełdany", "Roś", "Tałty", "Śniardwy", "Wigry", "Dargin", "Kisajno", "Niegocin", "Derkacz", "Kormoran" to statki z lat 60., wszystkie przeszły remont i posiadają aktualne certyfikaty bezpieczeństwa wydane przez Urząd Żeglugi Śródlądowej i Polski Rejestr Statków.

</doc>
<doc id="1245472" url="https://pl.wikipedia.org/wiki?curid=1245472" title="New York, New York (film)">
New York, New York (film)

New York, New York – amerykański film muzyczny z 1977. 
Fabuła.
Powojenna Ameryka; utalentowany saksofonista – Jimmy Doyle poznaje piosenkarkę – Francine Evans i zakochuje się w niej.
Nagrody i nominacje.
Złote Globy 1977
Nagroda BAFTA 1977

</doc>
<doc id="1245473" url="https://pl.wikipedia.org/wiki?curid=1245473" title="Jezioro Kły">
Jezioro Kły



</doc>
<doc id="1245475" url="https://pl.wikipedia.org/wiki?curid=1245475" title="Brian Priske">
Brian Priske

Brian Priske Pedersen (ur. 14 maja 1977 w Horsens) – duński piłkarz grający na pozycji prawego obrońcy.
Kariera klubowa.
Priske pochodzi z miasta Horsens. Tam też rozpoczął piłkarską karierę w klubie AC Horsens zwanym wówczas Horsens fS. W latach 1996–1997 występował w jego barwach w trzeciej lidze duńskiej i już latem 1997 przeniósł się do pierwszoligowego Aarhus Fremad. W 1998 roku spadł z nim do drugiej ligi i wtedy przeszedł do Aalborg BK. W Aalborgu występował przez 5 sezonów, w każdym z nich grając w pierwszej jedenastce. W 1999 roku wywalczył mistrzostwo Danii, a także dotarł do finału Pucharu Danii. Ten drugi sukces powtórzył rok później.
W 2003 roku Priske wyjechał do Danii. Został piłkarzem Racingu Genk. W Eerste Klasse zadebiutował 8 sierpnia w przegranym 0:1 wyjazdowym meczu z Club Brugge. W 2004 roku zajął z Racingiem 4. pozycję w lidze, a rok później 3. W 2005 roku podpisał kontrakt z angielskim Portsmouth F.C. W Premiership swoje pierwsze spotkanie zaliczył 23 sierpnia, a „The Pompeys” zremisowali w nim z Aston Villą 1:1. Swoją postawą przyczynił się do utrzymania Portsmouth w lidze (4 punkty nad strefą spadkową).
W 2006 roku Priske przeszedł za milion euro do Club Brugge, gdzie od początku występował na prawej obronie wygrywając rywalizację z Olivierem De Cockiem i Birgerem Maertensem. W 2007 roku zdobył z Brugge Puchar Belgii.
W 2008 roku Priske wrócił do Danii i występował w Vejle BK. Po 2 latach gry w tym klubie przeszedł na wypożyczenie do FC Midtjylland. Z kolei na początku 2011 roku został piłkarzem norweskiego IK Start.
Kariera reprezentacyjna.
W reprezentacji Danii Priske zadebiutował 12 lutego 2003 roku w wygranym 4:1 towarzyskim spotkaniu z Egiptem. W 2004 roku został powołany przez Mortena Olsena do kadry na Mistrzostwa Europy w Portugalii. Tam zagrał w jednym spotkaniu grupowym, zremisowanym 0:0 z Włochami.

</doc>
<doc id="1245478" url="https://pl.wikipedia.org/wiki?curid=1245478" title="Jezioro Lipczyno Wielkie">
Jezioro Lipczyno Wielkie



</doc>
<doc id="1245480" url="https://pl.wikipedia.org/wiki?curid=1245480" title="Panczewo">
Panczewo

Panczewo () – wieś w Bułgarii, w obwodzie Kyrdżali, w gminie Kyrdżali. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 260 mieszkańców.

</doc>
<doc id="1245482" url="https://pl.wikipedia.org/wiki?curid=1245482" title="Szarka (dopływ Obry)">
Szarka (dopływ Obry)

Szarka – rzeka, prawostronny dopływ Obry o długości 33,66 km i 
Charakterystyka.
Rzeka wypływa koło Kozich Lasek. Przepływa m.in. przez Nowy Tomyśl oraz Boruję. Uchodzi do Jeziora Grójeckiego w 100,9 km biegu Obry. 
Cały obszar zlewni pokryty jest gęstą siecią rowów melioracyjnych. Większym prawostronnym dopływem Szarki jest Jastrzębski Rów, uchodzący do niej około 6,0 km poniżej Nowego Tomyśla. Zlewnia Szarki ma charakter rolniczy i Rzeka posiada uregulowane o dobrej przepustowości koryto, o szerokości od 3-6 m. Jest typowo nizinnym ciekiem o niewielkim spadku. Maksymalne stany wód przypadają na wiosnę, niżówki występują latem i jesienią.

</doc>
<doc id="1245484" url="https://pl.wikipedia.org/wiki?curid=1245484" title="Bijou Phillips">
Bijou Phillips

Bijou Lilly Phillips (ur. 1 kwietnia 1980 w Greenwich) – amerykańska aktorka, modelka i wokalistka.
Życiorys.
Urodziła się w Greenwich w stanie Connecticut jako córka Geneviève Waïte, pochodzącej z RPA modelki, artystki i aktorki, i Johna Phillipsa, twórcy zespołu The Mamas &amp; the Papas. Dzieciństwo spędziła w Nowym Jorku, Kalifornii i Afryce.
Jako trzynastolatka była fotomodelką magazynu „Interview” i włoskiej edycji „Vogue”. Pracowała m.in. dla Calvina Kleina. W wieku siedemnastu lat rozpoczęła pracę nad swoim debiutanckim albumem "I'd Rather Eat Glass", wyprodukowanym przez Jerry'ego Harrisona. Wkrótce potem rozpoczęła karierę aktorską.
Po raz pierwszy trafiła na ekran w komedii "Sugar Town" (1999) z Rosanną Arquette, Michaelem Des Barresem, Ally Sheedy i Martinem Kempem. W dramacie "Czarne i białe" ("Black and White", 1999) u boku Roberta Downeya Jr., Jareda Leto, Brooke Shields i Elijaha Wooda wystąpiła jako Charlie, dziewczyna z Upper East Side, próbująca dopasować się do tłumu czarnego hip-hopu. W komediodramacie Camerona Crowe’a "U progu sławy" (2000) z Billym Crudupem, Frances McDormand, Kate Hudson i Jasonem Lee pojawiła się jako Estrella Starr, Groupie z lat 70., który potrafi czytać aury. Film był nominowany do Oscara za najlepszy scenariusz oryginalny.
Zagrała postać Delilah Milford, wieloletniej przyjaciółki nastoletniej Cat Storm (Dominique Swain) z nowojorskiej szkoły, w melodramacie dla młodzieży "Naiwna" ("Tart", 2001) z Melanie Griffith i Bradem Renfro. Po kreacji Alice Jean „Ali” Willis, morderczyni prześladowcy Bobby’ego Kenta (Nick Stahl), który od lat emocjonalnie, fizycznie i seksualnie nadużywa ją i jej przyjaciela (Brad Renfro), w opartym na faktach dramacie psychologicznym "Zabić drania" ("Bully", 2001), została okrzyknięta wschodzącą gwiazdą Hollywoodu w 2002 przez magazyn „The Hollywood Reporter”.
Kolejny film z jej udziałem, dreszczowiec "Krwawa jazda" (2004) miał premierę na 57. Festiwalu w Cannes. W ekranizacji powieści Johna Irvinga "Jednoroczna wdowa" - pt. "Drzwi w podłodze" (2004) z Jeffem Bridgesem, Kim Basinger i Jonem Fosterem wystąpiła jako Alice, niania młodej córki autora. Nowojorski tygodnik „Variety” dostrzegł jej rolę Emily w dramacie "Spustoszenie" ("Havoc", 2005) z Anne Hathaway, nakręconym przez oskarowego scenarzystę Stephana Gaghana. Wystąpiła również jako Whitney w przebojowym "Hostelu 2".

</doc>
<doc id="1245488" url="https://pl.wikipedia.org/wiki?curid=1245488" title="Herten (Baden) (przystanek kolejowy)">
Herten (Baden) (przystanek kolejowy)

Herten - przystanek kolejowy w Rheinfelden (Baden) (wieś Herten), w kraju związkowym Badenia-Wirtembergia, w Niemczech. Przystanek posiada 2 perony.
Połączenia.
Na przystanku zatrzymują się pociągi Regionalbahn. 
Połączenia (stacje końcowe):

</doc>
<doc id="1245489" url="https://pl.wikipedia.org/wiki?curid=1245489" title="...And The Beat Goes On!">
...And The Beat Goes On!



</doc>
<doc id="1245491" url="https://pl.wikipedia.org/wiki?curid=1245491" title="Perm 1">
Perm 1

Perm 1 – stacja kolejowa w Permie, w obwodzie permskim, w Rosji. Znajdują się tu 2 perony.

</doc>
<doc id="1245493" url="https://pl.wikipedia.org/wiki?curid=1245493" title="Herb Sępopola">
Herb Sępopola

Herb Sępopola – jeden z symboli miasta Sępopol i gminy Sępopol w postaci herbu.
Wygląd i symbolika.
Herb przedstawia na srebrnej tarczy herbowej czerwoną, ceglaną i blankowaną bramę miejską z takąż basztą po lewej stronie, pływające na złotej łodzi po błękitnych wodach. Baszta dodatkowo posiada szpiczasty dach.
Jest to herb mówiący, odwołujący się do pierwotnej postaci niemieckiej nazwy miasta ("Schiffenburg" – w wolnym tłumaczeniu „gród okrętowy”). Kolory w herbie symbolizują: srebro-biel – czystość, prawdę, niewinność; złoto-żółty – wiarę, stałość, mądrość, chwałę; błękit-lazur – czystość, lojalność, wierność; czerwień – wspaniałomyślność, hart ducha.

</doc>
<doc id="1245494" url="https://pl.wikipedia.org/wiki?curid=1245494" title="Linia przesyłowa">
Linia przesyłowa



</doc>
<doc id="1245495" url="https://pl.wikipedia.org/wiki?curid=1245495" title="No Time To Chill">
No Time To Chill



</doc>
<doc id="1245499" url="https://pl.wikipedia.org/wiki?curid=1245499" title="Wyhlen (przystanek kolejowy)">
Wyhlen (przystanek kolejowy)

Wyhlen – przystanek kolejowy w Wyhlen (gmina Grenzach-Wyhlen), w kraju związkowym Badenia-Wirtembergia, w Niemczech. Przystanek posiada 2 perony.
Połączenia.
Na przystanku zatrzymują się pociągi Regionalbahn.
Połączenia (stacje końcowe):

</doc>
<doc id="1245501" url="https://pl.wikipedia.org/wiki?curid=1245501" title="We Bring the Noise">
We Bring the Noise

We Bring the Noise – ósmy album niemieckiej grupy happy hardcore Scooter, wydany 11 czerwca 2001 roku. Single: "Posse (I Need You on the Floor)", "I Shot the DJ (Aiii Shot the DJ)".

</doc>
<doc id="1245511" url="https://pl.wikipedia.org/wiki?curid=1245511" title="Who's Got the Last Laugh Now?">
Who's Got the Last Laugh Now?

Who's Got the Last Laugh Now? – jedenasty album zespołu Scooter. Album wydano 4 listopada 2005 roku. Single z albumu to: "Hello! (Good to Be Back)" i remix utworów "Rock Bottom" i "Apache" pod nazwą "Apache Rocks the Bottom".

</doc>
<doc id="1245512" url="https://pl.wikipedia.org/wiki?curid=1245512" title="Grenzach (stacja kolejowa)">
Grenzach (stacja kolejowa)

Grenzach – stacja kolejowa w Grenzach (gmina Grenzach-Wyhlen), w kraju związkowym Badenia-Wirtembergia, w Niemczech. Stacja posiada 2 perony, między stacjami Grenzach a Basel Badischer Bahnhof przebiega granica niemiecko-szwajcarska.
Połączenia.
Na stacji zatrzymują się pociągi Regionalbahn.
Połączenia (stacje końcowe):

</doc>
<doc id="1245513" url="https://pl.wikipedia.org/wiki?curid=1245513" title="Mainz-Laubenheim (przystanek kolejowy)">
Mainz-Laubenheim (przystanek kolejowy)

Mainz-Laubenheim – przystanek kolejowy w Moguncji, w kraju związkowym Nadrenia-Palatynat, w Niemczech. Znajdują się tu 2 perony.

</doc>
<doc id="1245515" url="https://pl.wikipedia.org/wiki?curid=1245515" title="Czarna Woda (dopływ Obry)">
Czarna Woda (dopływ Obry)

Czarna Woda – rzeka, prawy dopływ Obry o długości 36,02 km i powierzchni zlewni 306,9 km². 
Rzeka wypływa z łąk koło wsi Konin, przepływa przez Jezioro Konińskie w gminie Lwówek. Płynie wśród piasków Sandru Nowotomyskiego najpierw na południe, a potem na zachód. Pod względem administracyjnym obszar zlewni obejmuje gminy Lwówek, Miedzichowo, Nowy Tomyśl i Zbąszyń, wchodzące w skład powiatu nowotomyskiego. Uchodzi do Obry w Trzcielu w 75,4 km jej biegu. Dopływami Czarnej Wody są: dopływ z Lwówka, Bobrówka (Czarna Woda) oraz Struga Bolewicka. 
W Miedzichowie oddano do użytku w 2013 zbiornik retencyjny w Miedzichowie. Wody dorzecza Czarnej Wody pobierane są na potrzeby stawów rybnych, zlokalizowanych w okolicach miejscowości Jabłonka Stara, Miedzichowo, Stary Folwark. 

</doc>
<doc id="1245516" url="https://pl.wikipedia.org/wiki?curid=1245516" title="Hugh Everett">
Hugh Everett

Hugh Everett III (ur. 11 listopada 1930, zm. 19 lipca 1982) – amerykański fizyk, który opracował kwantową teorię wielu światów. Porzucił fizykę tuż po obronie pracy doktorskiej, gdy jego teorie zostały przyjęte niezbyt przychylnie przez środowisko naukowe. Sformułował uogólnioną metodę mnożnika Lagrange'a, znaną również jako algorytm Everetta. Pracował dla wojska jako analityk ds. systemów obrony, przetwarzania danych. Jedną ze swoich teorii wykorzystał do analizy zmian cen na giełdzie. Ożenił się z Nancy Gore. Mieli dwójkę dzieci: Marka Olivera Everetta i Elizabeth Everett.
Życiorys.
Everett urodził się w Maryland i dorastał w Waszyngtonie. Po II wojnie światowej, w 1949 gdy ojciec Everetta stacjonował w Niemczech Zachodnich, Hugh odwiedził Lipsk w Niemczech Wschodnich. W 1953 ukończył The Catholic University of America z inżynierii chemicznej i wtedy otrzymał stypendium National Science Foundation, które pozwoliło mu wstąpić na Uniwersytet Princeton. Początkowo w Princeton na Wydziale Matematyki pracował nad teorią gier, jednak powoli skłaniał się w stronę fizyki. W 1953 zaczął uczęszczać na wykłady z fizyki, w tym z mechaniki kwantowej.
Z początkiem 1954 na drugim semestrze w Princeton, przeszedł na Wydział Fizyki. Studiował Methods of Mathematical Physics pod kierunkiem Eugene'a Wignera. Zdał egzaminy wiosną 1955 i zdobył tytuł magistra (master degree). Wtedy rozpoczął pracę nad rozprawą doktorską, która sprawiła, że stał się sławny. Jego opiekunem naukowym był John Archibald Wheeler. W styczniu 1956 oddał pracę pod tytułem "Teoria uniwersalnej funkcji falowej" ("The Theory of the Universal Wave Function"). Praca wywołała ostrą krytykę w gronie znanych fizyków, głównie z powodu interpretacji mechaniki kwantowej. Z tego powodu został zmuszony skrócić tekst pracy doktorskiej. W kwietniu 1957 komisja przyjęła jego skróconą pracę, a w czerwcu ukazał się artykuł "Sformułowanie mechaniki kwantowej w terminach stanów względnych" (będący streszczeniem jego pracy) w piśmie "Reviews of Modern Physics" Vol 29 #3 454-462, (czerwiec 1957), wraz z przychylną recenzją Wheelera. W świecie fizyki była to jedynie drobna notatka.
W międzyczasie w czerwcu 1956 by uniknąć powołania do wojska podjął pracę badawczą w Pentagonie w nowo formowanej Grupie Oceniającej Systemy Broni (Weapons Systems Evaluation Group (WSEG)), pracującej na zlecenie Institute for Defense Analyses. Niebawem został wysłany do Sandia National Laboratories, by zdobyć wiedzę o broni nuklearnej i stał się fanem modelowania komputerowego. W listopadzie 1956 został dyrektorem działu matematyki w WSEG. W tym samym czasie ożenił się z Nancy Gore. By bronić pracę doktorską przerwał pracę w WSEG i wrócił do Princeton. Po powrocie do WSEG kontynuował badania, wiele z nich zostało utajnionych, m.in. nad projektem pocisków typu Minuteman, doradzał administracji prezydenta w sprawie użycia broni nuklearnej, pracował nad efektami opadu radioaktywnego w przypadku wojny nuklearnej.
W lipcu 1957 urodziła się jego córka Elizabeth.
Na przełomie marca i kwietnia 1959, na prośbę Wheelera, Everett spotkał się w Kopenhadze z Nielsem Bohrem, niekwestionowanym "ojcem mechaniki kwantowej". Bohr nie zmienił zdania i nie potraktował idei wielu światów Everetta poważnie. Everett zrezygnował wtedy z mechaniki kwantowej, a podczas pobytu w hotelu "Osterport" sformułował uogólnioną metodę mnożnika Lagrange'a, pomocną przy rozwiązywaniu złożonych zagadnień logistycznych.
W kwietniu 1963 urodził się jego syn Mark.
W 1964 wraz przyjacielem założył firmę Lambda Corporation, która zajęła się modelowaniem komputerowym dla wojska. W tym okresie rozwijał teorię Bayesa, stosował ją m.in. do modelowania trajektorii pocisków balistycznych.
W 1973 Everett opuścił firmę Lambda i założył DBS Corporation z siedzibą w Arlington w Wirginii. Firma zajęła się przetwarzaniem danych i analizami statystycznymi. Wspólnie z przyjaciółmi założył również firmę Monowave Corporation.
W 1970 roku znany fizyk Bryce DeWitt napisał artykuł dla "Physics Today" na temat teorii Everetta stanów względnych. W 1973 roku za sprawą książki Bryce DeWitta "The Many Worlds Interpretation of Quantum Mechanics" ("Interpretacja mechaniki kwantowej w teorii wielu światów") po raz pierwszy zostaje opublikowana w całości praca doktorska Everetta. a w grudniu 1976 roku pismo fantastycznonaukowe "Analog" użyło pojęcia "wielu światów". W 1977 został zaproszony przez DeWitta i Wheelera na University of Texas w Austin, by wygłosić odczyt na temat swojej teorii. Po tym spotkaniu Wheeler próbował namówić Everetta, by powrócił do kariery fizyka. Jednak nic z tego nie wyszło.
Everett zmarł nagle w domu 19 lipca 1982 na zawał serca w wieku zaledwie 51 lat. Nałogowe palenie papierosów i nadużywanie alkoholu były głównymi przyczynami jego przedwczesnej śmierci. Mimo że wierzył w nieśmiertelność kwantową, to był zagorzałym ateistą i pragnął, by po śmierci jego prochy rozrzucić. Jego żona tuż po kremacji tak też uczyniła.
Jedna z jego firm Monowave Corporation istnieje wciąż do chwili obecnej (ma siedzibę w Seattle) i jest prowadzona przez jedną ze współzałożycieli Elaine Tsiang.
Córka Everetta, Elizabeth, cierpiąca na schizofrenię, w 1996 popełnia samobójstwo przedawkowując leki nasenne. W 1998 zmarła na raka jego żona Nancy. Syn Mark Oliver Everett, znany jako "E", jest liderem zespołu rockowego Eels. Jeden z jego albumów "Electro-Shock Blues" jest właśnie poświęcony rodzinnej tragedii. Mark dowiedział się o karierze ojca w kilkanaście lat po jego śmierci.

</doc>
<doc id="1245517" url="https://pl.wikipedia.org/wiki?curid=1245517" title="Order Wolności Czarnogóry">
Order Wolności Czarnogóry

Order Wolności Czarnogóry (czarnog. "Orden slobode Crne Gore/Oрдeн cлoбoде Цpнe Гope") – nadawane w latach 1918-1921 odznaczenie dla czarnogórskich i cudzoziemskich weteranów I wojny światowej oraz uczestników walk o niepodległość Czarnogóry w latach 1918-1921.
Historia i insygnia.
Order został ustanowiony 21 grudnia 1918 (starego stylu, 3 stycznia 1919 r. nowego stylu) przez przebywającego na wygnaniu we Francji króla Czarnogóry Mikołaja I. Czarnogóra nie posiadała do tej chwili orderów wojskowych, jedynie medale. Ustanawiając to odznaczenie, król Mikołaj chciał przede wszystkim uczcić uczestników powstania z grudnia 1918 przeciw aneksji kraju przez nowo powstałe Królestwo SHS oraz francuskich zwolenników niepodległości Czarnogóry.
Order posiadał tylko jedną klasę. Oznaka orderu na awersie to złoty, dwugłowy, ukoronowany orzeł z herbu czarnogórskiego, na piersi z tarczą herbową dynastii Petrowiczów-Niegoszów (kroczącym na prawo złotym lwem w błękitnym polu), z mieczem w szponach prawej i z berłem w szponach lewej nogi, otoczony wieńcem laurowym przeplatanym wstążeczkami w kolorach czerwono-biało-niebieskim (barwy chorągwi Czarnogóry), z podłożonymi pod wieniec skrzyżowanymi złotymi mieczami. W górnej części wieńca znajduje się girlanda nosząca napis "ЗA ПPABO ЧACT И CЛOБOДУ ЦPHE ГOPE" ("Za prawo, honor i wolność Czarnogóry"). Rewers odznaczenia był prawie identyczny z awersem, z tym że girlanda, utrzymana w narodowych barwach Czarnogóry, miała w środkowej części plakietkę z datą 21 XII 1918.
Odznaczenie noszone było na lewej piersi na zielonej wstążce wiązanej w trójkąt na modłę austriacką. Jak pisze prawnuk króla Mikołaja, książę Dymitr Romanow, zielony kolor miał przypominać o plebiscycie roku 1918, gdzie listy głosujących przeciw połączeniu kraju z SHS były utrzymane w kolorze zielonym (jeszcze przez długie lata nazywano potem zwolenników niepodległości kraju "Zielonymi").
Nadane tylko w kilkudziesięciu egzemplarzach, po śmierci króla Mikołaja (1921) odznaczenie nie było więcej nadawane. Noszenia go zabroniono w Królestwie Jugosławii.

</doc>
<doc id="1245518" url="https://pl.wikipedia.org/wiki?curid=1245518" title="Jezioro Małe Młosino">
Jezioro Małe Młosino



</doc>
<doc id="1245519" url="https://pl.wikipedia.org/wiki?curid=1245519" title="Kierownica (kontroler)">
Kierownica (kontroler)

Kierownica – typ kontrolera gier, który można opcjonalnie podłączyć do komputera w grach wyścigowych lub konsoli gier wideo i kierować jak w prawdziwym samochodzie bez używania myszki oraz klawiatury.
Zwykle w zestawie oprócz kierownicy znajdują się:

</doc>
<doc id="1245521" url="https://pl.wikipedia.org/wiki?curid=1245521" title="Entente SSG">
Entente SSG

Entente Sannois Saint-Gratien – francuski klub piłkarski z siedzibą w Paryżu, założony w 1989 roku, w sezonie 2021/2022 występuje w rozgrywkach francuskiej Championnat National 2. Jego stadion, Stade Michel-Hidalgo, znajduje się na przedmieściach Paryża, pomiędzy Sannois a Saint-Gratien.
Historia.
Klub został założony 1 czerwca 1989 z połączenia OMNIA Sports Sannois Saint-Gratien (założony 1944) oraz AS Saint-Gratien (założony 1945). Od 1995 klub zaczął błyskawicznie piąć się w rozgrywkach. Rokrocznie awansował do wyższych klas, aż w 1999 został mistrzem Paryża. Po awansie w 2003 roku do Championnat National, klub uzyskał status zawodowego. W sezonie 2008/09 klub zajął 19 miejsce i spadł do CFA.

</doc>
<doc id="1245524" url="https://pl.wikipedia.org/wiki?curid=1245524" title="Heather Matarazzo">
Heather Matarazzo

Heather Amy Matarazzo (ur. 10 listopada 1982 roku na Long Island w Nowym Jorku) – amerykańska aktorka filmowa i telewizyjna.
Życiorys.
Adoptowana córka Camille i Raya Matarazzo. Ma korzenie irlandzkie. Aktorstwem interesowała się od najmłodszych lat.
Pierwszy gościnny występ zaliczyła w serialu stacji Nickelodeon "The Adventures of Pete &amp; Pete" (1993). Później ubiegała się między innymi o rolę Lex Murphy w "Parku Jurajskim" ("Jurassic Park", 1993). Przełomową, docenioną przez krytykę rolę zagrała dwa lata później w dramacie "Witaj w domku dla lalek" ("Welcome to the Dollhouse", 1995). Przyniosła jej ona wiele nagród, jak Young Artist Award. W latach dziewięćdziesiątych Matarazzo często grywała epizodycznie w popularnych filmach i serialach. Pojawiła się na drugim planie w thrillerze "Adwokat diabła" ("The Devil's Advocate", 1997). Krytycy docenili ją ponownie, tym razem jako Heather Wiseman, córkę agenta FBI w serialu CBS "Nowe wcielenie" ("Now and Again", 1999). Występ w tym projekcie przyniósł jej nominację do nagrody Saturn Award. Największą popularność przyniósł jej film "Pamiętnik księżniczki" ("The Princess Diaries", 2001), gdzie zagrała przyjaciółkę głównej bohaterki. Na planie filmu zaprzyjaźniła się z grającą główną rolę Anne Hathaway. Heather kilkakrotnie występowała w teledyskach, m.in. u Sheryl Crow. Znana jest także z ról w popularnych horrorach: "Hostelu 2" ("Hostel: Part II", 2007) w reżyserii Eliego Rotha oraz "Krzyku 3" ("Scream 3", 2000) Wesa Cravena.
W 2004 roku przyznała się publicznie do swojej homoseksualnej orientacji. Cztery lata później zaręczyła się ze swoją partnerką, Carolyn Murphy.

</doc>
<doc id="1245530" url="https://pl.wikipedia.org/wiki?curid=1245530" title="Krzysztof Gerc">
Krzysztof Gerc

Krzysztof Gerc – doktor nauk humanistycznych, pracownik naukowo-dydaktyczny Wydziału Zarządzania i Komunikacji Społecznej Uniwersytetu Jagiellońskiego, psycholog. 
Główne obszary jego zainteresowań naukowych to: psychologia rehabilitacji, problematyka psychologiczna osób przewlekle i nieuleczalnie chorych, tanatopsychologia, psychologia zarządzania oraz metodologia nauk społecznych. Jest autorem kilkudziesięciu artykułów naukowych, opublikowanych w recenzowanych periodykach naukowych polskich i zagranicznych. 
W 2006 otrzymał Medal Komisji Edukacji Narodowej.
W ramach pracy badawczej okresowo współpracuje z PAN oraz międzynarodowymi instytutami naukowymi. Jest członkiem Polskiego Towarzystwa Psychologicznego. 
W trakcie studiów doktoranckich, realizowanych na Uniwersytecie Jagiellońskim, pracował równolegle jako konsultant w Małopolskim Centrum Rehabilitacji Dzieci w Radziszowie k. Krakowa.
Od września 2002 do 2022 kierował Specjalistyczną Poradnią Psychologiczno-Pedagogiczną w Skawinie.

</doc>
<doc id="1245533" url="https://pl.wikipedia.org/wiki?curid=1245533" title="Michałówek (Tomaszów Mazowiecki)">
Michałówek (Tomaszów Mazowiecki)

Michałówek – dzielnica miasta Tomaszowa Mazowieckiego, położona przy ulicy Nadrzecznej po lewej stronie rzeki Wolbórki. Dzielncia powstała pod koniec lat 20. XX w. Składa się z kilkunastu małych bloków. Przy osiedlu znajdują się również Ogródki Działkowe "Michałówek", Park Michałówek oraz III Liceum Ogólnokształcące im. Stanisława Hojnowskiego w Tomaszowie Mazowieckim.
Nazwa pochodzi od imienia Michała Hertza, dyrektora Tomaszowskiej Fabryki Sztucznego Jedwabiu. Przed wojną było to osiedle urzędnicze kadry kierowniczej zakładów. Obecnie zamieszkane przez różne klasy społeczne.

</doc>
<doc id="1245535" url="https://pl.wikipedia.org/wiki?curid=1245535" title="Niña">
Niña

Niña (z hiszp. „dziewczyna”) – jeden z trzech statków biorących udział w pierwszej wyprawie Krzysztofa Kolumba w poszukiwaniu nowej drogi do Indii w 1492 roku. Prawdziwa nazwa statku to „Santa Clara”. Imię „Niña” było przypuszczalnie nawiązaniem do nazwiska właściciela - Juana Niño. Okręt był karawelą i początkowo posiadał trzy maszty z żaglami łacińskimi, jednak na Azorach zastąpiono je ożaglowaniem rejowym, które lepiej nadawało się na podróż oceaniczną.
Historia.
Podczas pierwszej wyprawy Kolumba załogę „Niñi” stanowiło 24 marynarzy, a kapitanem był Vicente Yáñez Pinzón. 3 sierpnia 1492 roku „Niña” wypłynęła z Palos de la Frontera, a 12 października dotarła do wysp Bahama. Po rozbiciu się „Santa Maríi” „Niña” została okrętem flagowym i 15 marca powróciła z „Pintą” do Palos de la Frontera.
„Niña” uczestniczyła w drugiej wyprawie na zachód do Hispanioli, w której brała udział flota 17 statków. Była okrętem flagowym podczas eksploracji Kuby. Jako jedyny statek ocalała z huraganu w 1495 roku i 1496 powróciła do Hiszpanii.
Po powrocie „Niña” została wynajęta do podróży do Rzymu. Podczas wypływania z Cagliari została zdobyta przez korsarzy, a kapitanowi Alonso Medelowi i kilku członkom załogi udało się uciec. Korsarze zabrali „Niñę” do Puli na Sardynii. Medel porwał łódź, odnalazł „Niñę”, odebrał ją korsarzom i powrócił do Kadyksu.
W 1498 roku „Niña” powróciła na Hispaniolę w trzeciej wyprawie Kolumba. W 1500 roku dopłynęła do Santo Domingo. Ostatnią wzmianką o „Niñi” w dziennikach jest to, że rok później wypłynęła w podróż do Perłowego Wybrzeża.
Podczas wypraw Kolumba „Niña” przepłynęła co najmniej mil morskich ( km).

</doc>
<doc id="1245538" url="https://pl.wikipedia.org/wiki?curid=1245538" title="Ken Owen">
Ken Owen

Kenneth „Ken” Owen (ur. 23 kwietnia 1970 r. w Liverpoolu) – perkusista, współtwórca zespołu grindcore Carcass, który założył wraz z gitarzystą Napalm Death Billem Steerem w 1985 roku.
Życiorys.
Na wczesnych dokonaniach udzielał się także wokalnie. Był również inspiratorem medycznych wątków w warstwie tekstowej.
Po zakończeniu działalności przez Carcass w roku 1995, wraz z Jeffem Walkerem i gitarzystą Carlo Regadasem stworzył projekt Blackstar, przekształcony z czasem w Blackstar Rising. Zespół zawiesił działalność w 1999 roku po tym, jak w lutym Ken Owen doznał w domu krwotoku mózgu.
Muzyk spędził w szpitalu 10 kolejnych miesięcy, powoli wybudzając się ze śpiączki. W marcu 2000 roku został poddany skomplikowanej operacji, która pozwoliłaby mu na ewentualne granie na perkusji. Szpital opuścił w lutym 2001 r.
Wydaje się, że w ostatnim czasie odzyskał w znacznym stopniu sprawność, umożliwiającą granie na perkusji, jednak muzykę tworzy głównie za pomocą programu komputerowego Reason oraz sprzętu Roland V-Drums.
W 2008 roku Owen zagrał gościnnie krótkie solo na perkusji podczas koncertu Carcass na festiwalach: Sweden Rock Festival w Sölvesborgu i Wacken Open Air.

</doc>
<doc id="1245539" url="https://pl.wikipedia.org/wiki?curid=1245539" title="Dojca">
Dojca

Dojca – jest prawobrzeżnym dopływem Północnego Kanału Obry, do którego uchodzi w 125,6 km. Całkowita długość cieku to 42,6 km, a powierzchnia zlewni to 290,6 km². Rzeka wypływa na terenie lotniska w miejscowości Kąkolewo. Według innych źródeł ma swój początek na południowy zachód od miejscowości Sątopy (powyżej Nowego Tomyśla) lub w miejscowości Sworzyce, albo w Rojewie. Jej dopływami lewostronnymi są dopływ z Albertowska i dopływ z Błońska. W granicach zlewni Dojcy znajdują się 4 jeziora, są to: Brajec, Wioska, Wolsztyńskie i Berzyńskie. Teren zlewni rzeki jest w większości zalesiony z niewielkim udziałem pól uprawnych.
Rozlewiska Dojcy przy Jeziorze Wolsztyńskim są obszarem chronionym pod względem przyrodniczym.
Linki zewnętrzne.
Dojca

</doc>
<doc id="1245541" url="https://pl.wikipedia.org/wiki?curid=1245541" title="Amador Rodríguez Céspedes">
Amador Rodríguez Céspedes

Amador Rodríguez Céspedes (ur. 8 września 1956 w Holguín) – kubański szachista i trener szachowy, reprezentant Hiszpanii od 2002, arcymistrz od 1977 roku.
Kariera szachowa.
Od połowy lat 70. do końca 90. XX wieku należał do ścisłej czołówki kubańskich szachistów. Pomiędzy 1974 a 1996 rokiem dziesięciokrotnie uczestniczył w szachowych olimpiadach, w latach 1989, 1993 i 1997 reprezentował narodowe barwy na drużynowych mistrzostwach świata, natomiast w 1974, 1976, 1977 i 1978 – na drużynowych młodzieżowych (do lat 26) mistrzostwach świata, zdobywając 3 medale: srebrny i 2 brązowe. W czasie swojej kariery trzykrotnie zwyciężył w indywidualnych mistrzostwach Kuby, w latach 1984 (wspólnie z Jesusem Nogueirasem), 1988 i 1997 (wspólnie z Reynaldo Verą), również trzykrotnie startował w turniejach międzystrefowych, najlepszy wynik osiągając w 1987 r. w Suboticy, gdzie zajął VI miejsce.
Wielokrotnie brał udział w międzynarodowych turniejach, zwyciężając bądź dzieląc I miejsca w turniejach poświęconych pamięci Jose Raula Capablanki (1984, 1989 oraz 1993, 1994 - turnieje B) oraz w Vrnjackiej Banji (1977), Hawanie (1979), Pradze (1980), Manzanillo (1981, turniej strefowy), Bayamo (1981), Envigado (1983), Caracas (1985, turniej strefowy), Badalonie (1985), Medinie del Campo (1986), Panczewie (1987), Amsterdamie (1987, turniej OHRA B, z Vlastimilem Hortem), Bayamo (1987, turniej strefowy), Buenos Aires (1987), Martigny (1988), Bogocie (1990), Cambados (1990), Maladze (1990), Burrianie (1990, z Julio Grandą Zunigą), Holguín (1992), Hawanie (1992), Guadalajarze (1994) i Olocie (1996).
Najwyższy ranking w karierze osiągnął 1 stycznia 1997 r., z wynikiem 2555 punktów zajmował wówczas 2. miejsce (za Walterem Arencibią) wśród kubańskich szachistów.
W latach 1999–2001 współpracował z Peterem Leko, towarzysząc mu m.in. na turniejach elity w Linares i Wijk aan Zee oraz na mistrzostwach świata w Las Vegas i New Delhi.

</doc>
<doc id="1245544" url="https://pl.wikipedia.org/wiki?curid=1245544" title="Amador Rodriguez">
Amador Rodriguez



</doc>
<doc id="1245545" url="https://pl.wikipedia.org/wiki?curid=1245545" title="Droga krajowa B55a (Niemcy)">
Droga krajowa B55a (Niemcy)



</doc>
<doc id="1245547" url="https://pl.wikipedia.org/wiki?curid=1245547" title="Droga krajowa B55 (Niemcy)">
Droga krajowa B55 (Niemcy)

Droga krajowa 55 () – niemiecka droga krajowa przebiegająca z zachodu na północ od skrzyżowania z autostradą A44 na węźle "Jülich Ost" do skrzyżowania z drogą B61 na obwodnicy Wiedenbrück w Nadrenii Północnej-Westfalii.
Droga krajowa 55a () to sześciokilometrowe połączenie centrum Kolonii z autostradami A3 i A4 na węźle "Kreuz Köln-Ost". Początkowo droga planowana była jako przedłużenie autostrady A57.
Miejscowości leżące przy B55.
Mersch, Welldorf, Rödingen, Oberembt, Niederembt, Elsdorf, Bergheim, Königsdorf, Kolonia, Vilkehrath, Loope, Grünscheid, Engelskirchen, Ründeroth, Wiehlmünden, Osberghausen, Dieringhausen, Vollmerhausen, Niederseßmar, Rebbelroth, Derschlag, Bergneustadt, Wiedenest, Wegeringhausen, Hützemert, Drolshagen, Olpe, Oberveischede, Kirchveischede, Bilstein, Bonzel, Grevenbrück, Trockenbrück, Elspe, Oberelspe, Oedingen, Schwartmecke, Cobbenrode, Isingheim, Bremscheid, Eslohe (Sauerland), Bremke, Reiste, Mielinghausen, Meschede, Widey, Warstein, Belecke, Anröchte, Erwitte, Lippstadt, Benteler, Langenberg, Rheda-Wiedenbrück.

</doc>
<doc id="1245557" url="https://pl.wikipedia.org/wiki?curid=1245557" title="20th Anniversary Macintosh">
20th Anniversary Macintosh



</doc>
<doc id="1245559" url="https://pl.wikipedia.org/wiki?curid=1245559" title="Twentieth Anniversary Macintosh">
Twentieth Anniversary Macintosh

Apple Computer stworzyło komputer Twentieth Anniversary Macintosh (zwykle nazywany "TAM") w maju 1997, by uczcić 20. rocznicę firmy "Apple Computer" (nie komputera Macintosh).

</doc>
<doc id="1245560" url="https://pl.wikipedia.org/wiki?curid=1245560" title="Ilmala">
Ilmala

Ilmala – stacja kolejowa w Helsinkach, w prowincji Finlandia Południowa, w Finlandii. Znajduje się tu 1 peron. Położona jest około 4 km na północ od Helsinek Centralnych. Ze stacji codziennie korzysta około 2 600 osób.

</doc>
<doc id="1245564" url="https://pl.wikipedia.org/wiki?curid=1245564" title="Stijn Stijnen">
Stijn Stijnen

Stijn Stijnen (ur. 7 kwietnia 1981 w Hasselt) – belgijski piłkarz grający na pozycji bramkarza.
Kariera klubowa.
Stijnen pochodzi z miasta Hasselt. Karierę piłkarską rozpoczynał w małym zespole o nazwie Runkst VV by z czasem podjąć treningi w KSC Hasselt. W 2000 roku zauważyli go trenerzy Club Brugge i Stijn przeszedł do tego klubu. Początkowo był rezerwowym dla doświadczonego byłego reprezentanta kraju, Dany’ego Verlindena, a po jego odejściu dla Chorwata Tomislava Butiny. W Eerste Klasse swój pierwszy mecz zaliczył 18 kwietnia 2003, a Brugge przegrało w nim 0:3 z Racingiem Genk. Do lata 2005 zaliczył tylko 4 spotkania ligowe mając przy tym nieznaczny udział w dwukrotnym wywalczeniu mistrzostwa Belgii w latach 2003 i 2005 oraz Pucharu Belgii w 2004. W sezonie 2005/2006 rozegrał 15 meczów (Butina - 19) i zajął z Brugge 3. miejsce w lidze. Po sezonie Butina odszedł do greckiego Panathinaikosu i Stijn został pierwszym golkiperem Brugge. W 2007 roku zdobył z nim kolejny Puchar Belgii, dzięki zwycięstwu 1:0 w finale ze Standardem Liège. 22 lutego 2011 roku został wyrzucony z drużyny Club Brugge poprzez rozwiązanie obowiązującej umowy za krytyczne wpisy internetowe pod adresem kolegów z drużyny. Jego dotychczasowa umowa obowiązywała do 2015 roku. W latach 2011–2013 grał w Beerschocie AC.
Kariera reprezentacyjna.
Selekcjoner reprezentacji Belgii René Vandereycken zauważył w 2006 roku udane występy Stijnena w lidze i powołał go do kadry. Stijn swój debiut w drużynie narodowej zaliczył 11 maja w wygranym 2:1 towarzyskim spotkaniu z Arabią Saudyjską. W eliminacjach do Euro 2008 wygrał rywalizację z bramkarzem Anderlechtu, Silvio Proto.

</doc>
<doc id="1245572" url="https://pl.wikipedia.org/wiki?curid=1245572" title="Jezioro Konińskie">
Jezioro Konińskie

 
Jezioro Konińskie – jezioro w woj. wielkopolskim, w powiecie nowotomyskim, w gminie Lwówek na północ od miejscowości Konin, około 4 km na północ od Lwówka, leżące na terenie Pojezierza Poznańskiego.
W klasyfikacji rybackiej jezioro zalicza się do zbiorników linowo-szczupakowych. Do 1992 roku na jeziorze działalność prowadziło Gospodarstwo Rybackie Skarbu Państwa w Zbąszyniu. Obecnie wodami jeziora zarządza prywatny dzierżawca.
Dane morfometryczne.
Powierzchnia zwierciadła wody według różnych źródeł wynosi od 24,2 ha przez 25,9 ha do 35,0 ha.
Zwierciadło wody położone jest na wysokości 89,7 m n.p.m. lub 90,4 m n.p.m. Średnia głębokość jeziora wynosi 1,7 m lub 2,1 m, natomiast głębokość maksymalna 3,7 m.
W oparciu o badania przeprowadzone w 2002 r. jezioro zaliczono do wód pozaklasowych i poza kategorią podatności na degradację.
Objętość zbiornika według różnych źródeł wynosi od 410,6 tys. m³ do 534,4 tys. m³.
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Jezioro Konińskie". W różnych publikacjach i na mapach topograficznych jezioro to występuje pod nazwą "Konin".

</doc>
<doc id="1245582" url="https://pl.wikipedia.org/wiki?curid=1245582" title="I Want You Now">
I Want You Now



</doc>
<doc id="1245583" url="https://pl.wikipedia.org/wiki?curid=1245583" title="FC Prishtina">
FC Prishtina

FC Prishtina (, ) – kosowski klub piłkarski utworzony w 1922 roku. Bierze udział w rozgrywkach Superligi. W latach 1983–1988 zespół występował w pierwszej lidze jugosłowiańskiej (Prva Liga). Swoje mecze gra na Stadionie miejskim w Prisztinie, który może pomieścić 16 200 widzów.
W jugosłowiańskich rozgrywkach klub występował pod nazwą FK Priština.
Skład na sezon 2019/2020.
Stan na 28.11.2019

</doc>
<doc id="1245610" url="https://pl.wikipedia.org/wiki?curid=1245610" title="Jezioro Nowowiejskie">
Jezioro Nowowiejskie

Jezioro Nowowiejskie – jezioro w woj. wielkopolskim, w pow. nowotomyskim, w gminie Zbąszyń, leżące na terenie Bruzdy Zbąszyńskiej i jest jednym z ciągu Jezior Zbąszyńskich.
Powierzchnia zwierciadła wody według różnych źródeł wynosi od 28,5 ha do 31,0 ha.
Zwierciadło wody położone jest na wysokości 51,7 m n.p.m. lub 52,0 m n.p.m.. Średnia głębokość jeziora wynosi 1,4 m lub 1,5 m, natomiast głębokość maksymalna 2,0 m.
W oparciu o badania przeprowadzone w 2002 roku wody jeziora zaliczono do wód pozaklasowych i poza kategorią podatności na degradację.
Jest zbiornikiem przepływowym, najmniejszym w ciągu Jezior Zbąszyńskich. Rzeka Obra (Północny Kanał Obry) dopływa do jeziora z południa poprzez przesmyk od strony Jeziora Grójeckiego i odpływa z północy, poprzez przesmyk do Jeziora Błędno.

</doc>
<doc id="1245611" url="https://pl.wikipedia.org/wiki?curid=1245611" title="Telson">
Telson

Telson – ostatni segment odwłoka, występujący u niektórych stawonogów, mający kształt:
Z telsonu wielu skorupiaków wyrastają widełkowate przydatki – furka. U innych (pancerzowców) zaś ostatnie odnóża odwłokowe (uropoda).

</doc>
<doc id="1245612" url="https://pl.wikipedia.org/wiki?curid=1245612" title="Herb Tolkmicka">
Herb Tolkmicka

Herb Tolkmicka – jeden z symboli miasta Tolkmicko i gminy Tolkmicko w postaci herbu.
Wygląd i symbolika.
Herb przedstawia na złotym polu trzy zielone liście dębu z trzema korzeniami, powyżej czarny krzyż zakonny.
Kolory w herbie symbolizują: czerń – rozwaga, mądrość, stałość; zieleń – miłość, radość, obfitość; złoto-żółty – wiara, stałość, mądrość, chwała.
Historia.
W 1356 herbem miasta był dąb zielony w złotym polu (bez krzyża). Badacze nie są zgodni, czy w pierwotnym herbie były liście dębu czy liście róży lub rośliny wodnej. W latach 1466–1772 Tolkmicko nie miało żadnego herbu.

</doc>
<doc id="1245627" url="https://pl.wikipedia.org/wiki?curid=1245627" title="Święty Bertold">
Święty Bertold



</doc>
<doc id="1245631" url="https://pl.wikipedia.org/wiki?curid=1245631" title="Norbert Stull">
Norbert Stull

Norbert Stull (ur. 10 grudnia 1942) – luksemburski szachista.
Kariera szachowa.
Jest jednym z rekordzistów pod względem liczby startów w szachowych olimpiadach, pomiędzy 1968 a 1998 rokiem w turniejach tych brał udział 14 razy (w tym dwukrotnie na I szachownicy), rozgrywając 141 partii, w których zdobył 65½ pkt. Dwukrotnie (1975 w Puli i 1990 w Lyonie) reprezentował Luksemburg na turniejach strefowych (eliminacji mistrzostw świata). W 1999 r. podzielił IV-VI m. w indywidualnych mistrzostwach swojego kraju.
Największe sukcesy szachowe odniósł w grze korespondencyjnej, m.in. w 1994 r. zdobywając tytuł indywidualnego mistrza Europy. W 2003 r. Międzynarodowa Federacja Szachowej Gry Korespondencyjnej przyznała mu tytuł arcymistrza w tej odmianie szachów.

</doc>
<doc id="1245639" url="https://pl.wikipedia.org/wiki?curid=1245639" title="Cuyuni">
Cuyuni

Cuyuni – rzeka w Wenezueli oraz Gujanie o długości 483 km i powierzchni dorzecza 80 000 km².
Źródła rzeki znajdują się w górach Pakaraima na Wyżynie Gujańskiej, a uchodzi ona do rzeki Mazaruni.
W całym biegu rzeka Cuyuni tworzy wiele progów oraz wodospadów. Z osadów naniesionych przez tę rzekę wydobywa się złoto, a także diamenty.

</doc>
<doc id="1245643" url="https://pl.wikipedia.org/wiki?curid=1245643" title="Święty Dacjusz">
Święty Dacjusz



</doc>
<doc id="1245644" url="https://pl.wikipedia.org/wiki?curid=1245644" title="Produkt Tichonowa">
Produkt Tichonowa



</doc>
<doc id="1245645" url="https://pl.wikipedia.org/wiki?curid=1245645" title="Herb Zalewa">
Herb Zalewa

Herb Zalewa – jeden z symboli miasta Zalewo i gminy Zalewo w postaci herbu. Wizerunek herbu odtworzono z pieczęci z lat 1305–1334.
Wygląd i symbolika.
Herb przedstawia w niebieskim polu en face wizerunek Jana Ewangelisty ze złożonymi rękami, modlącego się w złotym kotle stojącym na ogniu barwy czerwonej. Obwódka herbu czarna, nimb złoty.

</doc>
<doc id="1245650" url="https://pl.wikipedia.org/wiki?curid=1245650" title="Szlak Rekreacyjny Rzeki Pilicy">
Szlak Rekreacyjny Rzeki Pilicy

 Szlak Rekreacyjny Rzeki Pilicy – pieszy szlak w rejonie środkowego odcinka Pilicy o długości 122 km.
Przebieg.
Piotrków Trybunalski – Barkowice – Bronisławów – Swolszewice – Borki – zapora na Pilicy – Smardzewice – Tresta – Zarzęcin – Sulejów – Taraska – Szarbsko – Dąbrówka – Diabla Góra – Wacławów – Skotniki – Faliszew – Taras – Przedbórz – Biały Brzeg – okolice wsi Rączki – Krzętów

</doc>
<doc id="1245652" url="https://pl.wikipedia.org/wiki?curid=1245652" title="Alejandro Alfaro">
Alejandro Alfaro

Alejandro Alfaro Ligero (ur. 23 listopada 1986 w La Palma del Condado) – hiszpański piłkarz występujący na pozycji napastnika w Córdoba CF, dokąd trafił w 2016 roku z Realu Valladolid. Wcześniej grał w Sevilla Atlético

</doc>
<doc id="1245655" url="https://pl.wikipedia.org/wiki?curid=1245655" title="Identyfikacyjna karta grupy krwi">
Identyfikacyjna karta grupy krwi

Identyfikacyjna karta grupy krwi, pot. krewkarta – dokument pozwalający ustalić ratownikom medycznym grupę krwi ofiar wypadków oraz pracownikom systemu opieki zdrowotnej w Polsce, dla których ta informacja jest niezbędna. Jest jedynym dokumentem, obok legitymacji honorowego dawcy krwi, na podstawie którego można dokonać transfuzji krwi z pominięciem czasochłonnego laboratoryjnego ustalania grupy krwi. Posiadanie identyfikacyjnej karty grupy krwi jest nieobowiązkowe, a jej wydanie jest płatne. W Regionalnych Centrach Krwiodawstwa i Krwiolecznictwa można zamówić kartę bezpłatnie lub z pewną odpłatnością po kilkukrotnym honorowym oddaniu krwi. Zasady wydawania i zasady odpłatności określa dyrektor Centrum Krwiodawstwa i Krwiolecznictwa w trybie zarządzenia.

</doc>
<doc id="1245656" url="https://pl.wikipedia.org/wiki?curid=1245656" title="Superliga e Kosovës">
Superliga e Kosovës

Superliga e Kosovës (nazwa sponsorska "IPKO Superliga") – najwyższa w hierarchii klasa męskich ligowych rozgrywek piłkarskich w Kosowie, spornym terytorium na południu Serbii, które jednostronnie ogłosiło niepodległość. Liga jest jednocześnie najwyższym szczeblem centralnym (I poziom ligowy), utworzona w 1990 roku i od samego początku zarządzana przez Kosowski Związek Piłki Nożnej (FFK). Zmagania w jej ramach toczą się cyklicznie (co sezon) i przeznaczone są dla 10 najlepszych krajowych klubów piłkarskich. Jej triumfator zostaje Mistrzem Kosowa, zaś najsłabsze drużyny są relegowane do Liga e Parë (II ligi kosowskiej). Od 2016 rozgrywki są uznawane przez UEFA.
Historia.
Mistrzostwa Kosowa w piłce nożnej rozgrywane są od 1990 roku. Wcześniej od 1945 roku rozgrywki w regionie odbywały się jako 5. poziom ligowy Jugosławii. W sezonie 1990/91 powstała Niezależna Liga Kosowa. Po upadku SFR Jugosławii w 1991 roku Kosowo pozostało w składzie FR Jugosławii. Kosowskie kluby uczestniczyły w mistrzostwach FR Jugosławii, w sezonie 1996/97 KF Prishtina zwyciężył w grupie wschodniej II ligi FR Jugosławii i awansował do I ligi. W sezonie 1997/98 zajął trzecie miejsce w grupie B pierwszej ligi jugosłowiańskiej. Narastający konflikt etniczny doprowadził ostatecznie do wybuchu wojny domowej w Kosowie w latach 1998–1999. W rezultacie bombardowania Kosowo znalazło się pod tymczasowym zarządem ONZ. Kosowskie kluby wycofały się z mistrzostw Jugosławii i od sezonu 1999/2000 występowały w Superlidze Kosowa. Kraj znajdował się pod kontrolą ONZ. 17 lutego 2008 roku proklamowano niepodległość Kosowa. W sezonie 2007/08 liga zmieniła nazwę na Superliga.
System rozgrywek.
Obecny format ligi zakładający podział rozgrywek na 3 koła obowiązuje od sezonu 2009/10.
Rozgrywki składają się z 33 kolejek spotkań rozgrywanych pomiędzy drużynami systemem kołowym. Każda para drużyn rozgrywa ze sobą dwa mecze – jeden w roli gospodarza, drugi jako goście. Po zakończeniu dwóch pierwszych rund utworzono kalendarz meczów trzeciej rundy, w którym część meczów drużyna gra u siebie, a część na wyjeździe. Od sezonu 2020/11 w lidze występuje 10 zespołów. W przeszłości liczba ta wynosiła od 12 do 18. Drużyna zwycięska za wygrany mecz otrzymuje 3 punkty, 1 za remis oraz 0 za porażkę.
Zajęcie pierwszego miejsca po ostatniej kolejce spotkań oznacza zdobycie tytułu Mistrzów Kosowa w piłce nożnej. Mistrz Kosowa kwalifikuje się do eliminacji Ligi Mistrzów UEFA. Zwycięzca Pucharu Kosowa zdobywa możliwość gry w Lidze Europy UEFA lub, w przypadku, w którym zdobywca krajowego pucharu zajmie pierwsze miejsce w lidze – możliwość gry w eliminacjach do Ligi Europy otrzymuje druga drużyna klasyfikacji końcowej. Zajęcie 2 ostatnich miejsc wiąże się ze spadkiem drużyn do Liga e Parë (I ligi). Drużyny z 3 i 4 miejsc od dołu tablicy walczy w barażach play-off z trzecią i czwartą drużyną Liga e Parë o utrzymanie w najwyższej lidze.
W przypadku zdobycia tej samej liczby punktów, klasyfikacja końcowa ustalana jest w oparciu o wynik dwumeczu pomiędzy drużynami, w następnej kolejności w przypadku remisu – różnicą bramek w pojedynku bezpośrednim, następnie ogólnym bilansem bramkowym osiągniętym w sezonie, większą liczbą bramek zdobytych oraz w ostateczności losowaniem.
Statystyka.
Tabela medalowa.
Mistrzostwo Kosowa zostało do tej pory zdobyte przez 9 różnych drużyn.
Stan po sezonie 2016/2017. 

</doc>
<doc id="1245659" url="https://pl.wikipedia.org/wiki?curid=1245659" title="Tennessee (film)">
Tennessee (film)

Tennessee – amerykański dramat z 2008 roku, w reżyserii Aarona Woodleya. Premiera filmu miała miejsce wiosną 2008.

</doc>
<doc id="1245664" url="https://pl.wikipedia.org/wiki?curid=1245664" title="Manolo Jiménez (hiszpański piłkarz)">
Manolo Jiménez (hiszpański piłkarz)

Manuel Jiménez Jiménez (ur. 21 stycznia 1964 w Sewilli) – hiszpański trener piłkarski i piłkarz.
Kariera.
Manuel grał w Sevilla Atlético (1981–1983), Sevilla FC (1983–1997) i Real Jaén (1997–1998). W barwach swojego kraju rozegrał 15 meczów nie strzelając przy tym żadnej bramki. Grał na Mistrzostwach Świata w piłce nożnej w 1990 r.
W latach 2000–2007 Manuel był trenerem rezerw Sevilli Atlético. 27 października 2007 zrezygnował z dotychczas pełnionej funkcji i zastąpił Juande Ramosa na stanowisku trenera Sevilla FC. 23 marca 2010 został zwolniony z funkcji szkoleniowca po remisie z zespołem Xerez CD.

</doc>
<doc id="1245666" url="https://pl.wikipedia.org/wiki?curid=1245666" title="Hydroksylizyna">
Hydroksylizyna

Hydroksylizyna (Hyl) – organiczny związek chemiczny, jeden z aminokwasów, hydroksylowa pochodna lizyny, występująca jedynie w białkach tworzących tkankę łączną.

</doc>
<doc id="1245668" url="https://pl.wikipedia.org/wiki?curid=1245668" title="Jesse Bradford">
Jesse Bradford

Jesse Bradford Watrouse, znany jako Jesse Bradford (ur. 28 maja 1979 w Norwalk) – amerykański aktor, reżyser i producent filmowy.
Życiorys.
Urodził się w Norwalk, w stanie Connecticut jako jedyne dziecko pary aktorskiej Terry Porter i Curtisa Allyna Johna „Curta” Bradforda Watrouse. Jego dziadek ze strony ojca, Curtiss Baldwin Watrouse, pochodził z rodziny mieszkającej w Nowej Anglii od XVII wieku (byli pochodzenia angielskiego, a nazwisko było pierwotnie zapisane jako „Waterhouse”), jego babka ze strony ojca, Florence Louise Bradford, pochodziła z Hackney w Londynie w Anglii. Kiedy miał osiem miesięcy pojawił się w reklamie wacików Q-Tip. Jako 4-latek wystąpił m.in. w operze mydlanej CBS "Guiding Light" (1983). W wieku pięciu lat trafił na kinowy ekran w melodramacie "Zakochać się" ("Falling in Love", 1984) jako syn głównego bohatera granego przez Roberta De Niro, a sześć lat potem w dramacie sądowym Alana J. Pakuli "Uznany za niewinnego" ("Presumed Innocent", 1990) odegrał rolę syna tytułowego bohatera (granego przez Harrisona Forda), oskarżonego o morderstwo kochanki. Był brany pod uwagę do roli Marka Evansa w dreszczowcu "Synalek" (1993), którą ostatecznie przyjął Elijah Wood.
W 1997 ukończył szkołę średnią Brien McMahon High School, gdzie pasjonował się geologią i był ulubionym aktorem klubu dramatycznego. Został królem homecomingu i kapitanem drużyny tenisowej. Zwrócił na siebie uwagę kreacją osamotnionego w internacie w czasie wielkiego kryzysu dwunastolatka w dramacie Stevena Soderbergha "Król wzgórza" ("King of the Hill", 1993), za którą był nominowany do Young Artist Award.
Następnie można go było zobaczyć w dramacie sensacyjnym "Hakerzy" ("Hackers", 1995) u boku Angeliny Jolie, ekranizacji sztuki szekspirowskiej "Romeo i Julia" ("Romeo + Juliet", 1996) z Leonardo DiCaprio i Claire Danes, "Córka żołnierza nie płacze" ("A Soldier's Daughter Never Cries", 1998) u boku Krisa Kristoffersona, Barbary Hershey, Leelee Sobieski i Jane Birkin jako adoptowany francuski syn ekspatriata – amerykańskiego pisarza, komedii sci-fi "Zatrzymani w czasie" ("Clockstoppers", 2002) i dreszczowcu "Wielbicielka" ("Swimfan", 2002).
W 2002 ukończył studia filmowe na Uniwersytecie Columbia. W serialu NBC "Prezydencki poker" ("The West Wing", 2003-2004) pojawił się jako Ryan Pierce.
Życie prywatne.
Bradford był inwestorem w nocnym klubie na Manhattanie „The Plumm”, razem z między innymi Chrisem Noth, Samanthą Ronson i Noelem Ashmanem.
W 2015 był związany z artystką hip-hopową Azealią Banks.
W grudniu 2018 poślubił brazylijską aktorkę Andreę Leal. Zamieszkał w Hollywood Hills.

</doc>
<doc id="1245673" url="https://pl.wikipedia.org/wiki?curid=1245673" title="Miasta w Kosowie">
Miasta w Kosowie

Według danych oficjalnych pochodzących z 2011 roku Kosowo posiadało ponad 30 miast o ludności przekraczającej 3 tys. mieszkańców. Stolica kraju Prisztina jako jedyne miasto liczyło ponad 100 tys. mieszkańców; 2 miasta z ludnością 50÷100 tys., 5 miast z ludnością 25÷50 tys. oraz reszta miast poniżej 25 tys. mieszkańców.
Największe miasta w Kosowie.
Największe miasta w Kosowie według liczebności mieszkańców (stan na 31.03.2011):
Alfabetyczna lista miast w Kosowie.
Tabela przedstawia miasta Kosowa razem z podaną szacunkową liczbą ludności na rok 2011

</doc>
<doc id="1245676" url="https://pl.wikipedia.org/wiki?curid=1245676" title="Enrico Colantoni">
Enrico Colantoni

Enrico Colantoni (ur. 14 lutego 1963 w Toronto) – kanadyjski aktor filmowy, telewizyjny i teatralny.
Występował jako Elliot DiMauro w sitcomie NBC "Ja się zastrzelę" (1997–2003), Keith Mars w serialu The CW "Weronika Mars" (2004–2007, 2019), sierżant Gregory Parker w serialu policyjnym CTV "Punkt krytyczny" (2008–2012) i walczący o władzę gangster Carl Elias w serii NBC "Impersonalni" (2011–2016).
Colantoni urodził się w Toronto, w Ontario, jako syn Giny, pracowniczki odzieżowej, i Quintino Colantoniego, robotnika i kierowcy ciężarówki. Oboje jego rodzice byli imigrantami z Włoch, a jego brat detektyw sierżant Hector Colantoni, jest emerytowanym policjantem w Toronto Police Service. Studiował psychologię i socjologię na University of Toronto, ale przeniósł się do American Academy of Dramatic Arts w Nowym Jorku. Ukończył Yale School of Drama, wygrywając Carol Dye Award.
W latach 1997–2004 był żonaty z Nancy Snyder, z którą ma syna Quintina i córkę Madelyn. 11 listopada 2011 poślubił Rosannę Francioni. Mają czworo dzieci.

</doc>
<doc id="1245683" url="https://pl.wikipedia.org/wiki?curid=1245683" title="Rozdwojenie rdzenia kręgowego">
Rozdwojenie rdzenia kręgowego

Rozdwojenie rdzenia kręgowego (łac. "diastematomyelia", ang. "diastematomyelia") – wada wrodzona z grupy dysrafii, polegająca na podziale rdzenia kręgowego na symetryczne połowy wzdłuż jego osi długiej. Połowy rdzenia znajdują się w pojedynczym lub w oddzielnych workach opony twardej. Podział zwykle jest dokonany na odcinku lędźwiowym, rzadziej na odcinku piersiowym rdzenia. Między połowami podzielonego rdzenia znajduje się przegroda kostna lub łącznotkankowa. Wada może być bezobjawowa, niekiedy obecne są jednak objawy ogniskowe. Zbliżoną wadą jest zdwojenie rdzenia ("diplomyelia"), polegające na obecności dwóch oddzielnych rdzeni. 

</doc>
<doc id="1245686" url="https://pl.wikipedia.org/wiki?curid=1245686" title="Karzzzz">
Karzzzz

Karzzzz – indyjski romans w reżyserii Satish Kaushik, autora "Vaada" i "Tere Naam" z 2008.

</doc>
<doc id="1245689" url="https://pl.wikipedia.org/wiki?curid=1245689" title="Kościół św. Marcina w Świdnicy">
Kościół św. Marcina w Świdnicy

Kościół pod wezwaniem św. Marcina w Świdnicy - kościół parafialny należący do parafii w Świdnicy, dekanatu Zielona Góra - Ducha Świętego, diecezji zielonogórsko-gorzowskiej, metropolii szczecińsko-kamieńskiej, zlokalizowany w Świdnicy, w gminie Świdnica, w powiecie zielonogórskim w województwie lubuskim.
Historia.
Kościół pw. św. Marcina został wybudowany w XIV wieku. W latach 1552-1567 przebudowano wnętrze oraz dobudowano kruchtę do prezbiterium od strony południowej. Powiększono także okna oraz nakryto prezbiterium sklepieniem kolebkowo-krzyżowym. W roku 1580 została dobudowana wieża. W okresie rządów Habsburgów kościół w Świdnicy podupadł, gdyż większość mieszkańców przeszła na protestantyzm. W XIX wieku postawiono kolejną kruchtę w nawie oraz przekształcono wieżę, nadając jej neogotycki charakter.
Architektura.
Kościół zbudowany na planie prostokąta, jednonawowy z trójbocznym prezbiterium. Wieża na planie kwadratu, zwieńczona hełmem. Bryłę świątyni wzmocniono uskokowymi skarpami. Kościół otoczony jest częściowo zachowanym murem z barokową bramą oraz figurami św. Jana Nepomucena oraz Matki Boskiej. Barokowy ołtarz zdobi figura Madonny z dzieciątkiem, pochodząca z 1735 roku. Podobna figura pochodząca z XIV wieku znajduje się w jednym z bocznych ołtarzy. W zakrystii znajdują się tablice nagrobne rodu Kietliczów wykonane z alabastru i piaskowca.

</doc>
<doc id="1245693" url="https://pl.wikipedia.org/wiki?curid=1245693" title="Harley Davidson i Marlboro Man">
Harley Davidson i Marlboro Man

Harley Davidson i Marlboro Man – amerykański film sensacyjny z 1991 roku.

</doc>
<doc id="1245696" url="https://pl.wikipedia.org/wiki?curid=1245696" title="Wróbel mongolski">
Wróbel mongolski

Wróbel mongolski ("Passer ammodendri") – gatunek małego ptaka z rodziny wróbli (Passeridae), zamieszkujący plamowo środkową część Azji. Nie jest zagrożony.
Systematyka i występowanie.
Obecnie wyróżnia się trzy podgatunki "P. ammodendri":
Proponowany podgatunek "korejewi" zsynonimizowany z podgatunkiem nominatywnym, a "timidus" (opisany z pustyni Gobi) – ze "stoliczkae".
Status.
IUCN uznaje wróbla mongolskiego za gatunek najmniejszej troski (LC, "Least Concern") nieprzerwanie od 1988 roku. Liczebność światowej populacji nie została oszacowana, ptak ten opisywany jest jako pospolity, lokalnie pospolity lub bardzo liczny. Trend liczebności populacji uznawany jest za stabilny.

</doc>
<doc id="1245701" url="https://pl.wikipedia.org/wiki?curid=1245701" title="Romola Niżyńska">
Romola Niżyńska



</doc>
<doc id="1245702" url="https://pl.wikipedia.org/wiki?curid=1245702" title="Wszystko jest iluminacją">
Wszystko jest iluminacją

Wszystko jest iluminacją – amerykański komediodramat z 2005 roku na podstawie powieści Jonathana Safrana Foera.
Film jest historią młodego amerykańskiego Żyda Johnatana (w tej roli Elijah Wood), który przyjeżdża na Ukrainę w celu odnalezienia kobiety, która uratowała życie jego żydowskiemu dziadkowi podczas II wojny światowej. W Odessie poznaje on Alexa (Eugene Hütz), który będzie jego tłumaczem oraz jego dziadka (Boris Leskin), przewodnika i kierowcę, którego nawiedzają co chwilę wojenne wspomnienia. Tych dwóch ludzi towarzyszyć będzie Jonathanowi podczas jego poszukiwań na ukraińskiej prowincji śladów dawnej miejscowości "Trachimbrod", o której nikt nie słyszał. Za wskazówki służyć Alexowi mogą jedynie stara fotografia oraz imię kobiety. Bohaterowie nie zdają sobie jednak sprawy z tego jak duży wpływ na ich dalsze losy mieć będzie ta podróż.
Scenariuszem i reżyserią zajął się ten sam człowiek: Liev Schreiber, szerokiej publiczności znany bardziej jako aktor (grał m.in. w "Obywatelu Wellesie" czy ""). Inspiracją i podstawą do napisania scenariusza była powieść Jonathana Safrana Foera "Wszystko jest iluminacją".
Eugene Hütz zaznaczył się w tym filmie nie tylko jako aktor. We "Wszystko jest iluminacją" usłyszeć możemy również dwie piosenki w wykonaniu jego zespołu Gogol Bordello.

</doc>
<doc id="1245711" url="https://pl.wikipedia.org/wiki?curid=1245711" title="Na samym dnie (film 1995)">
Na samym dnie (film 1995)

Na samym dnie (tytuł oryg. "Underneath") − amerykański film fabularny (dramat kryminalny) z 1995 roku, wyreżyserowany przez Stevena Soderbergha oraz powstały na podstawie powieści Dona Tracy'ego. Film jest remakiem kryminału "W pułapce miłości" z 1949 roku w reżyserii Roberta Siodmaka.
Obsada.
i inni.

</doc>
<doc id="1245713" url="https://pl.wikipedia.org/wiki?curid=1245713" title="Fred Berend">
Fred Berend

Fred Berend (ur. 25 marca 1965) – luksemburski szachista i trener szachowy ("FIDE" Trainer od 2005), mistrz międzynarodowy od 1994 roku.
Kariera szachowa.
Od końca lat 80. XX wieku należy do ścisłej czołówki luksemburskich szachistów. Pomiędzy 1988 a 2008 r. ośmiokrotnie (w tym 3 razy na I szachownicy) wystąpił na szachowych olimpiadach, natomiast pomiędzy 1989 a 2011 r. – sześciokrotnie (w tym 3 razy na I szachownicy) na drużynowych mistrzostwach Europy.
W latach 1981, 1982 i 1984 reprezentował Luksemburg na rozgrywanych w Groningen mistrzostwach Europy juniorów do lat 20. W 1993 r. wystąpił w turnieju strefowym (eliminacji mistrzostw świata) w Brukseli oraz zanotował dobre występy w turniejach "First Saturday" w Budapeszcie, dwukrotnie zajmując II m. (w edycjach FS06 IM i FS07 IM-B). W 1995 r. odniósł kolejny sukces, dzieląc II m. (za Thomasem Lutherem, wspólnie z Emmanuelem Bricardem, przed Markiem Tajmanowem, Klausem Bischoffem, Tomasem Polakiem, Vlastimilem Jansą i Christianem Bauerem) w Bissen. W 2004 r. podzielił III m. (za Michaelem Hoffmannem i Ilją Schneiderem, wspólnie z m.in. Inną Gaponenko, Pawłem Jaraczem, Agnieszką Brustman i Thomasem Lutherem) w Böblingen.
Najwyższy ranking w karierze osiągnął 1 stycznia 1996 r., z wynikiem 2425 punktów zajmował wówczas 2. miejsce (za Alberto Davidem) wśród luksemburskich szachistów.
Życie prywatne.
Żoną Freda Berend jest kazachska arcymistrzyni Elwira Sachatowa.

</doc>
<doc id="1245718" url="https://pl.wikipedia.org/wiki?curid=1245718" title="Seks, kłamstwa i kasety wideo">
Seks, kłamstwa i kasety wideo

Seks, kłamstwa i kasety wideo – amerykański dramat obyczajowy z 1989 roku. Debiut reżyserski Stevena Soderbergha.
Nagrody i nominacje.
Oscary za rok 1989
Złote Globy 1989
Nagrody BAFTA 1989
42. MFF w Cannes

</doc>
<doc id="1245719" url="https://pl.wikipedia.org/wiki?curid=1245719" title="Droga krajowa B56 (Niemcy)">
Droga krajowa B56 (Niemcy)

Droga krajowa 56 () – niemiecka droga krajowa przebiegająca z zachodu na wschód od granicy z Holandią koło Wehr do skrzyżowania z drogami B55 i B256 koło Dieringhausen w Nadrenii Północnej-Westfalii.
Droga krajowa 56n () to fragmenty planowanej A 56, budowy której zaniechano.
Miejscowości leżące przy B56.
Wehr, Süsterseel, Gangelt, Stahe, Gillrath, Geilenkirchen, Immendorf, Puffendorf, Jülich, Krauthausen, Selhausen, Huchem-Stammeln, Düren, Stockheim, Soller, Frangenheim, Froitzheim, Zülpich, Ülpenich, Dürscheven, Elsig, Euskirchen, Essig, Ludendorf, Miel, Buschhoven, Duisdorf, Bonn, Sankt Augustin, Siegburg, Braschoß, Hochhausen, Pohlhausen, Weesbach, Seelscheid, Bitzen, Much, Niederwahn, Oberwahn, Wellerscheid, Drabenderhöhe, Brächen, Dieringhausen.
Historia.
Pierwszy fragment utwardzonej drogi powstał w 1835 r. pomiędzy Düren i Euskirchen.
Wyznaczona w 1932 r. "Reichsstrasse 56" przebiegała z Akwizgranu przez Düren, Bonn do Siegburga.
W latach 70. XX w. planowano połączenie Bonn z Holandią autostradą A56. Budowę jej porzucono, a jej gotowe fragmenty zostały przemianowane na B 56n.

</doc>
<doc id="1245720" url="https://pl.wikipedia.org/wiki?curid=1245720" title="Droga krajowa B56n (Niemcy)">
Droga krajowa B56n (Niemcy)



</doc>
<doc id="1245722" url="https://pl.wikipedia.org/wiki?curid=1245722" title="Streng verboten!">
Streng verboten!

Streng verboten! – album niemieckiego rapera G-Hot. Na płycie możemy usłyszeć wielu gości.

</doc>
<doc id="1245723" url="https://pl.wikipedia.org/wiki?curid=1245723" title="Kazia Pelka">
Kazia Pelka

Kazia Pelka (ur. 1962 w Dewsbury) – brytyjska aktorka. Jej ojciec jest Polakiem, matka Irlandką.
W 2005 roku otrzymała nagrodę "British Soap Awards" w kategorii "Best Dramatic Performance" za rolę w "Sprawach rodzinnych".
Jej mężem jest Brian Jordan, ma córkę Theodorę (ur. 2000).
Filmografia.
Role w serialach:

</doc>
<doc id="1245724" url="https://pl.wikipedia.org/wiki?curid=1245724" title="Karta identyfikacyjna grupy krwi">
Karta identyfikacyjna grupy krwi



</doc>
<doc id="1245725" url="https://pl.wikipedia.org/wiki?curid=1245725" title="Krewkarta">
Krewkarta



</doc>
<doc id="1245727" url="https://pl.wikipedia.org/wiki?curid=1245727" title="Plasencia">
Plasencia

Plasencia – miasto w Hiszpanii, w prowincji Cáceres, w regionie Estremadura. W 2012 liczyło 41.002 mieszkańców. Plasencia znajduje się 83 km na północ od Cáceres, 150 km na północ od Méridy i 70 km na wschód od granicy z Portugalią.
Z miasta pochodzi Inés Suárez, współzałożycielka Santiago de Chile.

</doc>
<doc id="1245734" url="https://pl.wikipedia.org/wiki?curid=1245734" title="Justin Mentell">
Justin Mentell

Justin Michael Mentell (ur. 16 grudnia 1982 w Austin, zm. 1 lutego 2010 w Mineral Point) – amerykański aktor telewizyjny, teatralny i filmowy, najlepiej znany jako Garrett Wells z serialu ABC "Orły z Bostonu" ("Boston Legal"). Zginął w wypadku samochodowym w Mineral Point w hrabstwie Iowa w Wisconsin w wieku 27. lat.
Życiorys.
Wczesne lata.
Urodził się w Austin w Teksasie. Zadebiutował na scenie w wieku lat trzech, grając małego sierotę w musicalu "Miss Liberty" Irvinga Berlina. Brał także udział w lokalnych produkcjach teatralnych, w tym w musicalu "Piotruś Pan" J.M. Barriego jako jeden z zagubionych chłopców. Kiedy jego rodzina przeniosła się do Waukegan w Illinois, Mentell związał się z Northbrook Children's Theater, gdzie kontynuował występy na scenie. Trenował też łyżwiarstwo szybkie, zajmując trzecie miejsce na olimpiadzie juniorów i ostatecznie stał się zawodnikiem juniorów łyżwiarstwa szybkiego jako reprezentacja krajowej drużyny.
Studiował na wydziale aktorskim w Northern Illinois University. Grał w sztukach: "Balm in Gilead", "The Play's the Thing" Ferenca Molnára i "Never the Sinner". Na drugim roku studiów odbył praktykę w Moskiewskim Akademickim Teatrze Artystycznym, w ramach programu wymiany letniej, organizowanej i sponsorowanej przez School of Theater and Dance.
Kariera.
Występował w kilku filmach niezależnych, w tym "Gotham, IL" (2004) czy "At the Still Point" (2005) w roli Nate'a, za którą w 2005 roku otrzymał nagrodę Złotego Szpuli (Golden Reel Award) dla najlepszego aktora na Festiwalu Filmowym. W komedii "Życie na wrotkach" ("Roll Bounce", 2005) z udziałem rapera Bow Wow, Chi McBride i Brandona T. Jacksona wykorzystał swoje umiejętności łyżwiarskie. Od końca pierwszego sezonu (2005) do lutego 2006 grał postać adwokata Garretta Wellsa w serialu ABC "Orły z Bostonu" ("Boston Legal").
Wziął też udział w projekcie Jerry'ego Bruckheimera "Death Walks the Streets" (2007) i fabularno-animowanym filmie familijnym Walt Disney Pictures "Załoga G" ("G-Force"), który trafił do kin 24 lipca 2009 roku.
1 lutego 2010 roku, Mentell zginął w wypadku samochodowym w Mineral Point w hrabstwie Iowa w Wisconsin, do którego doszło ok. trzeciej nad ranem. Jego jeep zjechał z autostrady i uderzył w dwa drzewa. Jedna z niepotwierdzonych wersji mówi, że zasnął za kierownicą, choć jego samochód został znaleziony dopiero później w ciągu dnia przez przechodzącego rolnika, który zaalarmował władze. Mentell nie miał na sobie pasów bezpieczeństwa i został wyrzucony z pojazdu.

</doc>
<doc id="1245739" url="https://pl.wikipedia.org/wiki?curid=1245739" title="Zdarzenie losowe (prawo ubezpieczeń gospodarczych)">
Zdarzenie losowe (prawo ubezpieczeń gospodarczych)

W prawie ubezpieczeń gospodarczych zdarzenie losowe to zdarzenie przyszłe i pozbawione cech pewności wystąpienia, powstałe bez wpływu ubezpieczającego lub innej osoby uprawnionej do świadczenia z umowy ubezpieczenia. Aby zdarzenie losowe miało w stosunku ubezpieczenia charakter prawny, musi ujemnie oddziaływać na życie, zdrowie lub mienie ubezpieczonego lub uprawnionego, albo powodować zwiększenie potrzeb majątkowych po stronie ubezpieczonego. 
W ustawie o działalności ubezpieczeniowej i reasekuracyjnej została zawarta definicja legalna zdarzenia losowego:

</doc>
<doc id="1245740" url="https://pl.wikipedia.org/wiki?curid=1245740" title="Zdarzenie losowe (teoria prawdopodobieństwa)">
Zdarzenie losowe (teoria prawdopodobieństwa)

Zdarzenie losowe – mierzalny podzbiór formula_1 zbioru zdarzeń elementarnych formula_2 danego doświadczenia losowego (zawierający pojedyncze elementy – zdarzenia elementarne lub dowolną ich liczbę). Zdarzeniem losowym nie będzie podzbiór, który jest niemierzalny, jak np. zbiór Vitalego, zbiór Bernsteina. Wymóg mierzalności jest konieczny, aby było możliwe przypisanie zdarzeniom prawdopodobieństw w sposób spójny. Wymóg mierzalności implikuje, że możliwe zdarzenia muszą tworzyć sigma-ciało na formula_3
Różne zdarzenia losowe nie są zwykle równie prawdopodobne, ponieważ mogą zawierać różne zbiory wyników, jakie bierze się pod uwagę. Np. dla rzutu 1 kostką mamy formula_4 gdzie liczby określają możliwe do uzyskania liczby oczek. Zdarzeniami losowymi określonymi na formula_2 są np.: formula_6 – zdarzenie, że wypadło sześć oczek, formula_7 – zdarzenie, że wypadły nie więcej niż dwa oczka, formula_8 – zdarzenie, że wypadła nieparzysta liczba oczek itp. Zdarzeniom tym przypisane są prawdopodobieństwa formula_9 proporcjonalne do liczby zdarzeń elementarnych, tworzących poszczególne zdarzenia losowe. Zauważmy, że formula_10
Definicja ogólna.
Niech formula_11 będzie przestrzenią probabilistyczną. Zdarzeniami losowymi nazywamy dowolne zbiory formula_12 należące do σ-ciała formula_13 utworzonego na przestrzeni zdarzeń elementarnych formula_3 Samo σ-ciało formula_13 nazywa się zbiorem zdarzeń losowych.
Zdarzenia losowe są zbiorami, więc podlegają wszelkim prawom, zasadom i działaniom określonym dla zbiorów.
Powyższa definicja stosuje się zarówno, gdy zbiór zdarzeń elementarnych jest zbiorem dyskretnym, jak i gdy jest on zbiorem niepoliczalnym (np. zbiór liczb rzeczywistych)
Podstawowe pojęcia.
1) Zdarzenie elementarne – pojedynczy wynik eksperymentu losowego.
Np. a) w rzucie 1 kostką zdarzeniami elementarnymi są możliwe różne liczby oczek, uzyskane w pojedynczym rzucie.
b) w rzucie 2 kostkami możliwymi wynikami będą pary uporządkowane liczb, z których pierwsza określa liczbę oczek uzyskaną na pierwszej kostce, a druga – liczbę oczek uzyskaną na drugiej kostce.
2) Przestrzeń zdarzeń elementarnych formula_2 – zbiór możliwych wyników eksperymentu losowego.
Np. dla rzutu 1 kostką mamy formula_4 gdzie liczby określają możliwe do uzyskania liczby oczek.
3) Zdarzenia sprzyjające danemu zdarzeniu – zdarzenia elementarne należące do danego zdarzenia losowego. Np. dla zdarzenia formula_18 zdarzeniami sprzyjającymi są zdarzenia elementarne formula_19 formula_20 formula_21
4) Zdarzenie przeciwne do danego zdarzenia – zdarzenia będące dopełnieniem danego zdarzenia do zbioru formula_3
Np. Zdarzeniem przeciwnym do zdarzenia, że wypadła nieparzysta liczba oczek formula_23 jest zdarzenie formula_24 że wypadła parzysta liczba oczek, tj. formula_25
Dowolność wyboru σ-ciała.
Niech eksperyment losowy polega na rzucaniu sześcienną kostką do gry.
Wtedy zbiór zdarzeń elementarnych ma postać formula_26 Jednak σ-ciało nie są z góry określone. Możemy wybrać różne σ-ciała zdarzeń losowych, np.
Wszystkie te wybory są dopuszczalne i jednakowo uprawnione. Wybór podyktowany jest postawionym problemem, na który chcemy odpowiedzieć.
Zobacz też.
Typy zdarzeń losowych:
Paradoksy teorii prawdopodobieństwa:

</doc>
<doc id="1245741" url="https://pl.wikipedia.org/wiki?curid=1245741" title="Afandu">
Afandu

Afandu (gr. Αφάντου) – miejscowość w Grecji, na wyspie Rodos, w administracji zdecentralizowanej Wyspy Egejskie, w regionie Wyspy Egejskie Południowe, w jednostce regionalnej Rodos, w gminie Rodos. W 2011 roku liczyła 6072 mieszkańców.

</doc>
<doc id="1245753" url="https://pl.wikipedia.org/wiki?curid=1245753" title="III Liceum Ogólnokształcące im. Marii Konopnickiej we Włocławku">
III Liceum Ogólnokształcące im. Marii Konopnickiej we Włocławku

III Liceum Ogólnokształcące im. Marii Konopnickiej we Włocławku – powstało w 1918 i jest jedną z najstarszych, największych i najlepszych szkół na terenie miasta oraz regionu. W obecnym gmachu przy ul. Bechiego 1 liceum funkcjonuje od 1932.
Jest to budynek wpisany na listę zabytków we Włocławku. W rankingach prowadzanych przez czasopisma Rzeczpospolitą i Perspektywy (2007) szkoła zajmuje wysokie lokaty, m.in. I miejsce w mieście, 7 w woj. kujawsko-pomorskim, a 65 w kraju. Liceum gościło w swoich murach ludzi znanych i ciekawych m.in. Kazimierę Iłłakowiczównę, Marię Rodziewiczównę, Gustawa Morcinka, Marię Danilewicz-Zielińską, a współcześnie: Jana Rokitę, Michała Bajora, Jana Nowickiego, o. Wacława Oszajcę.
Historia.
Liceum Ogólnokształcące im. Marii Konopnickiej wywodzi się z działającej jeszcze przed 1918 r. prywatnej 8-klasowej szkoły średniej p. Masłowskiej. 9 czerwca 1918 r. powołano do życia Spółdzielcze Stowarzyszenie Szkolne, które miało wykupić szkołę z rąk prywatnych i zdobyć fundusze na jej prowadzenie. 9 sierpnia Zofia Degen przejęła obowiązki dyrektora Gimnazjum Spółdzielczego. W 1921 r. gimnazjum stało się szkołą państwową i otrzymało imię Marii Konopnickiej. W akcie organizacyjnym czytamy: Niech duch poetki przemawiający z jej pism czuwa opiekuńczo nad pokoleniami wchodzącymi w mury szkolne, niech jej wiara w wysokie przeznaczenie człowieka i wielkie zadania ludzkości pogłębia i polepsza młode serca i umysły i powiedzie na prawe drogi życia. W 1938 r. po raz ostatni rozdano matury po ukończeniu 8. klasy gimnazjum. Szkoła otrzymała nazwę Drugie Państwowe Liceum i Gimnazjum im. Marii Konopnickiej. Obejmowało ono 4-letnie gimnazjum oparte na 6-letniej szkole podstawowej oraz 2-letnie liceum. Już od 1920 r. Zofia Degen – Ślósarska czyniła starania o budowę własnego gmachu szkolnego, a 4 kwietnia 1932 r. po 14 latach funkcjonowania szkoły w budynku przy ulicy Brzeskiej 8 przeniesiono ją do nowego gmachu przy ulicy Bechiego 1. Do 1938 r. włącznie maturę otrzymało 265 osób. 
W pierwszych dniach września 1939 r. gmach szkoły przejęło wojsko polskie, a następnie polski szpital wojskowy. Po jego ewakuacji do szkoły wprowadzono szpital niemiecki, a potem gestapo. Postępował proces dewastacji budynku. Po wysiedleniu gestapo gmach zajęła szkoła średnia dla Hitler-Jugend, później – na resztę lat okupacyjnych, znów niemiecki szpital wojskowy. 
W lipcu 1945 r. powołano liczącą 24 osoby Radę Pedagogiczną Gimnazjum i Liceum Koedukacyjnego. Utworzono 15 klas liczących łącznie 819 uczniów. Decyzją Kuratorium nastąpił podział tymczasowego Koedukacyjnego Gimnazjum na dwie szkoły: Liceum i Gimnazjum (żeńskie) im. Marii Konopnickiej oraz Liceum i Gimnazjum (męskie) im. Ziemi Kujawskiej. W lipcu 1945 r. odbył się po raz pierwszy po wojnie egzamin maturalny. Świadectwa dojrzałości otrzymało 16 dziewcząt i 26 chłopców. W roku 1946 odeszła ze stanowiska dyrektora Zofia Degen–Ślósarska. Jej następczynią została Elżbieta Bąkowska, która kierowała liceum w latach 1947-1954. We wrześniu 1950 r. szkołę reorganizowano. Do Liceum przyłączono Szkołę Podstawową nr 1. W ten sposób powstała jedenastolatka, a jej nazwa brzmiała: Szkoła Ogólnokształcąca Stopnia Podstawowego i Licealnego im. Marii Konopnickiej. Nazwę zmieniono później na: Szkoła Podstawowa i Liceum Ogólnokształcące nr 2 im. Marii Konopnickiej, a następnie na III Liceum Ogólnokształcące im. Marii Konopnickiej. Od września 1954 r. do 1971 r. funkcję dyrektora szkoły pełnił Edward Szałkowski. Potem Szkołą kierowali: Michał Baczyński 1971-1972, Franciszek Wypijewski 1972-1980, Mieczysław Urbanowicz 1980-1981,
Wiktor Lewandowski 1981-1984, Zdzisław Witkowski 1984-1986, Wanda Wawrzyniak 1986-1995. Od 1 lutego 1995 r. dyrektorem szkoły jest Krystyna Sobczak.
W kwietniu Prezydent Miasta Włocławek ogłosił konkurs na dyrektora LMK. Zgłosił się tylko jeden kandydat (ówczesny dyrektor), który nie uzyskał akceptacji Urzędu Miasta Włocławek. 28 czerwca 2010 r. na Radzie Pedagogicznej w Liceum Marii Konopnickiej, naczelnik wydziału oświaty Urzędu Miasta ogłosił, kto od nowego roku szkolnego będzie pełnił obowiązki dyrektora szkoły. Na okres dwóch lat dyrektorem został Stefan Siedlecki, nauczyciel chemii. Zwycięzcą kolejnego konkursu na stanowisko dyrektora LMK 20 czerwca 2012 r. została dotychczasowa wicedyrektor szkoły i nauczycielka języka polskiego, Aneta Jaworska. W 2015 r. zakończył się generalny remont szkoły.
Współpraca zagraniczna.
Liceum współpracuje ze szkołami w Anglii, Danii, Francji, Hiszpanii, Holandii, Niemczech, Portugalii, Szwajcarii, Włoszech oraz na Łotwie i organizuje międzynarodowe wymiany młodzieży oraz realizuje projekty interdyscyplinarne bezpośrednie i przy pomocy nowoczesnych technologii informacyjnych.
Profile.
Poniższe profile ogłoszono w rekrutacji na rok szkolny 2019/2020. Klasy od A do E przewidziano dla absolwentów szkół podstawowych, a klasy od F do J dla absolwentów gimnazjum.

</doc>
<doc id="1245757" url="https://pl.wikipedia.org/wiki?curid=1245757" title="Braine-l’Alleud">
Braine-l’Alleud

Braine-l’Alleud (nid. "Eigenbrakel") – miejscowość i gmina w środkowej Belgii, w prowincji Brabancja Walońska.

</doc>
<doc id="1245758" url="https://pl.wikipedia.org/wiki?curid=1245758" title="Fabian Konopacki">
Fabian Konopacki

Fabian Konopacki (zm. 22 maja 1619 we Fromborku), polski duchowny katolicki, dziekan kapituły katedralnej poznańskiej w latach 1601-1619, kanonik kilku kapituł, dziekan kapituły warmińskiej.
Życiorys.
Pochodził z rodziny szlacheckiej pieczętującej się herbem Grzymała, był synem Łukasza i Heleny z Czemów, po matce wnukiem wojewody malborskiego Achacego Czemy. Studiował w Krakowie i w Rzymie. Cieszył się łaskami papieża Klemensa VIII, który mianował go podkomorzym, a w 1604 rekomendował królowi Zygmuntowi III na biskupstwo warmińskie, zwolnione przez przejście Piotra Tylickiego na stolicę kujawsko-pomorską. Nominacji biskupiej Konopacki nie otrzymał, ale został we wrześniu 1604 kanonikiem warmińskim, obejmując godność przez prokuratora. Zajął w kapitule miejsce nowego biskupa warmińskiego Szymona Rudnickiego, który zrezygnował z kanonikatu.
W chwili nominacji na kanonika warmińskiego Konopacki był już od 1601 kanonikiem chełmińskim. Również w 1601 został mianowany dziekanem w Poznaniu (zrezygnował w 1610), od lipca 1608 był ponadto kanonikiem gnieźnieńskim. Od sierpnia 1606 pełnił w kapitule warmińskiej funkcję dziekana. W 1613, po śmierci biskupa Macieja Konopackiego, administrował diecezją chełmińską.
Był fundatorem jednego z ołtarzy (tzw. ołtarza dziekana) w katedrze we Fromborku. Zapisami obdarowywał także klasztory — benedyktynek w Toruniu oraz bernardynów w Grodnie.

</doc>
<doc id="1245759" url="https://pl.wikipedia.org/wiki?curid=1245759" title="The Black Rose EP">
The Black Rose EP

The Black Rose EP – najnowszy minialbum szwedzkiego posthardcore'owego zespołu Blindside. Zawiera 5 nowych utworów i trzy nagrania na żywo z festiwalu z Hultsfred, które znajdująsię również na ich poprzednim albumie, "The Great Depression"
Linki zewnętrzne.
Strona internetowa

</doc>
<doc id="1245763" url="https://pl.wikipedia.org/wiki?curid=1245763" title="Owczarek Słowacki">
Owczarek Słowacki



</doc>
<doc id="1245767" url="https://pl.wikipedia.org/wiki?curid=1245767" title="Mistrzostwa Europy w Piłce Nożnej 1996 (eliminacje)">
Mistrzostwa Europy w Piłce Nożnej 1996 (eliminacje)

Kwalifikacje do Mistrzostw Europy 1996 rozpoczęły się 20 kwietnia 1994 a skończyły 13 grudnia 1995. Czterdzieści siedem drużyn zostało podzielonych na osiem grup. Wszystkie drużyny każdej grupy zagrały ze sobą po dwa razy w systemie każdy z każdym - mecz i rewanż. Do turnieju głównego zakwalifikowali się zwycięzcy grup, 6 najlepszych drużyn z drugich miejsc oraz zwycięzca meczu barażowego pomiędzy dwoma pozostałymi wicemistrzami grup. Reprezentacja Anglii - gospodarz turnieju automatycznie uzyskała prawo do wzięcia udziału mistrzostwach. Były to pierwsze eliminacje do Mistrzostw Europy w których za zwycięstwo przyznawano trzy, zamiast dwóch punktów.
Klasyfikacja drużyn z drugich miejsc.
Najlepszych 6 drużyn z drugich miejsc awansowało automatycznie do turnieju głównego. Dwie z najsłabszym dorobkiem, czyli Holandia i Irlandia, rozegrały między sobą mecz barażowy na neutralnym terenie w Liverpoolu.
Mecz barażowy.
Holandia jako zwycięzca meczu barażowego zakwalifikowała się do EURO 1996.

</doc>
<doc id="1245769" url="https://pl.wikipedia.org/wiki?curid=1245769" title="Eluveitie">
Eluveitie

Eluveitie – szwajcarski zespół folkmetalowy. Ich muzyka to celtycki pagan-folk metal z wpływami melodic death metal. Grupa powstała w 2002 roku. Pierwszy minialbum, Vên, ukazał się w 2003. W 2006 ukazał się pierwszy album zatytułowany Spirit. W 2007 grupa podpisała kontrakt z wytwórnią Nuclear Blast. Pierwsza płyta wydana przez nowego wydawcę (Slania) została wydana w lutym 2008. 
Muzycy wykorzystują obok gitar elektrycznych, basowych i perkusji także tradycyjne ludowe instrumenty, takie jak dudy, skrzypce i lira korbowa. Teksty w części śpiewane są w martwym języku galijskim.

</doc>
<doc id="1245770" url="https://pl.wikipedia.org/wiki?curid=1245770" title="Tangermünde">
Tangermünde

Tangermünde – miasto w Niemczech, w kraju związkowym Saksonia-Anhalt, w powiecie Stendal, nad Łabą. W 2009 liczyło 11 005 mieszkańców.
Historia.
Najstarsza zachowana wzmianka o zamku w Tangermünde pochodzi z kronik Thietmara z Merseburga 1009 roku. Pierwsza wzmianka o mieście sięga 1275 roku. Tangermünde leżało wówczas w granicach Marchii Brandenburskiej. Było jednym z głównych miast Starej Marchii. W latach 1373–1415 znajdowało się pod panowaniem Królestwa Czech. Od 1373 do 1378 miasto było drugą po Pradze siedzibą króla Czech i cesarza rzymskiego Karola Luksemburskiego. W 1617 miasto niemal doszczętnie spłonęło. Od 1701 w granicach Królestwa Prus. Po pokoju w Tylży od 1807 przynależało do Królestwa Westfalii. Od 1815 część pruskiej prowincji Saksonia, a od 1871 Niemiec. W latach 1949–1990 część NRD.
Do 31 grudnia 2009 miasto było siedzibą wspólnoty administracyjnej Tangermünde, z początkiem 2010 do Tangermünde przyłączono gminy Bölsdorf, Buch, Grobleben, Hämerten, Langensalzwedel, Miltern i Storkau.
Współpraca.
Miejscowości partnerskie:

</doc>
<doc id="1245772" url="https://pl.wikipedia.org/wiki?curid=1245772" title="Danny John-Jules">
Danny John-Jules

Daniel „Danny” John-Jules (ur. 16 września 1960 w Londynie) – brytyjski aktor, tancerz i piosenkarz, w Polsce znany najlepiej z roli Kota w serialu komediowym "Czerwony karzeł". 
Życiorys.
Kariera.
Swoją karierę zaczynał jako tancerz występujący w musicalach i innych produkcjach wystawianych na scenach londyńskiego West Endu. W 1987 wygrał casting do roli Kota w serialu "Czerwony karzeł". Jak sam wspomina, na przesłuchania przyszedł z półgodzinnym spóźnieniem, ubrany w garnitur swojego ojca z lat 40. Z miejsca został uznany za idealnego odtwórcę bohatera, który jest w serialu przykładem beztroskiego luzaka przewrażliwionego na punkcie własnego wyglądu. Występował w "Czerwonym karle" łącznie jedenaście lat, grając we wszystkich 52 odcinkach tej produkcji. W 1993 śpiewana przez niego piosenka z serialu znalazła się na liście 20 najchętniej kupowanych singli w Wielkiej Brytanii. 
W późniejszych latach grał także w innych serialach, których popularność nie wyszła jednak poza Wielką Brytanię. Najczęściej pojawia się na małym ekranie w adresowanych do dzieci kanałach CBBC i CBeebies. Okazjonalnie grywa również w filmach, a także udziela głosu postaciom z gier video.
Jesienią 2018 będzie brał udział w szesnastej edycji programu "Strictly Come Dancing", będącego brytyjską wersją formatu "Dancing with the Stars".
Życie prywatne.
16 lutego 2008 został zatrzymany przez londyńską policję pod zarzutem pobicia dwóch Polaków. Został skazany na 120 godzin prac społecznych, pokrycie kosztów sprawy sądowej w wysokości 350 funtów, a także na opłatę po 75 funtów dla każdego z poszkodowanych.

</doc>
<doc id="1245775" url="https://pl.wikipedia.org/wiki?curid=1245775" title="Nadszaniec">
Nadszaniec

Nadszaniec (kawalier) – w fortyfikacji nowożytnej wewnętrzny nasyp w narożniku umocnień ziemnych (wewnątrz dzieła fortyfikacyjnego) od strony przeciwnika, górujący nad wałem zewnętrznym. Budowany jako bateria (do ustawienia dział) najczęściej na środku bastionu, w szyi bastionu w środku kurtyny lub na dziełach fortyfikacji zewnętrznych, będący dodatkowym stanowiskiem ogniowym. Stanowił osłonę dla dział, kanonierów i strzelców.
Przykładem są dwa nadszańce zachowane w Zamościu, w formie potężnych gmachów ceglano-kamiennych, służących za działobitnie. Zostały wzniesione przy bastionach w latach 1825-1830 według projektu gen. J. Malletskiego w stylu surowej, klasycyzującej architektury francuskiej.

</doc>
<doc id="1245776" url="https://pl.wikipedia.org/wiki?curid=1245776" title="Skrzynia na złoto">
Skrzynia na złoto

Skrzynia na złoto (ros. Алтын-толобас) – pierwsza powieść Borisa Akunina z cyklu "Przygody magistra" (ros. Приключения магистра). 
Fabuła.
Akcja przebiega w roku 1675. Dwudziestoletni wirtemberski porucznik muszkieterów Cornelius von Dorn otrzymuje intratny kontrakt w państwie Moskowitów. Pełen nadziei wyrusza na wschód. Trzysta lat później, tą samą trasą podąża jego daleki potomek, sir Nicolas Fandorin. W odróżnieniu od tamtego, jego podróż nie jest wyprawą po złote runo, ale ma charakter sentymentalny. Jednak jego wyprawa nie okazuje się przez to bezpieczniejszą.

</doc>
<doc id="1245777" url="https://pl.wikipedia.org/wiki?curid=1245777" title="Kawalier">
Kawalier



</doc>
<doc id="1245780" url="https://pl.wikipedia.org/wiki?curid=1245780" title="Bertrand du Guesclin">
Bertrand du Guesclin

Bertrand du Guesclin (ur. ok. 1320, zm. 13 lipca 1380) – rycerz bretoński i francuski, uważany za jednego z najwybitniejszych rycerzy wojny stuletniej.
Życiorys.
Urodził się na zamku La Mote-Broon (w pobliżu Rennes) w Bretanii. Był synem Roberta du Guesclin i Janiny. Jako 18-latek mimo wyraźnego zakazu ojca wymknął się z domu i przybył na turniej rycerski do Rennes. W pożyczonej zbroi, anonimowo, pokonał kolejno dwunastu znanych rycerzy. Dopiero po turnieju ojciec rozpoznał go i wybaczył. 
Od tej pory rozpoczął karierę wojownika. W 1341 roku wstąpił na służbę Karola de Blois. Wiele z jego rycerskich czynów stało się potem sławnych. Wreszcie w 1354 został pasowany na rycerza. Jego sława rosła. Otrzymał wiele nadań i tytułów. W 1364 otrzymał hrabstwo Longueville. W 1370 roku w uznaniu zasług został mianowany konetablem Francji. 
Do jego najsławniejszych wyczynów zalicza się całonocną walkę dwudziestoosobowego oddziału przeciw dwóm tysiącom wrogów pod Vannes. Innym razem, kiedy Anglicy oblegli Rennes, na czele 100 ludzi zaatakował angielski obóz i zdobył go. W roku 1364 w bitwie pod Auray dostał się do niewoli. Na okup za niego złożyli się Karol V, Urban V oraz Henryk de Trastamara. 
W roku 1380 roku już jako 60-letni starzec udał się w podróż. Po drodze dowiedział się, że Francuzi nie mogą zdobyć zamku Chateauneuf-Randon. Zboczył z drogi i wezwał Anglików do poddania się. Sława rycerza była już tak wielka, iż pomimo jego śmierci Anglicy poddali się, a ich dowódca złożył klucze do twierdzy na trumnie du Guescelina.

</doc>
<doc id="1245789" url="https://pl.wikipedia.org/wiki?curid=1245789" title="Strzałczan">
Strzałczan

Strzałczan, flesza – niewielkie, otwarte, samodzielne dzieło fortyfikacji polowej lub półstałej o narysie bastionowym, jeden z rodzajów szańca.
Często nazwę tę stosuje się w odniesieniu do lunety, słoniczoła lub rawelinu.

</doc>
<doc id="1245792" url="https://pl.wikipedia.org/wiki?curid=1245792" title="Flesza">
Flesza



</doc>
<doc id="1245795" url="https://pl.wikipedia.org/wiki?curid=1245795" title="Powstanie w Łodzi">
Powstanie w Łodzi



</doc>
<doc id="1245796" url="https://pl.wikipedia.org/wiki?curid=1245796" title="Luis Marín">
Luis Marín

Luis Antonio Marín Murillo (ur. 10 sierpnia 1974 w Alajueli) – kostarykański piłkarz występujący na pozycji obrońcy. Mierzy 180 cm, waży 77 kg.
W barwach narodowych wystąpił 128 razy. 14 lipca 2004 roku w spotkaniu z Chile zaliczył swój setny występ w kadrze. Wraz z reprezentacją wystąpił na Mistrzostwach Świata 2002 i 2006 roku oraz Copa América 2004 i 2001.

</doc>
<doc id="1245797" url="https://pl.wikipedia.org/wiki?curid=1245797" title="Luis Marin">
Luis Marin



</doc>
<doc id="1245798" url="https://pl.wikipedia.org/wiki?curid=1245798" title="Droga krajowa B57 (Niemcy)">
Droga krajowa B57 (Niemcy)

Droga krajowa 57 () – niemiecka droga krajowa przebiegająca z północy na południe od skrzyżowania z drogą B9 na obwodnicy Kleve do granicy z Belgią na południe od Akwizgranu w Nadrenii Północnej-Westfalii.
Miejscowości leżące przy B57.
Kleve, Qualburg, Hasselt, Moyland, Kalkar, Kehrum, Marienbaum, Xanten, Birten, Bönning, Grüntal, Ossenberg, Rheinberg, Krefeld, Mönchengladbach, Rheindahlen, Rath-Anhoven, Erkelenz, Granterath, Baal, Körrenzig, Linnich, Gereonsweiler, Puffendorf, Setterich, Baesweiler, Alsdorf, Würselen, Akwizgran, Köpfchen

</doc>
<doc id="1245800" url="https://pl.wikipedia.org/wiki?curid=1245800" title="Centrum Europejskie Uniwersytetu Warszawskiego">
Centrum Europejskie Uniwersytetu Warszawskiego

Centrum Europejskie Uniwersytetu Warszawskiego (CE UW) – samodzielna jednostka międzywydziałowa Uniwersytetu Warszawskiego, prowadząca działalność dydaktyczną z zakresu studiów europejskich, badania problemów związanych z integracją europejską, a także gromadząca i udostępniająca informację naukową i dokumentację związaną z europejskimi procesami integracyjnymi. Centrum posiada własny program wydawniczy w Warszawie, w tzw. Ośrodku Ksawerów przy al. Niepodległości 22.
Historia.
Centrum Europejskie UW powstało w roku 1990 na mocy uchwały Senatu UW z inicjatywy grupy profesorów z Wydziałów: Historii, Prawa i Ekonomii Uniwersytetu Warszawskiego, powołującej do życia Centrum Badań EWG i Studiów Europejskich, które przemianowano rok później w Centrum Europejskie. 
Od roku 1991 decyzją Rady Europy przy Centrum Europejskim został ustanowiony Ośrodek Informacji i Dokumentacji Rady Europy, przekształcony następnie w Ośrodek Informacji Rady Europy. W sierpniu 2002 ośrodek ten uzyskał status samodzielnego przedstawicielstwa Rady Europy i funkcjonuje na terenie Centrum Europejskiego UW, jako Biuro Informacji Rady Europy, poza strukturą samego Uniwersytetu Warszawskiego. 
W latach 1991–2005 zgodnie z porozumieniem zawartym z Komisją Europejską w Centrum Europejskim funkcjonował Ośrodek Informacji i Dokumentacji Wspólnot Europejskich, który w 2005 roku został przekształcony w Centrum Dokumentacji Europejskiej z siedzibą w bibliotece CE UW.
Kierunki.
Centrum Europejskie UW koordynuje i prowadzi międzywydziałowe studia europejskie na następujących kierunkach:

</doc>
<doc id="1245803" url="https://pl.wikipedia.org/wiki?curid=1245803" title="Podwalnia">
Podwalnia

Podwalnia – sklepiony schron murowany lub drewniany umieszczony w wewnętrznym stoku wału, służący jako działobitnia lub izba forteczna, przeznaczony do magazynowania sprzętu strzeleckiego, artyleryjskiego i amunicji, a w czasie walki dla załogi pogotowia. 

</doc>
<doc id="1245804" url="https://pl.wikipedia.org/wiki?curid=1245804" title="Dobiesław z Oleśnicy">
Dobiesław z Oleśnicy



</doc>
<doc id="1245807" url="https://pl.wikipedia.org/wiki?curid=1245807" title="Miron Radu Paraschivescu">
Miron Radu Paraschivescu

Miron Radu Paraschivescu (ur. 2 października 1911 w Zimnicea, zm. 17 lutego 1971 w Bukareszcie) – rumuński poeta, eseista i publicysta, związany z miejscowością Vălenii de Munte.

</doc>
<doc id="1245808" url="https://pl.wikipedia.org/wiki?curid=1245808" title="Mauricio Solís">
Mauricio Solís

Mauricio Solís Mora (ur. 13 grudnia 1972 w San José) – kostarykański piłkarz występujący na pozycji pomocnika.

</doc>
<doc id="1245809" url="https://pl.wikipedia.org/wiki?curid=1245809" title="Dwuramiennik">
Dwuramiennik



</doc>
<doc id="1245812" url="https://pl.wikipedia.org/wiki?curid=1245812" title="Mauricio Solis">
Mauricio Solis



</doc>
<doc id="1245813" url="https://pl.wikipedia.org/wiki?curid=1245813" title="Michał Szyszko">
Michał Szyszko

Michał Szyszko (ur. 13 września 1882 w Krakowie, zm. 12 czerwca 1934 tamże) – polski działacz polityczny, poseł na Sejm II RP, nauczyciel.
Życiorys.
Ukończył studia w zakresie filologii polskiej na Uniwersytecie Jagiellońskim, miał dyplom doktora. Był nauczycielem języka polskiego w kilku krakowskim gimnazjach – III, VI i sióstr urszulanek. Ojciec profesora, chirurga Stanisława Szyszki.
Na początku lat 30. zasiadał w radzie miejskiej Krakowa. Był również prezesem miejscowego Związku Strzeleckiego. W 1930 został wybrany do Sejmu RP III kadencji z listy Bezpartyjnego Bloku Współpracy z Rządem, zmarł w trakcie kadencji parlamentarnej.
Został pochowany na Cmentarzu Rakowickim w Krakowie (pas 49a).

</doc>
<doc id="1245815" url="https://pl.wikipedia.org/wiki?curid=1245815" title="Marc Hottiger">
Marc Hottiger

Marc Hottiger (ur. 7 listopada 1967 w Lozannie) – piłkarz szwajcarski grający na pozycji prawego obrońcy.
Kariera klubowa.
Piłkarską karierę Hottiger rozpoczął w rodzinnej Lozannie w tamtejszym klubie Lausanne Sports. W wieku 21 lat zadebiutował w jego barwach w pierwszej lidze w 1988 roku i od czasu debiutu coraz częściej zaczął grywać w wyjściowym składzie. W Lausanne zaliczył ponad 120 ligowych spotkań, w których strzelił 5 goli, a największym sukcesem w tym okresie było zajęcie 4. miejsca w sezonie 1990/1991. W 1992 roku Hottiger przeszedł do innego pierwszoligowca, FC Sion, ówczesnego mistrza Szwajcarii. W 1993 roku zajął z nim 3. pozycję w Nationallidze, a rok później wywalczył wicemistrzostwo kraju.
Latem 1994 roku Hottiger wyjechał do Anglii i został zawodnikiem Newcastle United, do którego ściągnął go za pół miliona funtów ówczesny menedżer "Srok" Kevin Keegan. W Premiership zadebiutował 21 sierpnia w wygranym 3:1 domowym meczu z Leicester City, a łącznie zaliczył 38 spotkań i zdobył jednego gola. W 1995 roku stracił jednak miejsce w składzie na rzecz Warrena Bartona i w trakcie sezonu odszedł za 750 tysięcy funtów do Evertonu. W "The Toffies" występował przez półtora roku, ale rozegrał tylko 17 spotkań i po sezonie wrócił do Szwajcarii
Od 1997 roku Hottiger występował w Lausanne Sports, do którego trafił za 75 tysięcy funtów. W 1998 roku zdobył Puchar Szwajcarii, a rok później powtórzył ten sukces. W 1999 roku wrócił do Sionu. Grał tam przez trzy lata, ale nie osiągnął większych sukcesów i w 2002 roku zakończył piłkarską karierę w wieku 35 lat.
Kariera reprezentacyjna.
W reprezentacji Szwajcarii Hottiger zadebiutował 11 października 1989 roku w zremisowanym 2:2 meczu z Belgią, rozegranym w ramach eliminacji do Mistrzostw Świata 1990. W 1994 roku był członkiem wyjściowej jedenastki Helwetów na Mistrzostwach Świata w USA, na których zaliczył 4 mecze w pełnym wymiarze czasowym: z USA (1:1), z Rumunią (4:1), z Kolumbią (0:2) oraz w 1/8 finału z Hiszpanią. Także w 1996 roku grał w obronie Szwajcarii na kolejnym turnieju - Euro 96. Na mistrzostwach w Anglii Szwajcarzy nie wyszli z grupy, a Hottiger zaliczył 2 mecze: z Holandią (0:2) i ze Szkocją (0:1). Karierę reprezentacyjną Marc zakończył po tym turnieju. W kadrze A wystąpił w 63 spotkaniach, w których zdobył 5 goli.

</doc>
<doc id="1245819" url="https://pl.wikipedia.org/wiki?curid=1245819" title="Mgławica Ślimak">
Mgławica Ślimak

Mgławica Ślimak (również NGC 7293) – mgławica planetarna znajdująca się w konstelacji Wodnika, oddalona o około 714 lat świetlnych. Jest jedną z najbliższych Ziemi mgławic planetarnych i została odkryta przez Karla Ludwiga Hardinga we wrześniu 1823 roku. Od 2003 w internecie czasem nazywano tę mgławicę „Okiem Bożym”. Mgławica ta rozciąga się na 2,5 roku świetlnego. Jej wiek ocenia się na mniej więcej 10 600 lat.

</doc>
<doc id="1245820" url="https://pl.wikipedia.org/wiki?curid=1245820" title="Ernest William Lyons Holt">
Ernest William Lyons Holt

Ernest William Lyons Holt (ur. 17 października 1864 w Londynie– 10 czerwca 1922 tamże) - angielski naturalista i biolog morski. Specjalizował się w ichtiologii. Jego praca dała naukowe podwaliny pod zarządzanie rybołówstwem w Irlandii. Razem z Williamem Greenem poważnie przyczynił się do rozwoju irlandzkiego rybołówstwa.

</doc>
<doc id="1245821" url="https://pl.wikipedia.org/wiki?curid=1245821" title="Medal Kołosa">
Medal Kołosa



</doc>
<doc id="1245826" url="https://pl.wikipedia.org/wiki?curid=1245826" title="Rösrath">
Rösrath

Rösrath – miasto w Niemczech, w kraju związkowym Nadrenia Północna-Westfalia, w rejencji Kolonia, w powiecie Rheinisch-Bergischer Kreis.
Prawa miejskie od 1 stycznia 2001 roku. Herb miasta przedstawia bramę wjazdową do zamku Eulenbroich ("Schloss Eulenbroich") i w założeniu ma symbolizować miasto Rösrath, jako bramę do regionu Bergisches Land.
Geografia.
Miasto leży w zachodniej części Niemiec, w pobliżu takich miast jak: Kolonia, Leverkusen i Bergisch Gladbach. Przez miasto przepływa rzeka Sülz, dopływ Agger.
Współpraca.
Miejscowości partnerskie:

</doc>
<doc id="1245828" url="https://pl.wikipedia.org/wiki?curid=1245828" title="Leonardo González">
Leonardo González

Leonardo González Arce (ur. 21 listopada 1980 w San José) – kostarykański piłkarz występujący na pozycji obrońcy w CS Herediano.

</doc>
<doc id="1245829" url="https://pl.wikipedia.org/wiki?curid=1245829" title="Leonardo Gonzalez">
Leonardo Gonzalez



</doc>
<doc id="1245833" url="https://pl.wikipedia.org/wiki?curid=1245833" title="Georg Weber (rzeźbiarz)">
Georg Weber (rzeźbiarz)

Georg Weber lub też Jerzy Weber (ur. w końcu XVI w., zm. po 1623) – śląski rzeźbiarz czasów manieryzmu, czynny w Legnicy w latach 1617–1623. Jego pochodzenie nie jest znane.
Georg Weber tworzył manierystyczne epitafia dla kościołów miejskich w Legnicy. Jego dzieła wyróżnia niesamowicie bujna dekoracja i ornamentyka małżowinowo-chrząstkowa. Wykorzystywał różne materiały: piaskowiec, gabro, marmur. Czerpał z niemieckich wzorów graficznych oraz tworzył własne. Na dziełach podpisywał się: "G. W. B."

</doc>
<doc id="1245835" url="https://pl.wikipedia.org/wiki?curid=1245835" title="Nowe Czeskie">
Nowe Czeskie

Nowe Czeskie – część wsi Stefanowice w Polsce położona w województwie wielkopolskim, w powiecie nowotomyskim, w gminie Zbąszyń.
W latach 1975–1998 miejscowość administracyjnie należała do województwa zielonogórskiego.

</doc>
<doc id="1245836" url="https://pl.wikipedia.org/wiki?curid=1245836" title="Theda Bara">
Theda Bara

Theda Bara (właśc. Theodosia Burr Goodman; ur. 29 lipca 1885 w Cincinnati, zm. 7 kwietnia 1955 w Los Angeles) − amerykańska aktorka filmowa i teatralna, uznawana za jedną z największych gwiazd epoki filmu niemego oraz jeden z pierwszych symboli seksu w historii kina. Odtwarzała głównie typ bohaterki "femme fatale", przez co zyskała przydomek „wampa” (skrót od wampira, w tym przypadku oznaczający uwodzicielską kobietę). W późniejszych latach podsyciło to rosnącą popularność ról „wampirzyc” opartych na egzotyce i dominacji seksualnej.
Według promocyjnych twierdzeń jej pseudonim sceniczny był anagramem "Arab death" (ang. "arabska śmierć"), w rzeczywistości imię było używanym w jej rodzinie zdrobnieniem imienia Theodosia, a nazwisko było skróconą wersją nazwiska jej babki, Baranger.

</doc>
<doc id="1245841" url="https://pl.wikipedia.org/wiki?curid=1245841" title="Flaga Brzegu Dolnego">
Flaga Brzegu Dolnego



</doc>
<doc id="1245844" url="https://pl.wikipedia.org/wiki?curid=1245844" title="Zygmunt Nieciecki">
Zygmunt Nieciecki

Zygmunt Bonifacy Nieciecki pseud. „Sigis” (ur. 5 czerwca 1918, zm. 14 lutego 2008 w Warszawie) – polski artysta grafik, modelarz znaków wodnych, wieloletni pracownik Państwowej Wytwórni Papierów Wartościowych (PWPW), uczestnik powstania warszawskiego.
Pracę w PWPW rozpoczął w 1941 r., początkowo pełniąc funkcje pomocnika kowala, a następnie kontrolera w papierni PWPW na warszawskim Mokotowie i w Jeziornie. Od 1942 r. do momentu wybuchu powstania pracował w wytwórczym oddziale Straży Pożarnej. Podczas walk powstańczych wziął udział w zdobyciu siedziby PWPW przy ul. Sanguszki oraz jej późniejszej obronie jako członek PWB/17/S. 2 września 1944 r. wywieziony do obozu koncentracyjnego Auschwitz-Birkenau, a następnie do obozu koncentracyjnego w Litomierzycach. 
Od lipca 1945 r. był pracownikiem łódzkiego oddziału PWPW, gdzie był odpowiedzialny za odtworzenie technologii produkcji znaków wodnych. Członek zespołu realizatorskiego pierwszego wykonanego całkowicie w kraju banknotu o nominale 1000 zł. W 1946 r. opracował technologię produkcji eguterów (znaków wodnych) ze znakiem ciągłym. We wrześniu 1948 r. został oddelegowany do PWPW w Warszawie, gdzie założył eguternię - pracownię znaków wodnych. W 1949 r., samodzielnie wykonał serię znaków wodnych według projektu znanego rysownika Wacława Borowskiego dla banknotów wprowadzonych podczas reformy pieniężnej w Polsce z 1950 r. Od 1949 r. pełnił w wytwórni między innymi funkcję: modelarza znaków wodnych, artysty plastyka i kierownika pracowni znaków wodnych którą sprawował do momentu przejścia na emeryturę w 1983 r. Podczas swojej pracy w PWPW był również w latach 1951-1983 członkiem redakcji gazety zakładowej „"Życie Wytwórni”" oraz organizatorem świetlicy zakładowej. 
Pochowany 20 lutego 2008 r. na Cmentarzu Północnym w Warszawie (kw. O-II-18).

</doc>
<doc id="1245849" url="https://pl.wikipedia.org/wiki?curid=1245849" title="Poświętne (Zakrzewko)">
Poświętne (Zakrzewko)

Poświętne – przysiółek wsi Zakrzewko w Polsce, położony w województwie wielkopolskim, w powiecie nowotomyskim, w gminie Zbąszyń.
Pod koniec XIX wieku Poświętne było folwarkiem w powiecie międzyrzeckim. Było tu tylko jedno gospodarstwo z 11 mieszkańcami. Właścicielem folwarku było probostwo w Zbąszyniu.
W latach 1975–1998 przysiółek administracyjnie należał do województwa zielonogórskiego.

</doc>
<doc id="1245851" url="https://pl.wikipedia.org/wiki?curid=1245851" title="AC Schnitzer">
AC Schnitzer

AC Schnitzer z kwaterą główną w Akwizgranie w Niemczech (AC w nazwie wzięło się od tablic rejestracyjnych wydawanych w Akwizgranie) należy do znanych na całym świecie największych firm modyfikujących pojazdy marki BMW. Chociaż Firma ma wspólne korzenie z Schnitzer Motorsport, która jest znana jako zespół wyścigowy, to jest ona zarówno gospodarczo jak i prawnie w pełni niezależnym przedsiębiorstwem. AC Schnitzer jest częścią KOHL-Gruppe.
Marka i produkty.
AC Schnitzer założono w 1987. Oferta firmy obejmuje na dzień dzisiejszy tylko wysokogatunkowy tuning samochodów BMW, oddzielnie firma także ma udział w tuningu części dla motocykli, a także dla Mini i Land Rover. Z oferty można wybrać zarówno pojedyncze komponenty takie jak: podwozie, sportowe układy wydechowe albo felgi z lekkich stopów tak jak i całkowite samochody oraz zestawy poprawiające osiągi dla silników benzynowych i diesla. Dużą część akcesori można kupić bezpośrednio u oficjalnych sprzedawców BMW (738 sprzedawców i 45 z dopuszczeniami). Kosztowne i wymagające dużo pracy przebudowy są przeprowadzane przez wysoko wykwalifikowaną kadrę bezpośrednio w Akwizgranie. Części firmy AC-Schnitzer są dostępne jako towar wyłącznie importowany w ponad 50 krajach. Nowy budynek firmy w Akwizgranie obejmuje poza zakładem ulepszania zatrudniającym 55 pracowników, kilka salonów samochodowych, butików jak również luksusową restaurację.
Filozofia i technika.
AC Schnitzer prezentuje swoje umiejętności w prasie fachowej, a także na targach poprzez zróżnicowane projekty samochodów. Tak na przykład w 2006 projekt "Tension" na bazie BMW M6 na owalnym torze wysokich prędkości we włoskim Nardò otrzymał tytuł "Najszybszy dopuszczony do ruchu ulicznego BMW na świecie". Bolid o mocy 406kW(552KM) osiągnął podczas jazdy testowej prędkość 331,78 km/h. Z powodu tego wyczynu zostało stworzonych 50 sztuk projektu Tension. Tytuł nie pozostał na długo, ponieważ w niedalekim odstępie czasu G-Power wyprodukowało szybszy samochód na bazie BMW M5 o mocy 720KM. Inny projekt GP3.10 GAS POWERED stworzony na bazie BMW 335i Coupé, również na torze Nardò osiągnął 318,1 km/h. Tym razem projekt otrzymał tytuł "Najszybszy samochód na świecie napędzany na LPG".
W swoich samochodach, AC Schnitzer szczególną uwagę przywiązuje do zrównoważonego wkładu elementów w efekt końcowy. Maksymalna możliwa moc silnika nie jest podstawowym celem. Wysokie osiągi na drodze muszą być osiągnięte bez strat bezpieczeństwa lub niezawodności. Właśnie dla tego AC Schnitzer daje gwarancję do dwóch lat na tuning osiągów nowych samochodów. Firma przeprowadza tuning chipu, a także wykonuje pomiary, żeby upewnić się o bezpieczeństwie i niezawodności skrzyni biegów w każdym momencie, włączając w to również warunki maksymalnego obciążenia.
Produkty.
Głównym produktem AC Schnitzer są części podwozia, które są regulowane na torze Nürburgring. Firma skupia się przede wszystkim na komforcie. Poza częściami podwozia przedsiębiorstwo produkuje również felgi z lekkich stopów metali o wielkości do 22 cali.
Kolejnymi produktami są części poprawiające aerodynamikę. Tutaj na pierwszym planie stoją nie tylko odczucia optyczne, lecz również bezpieczeństwo jazdy na przykład w wyniku zmniejszenia siły unoszącej.
AC Schnitzer produkuje również części dla wnętrza samochodu. Używa się przy tym materiałów takich jak aluminium, skóra, włókna węglowe. Do części wykonanych z tych materiałów zaliczają się elementy obsługiwane takie jak: kierownice, pedały i dźwignia hamulca ręcznego jak również tapicerka, a także przeróbki na specjalne życzenia klienta.

</doc>
<doc id="1245852" url="https://pl.wikipedia.org/wiki?curid=1245852" title="Mosqitoo">
Mosqitoo

Mosqitoo – polski zespół muzyczny tworzący w stylach house, electro, electro house, R&amp;B, hip-hop, muzyka klubowa, alternatywny pop i pop powstały w 2002 roku.
Historia.
Od początku istnienia tworzony jest przez duet muzyków - Rafała Malickiego odpowiedzialnego za kompozycje i produkcję muzyki oraz Monikę Głębowicz wokalistkę i autorkę tekstów. Podkreślając, że zawsze chcieli grać muzykę taką, jakiej sami chcieliby słuchać, postanowili łączyć ze sobą synth pop, electro, muzykę klubową i ogólnie tzw. inteligentną muzykę taneczną. Charakterystyczne w ich muzyce chłodne, sterylne dźwięki przeplatają się z ciepłym wokalem oraz mocnym, dynamicznym rytmem. Muzyka w takiej konwencji przyniosła duży sukces jej twórcom i zespół zajął drugie miejsce w kategorii Debiuty podczas Festiwalu w Opolu w 2004 roku. Kolejne wyróżnienie zespół otrzymał od ogólnopolskiego dziennika Gazeta Wyborcza.
W kwietniu 2005 roku zespół podpisał kontrakt płytowy z wytwórnią Kayax, by zaraz potem wystąpić podczas festiwalu TOPTrendy, gdzie zajął trzecie miejsce i został pokonany jedynie przez takie megagwiazdy jak Zakopower oraz Sidney Polak. 28 października 2005 został wydany album "Mosqitoo Music", dobrze oceniony wśród krytyków muzycznych. Na początku 2006 roku utwór "Bring me Joy" został użyty w kampanii reklamowej magazynu "Joy". Kolejna z piosenek zespołu pt. "Sweet dreams" znalazła się na soundtracku z filmu "Francuski numer". 2 czerwca 2006 zespół po raz kolejny został wyróżniony w Opolu, tym razem była to Superjedynka w kategorii „płyta alternatywna”. W tym samym roku zajęli 5 miejsce na Pepsi Vena Festiwal. Ww wrześniu 2007 odbyła się premiera drugiej płyty pod tytułem "Black Electro". W 2008 Mosqitoo zagrało u boku Roisin Murphy polską część trasy koncertowej. W 2009 ich utwór "Celebrate" został wykorzystany w filmie Idealny facet dla mojej dziewczyny, a piosenka "I feel You" w filmie Galerianki. W czerwcu 2009 na Węgrzech ukazała się płyta tamtejszej gwiazdy Barbee z trzema piosenkami skomponowanymi i wyprodukowanymi przez Mosqitoo.
W maju 2010 miała miejsce premiera trzeciej płyty Mosqitoo - "Synthlove". Album promowały kolejno 3 single: "Colour Is Blue", "Getting Closer" oraz "Little Beat". Album ten został uznany przez magazyn Esensja za jedną z najlepszych polskich płyt ostatniej dekady. Duet ponownie zagrał koncerty na Coke Live Music Festival (2010) oraz na antenie Radia Roxy i Programu Czwartego Polskiego Radia. W tym samym roku ukazała się płyta zespołu Hey - "Re-Murped" z remixami m.in. Mosqitoo oraz Boya Chile (drugiego projektu związanego z Mosqitoo). W 2011 roku w Mosqitoo Music Studio swoje płyty nagrały MaRina Łuczenko oraz Dziun. Oba albumy wyprodukował Rafał Malicki.
24 września 2012 roku po dwóch latach przerwy zespół nagrał nowy singiel "Satellite". Utwór wydany przez nowy label Hero-In Music ukazał się we wszystkich największych cyfrowych sklepach na świecie. Hero-In Music przez osoby twórców (Rafał Malicki, Michał Michalak) jest mocno związany z Mosqitoo oraz Boya Chile. "Satellite" był jubileuszowym singlem, którym Mosqitoo świętował 10-lecie istnienia.
Od 2010 roku Mosqitoo z Michałem Michalakiem nagrywali pod wspólnym projektem Boya Chile. Ich produkcje wydają zagraniczne labele takie jak Starlight, Armada Music, Raisani. Nagrywali wspólnie z takimi artystami jak David Jones czy Aki Bergen.

</doc>
<doc id="1245861" url="https://pl.wikipedia.org/wiki?curid=1245861" title="Jacek Stachlewski">
Jacek Stachlewski

Jacek Stachlewski (ur. 3 kwietnia 1939 w Warszawie, zm. 17 lutego 2008) – polski operator filmowy. Absolwent PWSFTviT w Łodzi.

</doc>
<doc id="1245862" url="https://pl.wikipedia.org/wiki?curid=1245862" title="Tromboliza">
Tromboliza

Tromboliza – rozpuszczenie zakrzepu w wyniku podania leków trombolitycznych, np.: tPA lub streptokinaza.
Leczenie trombolityczne ma na celu przywrócenie przepływu krwi w zamkniętym lub znacznie zwężonym naczyniu krwionośnym. Stosowane jest w zawale serca, udarze niedokrwiennym i ciężkiej zatorowości płucnej.
Przeciwwskazania do trombolizy: (zgodnie z zaleceniami European Society of Cardiology) 

</doc>
<doc id="1245875" url="https://pl.wikipedia.org/wiki?curid=1245875" title="Chicora">
Chicora

Chicora – miejscowość w hrabstwie Butler w stanie Pensylwania. 24 czerwca 1938 roku w pobliżu tej miejscowości na wysokości ok. 20 km wybuchł w powietrzu chondrytowy meteoroid o masie ocenianej na ±500 ton.

</doc>
<doc id="1245877" url="https://pl.wikipedia.org/wiki?curid=1245877" title="Wild Energy">
Wild Energy

Wild Energy – album Rusłany, zwyciężczyni Eurowizji 2004, wydany we Wschodniej Europie, Niemczech, Chinach i kilku innych krajach. Piosenki na płycie oparte są na powieści "Dzika energia" Mariny i Siergieja Diaczenków.

</doc>
<doc id="1245881" url="https://pl.wikipedia.org/wiki?curid=1245881" title="Sofia Lugo">
Sofia Lugo



</doc>
<doc id="1245883" url="https://pl.wikipedia.org/wiki?curid=1245883" title="Hoàng Minh Chính">
Hoàng Minh Chính

Hoàng Minh Chính (ur. 16 listopada 1922 w prowincji Nam Hà, zm. 7 lutego 2008 w Wietnamie) – działacz Komunistycznej Partii Wietnamu. Pełnił funkcję wiceministra edukacji, dyrektora partyjnej szkoły Nguyễn Ái Quốc oraz Instytutu Filozofii Marksistowsko-Leninowskiej.
W lata 60. XX wieku krytykował władze Wietnamu za brak demokratyzacji. Został aresztowany pod zarzutem udziału w "antypartyjnej kampanii rewizjonistycznej". Na przełomie XX i XXI wieku był działaczem wietnamskiej opozycji, twórcą Demokratycznej Partii Wietnamu. W 2005 roku władze zezwoliły mu na wyjazd na leczenie do USA. Po powrocie do kraju uczestniczył w prodemokratycznej koalicji Blok 8406. Ze względu na komunistyczną przeszłość krytycznie odnosiła się do niego część młodszej generacji działaczy opozycyjnych. 7 lutego 2008 roku zmarł wskutek choroby.

</doc>
<doc id="1245884" url="https://pl.wikipedia.org/wiki?curid=1245884" title="Počúvadlianske jazero">
Počúvadlianske jazero

Počúvadlianske jazero (również "Tajch Počúvadlo") – sztuczny zbiornik wodny w Górach Szczawnickich na Słowacji, ok. 5 km na północ od wsi Počúvadlo. Największy z dawnych "tajchów" (z niem.: "der Teich" - staw) – sztucznych zbiorników piętrzących wodę do napędzania maszyn i urządzeń górniczych i hutniczych w historycznym bańskoszczawnickim rewirze górniczym.
Zbiornik wybudowano w latach 1775–1779 według projektu Józefa Karola Hella. Wodę piętrzy aż pięć tam. Powierzchnia zbiornika wynosi 11,73 ha, maksymalna głębokość 20,0 m, a objętość zgromadzonej wody 745 300 m³.
Woda do zbiornika spływała pięcioma sztucznymi kanałami o łącznej długości 15,56 km, z których najdłuższy, tzw. "Sitniansky jarok", miał długość 4,63 km. Kanały odprowadzające wodę do poszczególnych kół wodnych i innych mechanizmów miały łączną długość 13,77 km. W siedmiu miejscach kanały te prowadzone były podziemnymi sztolniami.
Obecnie zbiornik wykorzystywany jest do celów rekreacyjnych. Istnieje tu kąpielisko, a w jego otoczeniu kemping, szereg pensjonatów i zaplecze gastronomiczne.

</doc>
<doc id="1245885" url="https://pl.wikipedia.org/wiki?curid=1245885" title="Ruslana">
Ruslana



</doc>
<doc id="1245888" url="https://pl.wikipedia.org/wiki?curid=1245888" title="Kościół Wniebowzięcia Najświętszej Maryi Panny w Lubawce">
Kościół Wniebowzięcia Najświętszej Maryi Panny w Lubawce

Kościół Wniebowzięcia Najświętszej Maryi Panny w Lubawce – rzymskokatolicki kościół parafialny pod wezwaniem Wniebowzięcia Najświętszej Maryi Panny w Lubawce. Znajduje się na północny zachód od rynku i jest najważniejszą świątynią Lubawki, a od 2012 także siedzibą dziekana dekanatu Kamienna Góra Zachód.
Historia.
Po raz pierwszy był wzmiankowany w 1292 roku, kiedy wraz z osadą został nadany cystersom z Krzeszowa. Obecnie istniejący powstał w XV wieku, a został gruntownie przebudowany w latach 1605-1615 oraz 1735-38 (wtedy otrzymał nową absydę i sklepienia). Cystersi zarządzali nim aż do roku 1810, kiedy miała miejsce kasata tego zakonu przez władze pruskie.
Architektura.
Świątynia ma formę trójnawowej hali emporowej z prezbiterium zamkniętym półkolistą absydą. W osi fasady znajduje się wieża, dołem kwadratowa, wyżej zaś ośmioboczna, zwieńczona wysokim hełmem na kolumnach. Gotycki rodowód kościoła zdradzają elewacje korpusu opięte przyporami. Późniejszą barokizację sygnalizuje hełm, naczółkowy dach nad korpusem oraz okna zamknięte łukami pełnymi. Wnętrze, nakryte przez Josepha Antona Jentscha nowymi, żaglastymi sklepieniami, ma jednorodnie barokowy charakter.
Zachowało się bogate barokowo-rokokowe wyposażenie, w większości wykonane przez artystów krzeszowskich. Ołtarz główny wykonał prawdopodobnie snycerz Johann Christian Schlesinger ok. 1736 r., a uzupełnił o rzeźby po 1775 Joseph Anton Lachel, zaś obraz "Ucieczka grzeszników" w ołtarzu głównym namalował Felix Anton Scheffler, znany z wykonania malowideł ściennych w gmachu Uniwersytetu Wrocławskiego (klatka schodowa i apteka).
Drewniana ambona z XVII wieku posiada na baldachimie figurę Chrystusa Zbawcy Świata, a nad konfesjonałami umieszczono rzeźby świętych – Piotra i Pawła, wykonane prawdopodobnie po 1750 r.
Scheffler namalował także osiem obrazów olejnych (głównych patronów zakonu cystersów) zawieszonych na filarach nawy głównej. Po stronie północnej są to od wejścia: "św. Benedykt", "św. Archanioł Rafał", "św. Juda Tadeusz" i "Ukrzyżowanie", a po stronie południowej: "Wizja św. Bernarda", "św. Karol Boromeusz", "Wizja św. Antoniego" i "Bóg karzący Dawida". Temu samemu malarzowi przypisano także trzy obrazy obok wejścia głównego i północnego: "Maryja z Dzieciątkiem i św. Dominikiem", "Św. Jadwiga" i "Św. Barbara". Natomiast nad wejściem południowym zachował się obraz przedstawiający rzadką scenę: wyłowienie zwłok św. Jana Nepomucena z Wełtawy z panoramą Pragi.
Na jednym z filarów powieszono obraz "Naigrywanie" – kopię słynącego z cudów obrazu z dawnego kościoła Dominikanek we Wrocławiu.
Legenda o cudownym obrazie.
Pomiędzy tabernakulum a obrazem Schefflera znajduje się niewielki wizerunek Matki Bożej, trzymającej pod płaszczem swoich wiernych. Z nim to wiąże się pewna legenda, która opowiada o jego dziejach u początków istnienia Lubawki. Mówi ona o tym, że dawno temu, gdy tereny, na których dziś leży miejscowość były jeszcze niezamieszkane i porośnięte przez gęsty i wiekowy las, w dolinie rzeki Czarnuszki znajdował się mały kościółek z obrazem, nazywanym "Świętą Marią w Dolinie". Świątynia, jak i obraz w niej się znajdujący, pozostawał pod opieką pobożnego pustelnika. Wizerunek słynął cudami, toteż, mimo że okolica była trudno dostępna, do kościoła przybywali liczni pielgrzymi. Był wśród nich także książę Bolko I, władający tymi terenami. Oprócz pątników, świątynię odwiedzali – jednak nie w celach religijnych – rycerze, którzy zajmowali się rabowaniem, żyjący w Górach Kruczych oraz sąsiednich Czechach. Podczas jednego z takich napadów zabili modlących się pielgrzymów i pustelnika, który opiekował się tym miejscem. Niedługo po tym wydarzeniu do kościoła przybył książę Bolko i podczas modlitwy zauważył łzy płynące z oczu Matki Bożej. Rozkazał przenieść wizerunek do pobliskiego Krzeszowa, do niedawno ufundowanego klasztoru benedyktynów. Tam łzy na obrazie przestały się pojawiać. Postanowił więc Bolko, by obraz powrócił na miejsce jego pierwotnego kultu. Zabezpieczył więc okolicę, budując w 1290 r. (na miejscu, gdzie dziś stoi ratusz) wieżę obronną, a dwa lata później uroczyście przeniósł wizerunek do nowo powstałej świątyni.

</doc>
<doc id="1245890" url="https://pl.wikipedia.org/wiki?curid=1245890" title="Walter Medley Tattersall">
Walter Medley Tattersall

Walter Medley Tattersall (ur. 8 listopada 1882 w Liverpoolu, zm. 5 października 1948) – brytyjski zoolog i biolog morski, znany z badań nad pancerzowcami.
Życiorys.
W 1901 ukończył zoologię na Uniwersytecie Liverpoolskim. Następnie pracował jako naturalista dla Irlandzkiego Ministerstwa Rybołówstwa ("Irish Fisheries Department"), gdzie pod okiem Ernesta Holta studiował skorupiaki. W 1909 został dyrektorem Muzeum Manchesterskiego, pracując jednocześnie jako adiunkt biologii morskiej na Uniwersytecie Manchesterskim oraz Uniwersytecie w Sheffield. W 1911 uzyskał stopień naukowy doktora (Sc.D.).
W 1916 poślubił Olive Selden Attride. Podczas I wojny światowej służył jako szeregowy we Flandrii i Francji, gdzie został ranny w 1918.
W 1922 został profesorem Uniwersytetu w Cardiff, gdzie pozostał do końca życia. Tattersall był cenionym nauczycielem zoologii i biologii morskiej, a także badaczem taksonomii organizmów żywych. Pozostawił po sobie ogromną liczbę publikacji. Opisał wiele gatunków skorupiaków, zwłaszcza szczętek i skorupiaków z grupy "Mysidacea". Wiele z ilustracji w jego publikacjach jest autorstwa jego żony, Olive.

</doc>
<doc id="1245902" url="https://pl.wikipedia.org/wiki?curid=1245902" title="Amazonka (album)">
Amazonka (album)

Amazonka (ukr. Амазонка) – album Rusłany, zwyciężczyni Eurowizji 2004. Został wydany 7 marca 2008 roku na Ukrainie, Czechach, Słowacji, Niemczech, Chinach i kilku innych krajach. 

</doc>
<doc id="1245911" url="https://pl.wikipedia.org/wiki?curid=1245911" title="Świnionos malutki">
Świnionos malutki

Świnionos malutki, ryjkonos malutki ("Craseonycteris thonglongyai") – gatunek ssaka z rodziny świnionosowatych (Craseonycteridae). Najmniejszy nietoperz świata i jeden z najmniejszych ssaków.
Systematyka.
Taksonomia.
Rodzina, rodzaj i gatunek po raz pierwszy opisane zostały zgodnie z zasadami nazewnictwa binominalnego przez brytyjskiego teriologa Johna Edwardsa Hilla w 1974 roku na łamach czasopisma "Bulletin of the British Museum (Natural History). Zoology". Jako miejsce typowe autor wskazał jaskinię w pobliżu Forestry Station (14°26'N, 98°51'E), w Ban Sai Yoke w prowincji Kanchanaburi w Tajlandii. Jedyny przedstawiciel rodziny świnionosowatych (Craseonycteridae) oraz rodzaju świnionos ("Craseonycteris").
Populacje "C. thonglongyai" w Tajlandii i Myanmie są genetycznie i geograficznie odizolowane oraz różnią się częstotliwością wywoływania echolokacji, co sugeruje, że reprezentują różne taksony; potrzebne są dodatkowe badania taksonomiczne w celu wyjaśnienia ich relacji. Autorzy "Illustrated Checklist of the Mammals of the World" uznają ten gatunek za monotypowy. 
Opis.
Długość ciała 28–34 mm, ogon niewidoczny, długość ucha 9–12 mm, długość tylnej stopy 5,8–6,8 mm (bez pazurów 4,1–5,5 mm), długość przedramienia 22–28 mm; masa ciała 2–3,2 g. Ciało pokryte rdzawo-brunatnym futerkiem, przy czym brzuch jest jaśniejszy od grzbietu. Uszy relatywnie długie (9-10 mm), zaopatrzone w koziołki, duże nozdrza otoczone trójkątną naroślą, przypominającą nieco ryj świni. Ogona brak, jednak błona ogonowa dobrze rozwinięta.
Występowanie.
Występuje wyłącznie w Tajlandii (dorzecze Kwai, m.in. jaskinie w okolicach Ban Sai Yoke) oraz w Mjanmie, gdzie odnotowano go wśród nietoperzy wylatujących z 19 jaskiń w stanie Mon. Obie znane populacje dzieli odległość około 250 km.
Biotop.
Jego kryjówkami dziennymi są niewielkie jaskinie krasowe, utworzone w wapieniu i ukryte w tropikalnym lesie monsunowym. Gatunek ten zajmuje najgłębsze partie jaskiń, z dala od wejścia. Żeruje w lesie, w pobliżu koron drzew tekowych i kęp bambusów.
Pokarm i żerowanie.
Ryjkonos malutki wylatuje z kryjówki o zmierzchu i poluje na owady i inne stawonogi, chwytane zarówno z roślinności, jak i w powietrzu. Obserwowany czas aktywności łowieckiej tego gatunku jest bardzo krótki (około 30 minut wieczorem, 20 minut przed wschodem słońca). W skład jego pokarmu wchodzą muchówki (głównie z rodzin: Chloropidae, Agromyzidae i Anthomyiidae), drobne chrząszcze, pluskwiaki, błonkówki, prostoskrzydłe, jak również pająki. W czasie lotu w ciemności posługuje się echolokacją, wysyłając i odbierając odbite od przeszkody, niesłyszalne dla człowieka ultradźwięki. Jego sygnały echolokacyjne osiągają długość około 3 ms i składają się z trzech składowych harmonicznych o częstotliwościach 35, 70 i 105 kHz.
Życie społeczne.
Podobnie jak wiele innych nietoperzy, ryjkonosy malutkie gromadzą się w koloniach. W wielu jaskiniach grupy takie liczą 10-15 osobników, jednak przeciętna wielkość kolonii wynosi około 100 osobników (maksymalnie 500). Osobniki przebywające w kolonii wiszą zwykle w znacznych odległościach od siebie i zrywają się do lotu natychmiast, gdy tylko zostaną spłoszone.
Rozród.
W porze suchej (późny kwiecień) samica rodzi jedno młode.
Odkrycie i geneza nazw.
Pierwsze okazy zostały pozyskane przez tajlandzkiego zoologa Kitti Thonglongya, dopiero w 1973 roku. Jego nagła śmierć w 1974 uniemożliwiła mu opisanie nowego gatunku. Jednak przed śmiercią, Thonglongya przesłał kilka okazów swojemu brytyjskiemu koledze, Johnowi E. Hillowi, który dokonał formalnego opisu taksonu, jak się okazało należącego do zupełnie nowej, nieznanej wcześniej rodziny. Hill utworzył nazwę gatunkową "thonglongyai" od nazwiska zmarłego kolegi i na jego cześć. Z kolei angielska nazwa tego nietoperza ("Kitti's Hog-nosed Bat") pochodzi od imienia tajlandzkiego zoologa oraz, przypominającego świński ryj ("hog-nosed"), nosa zwierzęcia. Inna angielska nazwa ("Bumblebee bat") odnosi się do skrajnie małych rozmiarów ciała tego nietoperza (słowo "bumblebee" po angielsku oznacza trzmiela). Polska nazwa „ryjkonos malutki” została zaproponowana przez poznańskiego chiropterologa, dr Zbigniewa Urbańczyka, w 2000 roku. W 2015 roku w publikacji „Polskie nazewnictwo ssaków świata” nazwa „ryjkonos” została zarezerwowana dla rodzaju "Macroscelides", ssaka z rodziny ryjkonosowatych.
Ochrona.
Z uwagi na bardzo ograniczony zasięg występowania, gatunek uważany za jeden z najbardziej zagrożonych ssaków świata. Populacja z Tajlandii liczy około 2300 osobników, zaś populacja z Birmy zaledwie 1300 osobników. Siedliska omawianego gatunku podlegają silnej degradacji na skutek wypalania lasów monsunowych, jak również ich wycinania w celu pozyskania drewna tekowego. Jako jedno z zagrożeń podaje się również propozycję budowy rurociągu z Birmy do Tajlandii. W przeszłości za poważne zagrożenie uważano również zakłócanie spokoju nietoperzom przez odwiedzających jaskinie turystów, pozyskiwanie okazów do celów naukowych oraz sprzedaż nietoperzy jako pamiątek dla zwiedzających. Większość z tych działań koncentrowała się w kilku jaskiniach, toteż obecnie uważa się, że nie stanowiły one szczególnego zagrożenia dla całej populacji. Gatunek jest objęty ochroną w parku narodowym Sai Yok, jednak poza jego granicami nie podlega ochronie prawnej.

</doc>
<doc id="1245912" url="https://pl.wikipedia.org/wiki?curid=1245912" title="Dzień Kowieński">
Dzień Kowieński

Dzień Kowieński (lit. "Kauno diena") – oficjalny organ mniejszości polskiej na Litwie ukazujący się regularnie w latach 1919–40 w ówczesnej stolicy Litwy. 
Początki polskiego dziennika.
Pierwszy numer ukazał się 9 lutego 1919 roku za zgodą Niemców okupujących Litwę. Początkowo nosiła nazwę """Głos Kowieński". Gazeta ukazywała się trzy razy w tygodniu pod redakcją Czesława Stefanowicza, Kazimierza Błażewicza, Bohdana Paszkiewicza i Wiktora Piotrowicza w nakładzie około tysiąca egzemplarzy. Mimo zamieszczenia w czwartym numerze z 16 lutego 1919 roku poparcia dla odrodzonego państwa litewskiego gazeta została przyjęta nieprzychylnie przez prasę litewską taką jak dzienniki "Rytas" i "Laisve", co doprowadziło do rewizji policji w lokalu polskiego pisma, konfiskat, a następnie zamknięcia polskiego pisma w marcu 1919 roku. 
Miesiąc później Polacy rozpoczęli wydawanie „Ziemi Kowieńskiej”, tym razem jako dziennika finansowanego m.in. przez władze polskie w Warszawie, co stało się przyczyną aresztowania redakcji i dziennikarzy. Ostatni numer pisma ukazał się we wrześniu 1919 roku – kilka okolicznościowych numerów wydano również w okresie wyborów do Sejmu Ustawodawczego Litwy na wiosnę 1920 roku. Po wyborach do litewskiego parlamentu, gdy nie było potrzeby ograniczać akcji wyborczej, od maja do września 1920 roku ukazywał się w Kownie „Dziennik Kowieński”, jednak zamknięto go w wyniku napiętych stosunków podczas walk polsko-litewskich na Suwalszczyźnie. Ta sama polska redakcja w październiku 1920 roku uruchomiła czasopismo "Gazeta Kowieńska", którą Litwini zamknęli po 3 tygodniach. W związku z tym 13 listopada 1920 roku Polacy zaczęli wydawać czasopismo „Goniec Kowieński”, wychodzący do początków sierpnia 1921 roku i również zlikwidowanego przez litewskie władze.
Dzień Kowieński.
Najdłużej polski dziennik istniał pod nazwą „Dnia Kowieńskiego” (). Jego pierwszy numer wydrukowano 10 sierpnia 1921 roku. Pismo było redagowane przez Czesława Stefanowicza i Bohdana Paszkiewicza. Wśród publicystów znalazł się ziemianin Władysław Wielhorski, który zamieszczał w gazecie swoje felietony do czasu wydalenia go przez Litwinów do II Rzeczpospolitej w 1923 roku. 
W latach 1922–1924 redaktorem i wydawcą „Dnia Kowieńskiego” był Stanisław Salmonowicz. W marcu 1922 roku uruchomiono wydawanie ilustrowanego tygodnika "Strzecha Rodzinna" (od 1923 roku jako "Chata Rodzinna") osiągającego nakład 8 tys. egzemplarzy. Od 25 marca 1924 roku wydawcą dziennika była Spółka Wydawnicza „Omega”, a redaktorem do 24 marca 1930 roku (nr. 68) pozostawał Stanisław Salmonowicz. Od 2 września 1927 roku wydawcą został Bolesław Butkiewicz. Od 26 marca 1930 roku (nr 70) do 31 sierpnia 1934 roku wydawcą i redaktorem gazety był Bolesław Butkiewicz. Po śmierci Bolesława Butkiewicza (zm. 31 sierpnia 1934 roku) wydawcą i redaktorem został Józef Majewski.
Właścicielem i wydawcą gazety była spółka „Omega”, pismo drukowano początkowo w żydowskich drukarniach Kowna, później założono własną – „Primę” przy ulicy Orzeszkowej 12 ("Ožežkienės 12"). 
Litwini od początku bardzo niechętnie przyjęli ukazywanie się „Dnia Kowieńskiego”. Z pismem walczono nie tylko za pomocą propagandy i ograniczania kolportażu, ale również poprzez cenzurę prewencyjną i konfiskatę numerów. Redaktorzy i dziennikarze byli wielokrotnie wzywani na przesłuchania oraz aresztowani pod zarzutem prowadzenia wrogiej propagandy wobec państwa. 
9 października 1925 roku władze litewskie posunęły się do sfałszowania treści pisma na kanwie piątej rocznicy zajęcia Wilna przez wojska Żeligowskiego, wzywając czytelników do wywieszania w tym dniu żałobnych kirów. 
W styczniu 1935 roku gazecie zakazano używania nazwy „Kowieński”, sugerując, że jest to nomenklatura okupacyjna. Redakcja nie chcąc się godzić na zastosowanie przymiotnika „Kaunaski”, zmieniła nazwę na „Dzień wtorkowy”, w środę nazywając wydanie „Dzień środowy”. W lutym 1935 roku ukazało się kilka numerów zatytułowanych „Dzień Powszedni”. Ostatecznie nazwę „Dzień Kowieński” zastąpiono nazwą „Dzień Polski” – szata graficzna pisma, dyrekcja i współpracownicy pozostały jednak te same. 
Na początku 1936 roku redaktorem pisma w wyniku tzw. buntu młodych – domagających się zacieśniania kontaktów polskiej mniejszości z rządem warszawskim – został Edmund Jakubowski (w paryskiej Kulturze podpisujący się jako Żagiell). W grudniu 1937 roku redaktorem naczelnym został Kazimierz Szwoynicki. W 1939 roku na stanowisko redaktora naczelnego powrócił Bohdan Paszkiewicz. 
Pismo "Chata Rodzinna" litewskie ministerstwo zlikwidowało w marcu 1940 roku. Po wkroczeniu na Litwę Armii Czerwonej w dniu 15 czerwca 1940 roku ostatni numer „Dnia Polskiego” ukazał się 26 lipca 1940 roku, później gazetę jako nieodpowiadającą rzeczywistości radzieckiej, zamieniona na sowiecką "Gazetę Ludową”, ukazującą się jednak w Wilnie. 

</doc>
<doc id="1245919" url="https://pl.wikipedia.org/wiki?curid=1245919" title="Leonardo Astrada">
Leonardo Astrada

Leonardo Rubén Astrada (ur. 6 stycznia 1970 w Buenos Aires) – piłkarz argentyński grający na pozycji pomocnika. Obecnie trener.
Kariera piłkarska.
Leonardo swoją karierę rozpoczął w klubie River Plate (1988-1999), później w październiku 2005 r.przeniósł się do Grêmio Porto Alegre (2000) a karierę piłkarską zakończył w River Plate (2001-2003). W barwach swojego kraju rozegrał 32 mecze strzelając przy tym 1 bramkę. Wystąpił także na Mistrzostwach Świata w Piłce Nożnej w 1998 r.
Kariera trenerska.
W styczniu 2001 r. został trenerem River Plate (2004-2005), potem trenował Rosario Central (2006). Od 2007 roku jest trenerem CA Colón.

</doc>
<doc id="1245920" url="https://pl.wikipedia.org/wiki?curid=1245920" title="Związek Wyzwolenia Wilna">
Związek Wyzwolenia Wilna

Związek Wyzwolenia Wilna (lit. Vilniui vaduoti sąjunga) – organizacja społeczno-polityczna powstała w 1925 na Litwie stawiająca sobie za cel odzyskanie tzw. Litwy Wschodniej, według władz litewskich okupowanej przez Polskę. 
Życiorys.
Korzenie organizacji sięgają 1922, gdy władze Litwy Środkowej wydaliły z Wilna 33 intelektualistów litewskich, którzy mieli zagrażać lokalnemu porządkowi politycznemu. Wśród wygnańców znaleźli się bracia Mykolas i Viktoras Biržiška oraz ks. Mečislovas Reinys. Z inspiracji powracającego z USA ks. Fabijonasa Kemiešisa założyli oni Związek Wilnian, który stawiał sobie za cel popularyzację prawdy o tzw. polskiej okupacji Litwy Wschodniej, a w konsekwencji doprowadzenie do realizacji umowy radziecko-litewskiej z lipca 1920 o włączeniu do Litwy Grodzieńszczyzny, Suwalszczyzny i Wileńszczyzny. 
Bezpośrednim impulsem do powstania Związku stało się podpisanie w lutym 1925 przez władze RP konkordatu, który sankcjonował przynależność Ziemi Wileńskiej do Polski. 4 kwietnia 1925 kowieński sąd okręgowy dokonał rejestracji Związku. 
Pierwszym sprawdzianem działania nowej organizacji była przypadająca na 9 października 1925 piąta rocznica zajęcia Wilna przez wojska Żeligowskiego. Związkowi udało się podjąć działalność propagandową polegającą na organizacji odczytów, wydawaniu broszur i ulotek, agitacji wśród młodzieży i studentów – miało to służyć podtrzymaniu mitu wileńskiego, który stał u podstaw konsolidacji narodowej Litwinów u progu dwudziestolecia. 
Organizacja została rozwiązana decyzją prezydenta Smetony 25 listopada 1938. 
Organem prasowym Związku był miesięcznik "Mūsų Vilnius" ("Nasze Wilno").

</doc>
<doc id="1245921" url="https://pl.wikipedia.org/wiki?curid=1245921" title="Sekstus Juliusz Sewerus">
Sekstus Juliusz Sewerus

Sekstus Juliusz Sewerus, "Gnaeus Minicius Faustinus Sextus Iulius Severus", utalentowany rzymski generał żyjący w II wieku.
Juliusz Sewerus służył jako namiestnik Mezji, potem został mianowany namiestnikiem Brytanii ok. 131.
W 133 został sprowadzony do Judei przez Hadriana, by stłumić rewoltę Szymona Bar-Kochby. 

</doc>
<doc id="1245926" url="https://pl.wikipedia.org/wiki?curid=1245926" title="Hattrick (film)">
Hattrick (film)

Hattrick – indyjska komedia z 2007 roku, wyreżyserowana przez Milana Luthria, autora "Chori Chori", "Deewaar" i "Taxi Number 9211"
W rolach głównych zagrali: Nana Patekar, Danny Denzongpa, Paresh Rawal i Rimi Sen oraz Kunal Kapoor. Podobnie jak zrealizowane w tym samym roku "Wszystko dla miłości" i "Życie w... metropolii" były sześcioma splecionymi ze sobą historiami, tu mamy do czynienia z trzema historiami, które łączy czas światowych rozgrywek w krykieta. Tematem filmu jest przemiana człowieka, jego konfrontacja z własnymi i cudzymi słabościami, godzenie się z tym, dorastanie do miłości dojrzałej dającej innym pogodę ducha, pokonywanie własnych uprzedzeń.
Fabuła.
Historia 1.
Młoda para: Kashmira (Rimi Sen) i Saby (Kunal Kapoor) decyduje się na ślub. Nie zaaranżowano ich małżeństwa. Pobierają się z miłości i rodzice obojga akceptują ich wybór. Teraz zaczyna się między nimi czas docierania się. Mieszkając ze sobą, dzieląc swoją codzienność mają okazję nie tylko się sobą zachwycić, ale i rozdrażnić siebie. Właśnie zaczynają się światowe rozgrywki w krykieta, którego on jest fanem. Nawet w noc poślubną ogląda transmisję telewizyjną zamiast pieścić swoją żonę. Ona jest rozżalona, czuje się opuszczona i niezauważana. Przyjaciółka doradza jej, by zaczęła oglądać transmisję razem z mężem. On będzie śledził grę, a ona ma się zapatrzyć w któregoś z zawodników. To pomoże jej znieść nudę rozgrywek. Udaje jej się tak dobrze zapalić do krykieta, że nocą do pieszczącego ją Saby’ego szepcze imię zawodnika. Dochodzi do awantury z zazdrosnym mężem. Ucieczka wydaje się najlepszym rozwiązaniem. Kashmira i Saby rozstają się. Każde z nich smutne wraca do swoich rodziców, do poprzedniego życia. Ale bez obecności ukochanej osoby, to życie im już nie smakuje.
Historia 2.
Londyn. Matka pochodzącego z Gudżaratu Hemu Patela (Paresh Rawal) 10 lat temu sprzedała całą biżuterię ślubną, by móc wyprawić syna do Anglii licząc, że tam stanie się kimś. Hemu Patel od 10 lat sprząta na lotnisku z wrogością obserwując fakt, że częściej i dokładniej kontrolowane są osoby o innym niż biały kolorze skóry. Hemu Patel latami wyczekuje obywatelstwa angielskiego, zdaje testy, egzaminy, znosi dokumenty. Płaszczy się upokorzony przed brytyjskim urzędnikiem przerażony, że ten widział w pubie, jak on oglądając telewizję kibicuje w krykiecie Indiom, a nie Anglii. Zdejmuje w domu ze ściany plakat indyjskiego sportowca zamieniając go na królową Anglii Elżbietę II. Na wypadek kontroli. Jako dowód jego brytyjskości. Wzbudza tym niechęć swojej córki, która pogłębia się, gdy Patel nie pozwala córce spotykać się z jej czarnoskórym ukochanym. Patel okazuje mu, że ze swoją indyjską brązową skórą jest kimś lepszym. Zraża do siebie wszystkich wokół – córkę, żonę, innych Indusów, brytyjskiego urzędnika. Sam siebie nie znosi uważając siebie za nieudacznika, który nie ma prawa do spełnienia swojego największego marzenia – powrotu do Indii i odwiedzin u matki. Wstydzi się tego, że na obczyźnie jest nikim.
Historia 3.
Dr. Satyajit Chavan (Nana Patekar) to lekarz spalający się w swojej pracy. W swoim czasie odrzucił intratną propozycję robienia kariery za granicą uważając, że jego miejsce jest tu, wśród indyjskich pacjentów. Ale mimo to otacza go pełna lęku cisza, a za plecami słyszy komentarze i śmiech. Dr Satyajit nigdy się nie uśmiecha. Wiadomość o czekającej pacjenta wkrótce śmierci przekazuje mu z kamienną twarzą. "Jestem tu, aby leczyć pacjentów, a nie ich kochać. Nie mam czasu dla umierających. Potrzebują go ci, którzy maja szansę przeżyć.", mówi o sobie młodym lekarzom.
Pewnego dnia na oddział przywożą ciężko chorego trenera młodzieży Madhava Anna (Danny Denzongpa). Zaraża on wszystkich swoją pogodą ducha, energią, ciekawością świata. Pasjonuje się krykietem i daremnie próbuje przekonać lekarza do zainstalowania w szpitalu na czas światowych rozgrywek telewizora. Madhav dopomina się u dr. Satyajita o dwa leki: możliwość oglądania krykieta i... uśmiech na twarzy lekarza. Próbuje kruszyć obronny mur wiecznej powagi i surowości doktora Satyajita.
Piosenki.
Autor muzyki – Pritam Chakraborty.

</doc>
<doc id="1245928" url="https://pl.wikipedia.org/wiki?curid=1245928" title="Zgromadzenie Sióstr św. Katarzyny Dziewicy i Męczennicy">
Zgromadzenie Sióstr św. Katarzyny Dziewicy i Męczennicy



</doc>
<doc id="1245929" url="https://pl.wikipedia.org/wiki?curid=1245929" title="Stadion im. S. Dariusa i S. Girėnasa">
Stadion im. S. Dariusa i S. Girėnasa

Stadion im. S. Dariusa i S. Girėnasa (lit. "S. Dariaus ir S. Girėno stadionas") – wielofunkcyjny stadion sportowy położony na Zielonej Górze w Kownie, będący własnością FBK Kowno. Swoje mecze rozgrywa tutaj reprezentacja Litwy w piłce nożnej. Został zbudowany w 1925 roku i nazwany na cześć litewskich lotników poległych w katastrofie samolotowej. W 1998 roku przeszedł rekonstrukcję, obecnie może pomieścić ponad 8 tys. widzów. W roku 2005 obiekt gościł mistrzostwa Europy juniorów w lekkoatletyce, a w 2009 rozegrane zostały tutaj młodzieżowe mistrzostwa Europy w lekkoatletyce. Stadion był jedną z aren piłkarskich mistrzostw Europy U-19 w 2013 roku.

</doc>
<doc id="1245935" url="https://pl.wikipedia.org/wiki?curid=1245935" title="Muzeum Zoologiczne Tadasa Ivanauskasa w Kownie">
Muzeum Zoologiczne Tadasa Ivanauskasa w Kownie

Muzeum Zoologiczne Tadasa Ivanauskasa w Kownie (lit. "Kauno Tado Ivanausko zoologijos muziejus") – placówka muzealna założona w 1918 roku w Kownie, prezentująca zwierzęta żyjące u progu XX wieku w lasach Litwy i Żmudzi.
Muzeum powstało w 1918 roku w wyniku przekazania mu przez Tadasa Ivanauskasa - przyszłego profesora Uniwersytetu Kowieńskiego i założyciela Zoo - liczącej ponad 2 tys. egzemplarzy kolekcji swoich trofeów. Uroczystego otwarcia dokonano 1 lipca 1919 roku.

</doc>
<doc id="1245939" url="https://pl.wikipedia.org/wiki?curid=1245939" title="Kunal Kapoor">
Kunal Kapoor

Kunal Kapoor (hindi:कुणाल कपूर, ur. 18 października 1975 w New Delhi, Indie, zdrobniale: Kunnu) – indyjski aktor filmowy i teatralny, reżyser i producent.
Kunal Kapoor zadebiutował jako asystent reżysera w filmie "Aks", a w roli aktora u boku Tabu w "" (2004).
Duże uznanie krytyków i popularność widzów przyniosła mu gra w indyjskim kandydacie do Oscara: "Rang De Basanti" (2006) – u boku Aamira Khana (za tę rolę był nominowany do nagrody Filmfare dla najlepszego aktora drugoplanowego). Potem grał wiele ról w teatrze Naseeruddina Shaha.
Zagrał w dwóch filmach wyprodukowanych w wytwórni Yasha Chopry: "Podróż kobiety" (z Rani Mukerji) i "" (2007).
W kolejnym filmie, " Kambhakt Ishqis", gra z Akshayem Kumarem i Kareeną Kapoor.
Jest członkiem rodziny Kapoorów – z Rajem Kapoorem, Rishim Kapoorem, Kareeną Kapoor, Karismą Kapoor i in.

</doc>
<doc id="1245941" url="https://pl.wikipedia.org/wiki?curid=1245941" title="Hibiskus">
Hibiskus



</doc>
<doc id="1245942" url="https://pl.wikipedia.org/wiki?curid=1245942" title="Alain Ayache">
Alain Ayache

Alain Ayache (ur. 1 września 1936 roku w Algierze – zm. 18 lutego 2008) – francuski dziennikarz. 
W wieku kilkunastu lat zaczął publikować we francuskiej prasie. W 1971 r., założył sobotni tygodnik "Le Meilleur", zajmujący się typowaniem wyników gonitw koni, echami wydarzeń politycznych, obroną czytelników. Znany był ze stawania w obronie pokrzywdzonych. W Polsce w 2004 r., został wydany jego zbiór pt. ""Listy do mojej córeczki”".

</doc>
<doc id="1245945" url="https://pl.wikipedia.org/wiki?curid=1245945" title="Aleš Čeh">
Aleš Čeh

Aleš Čeh (ur. 7 kwietnia 1968 w Mariborze) – słoweński piłkarz grający na pozycji pomocnika.
Kariera sportowa.
Čeh podczas kariery piłkarskiej występował w Olimpija Lublana, Grazer AK, NK Maribor i LASK Linz.
W reprezentacji Słowenii w latach 1992–2002, wystąpił 74 razy i z którą wystąpił mistrzostwach Europy 2000 i mistrzostwach świata 2002.

</doc>
<doc id="1245946" url="https://pl.wikipedia.org/wiki?curid=1245946" title="Richnavské jazerá">
Richnavské jazerá

Richnavské jazerá – dwa sztuczne zbiorniki wodne na Słowacji, w zamknięciu doliny potoku Richnava, ok. 2 km na południowy zachód od miejscowości Štiavnické Bane. Należą do grupy ok. 60 takich dzieł wodnych, zwanych z języka niemieckiego "tajchami", jakie w XVIII w. powstały w Górach Szczawnickich w związku z rozwojem tamtejszego górnictwa i hutnictwa.
Wybudowane zostały w latach 1738–1740 staraniem bańskoszczawnickiej Komory Górniczej według projektu wybitnego inżyniera tamtych czasów, Samuela Mikoviniego.
Wielkie Jezioro Rychniawskie ma powierzchnię 8,1 ha, maksymalną głębokość 21,1 m i objętość 960 tys. m³, natomiast Małe Jezioro Rychniawskie powierzchnię 1 ha i maksymalną głębokość 14 m. Wodę do tych zbiorników doprowadzała sieć kanałów zbiorczych o łącznej długości 23,4 km. Najdłuższym z nich był tzw. "Dolný Hodrušský jarok" o długości 8,55 km. W sieć kanałów włączone były dwie wodne sztolnie o długościach 345 i 466 m.
Obecnie wykorzystywane do celów rekreacyjnych i jako stawy rybne.

</doc>
<doc id="1245947" url="https://pl.wikipedia.org/wiki?curid=1245947" title="Rząd Narodowy (czerwonych prawników)">
Rząd Narodowy (czerwonych prawników)

Rząd Narodowy tzw. czerwonych prawników – naczelny organ władz powstania styczniowego od 23 maja do 10 czerwca 1863.
Utworzenie.
Powstał w wyniku zamachu przedstawicieli stronnictwa czerwonych na Rząd Narodowy Agatona Gillera. 23 maja 1863 w Warszawie intendent organizacji miejskiej Włodzimierz Lempke i ekspedytor druków rządowych Jan Wernicki pomogli zamachowcom przejąć pieczęcie powstańcze, posiadanie których było w warunkach konspiracji równoznaczne z przejęciem władzy. Organizacja miejska rozkazała członkom poprzedniego rządu opuścić miasto pod groźbą śmierci. 
Ostatecznie nowy Rząd Narodowy ukonstytuował się 1 czerwca. Na jego czele stanął Franciszek Dobrowolski, który opracował nowy plan działania. Zakładał on silniejsze obciążenie podatkiem narodowym warstw najzamożniejszych, mianowanie komisarzy pełnomocnych województw, scalających w swoich rękach administrację terenową oraz utworzenie trybunałów rewolucyjnych. Dekret o trybunałach rewolucyjnych poddawał ich jurysdykcji "wszystkie czyny szkodliwe dla sprawy ojczystej", karane odpowiednio wygnaniem, pozbawieniem czci i śmiercią.
Rząd czerwonych prawników upadł w wyniku nie kończących się sporów w jego łonie. 9 czerwca Dobrowolski podał się do dymisji. Przez jeden dzień pracami rządu kierował Piotr Kobylański. 14 czerwca Karol Majewski, który przejął kontrolę nad Kasą Główną Królestwa Polskiego, zdeponowaną w Banku Polskim utworzył nowy Rząd Narodowy.
Skład.
Członkowie rządu byli dyrektorami poszczególnych wydziałów.

</doc>
<doc id="1245948" url="https://pl.wikipedia.org/wiki?curid=1245948" title="Olędry Duże">
Olędry Duże



</doc>
<doc id="1245949" url="https://pl.wikipedia.org/wiki?curid=1245949" title="Passewalk">
Passewalk



</doc>
<doc id="1245950" url="https://pl.wikipedia.org/wiki?curid=1245950" title="Mietek Bakalarz">
Mietek Bakalarz

Mietek (Mieczysław) Bakalarz (ur. 28 grudnia 1960) – polski szachista i trener szachowy ("FIDE Trainer" od 2012), w latach 1990–2000 reprezentant Niemiec, od 2001 – Luksemburga, mistrz międzynarodowy od 2004 roku.
Kariera szachowa.
W 1986 r. zdobył w barwach "Kolejarza" Katowice brązowy medal drużynowych mistrzostw Polski. W 1987 r., wraz z żoną Grażyną, nie powrócili z turnieju w Hadze i zamieszkali w Republice Federalnej Niemiec. W następnych kilkunastu latach występował przede wszystkim w rozgrywkach ligowych w tym kraju oraz sporadycznie w turniejach otwartych (w 1996 r. podzielił I m. w Luksemburgu) i kołowych (w 1998 r. zwyciężył w Trewirze). Kolejne sukcesy osiągnął we Frydku-Mistku (2001, dz. I m.) oraz w Kołobrzegu (2004, dz. III m. za Klaudiuszem Urbanem i Jurijem Zezulkinem, wspólnie z Wojciechem Morandą). W 2009 r. zdobył w Differdange tytuł indywidualnego wicemistrza Luksemburga,
Aktualnie należy do ścisłej czołówki luksemburskich szachistów, w latach 2004–2008 trzykrotnie reprezentował barwy tego kraju na szachowych olimpiadach, natomiast w 2003–2007 – również trzykrotnie na drużynowych mistrzostwach Europy.
Najwyższy ranking w dotychczasowej karierze osiągnął 1 października 2005 r., z wynikiem 2429 punktów zajmował wówczas 1. miejsce wśród luksemburskich szachistów.

</doc>
<doc id="1245952" url="https://pl.wikipedia.org/wiki?curid=1245952" title="Mieczysław Bakalarz">
Mieczysław Bakalarz



</doc>
<doc id="1245953" url="https://pl.wikipedia.org/wiki?curid=1245953" title="Flaga Zjednoczonych Księstw Mołdawii i Wołoszczyzny">
Flaga Zjednoczonych Księstw Mołdawii i Wołoszczyzny



</doc>
<doc id="1245954" url="https://pl.wikipedia.org/wiki?curid=1245954" title="Joos Valgaeren">
Joos Valgaeren

Joos Valgaeren (ur. 3 marca 1976 w Leuven), piłkarz belgijski grający na pozycji środkowego obrońcy.
Kariera klubowa.
Valgaeren jest wychowankiem KFC Verbroedering Geel. W 1993 roku zadebiutował w jego barwach w drugiej lidze, a już rok później został zawodnikiem KV Mechelen, grającego w pierwszej lidze. Od sezonu 1995/1996 był podstawowym zawodnikiem drużyny, jednak za każdym razem zajmował z nią miejsca w środku tabeli. W 1997 roku przeszedł do holenderskiej Rody JC Kerkrade. W sezonie 1998/1999 rozegrał tylko 6 meczów z powodu kontuzji, ale już w kolejnym był podstawowym zawodnikiem Rody i strzelił 5 goli w Eredivisie. W tamtym sezonie zdobył z Rodą Puchar Holandii.
W 2000 roku Valgaeren wyjechał do szkockiego Celticu. Kosztował 5,7 miliona euro. W Scottish Premier League zadebiutował 30 lipca w meczu z Dundee United, wygranym przez klub z Glasgow 2:1. W swoim pierwszym sezonie spędzonym na Celtic Park grał w wyjściowej jedenastce i wywalczył swój premierowy tytuł mistrza Szkocji, a do tego dołożył także zdobyty Puchar Szkocji. W 2002 roku obronił z Celtikiem mistrzostwo, ale w 2003 "The Boys" musieli uznać wyższość odwiecznego rywala, Rangersów. W sezonie 2003/2004 stracił miejsce w składzie na skutek urazów i w kolejnych dwóch sezonach zaliczył tylko 16 spotkań w barwach Celticu. W 2004 roku wywalczył dublet, a w 2005 oprócz wicemistrzostwa, także krajowy puchar. Dla Celticu wystąpił 106 razy i zdobył 7 goli.
W 2005 roku Valgaeren wrócił do ojczyzny i podpisał kontrakt z ówczesnym mistrzem Belgii, Club Brugge. W klubie z Brugii przez pierwsze dwa sezony wystąpił w małej liczbie meczów z powodu kłopotów ze zdrowiem. W 2008 roku belgijski zawodnik podpisał dwuletni kontrakt z grającym w Eerste Divisie FC Emmen.
Kariera reprezentacyjna.
W reprezentacji Belgii Valgaeren zadebiutował 23 lutego 2000 roku w zremisowanym 1:1 towarzyskim spotkaniu z Portugalią. W tym samym roku selekcjoner Robert Waseige powołał go do kadry na Euro 2000, którego Belgowie byli współgospodarzem. Na tym turnieju był podstawowym obrońcą Belgii i rozegrał wszystkie trzy spotkania grupowe: ze Szwecją (2:1), z Włochami (0:2) i z Turcją (0:2). Od 2003 roku znajduje się poza kadrą narodową, dla której wystąpił 19 razy.

</doc>
<doc id="1245960" url="https://pl.wikipedia.org/wiki?curid=1245960" title="Pinany">
Pinany

Pinany – grupa związków organicznych, będących terpenami dwupierścieniowymi. Głównymi przedstawicielami tej grupy są pineny α i β, podstawowe składniki terpentyny. Systematyczna nazwa enancjomerów α-pinenu brzmi (1"R",5"R")-(+)- lub (1"S",5"S")-(–)-2,6,6-trimetylobicyklo[3.1.1]hept-2-en, a formy β (1"R",5"R")-(+)- lub (1"S",5"S")-(–)-6,6-dimetylo-2-metylenobicyklo[3.1.1]hept-2-en. Wszystkie cztery izomery pinenu występują w naturze, głównie w igłach, szyszkach i drewnie większości drzew iglastych.
W reakcji z gazowym chlorowodorem α- i β-pineny tworzą krystaliczny produkt – chlorek bornylu, zwany sztuczną kamforą.

</doc>
<doc id="1245965" url="https://pl.wikipedia.org/wiki?curid=1245965" title="Kościół Zmartwychwstania Pańskiego w Kownie">
Kościół Zmartwychwstania Pańskiego w Kownie

Kościół Zmartwychwstania Pańskiego w Kownie (lit. "Prisikėlimo bažnyčia") – monumentalna świątynia wzniesiona w latach 2004-05 na Zielonej Górze w Kownie jako wotum dziękczynne za odzyskanie przez Litwę niepodległości w 1918 i 1991 roku. 
Geneza.
Zamysł wzniesienia kościoła będącego formą dziękczynienia za odzyskanie przez Litwę niepodległości pojawił się już u progu dwudziestolecia międzywojennego. W 1926 roku powstał komitet pod przewodnictwem prezydenta Smetony, który miał za zadanie rozpropagowanie idei i wybór odpowiedniego projektu. Przeprowadzony w 1928 roku konkurs wygrał architekt łotewskiego pochodzenia Kārlis Reisons, projekt ostatecznie zaakceptowano w 1933 roku. 
Kamień węgielny pod budowę świątyni przywieziono ze Wzgórza Oliwnego w Jerozolimie i wmurowano uroczyście w 1934 roku. Pieniądze na budowę kościoła zbierano zarówno na Litwie, jak i wśród litewskiej emigracji (głównie w USA), szczególne zasługi na tym polu położył ks. Feliksas Kapočius. 
W 1938 roku gmach gotowy był w stanie surowym - do 1940 roku na jego konstrukcję wydano ponad milion litów. W czasie okupacji niemieckiej hale kościoła były wykorzystywane jako magazyn, po wejściu na Litwę sowietów w 1944 roku budynek zamieniono w fabrykę radioodbiorników, niszcząc wieńczący kościół krzyż oraz burząc kaplicę. 
Kościół po 1991 roku.
Idea dokończenia budowy świątyni (a właściwie jej odbudowy) pojawiła się ponownie w 1988 roku, na fali przemian niepodległościowych na Litwie, jednak przez długi czas - głównie z powodu braku funduszy - z rekonstrukcją kościoła zwlekano. Ostatecznie budowę dokończono na przełomie 2004 i 2005 roku z pieniędzy prywatnych sponsorów oraz dotacji rządu litewskiego. 
Z dachu kościoła roztacza się jeden z piękniejszych widoków na Kowno.
Współczesna architektura świątyni.
Gmach kościoła składa się z dwóch wież - wyższa z nich liczy 70 metrów, druga wyrasta z ołtarza głównego, w jej murach znajduje się kaplica. Wjazd na taras możliwy jest za pomocą specjalnej windy. W podziemiach znajduje się muzeum parafialne oraz kolumbarium. Sanktuarium jest wykorzystywane nie tylko w celach religijnych, ale również jako miejsce uroczystych zgromadzeń, może pomieścić nawet do 4 tys. ludzi. 

</doc>
<doc id="1245966" url="https://pl.wikipedia.org/wiki?curid=1245966" title="Tomasz Paczenko">
Tomasz Paczenko



</doc>
<doc id="1245973" url="https://pl.wikipedia.org/wiki?curid=1245973" title="Jezioro Chobienickie">
Jezioro Chobienickie

Jezioro Chobienickie – jezioro w woj. wielkopolskim, w pow. wolsztyńskim, w gminie Siedlec, leżące na terenie Bruzdy Zbąszyńskiej i jest jednym z ciągu Jezior Zbąszyńskich.
Powierzchnia zwierciadła wody według różnych źródeł wynosi od 230,3 ha do 231,0 ha.
Zwierciadło wody położone jest na wysokości 51,7 m n.p.m. lub 51,8 m n.p.m.. Średnia głębokość jeziora wynosi 1,8 m, natomiast głębokość maksymalna 3,4 m.
W oparciu o badania przeprowadzone w 2002 roku wody jeziora zaliczono wody jeziora zaliczono do wód pozaklasowych i poza kategorią podatności na degradację.
Rzeka Obra dopływa do jeziora z południowego zachodu poprzez przesmyk od strony Jeziora Wielkowiejskiego i odpływa z północy, poprzez przesmyk do Jeziora Grójeckiego.

</doc>
<doc id="1245975" url="https://pl.wikipedia.org/wiki?curid=1245975" title="Mistrzostwa Świata w Hokeju na Lodzie 2008 (III Dywizja)">
Mistrzostwa Świata w Hokeju na Lodzie 2008 (III Dywizja)

Mistrzostwa Świata w Hokeju na Lodzie III dywizji 2008 odbyły się w Luksemburgu w dniach 31 marca - 6 kwietnia. Był to 12 turniej o awans do II dywizji mistrzostw świata (wcześniej grupy C).
W tej części mistrzostw uczestniczyło 6 drużyn, które rozgrywały mecze systemem każdy z każdym. Do II dywizji awansowały reprezentacje: Korei Północnej oraz RPA.
Zawody odbywały się w hali:
Tabela.
"Lp. = lokata, M = liczba rozegranych spotkań, W = Wygrane , P = Porażki, WpD = Wygrane po dogrywce lub karnych, PpD = Porażki po dogrywce lub karnych, G+ = Gole strzelone, G- = Gole stracone, Pkt = Liczba zdobytych punktów"
Kwalifikacje do III dywizji.
Po raz pierwszy w historii mistrzostw świata rozegrano turniej, którego zwycięzca awansował do III dywizji. Historyczny turniej odbył się w stolicy Bośni i Hercegowiny - Sarajewo. Areną zmagań była Hala Olimpijska w Sarajewie (Zetra Olympics Hall) mogąca pomieścić 12 000 osób. Po raz pierwszy od 1999 roku w mistrzostwach uczestniczyła Grecja.
Władze IIHF postanowiły wykluczyć reprezentacje Armenii i rozegrane przez tę reprezentacje mecze rozstrzygnięto walkowerem 5:0 na korzyść przeciwnika. Armenia została wykluczona, gdyż odmówiła okazania paszportów swoich graczy przed rozegraniem pierwszego meczu.
Turniej rozegrano w dniach 15 - 17 lutego.
"Lp. = lokata, M = liczba rozegranych spotkań, W = Wygrane, P = Porażki, WpD = Wygrane o dogrywce lub karnych, PpD = Porażki po dogrywce lub karnych, G+ = Gole strzelone, G- = Gole stracone, Pkt = Liczba zdobytych punktów"

</doc>
<doc id="1245984" url="https://pl.wikipedia.org/wiki?curid=1245984" title="Marius Ivaškevičius">
Marius Ivaškevičius

Marius Ivaškevičius (ur. 26 marca 1973 w Malatach), litewski prozaik i dramatopisarz.
Studiował lituanistykę na Uniwersytecie Wileńskim, pracował w dzienniku "Respublika". Debiutował w 1996 zbiorem opowiadań "Kam vaikų", dwa lata później wydał powieść "Istorija nuo debesies", która w Polsce ukazała się pod tytułem "Historia z chmury". Narratorem książki jest młody pisarz, który grupie ludzi proponuje wykupienia "miejsca" w tworzonej powieści, następnie swych bohaterów osadza w historycznych, potraktowanych jednak umownie, realiach (głównie w XVIII wieku). "W Historii z chmury" znajduje się spora liczba odniesień do litewskich mitów i legend.
W tym samym 1998 roku jego sztuka "Kaimynas" zwyciężyła w konkursie na najlepszy scenariusz roku. W następnych latach właśnie tworzenie na potrzeby teatru stanie się główną domeną Ivaškevičiusa, a jego sztuki są wystawiane nie tylko w ojczystym kraju i obecnie uchodzi on za jednego z najzdolniejszych dramaturgów na Litwie. W 2002 wydał drugą powieść "Žali", jest także autorem lub współautorem kilku filmów dokumentalnych.

</doc>
<doc id="1245985" url="https://pl.wikipedia.org/wiki?curid=1245985" title="Tujany">
Tujany

Tujany – grupa związków organicznych, będących podgrupą terpenów. Tylko jeden z izomerów tujanu – (+)-1R,4R,5R, występuje w przyrodzie. Natomiast popularne są pochodne tujanów. Np. jest to α-tujen występujący w olejku cyprysowym i eukaliptusowym zarówno w formie (–), jak i (+).Prawoskrętny tujen jest składnikiem olejku z jałowca "Juniperus sabina" i żywicy z "Boswellia serrata", lewoskrętny zaś występuje w olejku z liści mango i tui. Lewoskrętny sabinen wyodrębniony został z olejku jałowcowego i z rośliny "Zanthoxylum rhesta". Tujol jest składnikiem olejku piołunowego. W olejku jałowcowym zawart jest również sabinol. (+)-trans-sabinen wyizolowano z olejku mięty pieprzowej, a jego izomer cis z olejku majerankowego. α-Tujon(lewoskrętny) zawarty jest w olejku tujowego i piołunowego. Prawoskrętny β-tujon zwany tanacetonem lub izotujonem znajduje się w olejku wrotycza i szałwii. Karwotanaceton prawoskrętny występuje dużym stężeniu w olejku z rośliny "Blumea malcolmii".

</doc>
<doc id="1245987" url="https://pl.wikipedia.org/wiki?curid=1245987" title="Marius Ivaskevicius">
Marius Ivaskevicius



</doc>
<doc id="1245992" url="https://pl.wikipedia.org/wiki?curid=1245992" title="Primož Gliha">
Primož Gliha

Primož Gliha (ur. 8 października 1967 w Lublanie) – były słoweński piłkarz, grający na pozycji napastnika.
Gliha w latach 1993–1998 zagrał w reprezentacji Słowenii 28 meczów, strzelając w nich 10 bramek.

</doc>
<doc id="1245995" url="https://pl.wikipedia.org/wiki?curid=1245995" title="HMS Petard">
HMS Petard

HMS Petard – nazwa noszona przez okręty brytyjskiej marynarki Royal Navy:
Okręty noszące tę nazwę zostały uhonorowane pięcioma wyróżnieniami bojowymi ("battle honours"): bitwa jutlandzka 1916 - Morze Śródziemne 1942-42 - Sycylia 1943 – Salerno 1943 - Morze Egejskie 1943

</doc>
<doc id="1245999" url="https://pl.wikipedia.org/wiki?curid=1245999" title="The Adventures of Mimi">
The Adventures of Mimi

The Adventures of Mimi – DVD Mariah Carey, które dokumentuje jej letnią trasę koncertwową . Zostało wydane na Blu-ray 15 kwietnia 2008. specjalna edycja 2-płytowa została wydana w Japonii 16 kwietnia 2008. Natomiast edycja 3-płytowa została wydana 15 kwietnia 2008 i dostępna była, np. w Wal-Mart.
Geneza.
Nagranie pochodzi z występu Carey w Ainheim, Kalifornia z 8 października 2006 roku. Jest to pierwsze DVD Carey od czasu "#1's", które zawierało teledyski.
Lista utworów.
Płyta 1
Dodatki
Płyta 2

</doc>
<doc id="1246003" url="https://pl.wikipedia.org/wiki?curid=1246003" title="21 Grupa Armii">
21 Grupa Armii

21 Grupa Armii – brytyjsko-kanadyjski wyższy związek operacyjny okresu II wojny światowej. 21 GA wzięła udział w walkach na froncie zachodnim w latach 1944–1945.
Skład grupy armii jak i poszczególnych armii był zmienny i wyznaczany w zależności od potrzeb na danym kierunku operacyjnym.
Dowództwo.
Dowódca – marsz. Bernard Law Montgomery

</doc>
<doc id="1246005" url="https://pl.wikipedia.org/wiki?curid=1246005" title="Proteus (bakteria)">
Proteus (bakteria)

Proteus – urzęsiona, Gram ujemna bakteria. Występuje powszechnie w środowisku, u człowieka jest składnikiem bioty fizjologicznej układu pokarmowego. Najczęściej powoduje zakażenia układu moczowego.
Czynniki wirulencji.
Dzięki rzęskom bakteria może stosunkowo szybko się przemieszczać, co sprzyja szerzeniu się zakażenia. Wytwarza proteazy oraz ureazę, która odpowiada za podwyższenie pH moczu.
Zakażenie.
Bakteria może powodować zakażenia różnych miejsc, jednak najczęściej infekcja dotyczy układu moczowego. Czynnikiem sprzyjającym jest cewnikowanie, zwłaszcza przez dłuższy okres. Dzięki wytwarzaniu ureazy wydzielany jest amoniak, który podwyższa pH moczu, a co za tym idzie zmniejsza się rozpuszczalność soli wapnia, wskutek czego tworzą się warunki sprzyjające odkładaniu się kamieni nerkowych. Antybiotyki mają ograniczoną zdolność penetracji do tych miejsc, dlatego bardzo częste są nawroty zakażenia.
Należy do mikroflory jelitowej.
Przyczynia się do zakażeń towarzyszącym oparzeniom i odleżynom.
Bakteria może powodować również sepsę (zwłaszcza u osób z obniżoną odpornością) oraz zapalenie opon mózgowych.

</doc>
<doc id="1246007" url="https://pl.wikipedia.org/wiki?curid=1246007" title="Dziś wybieramy twarze">
Dziś wybieramy twarze

Dziś wybieramy twarze (tytuł oryg. "Today We Choose Faces") – powieść science fiction amerykańskiego pisarza Rogera Zelazny’ego, wydana pierwotnie w 1973 roku przez wydawnictwo Signet ().
W Polsce książka została wydana nakładem wydawnictwa Alkazar w 1995 roku, w tłumaczeniu Filipa Grzegorzewskiego (). Ilustrację na okładce zaprojektowała Iwona Walaszek.
Fabuła.
Przyszłość. Świat nie różni się bardzo od naszego. Mafia jest legalnie działającą organizacją gospodarczą. Narratorem jest płatny morderca na usługach mafii – Angelo Negri – który zostaje po wielu latach odmrożony. Otrzymuje zadanie zabicia naukowca, który ufortyfikował się na niezamieszkanej planecie.

</doc>
<doc id="1246008" url="https://pl.wikipedia.org/wiki?curid=1246008" title="Analiza słowotwórcza wyrazu">
Analiza słowotwórcza wyrazu

Analiza słowotwórcza wyrazu – jedno z zagadnień słowotwórstwa (dziedziny językoznawstwa).
Prawidłowo przeprowadzona analiza słowotwórcza powinna obejmować podanie następujących elementów:

</doc>
<doc id="1246009" url="https://pl.wikipedia.org/wiki?curid=1246009" title="Duchowość ignacjańska">
Duchowość ignacjańska

Duchowość ignacjańska – metoda kształtowania i prowadzenia życia wewnętrznego oraz zewnętrznego człowieka, chrześcijanina oparta na ćwiczeniach duchowych zaproponowanych przez Ignacego Loyolę, założyciela zakonu jezuitów.
Zakres pojęcia.
Duchowość ignacjańska a duchowość chrześcijańska.
Duchowość ignacjańska jest swoistą formą przeżywania duchowości chrześcijańskiej według linii percepcji ukształtowanej przez wspomniane dzieło Loyoli. Wyznaczyć w niej można kilka podstawowych elementów, które duchowości ogólnochrześcijańskiej nadają określonego, tzw. "ignacjańskiego" kolorytu; przy czym tę ogólnochrześcijańską duchowość należy rozumieć jako postawę przyjęcia Jezusa Chrystusa za Mesjasza, Wcielonego Syna Bożego. Duchowość ignacjańska ogranicza doświadczanie duchowości chrześcijańskiej do ram łączności a także uznania zaleceń i nauki Kościoła rzymskokatolickiego. Niektórzy historycy protestanccy uważają nawet, iż idea bliźniego została przez Ignacego ograniczona wyłącznie do osób należących do Kościoła rzymskokatolickiego. Jednak należy pamiętać, że Ignacy propagował zasadę by "(...)heretykom jako ludziom okazywać miłość, pragnienie ich zbawienia i współczucie.".
Duchowość ignacjańska a duchowość jezuicka.
Warto zauważyć, że główne wyznaczniki charakteryzujące duchowość ignacjańską (osiąganą przez wszystkich, którzy odbyli 30 dniowe Ćwiczenia Duchowne) - są charakterystyczne także dla duchowości Towarzystwa Jezusowego (jezuitów). Obydwie duchowości bazują na książeczce Ćwiczeń, Konstytucjach Towarzystwa Jezusowego i pismach zakonotwórczych. Natomiast różnią się przede wszystkim tym, że ta ostatnia jest formą duchowości przystosowaną do życia w zakonie.
Duchowość ignacjańska dla świeckich.
Poruszając temat duchowości ignacjańskiej nie można zapomnieć także o jej świeckim wymiarze. Jezuita Jean Leunis zakłada w 1584 Sodalicje Mariańskie, formę która w jego czasie umożliwia świeckim studentom rzymskim praktykowanie duchowości ignacjańskiej w życiu codziennym. Tworzą się przez nie ośrodki modlitwy ale też miejsca podejmowania samodzielnych działań na rzecz ubogich i odrzuconych. Świeccy praktykują codzienny ignacjański rachunek sumienia, rozeznanie, odprawiają kolejne tygodnie rekolekcji. W XX wieku Sodalicje Mariańskie przekształciły się we Wspólnoty Życia Chrześcijańskiego. Nowa formacja opiera się na świeckich liderach rozeznających znaki czasu i podejmujących autonomiczne działania apostolskie, wypracowuje też własne "Normy i Zasady Ogólne".
Po określonym czasie formacji członkowie WŻCh prowadzą rekolekcje metodą ignacjańską są kierownikami duchowymi oraz czynnie udzielają się w życiu społecznym.
Podstawowe zasady.
Posłuszeństwo
Wśród głównych imperatywów i motywów duchowości ignacjańskiej odnajdziemy doświadczenie Mesjasza wzywającego do osobistego i całkowitego zjednoczenia z Jezusem i Jego drogą oraz do służby Jemu dla wsparcia dzieła zbawienia - po przywróceniu człowieka do jego celu wyrażonego w Zasadzie Fundamentalnej; cel ten, czyli spełnienie siebie jest tożsamy z odnalezieniem się w chwale, służbie u wielbieniu Trójjedynego Boga w Kościele rzymskokatolickim. Stąd duchowość ignacjańska charakteryzuje się znaczeniem dokonania osobistego i po ignacjańsku totalnego wyboru na rzecz Jezusa, rozumianego jako posłuszeństwo nauce i zaleceniom Kościoła katolickiego.
Agere Contra
Według tej zasady należy nie tyle biernie bronić się przed pokusą co zaatakować ją działaniem zupełnie przeciwnym np. walcząc z chciwością należy rozdawać jałmużnę. Niemniej kładzie ona bardziej nacisk na zjednoczenie woli z Jezusem i "ignacjańskie" posłuszeństwo niż na zewnętrzną dosadność pokuty i umartwienia.
Magis
Istotnym elementem ignacjańskiego przyjęcia zbawienia jest także postawa magis. Polega ona na nieustannym dążeniu do coraz skuteczniejszej służby Bogu. Realizuje się ją przez codzienny wybór tego, co lepiej służy celowi tj. zbawieniu siebie i bliźnich.
Tantum, quantum
Inną regułą istotną dla duchowości ignacjańskiej jest także zasada "tantum, quantum" (łac. tyle, o ile). Polega ona na stwierdzeniu, że człowiek powinien o tyle korzystać z rzeczy stworzonych o ile prowadzą go do zbawienia. Jeśli natomiast mu w tym przeszkadzają, powinien się od nich uwalniać.
Rozeznawanie Duchów
Jednocześnie Ignacy stwierdził, że zły duch może atakować sumienie na dwa sposoby, w celu odciągnięcia człowieka od Boga. Po pierwsze, jeśli ktoś posiada sumienie szerokie, wtedy zły duch stara się sprawić "by wreszcie nawet bardzo ciężkie grzechy nie miały dlań wielkiego znaczenia.". Kiedy natomiast napotyka kogoś o sumieniu delikatnym "stara się usidlić takie sumienie, wmawiając mu grzech tam, gdzie go nie ma". W celu zorientowania się, jaki rodzaj ataku jest przeprowadzany, Ignacy proponuje stosowanie reguł rozeznawania duchów dobrego i złego (które znajdują się w książeczce Ćwiczeń Duchownych).
Ignacjański Rachunek Sumienia
Istotnym elementem tej duchowości jest także codzienna praktyka ignacjańskiego rachunku sumienia. Składa się on z pięciu stałych punktów opisanych w Ćwiczeniach Duchownych, z których pierwszy polega na dziękczynieniu Bogu za otrzymane dobra.
Istota Ćwiczeń
W duchowości Ćwiczeń, duchowości ignacjańskiej doświadcza się więc realnie Mesjasza jako przychodzącego Króla Wszechświata, okazującego miłość i miłosierdzie Ojca w jedności z Duchem Świętym i przekazującego ją z głębi swego Serca jako wezwanie do osobistego zjednoczenia i miłości, która jest opisana również specyficznym rozumieniem pokory chrześcijańskiej, widzianej przez Loyolę jako szczególne zespolenie zobowiązań i miłości, jak świadczą o tym podane przez Ignacego "trzy stopnie pokory".
Obrazowo rzecz ujmując, można powiedzieć, że jak i inne specyficzne duchowości chrześcijańskie względem głównej duchowości chrześcijańskiej - tak duchowość ignacjańską można porównać do transpozycji bądź transkrypcji, "aranżacji", "przekładu", "inscenizacji" jakiegoś dzieła bądź wreszcie do działania określonego filtru w fotografii. Duchowość ignacjańska jest swoistym kształtem przyjęcia duchowości Zbawiciela, w którym kładzie się nacisk na osobiste zaangażowanie i dopasowanie.
Percepcja i znaczenie w historii.
Płynąca z duchowości ignacjańskiej metoda szkolnictwa, zajadle nieraz atakowana, jednocześnie kształtowała przez wieki i do dzisiaj działa siłą ducha zawartego w Ratio studiorum - a gdy Towarzystwu Jezusowemu brutalnie przerywano działalność i tak potrafiła przebijać się do praktycznego działania, jak choćby w historii zasłużonej dla Polski Komisji Edukacji Narodowej. W świecie, gdzie poważnym stawał się konflikt wywodzących się z Europy konkwistadorów z wyniszczanymi Indianami: ludzie tej duchowości potrafili tworzyć chrześcijańskie wspólnoty - "Republiki Guaranów", czyli tzw. redukcje paragwajskie. Żywiołowość walki ze światem jezuickim, czasami z granic obsesji, łatwo jest zauważyć, śledząc odnośne artykuły począwszy od encyklopedycznego dzieła wychowanka jezuitów Voltaire’a czy metody jakimi starano się odpędzić jezuitów tak od cesarstwa japońskiego, jak od krajów protestanckich. Zdolność wyzwalania od ograniczeń i ciasnoty zawarta w tej duchowości - może być weryfikowana choćby przez analizę praktyki stosowanej w krajach, gdzie prowadzono misje już w XVI w - wyprzedzając praktykę inkulturacji z trudem w Kościele przebijającą się nawet w XX w. Sformułowania z książeczki Ćwiczeń, jak "Zasada Fundamentalna" czy treść "Ofiarowania się na służbę Boskiemu Majestatowi" przez cały czas późniejszej historii Kościoła pojawiają się i trwają do dziś czy to w formule ślubów zakonnych w wielu zgromadzeniach jak i w tekstach dogmatycznych począwszy od Sobór Trydencki aż po Katechizm Kościoła Katolickiego. Także z polskiego podwórka ostatniego czasu - można tę rozległość oddziaływań ukazać choćby przez przytoczenie związków, jakie występują, na co wskazuje sam autor, w oryginalnej metodzie szkoleń zarządzania opracowanej przez praktyka i teoretyka treningów personalnych, Ryszarda Stockiego, wskazującego te odniesienia choćby przy okazji omawiania znaczenia nakreślenia misji dla skuteczności zarządzania. Co najmniej od XIX w. każdy Papież wypowiada się oficjalnie i nie jeden raz: podkreślając znaczenie Ćwiczeń Duchownych Św. Ignacego.

</doc>
<doc id="1246010" url="https://pl.wikipedia.org/wiki?curid=1246010" title="Księga Elenium">
Księga Elenium

Ksiąga Elenium – trylogia, opisująca dzieje kontynentu Eosii i przygód rycerza Sparhawka. Autorem trylogii jest David Eddings.
W skład cyklu wchodzą:

</doc>
<doc id="1246013" url="https://pl.wikipedia.org/wiki?curid=1246013" title="Hernandulcyna">
Hernandulcyna

Hernandulcyna – organiczny związek chemiczny z grupy terpenoidów, analog bisabolu.
Należy do najsłodszych związków chemicznych na świecie – jest około 1000 razy słodsza od sacharozy. Nie wykazuje właściwości mutagennych ani toksycznych. Hamuje proliferację komórek nowotworowych. Hernandulyna wytwarzana jest przez roślinę ' (w języku azteckim ' – „słodkie ziele”) stosowaną przez Azteków do słodzenia potraw. Ekstrahowany jako mieszanina racemiczna.
Hernandulcyna jest związkiem wrażliwym na wysoką temperaturę – pod jej wpływem rozpada się na 6-metylo-5-hepten-2-on oraz 3-metylo-2-cykloheksan-1-on.

</doc>
<doc id="1246014" url="https://pl.wikipedia.org/wiki?curid=1246014" title="Odmieniec (powieść Rogera Zelazny’ego)">
Odmieniec (powieść Rogera Zelazny’ego)

Odmieniec (tytuł oryg. "Changeling") – powieść fantasy amerykańskiego pisarza Rogera Zelazny’ego, wydana pierwotnie w 1980 roku przez wydawnictwo Ace Books (). Ilustrację na okładce zaprojektował Esteban Maroto.
W Polsce książka została wydana nakładem wydawnictwa Alfa w 1992 roku, w tłumaczeniu Pawła Lipszyca (). Następnie wydawnictwo ISA w 2002 roku wydało ponownie powieść ().
Jest to pierwszy tom dylogii "Światy czarnoksiężnika". Drugim jest "Szalony różdżkarz".
Fabuła.
Zostały opisane dwa światy: nasz, w którym zwyciężyła technika, oraz świat, w którym górę wzięła magia, zaś nauka została odrzucona.
Ginie Lord Det – czarnoksiężnik. Pol jako niemowlę zostaje przeniesiony do naszego świata, a w zamian do świata magii trafia Daniel Chain. Po wielu latach mag Mor podejmuje decyzję o sprowadzeniu Pola z powrotem.

</doc>
<doc id="1246019" url="https://pl.wikipedia.org/wiki?curid=1246019" title="Szalony różdżkarz">
Szalony różdżkarz

Szalony różdżkarz (tytuł oryg. "Madwand") – powieść fantasy amerykańskiego pisarza Rogera Zelazny’ego, wydana pierwotnie w 1981 roku przez wydawnictwo Phantasia Press (). Ilustracja na okładce jest autorstwa Roweny Morrill.
W Polsce książka została wydana nakładem wydawnictwa Alfa w 1992 roku, w tłumaczeniu Pawła Lipszyca (). Ilustrację na okładce zaprojektował Janusz Obłucki.
Jest to drugi tom dylogii „Światy czarnoksiężnika”. Pierwszą jest Odmieniec.
Fabuła.
Zostały opisane dwa światy: nasz, w którym zwyciężyła technika, oraz świat, w którym górę wzięła magia, zaś nauka została odrzucona.
Pol Detson, syn Lorda Deta, posiada potężne naturalne umiejętności czarowania. Są to umiejętności niewytrenowane, jest więc tytułowym szalonym różdżkarzem. Wyrusza na zgromadzenie czarowników by poddać się treningowi.
Trzecia część nigdy nie powstała, zaś powieść nie posiada definitywnego końca.

</doc>
<doc id="1246020" url="https://pl.wikipedia.org/wiki?curid=1246020" title="Fables of the Reconstruction">
Fables of the Reconstruction

Fables of the Reconstruction – trzeci album studyjny zespołu R.E.M. wydany w 1985 roku.

</doc>
<doc id="1246022" url="https://pl.wikipedia.org/wiki?curid=1246022" title="Te Anau (Nowa Zelandia)">
Te Anau (Nowa Zelandia)

Te Anau – miasto w Nowej Zelandii, na Wyspy Południowej, w prowincji Southland. Położone na wschodnim wybrzeżu jeziora Te Anau. Około 2 tys. mieszkańców. W Te Anau znajduje się siedziba Fiordland National Park.
Te Anau to popularne miejsce turystyki w Nowej Zelandii. Posiada rozwinięta bazę noclegową i infrastrukture turystyczną. Służy jako baza jednodniowych wypraw do zatoki Milford Sound i szlaku Millford - jednej z napopularniejszych atrakcji turystycznych kraju.

</doc>
<doc id="1246025" url="https://pl.wikipedia.org/wiki?curid=1246025" title="Rebelde (album)">
Rebelde (album)

Rebelde - debiutancki album meksykańskiego zespołu RBD. Album ukazał się 30 listopada 2004 w Meksyku. Album zawiera piosenki znane z telenoweli Rebelde. Z albumu pochodzą trzy Single, które ukazały się wraz z teledyskami a są to: "Rebelde", "Solo quédate en silencio" i "Salvame". Zaś czwartym i piątym nieoficjalnym singlem są piosenki "Un poco de tu amor" oraz "Otro dia que va".

</doc>
<doc id="1246026" url="https://pl.wikipedia.org/wiki?curid=1246026" title="Štiavnické jazero">
Štiavnické jazero

Štiavnické jazero (miejsc. "Rozgrund") – sztuczny zbiornik wodny w Górach Szczawnickich na Słowacji, w zamknięciu doliny Vyhniańskiego Potoku, ok. 1 km na północny zachód od przełęczy Červená studňa i ok. 5 km na północny zachód od Bańskiej Szczawnicy.
Wybudowany został w latach 1743–1745 staraniem bańskoszczawnickiej Komory Górniczej według projektu wybitnego inżyniera tamtych czasów, Samuela Mikoviniego. Powierzchnia zbiornika wynosi 5,72 ha, maksymalna głębokość 22,3 m i objętość ok. 960 tys. m³. Lustro wody znajduje się na wysokości 705 m n.p.m. Aż do wybudowania w 1855 r. zapory wodnej Meurad w należącej wówczas do Francji Algierii "Rozgrund", z zaporą wysoką na 30,2 m, uznawany był za najśmielsze dzieło inżynierii wodnej na świecie.
Wodę doprowadzają do jeziora dwa kanały zbiorcze o łącznej długości 2030 m. Woda ze zbiornika napędzała stępy do rozdrabniania rudy w Vyhniach.
Od początku XX w. jezioro służy jako zbiornik wody pitnej dla Bańskiej Szczawnicy i w związku z tym nie jest wykorzystywany do celów rekreacyjnych. Woda z niego pompowana jest na przełęcz Červená studňa, skąd grawitacyjnie ścieka do położonego po drugiej stronie przełęczy, na wysokości 710 m n.p.m., małego zbiornika wodociągowego (słow. "Vodárenská vodná nádrž") o pojemności 34 tys. m³. Zbiornik ten również powstał na potrzeby tutejszych zakładów górniczych, a w XVIII w. służył Bańskiej Szczawnicy jako rezerwuar wody na wypadek pożaru.

</doc>
<doc id="1246027" url="https://pl.wikipedia.org/wiki?curid=1246027" title="ZKMiW">
ZKMiW



</doc>
<doc id="1246032" url="https://pl.wikipedia.org/wiki?curid=1246032" title="I’m Not Missing You">
I’m Not Missing You

I'm Not Missing You to popowa piosenka napisana przez Keir "KayGee" Gist, dla Stacie Orrico na jej trzeci studyjny album "Beautiful Awakening". Utwór wydany 3 października 2006 (w Ameryce Północnej) został pierwszym singlem promującym płytę.

</doc>
<doc id="1246033" url="https://pl.wikipedia.org/wiki?curid=1246033" title="W-zetka">
W-zetka



</doc>
<doc id="1246034" url="https://pl.wikipedia.org/wiki?curid=1246034" title="Laskowa (Witoszyce)">
Laskowa (Witoszyce)

Laskowa – przysiółek wsi Witoszyce w Polsce, położony w województwie dolnośląskim, w powiecie górowskim, w gminie Góra.
W latach 1975–1998 przysiółek należał administracyjnie do województwa leszczyńskiego.

</doc>
<doc id="1246035" url="https://pl.wikipedia.org/wiki?curid=1246035" title="Rząd Narodowy (Karola Majewskiego)">
Rząd Narodowy (Karola Majewskiego)

Rząd Narodowy Karola Majewskiego – naczelny organ władz powstania styczniowego od 14 czerwca do 17 września 1863.
Utworzenie.
Powstał po upadku Rządu Narodowego tzw. czerwonych prawników. 14 czerwca Karol Majewski, który przejął kontrolę nad Kasą Główną Królestwa Polskiego, zdeponowaną w Banku Polskim przejął pieczęcie powstańcze (co równoznaczne było z przejęciem władzy) i utworzył nowy Rząd Narodowy. W skład koalicyjnego rządu weszli przedstawiciele stronnictwa białych, czerwonych i zwolennicy gen. Ludwika Mierosławskiego.
Działalność.
Nowy Rząd Narodowy stworzył sieć struktur podziemnego państwa polskiego. Zbierał się codziennie na sesje w Warszawie. Rozpatrywał sprawy napływające z wydziałów: spraw wewnętrznych, skarbu, wojny, prasy spraw zagranicznych, prowincji (później wydziału policji). Centralnym organem koordynującym obieg pism rządowych był Sekretariat Stanu. Sekretariatowi podlegała Ekspedytura, zapewniająca łączność władz centralnych z terenem. 
W skład warszawskiej organizacji miejskiej wchodziły wydziały, podzielone na okręgi, które z kolei podzielone były na około 200 sekcji. Stworzono policję narodową, zajmującą się kontrwywiadem. Istniała żandarmeria osłaniająca władze narodowe, kasa miejska, komisja weryfikacyjna do spraw podatkowych. Czynna był organizacja kobieca tzw. piątek, zajmująca się opieką społeczną. 
Stworzono też sieć organizatorów wojewódzkich, powiatowych i okręgowych podległych Wydziałowi Wojny, pośredniczących pomiędzy administracją cywilną a naczelnikami wojskowymi województw i poszczególnych oddziałów. W końcu sierpnia rząd ogłosił nową ustawę administracyjną. Wprowadzono pięć szczebli administracyjnych, obsadzanych mianowanymi urzędnikami: wieś-parafia-okręg-powiat-województwo. Naczelnikom parafii powierzono powołanie organizacji dziesiątek i setek, obejmujących całą ludność męską zdolną do noszenia broni. 
Podstawą finansową powstania był podatek ofiary narodowej, ściągany przez Rząd Narodowy od obywateli posiadaczy lub rozporządzających stałym dochodem. W lipcu rozpisano pięcioprocentową pożyczkę narodową na sumę 40 mln zł. Na rzecz powstania spływały też składki i ofiary z zagranicy.
Ze zgromadzonych funduszy finansowano przede wszystkim ekwipunek i utrzymanie oddziałów powstańczych. Za granicą nabyto ok. 200 tysięcy karabinów.
Organem prasowym rządu było pismo "Niepodległość", wychodzące w nakładzie 10 tysięcy egzemplarzy.
Upadek.
We wrześniu 1863 nastąpiła stopniowa dekompozycja rządu spowodowana klęskami militarnymi, nasilającym się terrorem władz rosyjskich i rosnącą opozycją czerwonych. 17 września Karol Majewski wynegocjował oddanie sterów powstania Franciszkowi Dobrowolskiemu. Powstał nowy Rząd Narodowy.

</doc>
<doc id="1246036" url="https://pl.wikipedia.org/wiki?curid=1246036" title="Zazi w metrze">
Zazi w metrze

Zazi w metrze (franc. "Zazie dans le métro") – powieść francuskiego pisarza Raymonda Queneau, opublikowana w 1959. Książka zajęła 36 miejsce na liście 100 książek XX wieku według „Le Monde”.
Kilkunastoletnia Zazi wraz z matką przyjeżdża do Paryża i zostaje na dwa dni oddana pod opiekę wuja Gabriela. Potężny mężczyzna pracuje w kabarecie jako tancerka (przebiera się w kobiece ubrania), a wśród jego przyjaciół znajduje się spora grupa podobnych mu oryginałów. Marzeniem Zazi jest przejażdżka metrem, jednak pracownicy podziemnej kolei właśnie strajkują. Dziewczynka ucieka z mieszkania wuja i jego żony, podczas wędrówki po mieście poznaje nowych ludzi oraz przeżywa zwariowane przygody. Ostatecznie do metra nie trafi.
"Zazi w metrze" jest jedną z najbardziej znanych książek Queneau. Przy jej pisaniu wykorzystał słownictwo gwarowe, stworzone przez siebie neologizmy oraz gry słowne. W 1960 powieść zekranizował Louis Malle ("Zazie w metrze").
Na język polski przetłumaczyła Maryna Ochab, która uzyskała nagrodę „Literatury na Świecie” 2005.

</doc>
<doc id="1246038" url="https://pl.wikipedia.org/wiki?curid=1246038" title="Kostrzanie">
Kostrzanie

Kostrzanie to zespół folklorystyczny, powstał w 1975 roku z inicjatywy Koła Gospodyń Wiejskich w Kostrza w Gminie Strzegom. 
Jest zespołem wielopokoleniowym, liczy około 80 osób w tym 6-osobową kapelę. 
Nadzór merytoryczny nad zespołem sprawuje Strzegomskie Centrum Kultury. 
W swoim repertuarze zespół posiada tańce pochodzące z różnych regionów państwa: krakowskiego, lubelskiego, dolnośląskiego, łowickiego, rzeszowskiego oraz tańce i śpiewy łowickie towarzyszące obchodom Święta Chleba, Dożynki/Dożynkom oraz repertuar religijny. 
Zespół występował w wielu miejscach w kraju jak i za granicą, m.in. w Czechach, Bułgarii, Francji, Niemczech, Macedonii, Grecji, we Włoszech i na Węgrzech. Zdobył wiele wyróżnień oraz nagród: Grand Prix IV Międzywojewódzkich Konfrontacji Dziecięcych i Młodzieżowych zespołów artystycznych w Jeleniej Górze '97, I Miejsce w Ogólnopolskim Festiwalu Wiejskich Zespołów Artystycznych Kielce '97 oraz nagrodę Ministra Kultury i Sztuki oraz kuratora radomskiego w finale XI Ogólnopolskiego Festiwalu Kultury Młodzieży Szkolnej Przysuch '97. 
Od 1992 roku zespół "Kostrzanie" jest współorganizatorem Międzynarodowego Festiwalu Folkloru w Strzegomiu, który odbywa się każdego roku w sierpniu. Od roku 1993 "Kostrzanie" są członkiem polskiej sekcji CIOFF. 
Od 1990 roku z zespołem współpracuje pani Małgorzata Wiłkomirska. Choreografem zespołu od roku 1989 jest Jolanta Misztal, a kierownikiem zespołu jest Zbigniew Suchyta.

</doc>
<doc id="1246039" url="https://pl.wikipedia.org/wiki?curid=1246039" title="Nerwiak niedojrzały">
Nerwiak niedojrzały



</doc>
<doc id="1246041" url="https://pl.wikipedia.org/wiki?curid=1246041" title="Święta Klotylda">
Święta Klotylda

Klotylda, "Chrodechilda", cs. Błagowiernaja carica Kłotilda, (ur. ok. 470 roku w Lyonie, zm. 3 czerwca 545 w Tours) – święta katolicka i prawosławna.
Żywot świętej.
Życiorys św. Klotyldy spisano w X wieku na podstawie zapisków św. Grzegorza z Tours. Była córką Chilperyka II – brata i współregenta króla Burgundów Gundobada.
W 483 roku król Franków salickich z dynastii Merowingów Chlodwig I wysłał do Burgundii poselstwo w sprawie ewentualnego małżeństwa z Klotyldą do którego doszło w 492 roku (mimo że Chlodwig miał już syna z nieprawego łoża – Teuderyka I). Taki krok władcy Franków można tłumaczyć chęcią pozyskania sojuszników przeciwko Wizygotom.
Urodziła mu czterech synów i córkę:
Dzieci zostały ochrzczone, a mąż przyjął chrzest z rąk św. Remigiusza. Po śmierci Chlodwiga przeniosła się do Tours i tam zmarła, a pochowana została w Paryżu.
Kult.
Relikwie św. Klotyldy, królowej były przechowywane i obnoszone w procesjach aż do rewolucji francuskiej. Do dziś znajdują się one w kościele Saint-Leu w Paryżu.
W ikonografii święta odziana jest w królewskie szaty i koronę. W dłoniach trzyma zwój pisma.
Wspomnienie liturgiczne w Kościele katolickim obchodzone jest 3 czerwca, natomiast w Cerkwi prawosławnej 3/16 czerwca, tj. 16 czerwca według kalendarza gregoriańskiego.

</doc>
<doc id="1246043" url="https://pl.wikipedia.org/wiki?curid=1246043" title="Józef Przytuła">
Józef Przytuła



</doc>
<doc id="1246044" url="https://pl.wikipedia.org/wiki?curid=1246044" title="Rangowanie">
Rangowanie



</doc>
<doc id="1246045" url="https://pl.wikipedia.org/wiki?curid=1246045" title="Diterpeny">
Diterpeny

Diterpeny (C20H32) – i ich pochodne, związki organiczne z grupy terpenów, są tetramerami izoprenu. Występują głównie w żywicach roślinnych. Charakteryzują się wysoką temperaturą wrzenia. Dotychczas nie znalazły większego zastosowania praktycznego.
Przykładami są: stewiol, kwasy żywiczne, fitol i labdany.

</doc>
<doc id="1246046" url="https://pl.wikipedia.org/wiki?curid=1246046" title="Metody rangowe">
Metody rangowe

Metody rangowe – zbiór metod statystycznych, w których próba jest na wstępie rangowana, tzn. każda wartość każdej cechy jest zastępowana jej pozycją (rangą) na uporządkowanej rosnąco liście wszystkich wartości tej cechy, lub przynajmniej niezmienniczych ze względu na operację rangowania danych wejściowych.
Operacja taka sprawia, że zachowują się informacje o wzajemnych relacjach pomiędzy wartościami danej cechy, jednak niezależnie od rozkładów przed rangowaniem rozkład każdej cechy po rangowaniu jest identyczny (jednostajny) Niezależnie od rozkładu, z którego losowana jest próba, każda permutacja rang jest jednakowo prawdopodobna, co jest wykorzystywane w wielu testach statystycznych.
Właściwości te sprawiają, że metody rangowe w przeciwieństwie do metod parametrycznych:
Można je zatem stosować także w sytuacjach, gdy metody parametryczne zawodzą.
Z drugiej strony, jeśli populacja ma dobrze określony rozkład (np. normalny) i nie ma obserwacji odstających, metody parametryczne, jako bardziej wyspecjalizowane, dają zwykle lepsze wyniki.
Metody rangowe są szczególnym przypadkiem metod statystyki nieparametrycznej.

</doc>
<doc id="1246049" url="https://pl.wikipedia.org/wiki?curid=1246049" title="NROL-21">
NROL-21



</doc>
<doc id="1246050" url="https://pl.wikipedia.org/wiki?curid=1246050" title="Republika Kosowa">
Republika Kosowa



</doc>
<doc id="1246053" url="https://pl.wikipedia.org/wiki?curid=1246053" title="Danny Denzongpa">
Danny Denzongpa

Danny Denzonga (Tshering Phintso „Danny” Denzongpa, ur. 25 lutego 1948) – bollywoodzki aktor pochodzący ze stanu Sikkim (urodził się jeszcze w niezależnym od Indii królestwie Sikkim). Zaczął karierę od śpiewania indyjsko-nepalskich pieśni. Pierwotnie chciał zostać oficerem armii indyjskiej, był przyjęty do prestiżowej uczelni, ale matka przerażona znajomymi zabitymi w wojnie chińsko-indyjskiej 1962 roku ubłagała go, aby zrezygnował z pomysłu, ukończył więc Instytut Filmowy w Pune. Odrzucił rolę negatywną w "Sholay" który stał się kultowym filmem w Indiach. Grał w hollywoodzkim filmie "Siedem lat w Tybecie" u boku Brada Pitta. Najbardziej znany jest z ról w "16 December" i "Asoka Wielki", w którym grał przyjaciela Asoki granego przez Shah Rukh Khana.
W 2003 został wyróżniony Orderem Padma Shri.

</doc>
<doc id="1246054" url="https://pl.wikipedia.org/wiki?curid=1246054" title="Mihail Andricu">
Mihail Andricu

Mihail Andricu (ur. 22 grudnia 1894 w Bukareszcie, zm. 4 lutego 1974 tamże) – rumuński kompozytor. W latach 1926–1959 był profesorem konserwatorium w Bukareszcie. Tworzył muzykę symfoniczną (symfonie, suity, koncerty) balety ("Taina" 1932, "Luceafărul" 1951), muzykę kameralną i pieśni, członek korespondent Akademii Rumuńskiej.

</doc>
<doc id="1246055" url="https://pl.wikipedia.org/wiki?curid=1246055" title="Test Kruskala-Wallisa">
Test Kruskala-Wallisa

Test Kruskala-Wallisa – rangowy test statystyczny porównujący rozkłady zmiennej w formula_1 populacjach. Test nie zakłada normalności rozkładów. Niekiedy uważany jest za nieparametryczną alternatywę dla jednoczynnikowej analizy wariancji pomiędzy grupami.
Hipotezą zerową formula_2 jest równość dystrybuant rozkładów w porównywanych populacjach.
Danymi wejściowymi jest formula_3 -elementowa próba statystyczna podzielona na formula_4 rozłącznych grup o licznościach formula_5 Zakłada się, że każda grupa jest losowana z innej populacji.
Wykonywane jest rangowanie całej próby (połączone wszystkie grupy).
Niech formula_6 oznacza rangę w całej próbie formula_7-tego elementu z formula_8-tej grupy.
Statystyka testowa Kruskala-Wallisa:
gdzie:
Statystyka ta jest miarą odstępstwa średnich próbkowych rang od wartości średniej wszystkich rang, równej formula_11
Dokładne obliczenie rozkładu tej statystyki wymagałoby sprawdzenia wszystkich układów rang. W praktyce, do obliczania p-wartości korzysta się z twierdzenia, mówiącego, że przy (jednocześnie):
zachodzi:
gdzie formula_18 to zmienna o rozkładzie chi-kwadrat z formula_19 stopniami swobody.

</doc>
<doc id="1246056" url="https://pl.wikipedia.org/wiki?curid=1246056" title="Teodoryk I">
Teodoryk I



</doc>
<doc id="1246057" url="https://pl.wikipedia.org/wiki?curid=1246057" title="Okręg wyborczy Croydon Central">
Okręg wyborczy Croydon Central

Okręg wyborczy Croydon Central powstał w 1974 i wysyła do brytyjskiej Izby Gmin jednego deputowanego. Okręg obejmuje wschodnią i centralną część London Borough of Croydon.

</doc>
<doc id="1246060" url="https://pl.wikipedia.org/wiki?curid=1246060" title="Synagoga Beit Bella">
Synagoga Beit Bella



</doc>
<doc id="1246061" url="https://pl.wikipedia.org/wiki?curid=1246061" title="Bełasica">
Bełasica

Bełasica (maced. i bułg. "Беласица", gr. "Μπέλλες" - "Béles", "Κερκίνη" - "Kerkíni") – pasmo górskie, u zbiegu granic Macedonii Północnej, Bułgarii i Grecji. 
Bełasica rozciąga się równoleżnikowo na długości około 60 km między dolinami Wardaru na zachodzie i Strumy na wschodzie. Szerokość pasma wynosi 7 do 9 km, powierzchnia - około 670 km². Na północy Bełasica opada w dolinę Strumicy, na południu - w ujściowe odcinki dolin Wardaru i Strumy. Przeciętne wysokości pasma wynoszą od 300 do 1900 m n.p.m. Najwyższy szczyt - Radomir (2029 m n.p.m.) w zachodniej części pasma, inne znaczniejsze szczyty - Kongur (1951 m n.p.m.), Debeło byrdo (1951 m n.p.m.), Łozen (1898 m n.p.m.) i Tumba (1880 m n.p.m.). Południowe stoki opadają w kierunku jeziora Dojran (zachodnie) oraz sztucznego jeziora Kierkini (wschodnie).
Bełasica jest jednym z najstarszych pasm górskich Bałkanów. Jest zbudowana ze skał metatmorficznych - amfibolitów, granitów i gnejsów. 
Wyższe partie gór są jednolicie zalesione - dominują dąb, buk i jesion. Najwyższe szczyty są nagie i kamieniste. U podnóży gór rozciągają się pastwiska. Klimat wykazuje silne cechy śródziemnomorskie. 
Na szczycie Tumba zbiegają się granice Macedonii Północnej, Bułgarii i Grecji. W Grecji leżą południowe stoki Belasicy (45% powierzchni), w Bułgarii - północno-wschodnie (20%), w Macedonii Północnej – zachodnia część pasma (35%). 
W 1014 roku w wąwozach Bełasicy rozegrała się bitwa pod Klidion.
Od 2001 roku w sierpniu każdego roku odbywają się rajdy turystyczne na szczyt Tumba pod hasłem "Bałkany bez granic".
W 2003 roku obszar gór został objęty euroregionem Bełasica.

</doc>
<doc id="1246062" url="https://pl.wikipedia.org/wiki?curid=1246062" title="Jatrofon">
Jatrofon

Jatrofon – organiczny związek chemiczny z grupy terpenów. Jest przedstawicielem makrocyklicznych diterpenoidów, o szkielecie jatrofanu. Wyodrębniony został z "Jatropha gossypiifolia". W eksperymentach na zwierzętach wykazuje aktywność przeciw nowotworom wywoływanym przez wirusy. 2-Hydroksyjatrofon wydobywany z korzeni tej samej rośliny ma również silne właściwości przeciwnowotworowe.

</doc>
<doc id="1246067" url="https://pl.wikipedia.org/wiki?curid=1246067" title="Malva">
Malva



</doc>
<doc id="1246068" url="https://pl.wikipedia.org/wiki?curid=1246068" title="Cembrenen">
Cembrenen

Cembrenen – organiczny związek chemiczny z grupy diterpenów. Występuje w tytoniu, sosnach, koralowcach i owadach. Wykazuje aktywność przeciwnowotworową, powoduje też łuszczycę.

</doc>
<doc id="1246069" url="https://pl.wikipedia.org/wiki?curid=1246069" title="Vindšachtské jazero">
Vindšachtské jazero

Vindšachtské jazero (również "Tajch Veľká Vindšachta") – sztuczny zbiornik wodny w Górach Szczawnickich na Słowacji w południowo-wschodniej części miejscowości Štiavnické Bane.
Należy do grupy tzw. piargskich tajchów, znajdujących się w rejonie Szczawnickich Bani, dawniej znanych jako Piarg. Zachowały się do dziś 4 tajchy: Krechsengrund, Bakomi, Veľká (Horná) Vindšachta i Evička. Tajch Malá (Dolná) Vindšachta albo tzw. Suchý tajch już nie istnieje.
Zbiornik wybudowano w latach 1712–1715 według projektu Mateja Kornela Hella. Jego przeznaczeniem, podobnie jak innych bańskoszczawnickich "tajchów", było gromadzić wodę niezbędną do napędu maszyn i urządzeń tutejszych kopalń i hut. Powierzchnia zbiornika wynosi 4,40 ha, maksymalna głębokość 13,5 m, a objętość ok. 534 tys. m³. Wodę doprowadzały do jeziora z okolicznych zboczy cztery kanały zbiorcze o łącznej długości 9 km.
Obecnie wykorzystywane do celów rekreacyjnych: kąpiel, sporty wodne, połów ryb.

</doc>
<doc id="1246071" url="https://pl.wikipedia.org/wiki?curid=1246071" title="Alcea">
Alcea



</doc>
<doc id="1246076" url="https://pl.wikipedia.org/wiki?curid=1246076" title="Trepça (Kosowo)">
Trepça (Kosowo)

Trepça (Trepča) - albań. Trepça, serb. Trepča - osada założona przez saskich górników w roku 1303, jako wieś Trepice ; ośrodek górnictwa cynku, ołowiu oraz srebra w Kosowie (region Mitrovica), na południowych stokach Kopaoniku. Huta ołowiu i cynku.
Nazwa.
Nazwa wsi może mieć dość skomplikowany rodowód, ale literatura albańska wywodzi ją od zestawienia słów "trzy-piece". 

</doc>
<doc id="1246079" url="https://pl.wikipedia.org/wiki?curid=1246079" title="Synagoga Sefer Chaim w Buenos Aires">
Synagoga Sefer Chaim w Buenos Aires

Synagoga Sefer Chaim w Buenos Aires (z hebr. "Księga Życia") – synagoga znajdująca się w Buenos Aires, stolicy Argentyny. Jest pierwszą więzienną synagogą w Ameryce Łacińskiej.
Synagoga została założona w 2006 roku w więzieniu Devoto z inicjatywy Daniela Govercheskyego, studenta seminarium rabinicznego usługującego w więźniom. Wcześniej wyznawcy judaizmu odbywający karę spotykali się z rabinami w więziennej kaplicy rzymskokatolickiej. Podczas uroczystości otwarcia 6 więźniów wniosło zwoje Tory śpiewając pieśni w języku hebrajskim.

</doc>
<doc id="1246082" url="https://pl.wikipedia.org/wiki?curid=1246082" title="Qatar Telecom German Open 2007">
Qatar Telecom German Open 2007

Tenisowy turniej WTA Qatar Telecom German Open 2007 odbył się w dniach 5 - 13 maja w niemieckim Berlinie na kortach ziemnych. Pula nagród wyniosła 1 340 000 dolarów amerykańskich.

</doc>
<doc id="1246086" url="https://pl.wikipedia.org/wiki?curid=1246086" title="Szkoła Warszawska">
Szkoła Warszawska

Szkoła Warszawska – ugrupowanie malarzy z Akademii Sztuk Pięknych w Warszawie, uczniów Tadeusza Pruszkowskiego, działające w latach 1929–1939. 
Malowali pod wpływem francuskich postimpresjonistów, lansowali jaśniejsze odcienie i tematykę związaną ze współczesnym życiem. 
Do Szkoły Warszawskiej należeli: Eugeniusz Arct, Włodzimierz Bartoszewicz, Leokadia Bielska-Tworkowska, Michał Bylina, Władysław Koch, Antoni Łyżwański, Wacław Palessa, Jadwiga Przeradzka, Aleksander Rak, Teresa Roszkowska, Efraim i Menasze Seidenbeutelowie.

</doc>
<doc id="1246087" url="https://pl.wikipedia.org/wiki?curid=1246087" title="Jakub Barner">
Jakub Barner

Jakub Barner (ur. w 1641 w Elblągu, zm. w 1709) – polski chemik i lekarz. W 1698 roku wydał w Norymberdze książkę "Chymia philosophica", która zyskała opinię jednego z najlepszych podręczników chemii.

</doc>
<doc id="1246090" url="https://pl.wikipedia.org/wiki?curid=1246090" title="Cecil Parkinson">
Cecil Parkinson

Cecil Edward Parkinson, baron Parkinson (ur. 1 września 1931 w Carnforth, Lancashire, zm. 22 stycznia 2016) – brytyjski polityk, członek Partii Konserwatywnej, minister w rządach Margaret Thatcher, dwukrotnie przewodniczący swojej partii.
Jest synem pracownika kolei. Wykształcenie odebrał w Lancaster Royal Grammar School. Dzięki uzyskanemu tam stypendium rozpoczął studia na kierunku anglistyka w Emmanuel College na Uniwersytecie Cambridge. Później zmienił kierunek studiów i zaczął studiować prawo. Po studiach odbył służbę wojskową w lotnictwie. W 1957 poślubił Anne Jarvis. Doczekał się z nią trzech córek (Emmy, Mary i Jo). Następnie Parkinson rozpoczął pracę w MetalBox Compaty. W 1961 założył własną firmę, Parkinson-Hart securities.
W czerwcu 1970 wysytartował w wyborach do Izby Gmin w okręgu Northampton, ale bez powodzenia. Do parlamentu dostał się w listopadzie tego roku, wygrywając wybory uzupełniające w okręgu Enfield West. Kiedy okręg został zlikwidowany w lutym 1974 Parkinson wystartował w nowo utworzonym okręgu South Hertfordshire. Kiedy i ten okręg został zlikwidowany w 1983 Parkinson przeniósł się do okręgu Hertsmere.
Po zwycięstwie konserwatystów w wyborach 1979 Parkinson objął stanowisko w ministerstwie handlu. We wrześniu 1981 został przewodniczącym Partii Konserwatywnej oraz członkiem gabinetu jako Paymaster-General. W 1982 został dodatkowo Kanclerzem Księstwa Lancaster. Mimo iż zajmował drugorzędne stanowiska znalazł się w składzie ścisłego gabinetu Margaret Thatcher podczas wojny o Falklandy. W 1983 nadzorował kampanię wyborczą swojej partii. Po sukcesie wyborczym otrzymał stanowisko ministra handlu i przemysłu.
Z tego stanowiska musiał jednak zrezygnować już w październiku 1983, kiedy okazało się, że jego była sekretarka, Sara Keays, która zaszła z nim w ciążę, upubliczniła informacje o ich 12-letnim romansie. Do rządu Parkinson powrócił w 1987. Otrzymał wówczas stanowisko ministra energii. W 1989 został ministrem transportu. Zrezygnował w 1990, wraz z dymisją Margaret Thatcher. W 1992 zrezygnował ze startu w wyborach do Izby Gmin.
Jeszcze w tym samym roku został kreowany parem dożywotnim jako baron Parkinson i zasiadł w Izbie Lordów. W 1997 ponownie został przewodniczącym Partii Konserwatywnej i członkiem gabinetu cieni Williama Hague'a. Z tego stanowiska zrezygnował w 1998. Obecnie jest wiceprzewodniczącym Conservative Way Forward Group.

</doc>
<doc id="1246093" url="https://pl.wikipedia.org/wiki?curid=1246093" title="Krocetyna">
Krocetyna

Krocetyna – organiczny związek chemiczny z grupy karotenoidów będący dwukarboksylową pochodną β-karotenu. Ma ceglastoczerwoną barwę. Jej ester di-β-gentiobiozylowy, zwany krocyną, jest głównym barwnikiem szafranu. Występuje też w kwiatach dziewanny.

</doc>
<doc id="1246094" url="https://pl.wikipedia.org/wiki?curid=1246094" title="Okręg wyborczy Enfield West">
Okręg wyborczy Enfield West

Okręg wyborczy Enfield West powstał w 1950 r. i wysyłał do brytyjskiej Izby Gmin jednego deputowanego. Okręg obejmował zachodnią część London Borough of Enfield. Okręg został zniesiony w 1974 r.

</doc>
<doc id="1246097" url="https://pl.wikipedia.org/wiki?curid=1246097" title="Okręg wyborczy South Hertfordshire">
Okręg wyborczy South Hertfordshire

Okręg wyborczy South Hertfordshire powstał w 1974 r. i wysyłał do brytyjskiej Izby Gmin jednego deputowanego. Okręg obejmował południową część hrabstwa Hertfordshire. Okręg został zniesiony w 1983 r.

</doc>
<doc id="1246098" url="https://pl.wikipedia.org/wiki?curid=1246098" title="Opunake">
Opunake

Opunake – miasto w nowozelandzkim regionie Taranaki. Położone jest na południowo-zachodnim wybrzeżu Wyspy Północnej, 45 km na południowy zachód od miasta New Plymouth. Liczy około 1600 mieszkańców.

</doc>
<doc id="1246101" url="https://pl.wikipedia.org/wiki?curid=1246101" title="Droga krajowa B58 (Niemcy)">
Droga krajowa B58 (Niemcy)

Droga krajowa 58 () – niemiecka droga krajowa przebiegająca z zachodu na wschód od granicy z Holandią koło Bamerbruch do miejscowości Beckum, gdzie krzyżuje się z drogą B61 i B475 w Nadrenii Północnej-Westfalii.
Miejscowości leżące przy B58.
Bamerbruch, Straelen, Vossum, Pont, Geldern, Issum, Potterhof, Alpen, Grünthal, Niederfeld, Zambachs, Büderich, Wesel, Peddenberg, Damm, Schermbeck, Wulfen, Haltern am See, Hullern, Seppenrade, Lüdinghausen, Ascheberg, Drensteinfurt, Ahlen, Roland, Neubeckum, Beckum.

</doc>
<doc id="1246103" url="https://pl.wikipedia.org/wiki?curid=1246103" title="In Requiem">
In Requiem

In Requiem – jedenasty album studyjny brytyjskiej grupy metalowej Paradise Lost.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1246104" url="https://pl.wikipedia.org/wiki?curid=1246104" title="Okręg wyborczy Hertsmere">
Okręg wyborczy Hertsmere

Okręg wyborczy Hertsmere powstał w 1983 r. i wysyła do brytyjskiej Izby Gmin jednego deputowanego. Okręg obejmuje miejscowości Bushey, Radlett, Potters Bar oraz Borehamwood w hrabstwie Hertfordshire.

</doc>
<doc id="1246106" url="https://pl.wikipedia.org/wiki?curid=1246106" title="Thiago Alcântara">
Thiago Alcântara

Thiago Alcântara do Nascimento (ur. 11 kwietnia 1991 w San Pietro Vernotico) – hiszpański piłkarz pochodzenia brazylijskiego, występujący na pozycji pomocnika w angielskim klubie Liverpool oraz w reprezentacji Hiszpanii.
Kariera klubowa.
Początki kariery.
Thiago urodził się we włoskim mieście Bari, w okresie, w którym jego ojciec grał dla US Lecce. Wychowywał się jednak w Brazylii, która była jego rodzinnym krajem. Mieszkał tam wraz z matką. Karierę rozpoczął w dziecięcych kategoriach brazylijskiej drużyny CR Flamengo. W wieku 5 lat przeniósł się do Hiszpanii. Dołączył tam do klubu Ureca. Mając 10 lat wrócił do CR Flamengo. Do Hiszpanii trafił ponownie w 2004, tym razem dołączając do FC Barcelony.
FC Barcelona.
W pierwszej drużynie zadebiutował 17 maja 2009, kiedy to wszedł na ostatnie 18 minut przegranego spotkania z RCD Mallorca. 20 lutego 2010, w spotkaniu ligowym z Racingiem Santander, Thiago zdobył swoją pierwszą bramkę w barwach Barcelony. W 77. minucie wszedł na boisko za Yayę Touré, zaś siedem minut później strzelił gola, dzięki czemu ustalił wynik meczu na 4:0.
W sezonie 2010/2011 zaczął regularnie trenować z pierwszym zespołem i w sumie zaliczył w nim 12 występów. 17 stycznia 2011 dyrektor sportowy Barcelony, Andoni Zubizarreta, ogłosił zawodnikowi, że od sezonu 2011/2012 na stałe stanie się zawodnikiem pierwszego zespołu. 2 kwietnia 2011 podczas wygranego 1:0 meczu z Villarreal CF po raz pierwszy wyszedł w podstawowym składzie.
Bayern Monachium.
14 lipca 2013 Thiago podpisał czteroletni kontrakt z Bayern Monachium, który zapłacił za niego Barcelonie 25 milionów euro.
Liverpool.
18 września 2020 podpisał 4 letni kontrakt z Liverpoolem a kwota transferu wyniosła 30 milionów euro.
Kariera reprezentacyjna.
Thiago występuje również w młodzieżowych reprezentacjach Hiszpanii. Z drużyną U-17 uczestniczył w Młodzieżowych Mistrzostwach Europy w Turcji na których Hiszpanie zajęli pierwsze miejsce. W finałowym meczu z reprezentacją Francji Thiago zdobył jednego z goli. Dwa lata później Thiago uczestniczył w Mistrzostwach Europy U-19 odbywających się we Francji. Był podstawowym zawodnikiem reprezentacji Hiszpanii, która doszła do finału tej imprezy. We wrześniu 2010 zadebiutował w reprezentacji U-21 w meczu z Holandią.
Życie prywatne.
Thiago jest synem brazylijskiego piłkarza Mazinho oraz brazylijskiej siatkarki Valérii Alcântara. Jego brat Rafinha również jest piłkarzem.
Ma również młodszą siostrę, Thaisę, oraz brata, Bruno.

</doc>
<doc id="1246107" url="https://pl.wikipedia.org/wiki?curid=1246107" title="Arthur Kurt Andrae">
Arthur Kurt Andrae

Arthur Kurt Andrae (ur. 21 stycznia 1900 w Voigtsdorf, data śmierci nieznana) – zbrodniarz nazistowski, członek personelu niemieckich obozów koncentracyjnych Sachsenburg, Buchenwald, Lichtenburg, Flossenbürg i Mittelbau-Dora oraz SS-Hauptscharführer.
Urodził się w Voigtsdorf w Saksonii. Służbę obozową rozpoczął w czerwcu 1933 w Sachsenburgu. W latach 1937–1938 przebywał w Buchenwaldzie, skąd przeniesiony został do Lichtenburga (1939). Następnie pełnił również służbę we Flossenbürgu. Członek załogi Mittelbau-Dora (Nordhausen) od października 1943 do kwietnia 1945, gdzie kierował cenzurą pocztową. Andrae był odpowiedzialny za plądrowanie przez esesmanów paczek przesyłanych więźniom przez rodziny lub Czerwony Krzyż. Jedynie ok. 25% zawartości przesyłek, i to towarów najgorszej jakości, trafiało do więźniów. Resztę (zwłaszcza odzież, leki i pożywienie) zabierali esesmani i kapo. Andrae składał karne raporty lub bił więźniów, którzy protestowali przeciw tym praktykom, pogarszającym i tak już fatalne warunki bytowania w obozie. 
Andrae został osądzony po zakończeniu wojny przez amerykański Trybunał Wojskowy w Dachau w procesie załogi Mittelbau-Dora (US vs. Kurt Andrae i inni) w dniach 7 sierpnia – 30 grudnia 1947. Za swoje zbrodnie skazany został na karę 20 lat pozbawienia wolności.

</doc>
<doc id="1246108" url="https://pl.wikipedia.org/wiki?curid=1246108" title="Antena ultrakrótkofalowa">
Antena ultrakrótkofalowa

Anteny ultrakrótkofalowe - rodzaj anten charakteryzujących się małą długością fal, posiadają szerokie możliwości użycia jako anteny obrotowe, z wykorzystaniem ich własności kierunkowych.
Charakterystyka.
Podobnie jak anteny do nadawania falach krótkich, anteny te promieniują pod małymi kątami do poziomu. Ponieważ dla tychże fal kąt krytyczny jest równy zeru, połączenie fal jest zapewnione dzięki wykorzystaniu fali przyziemnej, ale zasięg ograniczony jest ze względu na słabe uginanie się fal.
Jednym z najważniejszych problemów w technice antenowej jest problem rozszerzenia pasma przepuszczania anteny.
Jest to konieczne np. przy nadawaniu sygnału telewizyjnego i wtedy, kiedy używany jest specjalny rodzaj modulacji.
Problem ten rozwiązuje się poprzez zastosowanie dipoli pętlowych o dużej oporności promieniowania oraz przewodów promieniujących i dużych wymiarach "poprzecznych".
Anteny ultrakrótkofalowe są tak skonstruowane, że liczba części szkieletu anteny, w tym izolatorów, jest możliwie jak najmniejsza i wykonana z materiałów dostosowanych do pracy na wielkich częstotliwościach. Jest to uwarunkowane zmniejszeniem strat dielektrycznych i rozstrojeniem dipola, gdyż na falach ultrakrótkich mogłyby być one dość znaczne.
W celu uniknięcia strat wskutek upływu energii i szkodliwych odbić, przewody, które wzmacniają antenę lub maszt zostają rozdzielone izolatorami na odcinku o długościach mniejszych 0,375λ.
Zasilanie.
Anteny zasilane są za pomocą dopasowanej linii zasilającej, najbardziej pożądane jest stosowanie linii zasilającej dwuprzewodowej o oporności falowej 400 Ω.
O ile linia zostanie wykonana z przewodu o średnicy 1,6 ÷ 1,2 mm, to straty promieniowania będą niewielkie. Maksymalna odległość pomiędzy przewodami linii zasilającej z metrowym zakresie fal powinna wynosić 10 cm.
Ogromne znaczenie w radiokomunikacji na tychże falach ma zastosowanie kabli koncentrycznych pozbawionych strat na promieniowanie.
Skręcona listwa o małej oporności jest bardzo wygodna w montażu, ale przy długościach większych niż 3÷4λ straty dielektryczne rosną w niej tak bardzo, że stosowanie jej staje się bezcelowe. Przy większych odległościach należy stosować linię powietrzną..
Formowanie fali.
Anteny z reflektorami parabolicznymi stosuje się w zakresie dla fal o długościach poniżej 1 m. Reflektory takie stosuje się, aby uzyskać wąski strumień promieniowania pochodzącego od anteny umiejscowionej w ognisku paraboli. Zasada działania polega na zmianie przez reflektor fali kulistej wytworzonej przez antenę na falę płaską.

</doc>
<doc id="1246111" url="https://pl.wikipedia.org/wiki?curid=1246111" title="Tajemnica statuetki">
Tajemnica statuetki

Tajemnica statuetki – polska gra przygodowa na PC, wydana 12 lutego 1993 roku na 2 dyskietkach przez firmę Metropolis Software.
Gra została napisana w asemblerze, jej autorami są: Adrian Chmielarz, Grzegorz Miechowski i Andrzej Michalak. Gra należy do pierwszoosobowych, sterowanie odbywa się za pomocą myszy, interakcja z otoczeniem odbywa się poprzez menu w dolnej części ekranu (dostępnych jest sześć czynności, inwentarz oraz mapa). Produkcja w początkowych fazach miała mieć ręcznie rysowaną grafikę, jednak zrezygnowano z takiej oprawy na rzecz zdigitalizowanych zdjęć. Fotografie użyte w grze zrobiono m.in. na Lazurowym Wybrzeżu, w Saint Tropez, Nicei i Monte Carlo, a także w luterańskim zborze w Jędrzychowicach.
Planowano wydanie kontynuacji gry na CD, wykonano nawet serie zdjęciowe, jednakże projekt zawieszono.
Fabuła.
Głównym bohaterem gry jest młody agent Interpolu John Pollack, którego zadaniem jest rozwikłanie zagadki kradzieży relikwii z różnych części świata. W całą sprawę jest zamieszany Joachim Wadner – były komandos CIA.

</doc>
<doc id="1246112" url="https://pl.wikipedia.org/wiki?curid=1246112" title="Bractwo Kurkowe">
Bractwo Kurkowe



</doc>
<doc id="1246118" url="https://pl.wikipedia.org/wiki?curid=1246118" title="Ludwik Szułczyński">
Ludwik Szułczyński

Ludwik Szułczyński (ur. 11 sierpnia 1916 we Wrocławiu, zm. 17 lipca 2007 w Poznaniu) – polski bokser.
Kariera sportowa.
Uprawianie boksu rozpoczął w 1933 roku w klubie Polonia Leszno, po trzech latach, przeszedł do Warty Poznań, gdzie w 1937 zdobył drużynowe mistrzostwo Polski. Tego samego roku, został zawodnikiem HCP Poznań, pozostając w tym klubie do początku wojny. Walcząc na ringu w kategorii średniej w 1939 roku, został mistrzem Polski. W latach 1938 – 1939, czterokrotnie wystąpił w reprezentacji Polski, odnosząc 3 zwycięstwa, przy 1 porażce.
Reprezentując wysoki poziom sportowy, zmuszony został, jak wielu innych sportowców, przerwać ciekawie zapowiadającą się karierę z powodu wybuchu wojny.
Został pochowany na Cmentarzu Junikowo w Poznaniu (pole 8-2-7-7).

</doc>
<doc id="1246119" url="https://pl.wikipedia.org/wiki?curid=1246119" title="Cerkiew św. Włodzimierza w Wieluniu">
Cerkiew św. Włodzimierza w Wieluniu

Cerkiew pod wezwaniem św. Włodzimierza – dawna cerkiew w Wieluniu. Funkcjonowała w latach 1852–1902, gdy została zastąpiona większą cerkwią Przenajświętszej Bogarodzicy Maryi. W okresie międzywojennym w budynku funkcjonowało jedno z wieluńskich kin, a obecnie jedna z bibliotek. 

</doc>
<doc id="1246120" url="https://pl.wikipedia.org/wiki?curid=1246120" title="Masaaki Satake">
Masaaki Satake

 – reprezentant Japonii w karate i kick-boxingu. Mistrz świata karate Seidō-kaikan z 1993 roku. Był jednym z pionierów K-1 i czołowym japońskim kick-boxerem lat 90. (wicemistrz K-1 World Grand Prix 1994). W latach 2000–2002 walczył w MMA w barwach PRIDE FC.

</doc>
<doc id="1246121" url="https://pl.wikipedia.org/wiki?curid=1246121" title="Kit Kat Club">
Kit Kat Club



</doc>
<doc id="1246122" url="https://pl.wikipedia.org/wiki?curid=1246122" title="Oskar Helbig">
Oskar Helbig

Oskar Georg Helbig (ur. 23 maja 1911, zm. ?) – zbrodniarz nazistowski, członek administracji niemieckiego obozu koncentracyjnego Mittelbau-Dora i SS-Oberscharführer.
Członek załogi Mittelbau-Dora (Nordhausen) od 5 grudnia 1944 do 6 kwietnia 1945, gdzie pełnił służbę w obozowej administracji kolejno jako: kierownik magazynów żywnościowych dla więźniów i załogi SS, księgowy i urzędnik w wydziale zajmującym się odzieżą więźniów. Helbig znęcał się nad więźniami, bijąc ich pałką czy biczem.
Oskar Helbig został osądzony po zakończeniu wojny przez amerykański Trybunał Wojskowy w Dachau w procesie załogi Mittelbau-Dora (US vs. Kurt Andrae i inni). Za swoje zbrodnie skazany został na karę 20 lat pozbawienia wolności, zamienioną następnie na 10 lat więzienia przez komisję rewizyjną.

</doc>
<doc id="1246123" url="https://pl.wikipedia.org/wiki?curid=1246123" title="Bezwodnik kwasowy (chemia organiczna)">
Bezwodnik kwasowy (chemia organiczna)



</doc>
<doc id="1246124" url="https://pl.wikipedia.org/wiki?curid=1246124" title="Allomony">
Allomony

Allomony (z gr. "allos" – inny) – substancje semiochemiczne wywołujące reakcję korzystną jedynie dla dawcy. Należą do nich antybiotyki, repelenty czy substancje zwabiające ofiary. Przykładem allomonu jest proherbicyd – 1,4,5-trihydroksynaftalen, wytwarzany przez liście orzecha włoskiego, który po spłukaniu deszczem opada na ziemię, gdzie zostaje utleniony do 5-hydroksynaftochinonu-1,4, związku hamującego wzrost niektórych roślin (działanie allelopatyczne). Do allomonów zalicza się też kocineliny, alkaloidy wytwarzane przez biedronki, które odstraszają drapieżniki chętne do konsumowania tychże chrząszczy.
Termin "allomony" został wprowadzony w 1968 przez W. L. Browna i T. Eisnera dla określenia międzygatunkowych sygnałów chemicznych. Później wprowadzono podział tych sygnałów na allomony w wyżej przedstawionym znaczeniu oraz kairomony.

</doc>
<doc id="1246126" url="https://pl.wikipedia.org/wiki?curid=1246126" title="Juri Yokoyama">
Juri Yokoyama

 – japońska siatkarka, złota medalistka igrzysk olimpijskich, mistrzostw świata, pucharu świata i igrzysk azjatyckich.
Życiorys.
Yokoyama wraz z reprezentacją Japonii zdobyła złote medale podczas igrzysk azjatyckich 1974 odbywających się w Teheranie oraz na mistrzostwach świata 1974 w Meksyku. Wystąpiła na igrzyskach olimpijskich 1976 w Montrealu. Zagrała wówczas we wszystkich meczach olimpijskiego turnieju, w tym we zwycięskim meczu finałowym ze reprezentacją Związku radzieckiego. Tryumfowała w pucharze świata 1977 rozgrywanym w jej ojczyźnie. W 1978 zdobyła srebrny medal na mistrzostwach świata w Związku Radzieckim, a w następnym roku obroniła mistrzostwo igrzysk azjatyckich w Bangkoku.
W latach 1973–1982 była zawodniczką klubu Unitika Phoenix, z którym dwukrotnie zdobyła mistrzostwo ligi japońskiej w 1980 i 1981. Kilkukrotnie była wyróżniona jako najlepiej punktująca oraz najlepsza przyjmująca, broniąca i atakująca japońskich rozgrywek.

</doc>
<doc id="1246128" url="https://pl.wikipedia.org/wiki?curid=1246128" title="Rury kotłowe">
Rury kotłowe

Rury kotłowe – rury bezszwowe stalowe do zastosowania w podwyższonych temperaturach. Rury produkuje się z żarowytrzymałych węglowych i niskostopowych stali, które znoszą obciążenie przy wysokich ciśnieniach i temperaturach.
Rury używane są na części energetycznych urządzeń takich jak kotły, przegrzewacze pary, przewody parowe i podobne.
Podział ogólny rur kotłowych: węglowe oraz stopowe (niskostopowe).
Najczęściej używane gatunki rur stalowych: St 35.8 I lub III, 15Mo3 według DIN 17175/2448 oraz P235GH TC1 lub TC2 według EN 10216.

</doc>
<doc id="1246133" url="https://pl.wikipedia.org/wiki?curid=1246133" title="Konrad II (margrabia Łużyc)">
Konrad II (margrabia Łużyc)

Konrad II, niem. "Konrad II von Landsberg" (ur. przed 13 września 1159, zm. 6 maja 1210) – margrabia Marchii Łużyckiej (Dolnych Łużyc), syn i następca margrabiego Dedona III z dynastii Wettynów.
Życiorys.
Po śmierci ojca w 1190 został margrabią Dolnych Łużyc (niem. "Niederlausitz", część Marchii Miśnieńskiej). Jeszcze przed tą datą poślubił Elżbietę, córkę księcia polskiego Mieszka III Starego, wdowę po księciu czeskim Sobiesławie II. Małżeństwo zostało zawarte celem umocnienia politycznych związków czesko-wettyńskich. 
W 1209 Konrad II w porozumieniu ze swym zięciem podjął próbę zajęcia ziemi lubuskiej, która podlegała księciu wielkopolskiemu Władysławowi Laskonogiemu. Początkowo Konradowi udało się pokonać księcia Władysława i zająć Lubusz, gdzie wymordował wszystkich obrońców miasta. Zwycięstwo Konrada nie było jednak trwałe, ponieważ już po śmierci margrabiego (6 maja 1210) ziemię lubuską zajęły wojska księcia śląskiego Henryka Brodatego, sojusznika Laskonogiego. 
Został pochowany w kościele ufundowanego przez ojca klasztoru Zschillen.
Rodzina.
Dziećmi Konrada II i Elżbiety byli:
Zobacz też.
Bitwa pod Lubuszem (1209)

</doc>
<doc id="1246139" url="https://pl.wikipedia.org/wiki?curid=1246139" title="Gardłoród Darwina">
Gardłoród Darwina

Gardłoród Darwina, żaba Darwina ("Rhinoderma darwinii") – gatunek płaza bezogonowego z rodziny gardłorodowatych (Rhinodermatidae).
Opis.
Niewielka, brunatna lub zielonkawa żaba posiada wyrostek na końcu nosa. Długość 3 cm, waga: 5 g
Występowanie.
Zwierzę to zamieszkuje bogate w zimne potoki zbocza Andów w Chile i Argentynie.
Rozmnażanie.
W okresie wiosny na brzegu strumienia samica składa kilka dużych jaj. Samiec je połyka. Jaja (z reguły dwa) umieszczane są w workach rezonacyjnych. Tam wykluwają się i przechodzą metamorfozę kijanki, a schronienie opuszczają mierzące prawie centymetr żabki. Sposób wychowu potomstwa stanowi przystosowanie do skrajnego dla płazów środowiska. Kijanki nie miałyby szans rozwoju w szybko płynącej wodzie.
Odżywianie.
Odżywia się niewielkimi owadami i skorupiakami.

</doc>
<doc id="1246142" url="https://pl.wikipedia.org/wiki?curid=1246142" title="Élisée Reclus">
Élisée Reclus

Élisée Reclus (ur. 15 marca 1830, zm. 4 lipca 1905) – francuski geograf; działacz anarchistyczny.
Życiorys.
Élisée Reclus urodził się w Sainte-Foy-la-Grande (w departamencie Gironde). Był drugim synem protestanckiego pastora; miał czternaścioro rodzeństwa, z których niektórzy stali się później znani jako pisarze, działacze polityczni albo naukowcy.
Edukację zaczął w Nadrenii, kontynuował ją w szkole protestanckiej w Montauban, a potem na uniwersytecie w Berlinie, gdzie kształcił się pod kierunkiem Carla Rittera.
Do 1851 r. mieszkał we Francji, skąd wyjechał po zamachu stanu i wprowadzeniu rządów Ludwika Napoleona Bonaparte (grudzień 1851). Następne sześć lat (1852–1857) spędził w Wielkiej Brytanii, Stanach Zjednoczonych, Ameryce Środkowej i Kolumbii. Po powrocie do Paryża opublikował wiele artykułów z dziedziny geografii w czasopismach „Revue des Deux Mondes” (istniejący do dzisiaj magazyn kulturalny) i „Tour du monde” oraz innych periodykach, a także książki "Histoire d’un ruisseau" i "La Terre, description des phénomènes de la vie du globe" (2 tomy).
W 1869 r. przyłączył się do Międzynarodowego Aliansu Demokracji Socjalistycznej, stworzonego przez Michała Bakunina.
W 1870 r. podczas oblężenia Paryża przez wojska pruskie Reclus należał do kompanii balonowej Félixa Nadara, wywożącej i przywożącej pocztę z i do oblężonego miasta (było to pierwsze wykorzystanie balonów do masowego przewozu poczty w historii).
Brał udział w Komunie Paryskiej, która została proklamowana krótko potem w odpowiedzi na kapitulację Francji – jako członek Gwardii Narodowej, jak i I Międzynarodówki. Był autorem manifestu opublikowanego w czasopiśmie „Cri du Peuple” (Krzyk ludu), skierowanego przeciwko rządowi w Wersalu.
5 kwietnia dostał się podczas walk do niewoli, a 16 października został skazany na dożywotnie zesłanie do Nowej Kaledonii. Dzięki wstawiennictwu naukowców angielskich i amerykańskich wyrok zamieniono w styczniu 1872 r. na dożywotnie wygnanie.
Po krótkim pobycie we Włoszech wyjechał do Clarens w Szwajcarii, gdzie wznowił swoją pracę naukową, publikując "Histoire d'une montagne" (dalszy ciąg "Histoire d'un ruisseau") i pisząc większą część swojego naukowego opus magnum "La Nouvelle Géographie universelle, la terre et les hommes" w 19 tomach (publikowanych w latach 1875–1894). Dzieło otrzymało w 1892 r. złoty medal francuskiego Towarzystwa Geograficznego (jednocześnie z wydaniem francuskim ukazało się też wydanie angielskie).
W połowie lat 70. XIX w. Reclus był jednym z pierwszych działaczy anarchistycznych, którzy opowiedzieli się za odrzuceniem anarchokolektywizmu i poparciem anarchokomunizmu (pod silnym wpływem Reclusa pozostawał Piotr Kropotkin, uznany później za najwybitniejszego teoretyka tego nurtu anarchizmu). To również m.in. dzięki niemu pod koniec lat 70. działacze jednej z głównych wówczas organizacji anarchistycznych w Europie – Federacji Jurajskiej – zaczęli popierać program anarchokomunistyczny.
Od 1892 r. pracował na uniwersytecie w Brukseli. Zmarł 4 lipca 1905 w Torhout (pod Brugią).

</doc>
<doc id="1246143" url="https://pl.wikipedia.org/wiki?curid=1246143" title="Twierdzenia Hohenberga-Kohna">
Twierdzenia Hohenberga-Kohna

Twierdzenia Hohenberga-Kohna są podstawą kwantowochemicznej teorii funkcjonału gęstości.
Pierwsze twierdzenie Hohenberga-Kohna.
Pierwsze twierdzenie Hohenberga-Kohna głosi, że dla niezdegenerowanego stanu podstawowego, energia układu jest jednoznacznie określona przez jego gęstość elektronową, czyli że energia układu jest funkcjonałem gęstości elektronowej. Warto zauważyć, że pierwsze twierdzenie Hohenberga-Kohna nie podaje postaci tego funkcjonału, a jedynie stwierdza jego istnienie.
W postaci bardziej ogólnej, pierwsze twierdzenie Hohenberga-Kohna stwierdza, że istnieje jednoznaczny związek między gęstością elektronową a potencjałem zewnętrznym układu, a zatem nie tylko jego energią, ale wszystkimi obserwablami. Pierwsze twierdzenie Hohenberga-Kohna można też uogólnić na stany zdegenerowane.
Dowód pierwszego twierdzenia Hohenberga-Kohna (dowód nie wprost).
Założmy, że gęstości formula_1 stanu podstawowego odpowiadają dwa różne potencjały zewnętrzne formula_2 i formula_3 (oraz hamiltoniany formula_4 i formula_5), a zatem też dwie różne funkcje falowe, formula_6 i formula_7
Z zasady wariacyjnej wynika, że:
Analogicznie:
Prowadzi to zatem do sprzeczności:
co dowodzi fałszywości założeń początkowych i tym samym prawdziwości pierwszego twierdzenia Hohenberga-Kohna.
Drugie twierdzenie Hohenberga-Kohna.
jest odpowiednikiem zasady wariacyjnej w teorii funkcjonałów gęstości i głosi, że gdy oblicza się energię stanu podstawowego dla próbnych gęstości elektronowych, minimum energii występuje dla dokładnej gęstości elektronowej stanu podstawowego.
Twierdzenia Hohenberga-Kohna sformułowane zostały przez Pierre’go Hohenberga i Waltera Kohna w 1964 roku.

</doc>
<doc id="1246145" url="https://pl.wikipedia.org/wiki?curid=1246145" title="Mistrzostwa Europy w Biathlonie 2008">
Mistrzostwa Europy w Biathlonie 2008

Mistrzostwa Europy w Biathlonie 2008 odbyły się w czeskiej miejscowości Nové Město na Moravě, w dniach 19 lutego – 24 lutego 2008 roku. Rozegrane zostały 4 konkurencje: bieg indywidualny, bieg sprinterski, bieg pościgowy i bieg sztafetowy. Wszystkie konkurencje zostały rozegrane dla mężczyzn i kobiet seniorów oraz juniorów. W sumie odbyło się 16 biegów.
Wyniki mężczyzn.
Bieg pościgowy – 12,5 km.
Polacy nie startowali.
Wyniki mężczyzn (juniorzy).
Bieg pościgowy – 12,5 km.
Polacy nie startowali.

</doc>
<doc id="1246150" url="https://pl.wikipedia.org/wiki?curid=1246150" title="Kurt Erich Schreiber">
Kurt Erich Schreiber

Kurt Erich Schreiber (ur. 1911, zm. ?) – zbrodniarz hitlerowski, członek załogi obozu koncentracyjnego Flossenbürg i SS-Hauptscharführer.
Członek personelu Flossenbürga od 1941 do lutego 1945 roku, gdzie pełnił służbę jako urzędnik w wydziale odpowiedzialnym za pracę przymusową więźniów, kierownik drużyny roboczej, członek plutonu egzekucyjnego i oficer szkoleniowy rekrutów SS. Schreiber brał udział w licznych masowych egzekucjach, które miały miejsce na terenie Flossenbürga (m.in. w styczniu 1942 roku w rozstrzelaniu ok. 50 jeńców radzieckich). Często maltretował więźniów.
W pierwszym procesie załogi Flossenbürga przed amerykańskim Trybunałem w Dachau za swoje zbrodnie Schreiber skazany został na 20 lat pozbawienia wolności.

</doc>
<doc id="1246157" url="https://pl.wikipedia.org/wiki?curid=1246157" title="Jan Michał Link">
Jan Michał Link

Jan Michał Link właściwe Hans Michel Linck (zm. przed 15 maja 1698) – inżynier wojskowy, major artylerii i architekt Zamościa. 
Studiował architekturę u Jana Jaroszewicza. W 1652 został zaangażowany przez Zamoyskich do prac projektowo-budowlanych w Zamościu i pozostał tam aż do swojej śmierci. Pełnił tu funkcję ceikwarta (opiekuna) arsenału. Jako nadworny architekt ordynata Marcina Zamoyskiego w Zamościu zamieszkał dopiero pod koniec życia w kamienicy Linkowskiej przy Rynku Wielkim w budynku, którego fasadę sam zaprojektował. W 1687 aż do swojej śmierci prowadził prace fortyfikacyjne w Twierdzy Zamość. W tym czasie przebudowany został bastion III, w którego narożach dolnych barków umieścił wieżyczki strażnicze, przed V i VI bastionem narożne kojce, a także prace budowlane przy innych bastionach.
Wśród budynków zaprojektowanych przez Jana Michała Linka są również:
Jego autorstwu przypisywane są:

</doc>
<doc id="1246159" url="https://pl.wikipedia.org/wiki?curid=1246159" title="Droga krajowa B59 (Niemcy)">
Droga krajowa B59 (Niemcy)

Droga krajowa 59 () – niemiecka droga krajowa przebiegająca z północnego zachodu na południowy wschód od skrzyżowania z drogą B57 w Mönchengladbach do Kolonii w Nadrenii Północnej-Westfalii.

</doc>
<doc id="1246161" url="https://pl.wikipedia.org/wiki?curid=1246161" title="Westport (Nowa Zelandia)">
Westport (Nowa Zelandia)

Westport, miasto w Nowej Zelandii na Wyspie Południowej. Położone na północnym brzegu i przy ujściu rzeki Buller. Około 3800 mieszkańców.

</doc>
<doc id="1246164" url="https://pl.wikipedia.org/wiki?curid=1246164" title="Santa Ana (Misiones)">
Santa Ana (Misiones)

Santa Ana − miasto w prowincji Misiones w Argentynie. Położone 30 km na wschód od Posadas, stolicy prowincji.

</doc>
<doc id="1246166" url="https://pl.wikipedia.org/wiki?curid=1246166" title="Andrzej Krajewski">
Andrzej Krajewski

Andrzej Jan Krajewski (ur. 24 listopada 1949 w Warszawie) – polski dziennikarz i publicysta, były prezes zarządu Forum Obywatelskiego Rozwoju.
Życiorys.
Z wykształcenia ekonomista, ukończył w 1971 studia w Szkole Głównej Planowania i Statystyki. W okresie PRL pracował jako dziennikarz „Expressu Wieczornego”, „Razem”, „Przeglądu Technicznego” i „Firmy”. W drugiej połowie lat 70. krótko należał do PZPR. W 1980 wstąpił do „Solidarności”, był członkiem zarządu Regionu Mazowsze i delegatem na I Krajowy Zjazd Delegatów w Gdańsku. Od 1980 do 1982 publikował w „Niezależności”. Po wprowadzeniu stanu wojennego związany z czasopismami drugiego obiegu („Tygodnikiem Wojennym”, „CDN”, „Wyzwoleniem”, „Vacatem”, „Praworządnością”). Wydawał publikacje książkowe w podziemiu, jest autorem pozycji "Cicerone" (1987), "Region USA" (1989) i "Kiedy Polska" (1989). W latach 1986–1987 przebywał na University of Michigan jako stypendysta Programu Fulbrighta. Pod koniec lat 80. był redaktorem nowojorskiego „Nowego Dziennika”.
Przez rok był doradcą ministra finansów Leszka Balcerowicza. Pracował następnie m.in. jako korespondent TVP i Polskiego Radia w Waszyngtonie (1990–1994), był pierwszym redaktorem naczelnym „Przeglądu Reader’s Digest” (1994–2001). Prowadził także zajęcia na Uniwersytecie Warszawskim. Od 2001 do 2003 był zastępcą redaktora naczelnego tygodnika „Forum”. W latach 2003–2005 był wiceprezesem Stowarzyszenia Dziennikarzy Polskich i dyrektorem Centrum Monitoringu Wolności Prasy.
W 2004 bez powodzenia kandydował w wyborach do Parlamentu Europejskiego z listy Platformy Obywatelskiej. Od 2005 freelancer, jest autorem polskiego rozdziału raportu "Nations in Transition 2006" fundacji Freedom House. Należy do Stowarzyszenia Wolnego Słowa. Do 2011 był prezesem zarządu Forum Obywatelskiego Rozwoju.
W 2014, "za wybitne zasługi w działalności na rzecz przemian demokratycznych w Polsce, za osiągnięcia w podejmowanej z pożytkiem dla kraju pracy zawodowej i społecznej", został odznaczony Krzyżem Kawalerskim Orderu Odrodzenia Polski.
Od września 2020 do lutego 2021 prowadził autorską audycję w internetowej rozgłośni Halo.Radio.

</doc>
<doc id="1246167" url="https://pl.wikipedia.org/wiki?curid=1246167" title="Park wiejski w Zielonkach">
Park wiejski w Zielonkach

Park wiejski w Zielonkach – park położony jest w rejonie tzw. Marszowca; jest to część południowa Gminy Zielonki (a na wschód od samych Zielonek), przy granicy z Krakowem. Jego powierzchnia wynosi 2 ha 54 a.
Pierwotnie na terenie na którym obecnie jest lokalizowany park znajdowała się cegielnia, która wydobywała surowce naturalne. Zakład ten eksploatował złoża surowców ilastych. Główną bazą surowca były iły mioceńskie oraz lessy i piaski czwartorzędowe, które zalegały w nakładzie. Cegielnia ta powstała około 1900 roku. Eksploatacja trwała do 1997, a ponieważ stosowano tutaj metodę odkrywkową, to w wyniku wydobywania surowców powstały wyrobiska które po pewnym czasie wypełniły się wodą. Część osób twierdziło, że przyczyniła się do tego góra, która znajdowała się w rejonie Marszowca. Góra ta była bardzo nawodniona i z tego właśnie terenu wody podskórne spływały w dół i wypełniły powstałe wyrobiska. Początkowo mieszkańcy Zielonek uważali że woda ta posiada specyficzne właściwości zdrowotne i kąpali się w niej, z czasem jednak wyrobiska te częściowo zarosły zielenią i przekształciły się w stawy, ale nadal stanowiły dla tutejszych mieszkańców teren rekreacji przez lata.
W międzyczasie – na przełomie lat 60. i 70. – miasto Kraków wykorzystało wyrobiska, a zwłaszcza pierwsze z dostępem do drogi jako wysypisko śmieci, które następnie zasypano kilkumetrowa warstwą ziemi i gruzu.
W 1993 roku uchwalono Miejscowy Plan Ogólny Zagospodarowania Przestrzennego dla Gminy Zielonki i w początkowym zamierzeniu projektanta tego planu było wykorzystanie terenu dawnej cegielni oraz wysypiska śmieci jako element scalający Park Krajobrazowy Dolinki Krakowskie w Zielonkach z Krakowem, a dokładnie z Doliną Prądnika. Jednak pomysł ten spotkał się z wyraźnym sprzeciwem ludności i na skutek nacisków lokalnych społeczności, przerwano planowany pas zieleni i w części tego miejsca pojawiły się tereny o charakterze budowlanym. W tej sytuacji trudno było sprecyzować przeznaczenie pozostałej części terenu, gdyż znajdowały się tutaj zarówno stawy jak i częściowo zasypane wyrobiska, a nie mogły być one też w całości wykorzystane jako tereny budowlane ze względów technicznych, gdyż tereny te były terenami nasypowymi o kilkunastometrowej warstwie nasypowej. Ostatecznie ten obszar gry inwestycyjnej, zaliczono po raz pierwszy do obszarów które umożliwiały lokalizację zieleni publicznej.
W roku 1998 Rada Gminy zdecydowała o przeznaczeniu działki gminnej obejmującej część terenu dawnej cegielni a dokładnie wysypiska pod inwestycję "Park Wiejski w Zielonkach", a pozostała część terenu cegielni została sprzedana przez Zakład Ceramiki prywatnym osobom.
Koncepcja parku.
Pierwotna koncepcja inwestycji "Parku wiejskiego" z 1998, zakładała, że od strony północnej granicę Parku stanowić będzie droga wojewódzka Zielonki – Bibice. Od tej strony planowało się parking dla samochodów oraz budynek toalet publicznych i szatni dla kortów tenisowych. Korty umiejscowione w tym rejonie to dwa pola do gry oraz niewielkie trybuny i ściana treningowa. Obok planowany był plac zabaw dla dzieci i altana. Dalszą część Parku miała stanowić przestrzeń małego "błonia" i staw z roślinnością wodną. Nad węższą częścią stawu planowano mostek ciągu pieszego o charakterze komunikacyjnym łączący osiedle z resztą wsi. Nawierzchnia tego ciągu miała być nawierzchnią asfaltową dla rozróżnienia od ciągów o charakterze rekreacyjnym, dla których planowano nawierzchnie z kostki brukowej. W południowej stronie Parku planowano stworzenie ogródka skalnego z charakterystycznymi dla tego terenu skałkami wapiennymi i naturalną roślinnością lokalna oraz ogród wrzosowiskowy. Całość założenia miała być obsadzona zielenią wysoką liściastą z akcentami drzew szpilkowych. Nie planowano ogrodzenia Parku z wyjątkiem terenu kortów i placu zabaw dla dzieci. Jednak projekt ten nie został zrealizowany.
We wrześniu 2006 roku został sporządzony nowy projekt "Parku" przez architekta Miłosza Łuckiego. Zgodnie z projektem zagospodarowania tego terenu obszar został podzielony na kwadratowe kwartały, wzdłuż których poprowadzono podstawowe żwirowe ścieżki piesze. Niezależnie od tego wytyczono dwie ścieżki o nieregularnym kształcie okalające cały teren. W te podstawowe osie kompozycyjno-komunikacyjne wpisano elementy funkcjonalne oraz zieleń. Jeżeli chodzi o rozwiązania funkcjonalne, to przyjęto zasadę, że dwie najdłuższe ścieżki są głównymi ciągami spacerowymi. Mają one charakter alei, podkreślony drzewami nasadzonymi w szpalerze oraz zdublowaniem ścieżek. Pomiędzy nimi w osobnych kwartałach znajdują się: boisko do siatkówki i koszykówki, plac zabaw dla dzieci oraz pagórek, będący akcentem krajobrazowym – punktem widokowym lub w zimie górką saneczkową dla dzieci.

</doc>
<doc id="1246170" url="https://pl.wikipedia.org/wiki?curid=1246170" title="Joe Brown (piłkarz)">
Joe Brown (piłkarz)

Joseph "Joe" Brown (ur. 26 kwietnia 1929 w Cramlington, zm. 30 października 2014), były angielski piłkarz i trener.
Kariera.
Gracz.
Brown rozpoczął swą piłkarską karierę w Middlesbrough, do którego to przeszedł z juniorów. Do Burnley przeszedł w sierpniu 1952, lecz wystąpił w nim tylko 6 razy z powodu poważnego urazu kręgosłupa. W czerwcu 1954 został kupiony przez Bournemouth, gdzie grał przez następne 6 lat. Wystąpił w 215 meczach strzelając 5 goli. Jego ostatnim klubem był Aldershot, do którego przeszedł w lipcu 1960.
Menadżer.
W 1961 Brown powrócił do Burnley jako członek ekipy trenerskiej, przyczyniając się do zdobycia przez swoją drużynę FA Youth Cup w 1968 roku. W 1976 został głównym trenerem zespołu. W 1977 po sprzeczce z zarządem drużyny przeszedł do Manchester United i zaczął trenować kadrę młodzieżową. W końcu przeszedł na emeryturę i osiadł w Burnley.

</doc>
<doc id="1246176" url="https://pl.wikipedia.org/wiki?curid=1246176" title="Modrolotka czerwonoczelna">
Modrolotka czerwonoczelna

Modrolotka czerwonoczelna ("Cyanoramphus novaezelandiae") – gatunek średniej wielkości ptaka z rodziny papug wschodnich (Psittaculidae). Jest gatunkiem endemicznym Nowej Zelandii. Nie jest zagrożona wyginięciem.
Taksonomia.
Gatunek opisał po raz pierwszy Anders Sparrman w roku 1787. Holotyp pochodził z cieśniny fiordowej Dusky Sound. Sparrman przydzielił modrolotce czerwonoczelnej nazwę "Psittacus Novae Zelandiae", obecnie przez Międzynarodowy Komitet Ornitologiczny (IOC) umieszczana jest w "Cyanoramphus".
Systematyka tego gatunku jest kwestią sporną. IOC wyróżnia trzy podgatunki. Autorzy "Handbook of the Birds of the World" wspominają także o "C. n. cooki", "C. n. saisseti" i "C. n. hochstetteri", jednak obecnie przez Dickinsona i Remsena (autorzy "The Howard and Moore Complete Checklist of the Birds of the World") traktowane są jako osobne gatunki: modrolotka kozia ("C. cooki") i żółtawa ("C. saisseti"), oraz jako podgatunek modrolotki małej o nazwie modrolotka złotawa ("C. malherbi hochstetteri"). IOC każdy z tych trzech taksonów traktuje jako osobny gatunek.
Modrolotka czerwonoczelna znana jest również pod innymi nazwami jak papuga kozia, koza czerwonoczelna i papuga nowozelandzka. Maorysi nazywali ją "kakariki" („mała papuga”), "porete", "kaka–wariki", "powhaitere" i "kawariki". Niemiecka nazwa tego ptaka brzmi "Ziegensittich", co oznacza kozią papugę.
Zasięg występowania i podgatunki.
Zasięg występowania obejmuje mniejsze wyspy Nowej Zelandii. Na wyspach Północnej i Południowej już wymarła. IOC wyróżnia następujące podgatunki:
Na Lord Howe (podgatunek "subflavescens" – modrolotka pustelnicza) i Macquarie (podgatunek "erythrotis") modrolotka czerwonoczelna wymarła na początku XIX wieku; kwestia systematyki tych dwóch taksonów jest sporna – IOC uznaje je za osobne gatunki.
Morfologia.
Długość ciała wynosi do 27 cm, z czego około 14 cm stanowi ogon. Masa ciała mieści się w przedziale 50–113 g, jednak samice ważą przeciętnie 70 g, a samce 80 g. Rozpiętość skrzydeł 32–38 cm. Nie występuje dymorfizm płciowy w upierzeniu, samce są wyraźnie większe o masywniejszej głowie. 
Upierzenie w większości ciemnozielone, od spodu jaśniejsze. Czoło i pasek biegnący przez oko czerwone. Po bokach pleców tuż przy nasadzie ogona również dwie karminowe plamy. Lotki ciemnoszare z niebieskofioletową krawędzią. Tęczówki czerwone. Dziób srebrzystoszary z czarnym zakończeniem. Nogi i stopy szare. Młode posiadają ciemniejsze i bardziej matowe upierzenie.
Ekologia i zachowanie.
Występuje w zróżnicowanych środowiskach, od klimatu zwrotnikowego po subantarktyczny, w tym w gęstych lasach deszczowych strefy umiarkowanej, lasach nadbrzeżnych, w zakrzewieniach, na obrzeżach lasów i terenach otwartych. Prócz tego może zamieszkiwać nadbrzeżne zakrzewienia oraz skaliste zbocza porośnięte odpornymi na sól morską roślinami zielnymi. Na Wyspach Chatham zasiedla tereny otwarte, w zimie przenosi się do lasu.
Gatunek wszystkożerny. Żywi się głównie materią roślinną, prócz tego bezkręgowcami i morskimi mięczakami, niekiedy padliną (również ptasią). Pożywienia szuka w roślinności, jeśli występuje na terenie otwartym – na ziemi. Żeruje zarówno samotnie jak i w parach, grupach rodzinnych i stadach liczących do 30 osobników, przeważnie nad ranem i po południu. Grzebią w ziemi celem wydobycia z niej korzeni lub bezkręgowców. Skład pokarmu jest zmienny, zależy od pory roku. Badane ptaki (1731 obserwacji) wiosną jadły głównie kwiaty (ponad 40% obserwacji), wtedy też ważne w ich diecie stawały się bezkręgowce (około 25%), rzadko spożywane o innych porach roku. Latem spożywały głównie ziarno i kwiaty (np. metrosiderosa wyniosłego). Jesienią podstawę ich diety stanowiły nasiona (około 70% obserwacji) – pozostałe rodzaje pokarmu odnotowano w przypadku mniej niż 20% obserwacji każdy. Zimą podstawę diety stanowiły kwiaty (zauważone podczas 65% obserwacji). Owoce i jagody stanowiły znaczącą część diety od marca do czerwca. Modrolotki czerwonoczelne odzywają się głosem do złudzenia przypominającym meczenie kozy (co znalazło odzwierciedlenie w nienaukowych polskich nazwach i nazwie niemieckiej), ale zazwyczaj milczą. Osobniki żyjące na archipelagach mogą przelatywać z wyspy na wyspę.
Lęgi.
W północnych częściach zasięgu modrolotki czerwonoczelne gniazdują cały rok, w obszarach wysuniętych bardziej na południe w październiku i grudniu. Zwykle para wyprowadza jeden lęg w sezonie. Gniazda mieszczą się w dziuplach, np. drzew z rodzajów "Metrosideros", "Vitex", "Nothofagus", "Olearia" i "Plagianthus", a na obszarach bez drzew w kępach traw lub nawet w norach króliczych. Na wyspach gniazda widziano również na półkach skalnych. Samiec w okresie lęgowym agresywny, wysiadująca samica również potrafi przegonić intruza.
Zniesienie liczy 3–9 jaj; skorupka o kształcie szerokiego owalu, gładka, biała. Inkubacja trwa 18–21 dni, wysiaduje jedynie samica, samiec dostarcza jej pokarm. Młode opuszczają gniazdo po 5–6 tygodniach od wyklucia. Następnie przez blisko dwa tygodnie przebywają w jego okolicy, ucząc się samodzielnie żerować. W tym okresie łączą się w grupy rodzinne. Osiągają dojrzałość płciową w wieku około roku, w niewoli nawet wcześniej. W niewoli mogą dożyć 16 lat, zważywszy na wypadki skutkujące urazami mechanicznymi zwykle żyją około 12 lat.
W niewoli.
Do Europy ptaki tego gatunku trafiły w 1864, kiedy sprowadzono je do londyńskiego zoo. Większe ilości przywieziono w 1967–1968.
Modrolotki czerwonoczelne cechuje znaczna aktywność, ruchliwość i ciekawość świata, nie spędzają wiele czasu w jednym miejscu. Podobnie jak duże papugi potrafią trzymać pożywienie w łapce. Spośród innych papug trzymanych jako zwierzęta domowe wyróżnia je niezwykle szeroki zakres przyjmowanych pokarmów. Podstawową karmę stanowi mieszanka ziaren, prócz tego należy ptakowi zapewnić dużą różnorodność owoców (w tym jagodowych), warzyw, zieleniny (w tym sezonowo dzikich chwastów); zjadają również kwiaty i pączki kwiatowe.
Papugi tego gatunku wymagają częstych kąpieli w ciągu całego roku. Do tego ptakom należy zapewnić zabawki, ze względu na ich aktywność i inteligencję. Minimalne wymiary klatki to 85 na 55 na 90 cm; w środku muszą znajdować się zabawki, papuga zamknięta bez możliwych zajęć męczy się. Odległość między prętami nie może przekraczać 2 cm, istnieje ryzyko utknięcia głowy papugi między nimi. Modrolotki lubią wspinać się i biegać po ściankach klatki, również po suficie. Wymagane jest co najmniej kilka godzin dziennie przebywania poza klatką, w szczególności rano i przed południem. W naturze większość czasu przedstawiciele "C. novaezelandiae" spędzają na ziemi, toteż w niewoli aktywność ptaka przenosi się na dno klatki (nie jest to sygnał niepokojący, jak np. u nimf). Wymusza to na właścicielu częste wymiany wyściółki (zalecane są papierowe ręczniki), tym bardziej, że większość pożywienia jest brudząca i wodnista. Podobnie jak w naturze, rozgrzebują ziarno w karmniku, zanieczyszczając otoczenie. Zalecana średnica obrączki wynosi 5,4 mm.
Uzyskano trzy mutacje barwne:
Choroby i inne problemy zdrowotne.
U modrolotki czerwonoczelnej mogą wystąpić problemy z pierzeniem. Na szyi i głowie występują łysinki, upierzenie może być źle ułożone („rozczochrane”). Przyczyna nie jest znana, możliwa jest zbyt uboga, mało urozmaicona dieta, złe warunki (zbyt sucho i ciepło, optymalna temperatura to 17 °C) lub uwarunkowanie genetyczne. Samice, także samotne, mogą popaść w ciąg składania jaj, niekiedy jedyną opcją jest kuracja hormonalna.
Ptaki trzymane w wolierach zewnętrznych mogą mieć kontakt z odchodami dzikich ptaków; istnieje ryzyko zarażenia pasożytami wewnętrznymi, szczególnie nicieniami "Ascaridia". Występuje także świerzb wywołany przez roztocza z rodzaju "Cnemidocoptes". Prócz wymienionych chorób u modrolotek występują także te powszechne wśród innych ptaków.
Status i zagrożenia.
Przez IUCN od 2017 gatunek klasyfikowany jest jako najmniejszej troski (LC, "Least Concern"; stan w 2020). Wcześniej od 1988 do 2004 posiadał status najmniejszej troski (LC, "Least Concern"), który następnie zmieniono na narażony na wyginięcie (VU, "Vulnerable"), a w 2014 (po zmianach w taksonomii) na bliski zagrożenia (NT, "Near Threatened"). W 1999 całkowitą populację szacowano na 14–25 tysięcy dorosłych osobników skupionych na 3500 km². Od 2014 IUCN i BirdLife International stosują szersze ujęcie systematyczne, podobnie jak autorzy "Handbook of the Birds of the World", i wliczają do "C. novaezelandiae" modrolotkę kozią ("cooki"), żółtawą ("saisseti") i złotawą ("hochstetteri"), w związku z czym zarówno podawane przez obie te organizacje liczebność, jak i zasięg występowania są obecnie większe – odpowiednio 16 500–35 300 dorosłych osobników i 5 540 000 km².
W XIX wieku na terenie Nowej Zelandii nasiliła się kolonizacja przez Europejczyków oraz uprawa zboża. Ptaki były tępione, gdyż uznawano je za szkodniki pól uprawnych. Zagrożenie stanowi wycinka lub wypalanie lasów, pozbawiająca ptaki miejsc do życia i rozrodu. Występuje konkurencja międzygatunkowa o miejsca lęgowe z introdukowanymi gatunkami – majną brunatną ("Acridotheres tristis"), szpakiem zwyczajnym ("Sturnus vulgaris"), rozellą białolicą ("Platycercus eximius") i królewską ("P. elegans"), pałanką kuzu ("Trichosurus vulpecula") oraz pszczołą miodną ("Apis mellifera"). Na Little Barrier Island wystąpił w 2009 wybuch epidemii choroby dzioba i piór (PBFD). Wpływ choroby na tamtejszą populację modrolotek nie został zbadany.

</doc>
<doc id="1246185" url="https://pl.wikipedia.org/wiki?curid=1246185" title="Modrolotka żółtoczapkowa">
Modrolotka żółtoczapkowa

Modrolotka żółtoczapkowa ("Cyanoramphus auriceps") – gatunek średniej wielkości ptaka z rodziny papug wschodnich (Psittaculidae). Jest gatunkiem endemicznym Nowej Zelandii. Jest bliski zagrożenia wyginięciem.

</doc>
<doc id="1246187" url="https://pl.wikipedia.org/wiki?curid=1246187" title="Marco Grassi">
Marco Grassi

Marco Grassi (ur. 8 sierpnia 1968 w Chiasso) – piłkarz szwajcarski grający na pozycji napastnika, obecnie prezydent klubu FC Chiasso.
Kariera klubowa.
Grassi urodził się w kantonie Ticino, gdzie językiem urzędowym jest język włoski. Piłkarską karierę rozpoczął w zespole FC Chiasso, ale to w barwach FC Zug debiutował w 1987 roku w dorosłym futbolu, a konkretnie w drugiej lidze. W drużynie tej występował przez dwa sezony by w 1989 przenieść się do FC Zürich i na koniec sezonu 1989/1990 zaliczył z nim awans do pierwszej ligi. Latem został wypożyczony na pół roku do FC Chiasso, a zimą wrócił do Zurychu. W drużynie tej grał do zimy 1994, a największym sukcesem było zajęcie 5. miejsca w 1993 roku. Rundę wiosenną sezonu 1993/1994 Grassi spędził w Servette FC, z którą zakończył sezon na 4. miejscu w Nationallidze A.
Latem 1994 Grassi wyjechał do Francji. Jego pierwszym klubem w tym kraju było Stade Rennais FC, w którym stworzył atak z Sylvainem Wiltordem. W sezonie 1994/1995 zdobył 15 goli w Ligue 1, co było jego najlepszym dorobkiem strzeleckim w karierze, a w kolejnym zaliczył 11 trafień. Wysoka skuteczność w lidze zaowocowała transferem do AS Monaco. Z klubem z Lazurowego Wybrzeża wywalczył mistrzostwo Francji, jednak jako rezerwowy wystąpił tylko w 12 spotkaniach i przegrał rywalizację o miejsce w ataku z Victorem Ikpebą, Thierrym Henrym i Sonnym Andersonem.
W 1997 roku Grassi powrócił na krótko do Szwajcarii by grać w FC Sion, ale już zimą 1998 znów trafił do Francji, tym razem do AS Cannes, z którym spadł do Ligue 2. W sezonie 1998/1999 występował w Olympique Lyonnais i zajął 3. miejsce w Ligue 1. Przez ostatni sezon w karierze, czyli sezon 1999/2000, Grassi grał w drugoligowym OGC Nice.
Kariera reprezentacyjna.
W reprezentacji Szwajcarii Grassi zadebiutował 17 kwietnia 1993 roku w wygranym 2:0 meczu z Maltą. W 1994 roku był członkiem kadry Helwetów na Mistrzostwach Świata w USA, na których zaliczył tylko jeden mecz grupowy z Kolumbią (0:2). Natomiast w 1996 roku grał na kolejnym turnieju - Euro 96. Na mistrzostwach w Anglii Szwajcarzy nie wyszli z grupy, a Grassi zaliczył 2 mecze: z Anglią (1:1) i z Holandią (0:2). Karierę reprezentacyjną Grassi zakończył w 1998. W kadrze A wystąpił w 31 spotkaniach i zdobył 3 gole.

</doc>
<doc id="1246190" url="https://pl.wikipedia.org/wiki?curid=1246190" title="Durmitor">
Durmitor

Durmitor – jedno z wyższych pasm Gór Dynarskich, położone w Czarnogórze, pomiędzy dolinami źródłowych potoków Driny: Pivy na południowym zachodzie i Tary na północnym wschodzie; najwyższy szczyt Bobotov Kuk, 2522 m; silnie rozczłonkowany, na stokach żłobki i inne formy krasowe; ślady zlodowacenia plejstoceńskiego; lasy iglaste i mieszane; na wysokości 1450 m n.p.m. miasto Žabljak (najwyżej położone w Czarnogórze); Park Narodowy Durmitor (od 1952, powierzchnia 33 tys. hektarów). Wyraz "Durmitor" wywodzi się najprawdopodobniej z języków wschodnioromańskich i oznacza tyle, co "Śpiący" (por. dormitorium). Według innej koncepcji, nazwa gór pochodzi od celtyckiego wyrażenia tłumaczonego na "Rzeka płynąca z gór".
Najwyższe szczyty:

</doc>
<doc id="1246194" url="https://pl.wikipedia.org/wiki?curid=1246194" title="Kolegium Nauk Ekonomicznych i Społecznych w Płocku">
Kolegium Nauk Ekonomicznych i Społecznych w Płocku

Kolegium Nauk Ekonomicznych i Społecznych w Płocku (KNEiS) – obecnie jedyne kolegium Politechniki Warszawskiej. W dniu 3 marca 1995 roku zostało powołane Zarządzeniem Rektora Politechniki Warszawskiej Kolegium Nauk Ekonomicznych i Społecznych, którego organizatorem i pierwszym dyrektorem była dr Irena Bielecka. Zadaniem Kolegium do chwili obecnej, jest kształcenie studentów na kierunku Ekonomia.
Studia w KNEiS.
W Kolegium Nauk Ekonomicznych i Społecznych na kierunku Ekonomia prowadzone są studia:
W ramach kierunku Ekonomia prowadzone są specjalności:

</doc>
<doc id="1246198" url="https://pl.wikipedia.org/wiki?curid=1246198" title="Khaled Mouelhi">
Khaled Mouelhi

Khaled „Kiko” Mouelhi (ur. 13 lutego 1981 w Tunisie) – tunezyjski piłkarz, grający od 2011 w klubie Espérance Tunis, dokąd trafił z Lillestrøm SK z Norwegii. W 2004 na letnich igrzyskach olimpijskich w Atenach zajął wraz z drużyną 3. miejsce w grupie C. W latach 2002–2005 występował w zespole Club Africain Tunis.

</doc>
<doc id="1246205" url="https://pl.wikipedia.org/wiki?curid=1246205" title="Benoit Pedretti">
Benoit Pedretti



</doc>
<doc id="1246208" url="https://pl.wikipedia.org/wiki?curid=1246208" title="Tiassé Koné">
Tiassé Koné

Tiassé Koné (ur. 17 października 1987 w Abidżanie) zawodnik z Wybrzeża Kości Słoniowej grający na pozycji bramkarza. Jest wychowankiem klubu Africa Sports National Abidżan. W 2008 roku odszedł do Spartaka Nalczyk. Natomiast w 2009 roku grał w belgijskim UR Namur. W 2009 roku ponownie grał w zespole Africa Sports. W 2010 roku odszedł do klubu Issia Wazi. Został powołany na Puchar Narodów Afryki w Ghanie.

</doc>
<doc id="1246210" url="https://pl.wikipedia.org/wiki?curid=1246210" title="Thomas Dekker">
Thomas Dekker



</doc>
<doc id="1246212" url="https://pl.wikipedia.org/wiki?curid=1246212" title="The Question Is What Is the Question">
The Question Is What Is the Question

The Question Is What Is The Question – pierwszy singel zespołu Scooter z albumu "Jumpin' All Over the World" wydany 10 sierpnia 2007. Teledysk do utworu przedstawia tancerzy wykonujących różne tricki w rytm muzyki jumpstyle - stylu zespołu. Piosenka ta pojawiła się też na wspomnianym wyżej albumie.

</doc>
<doc id="1246217" url="https://pl.wikipedia.org/wiki?curid=1246217" title="Yūsuke Kaneko">
Yūsuke Kaneko

 – japoński skoczek narciarski, zawodnik klubu Tokio Biso. Czterokrotny medalista uniwersjady: dwukrotnie złoty w drużynie i dwukrotnie brązowy indywidualnie.
Przebieg kariery.
Uczestniczył w zawodach skoków narciarskich na Zimowej Uniwersjadzie 1997 i 1999. Podczas tych pierwszych zdobył złoty medal w zawodach drużynowych oraz brązowy w konkursie indywidualnym na skoczni dużej. Na skoczni normalnej zajął miejsce poza pierwszą ósemką. Również dwa lata później zwyciężył w konkursie drużynowym i był trzeci w indywidualnym na skoczni dużej, natomiast na skoczni normalnej zajął 4. miejsce.
W Pucharze Świata Kaneko zadebiutował 18 stycznia 1997 w Sapporo, zajmując 22. miejsce. Przez kilka sezonów nie startował w tym cyklu. Powrócił w styczniu 2003 w Hakubie, gdzie był 37. 6 lutego 2005 na skoczni w Sapporo zajął 17. pozycję, po ośmiu latach przerwy po raz drugi w karierze zdobywając punkty Pucharu Świata. Był to równocześnie ostatni start Kaneko w zawodach tej rangi. Wszystkie one miały miejsce na japońskich skoczniach. Brał też udział w Letnim Grand Prix, najwyższą pozycję – 14. – zajmując w sierpniu 2003 w Courchevel.
Czterokrotnie zwyciężał w zawodach Pucharu Kontynentalnego. Miało to miejsce w sezonie 1996/1997 w Sapporo, w sezonie 1998/1999 w Westby i Iron Mountain, a także w marcu 2003, na skoczni Yamagata w Zaō. W klasyfikacji generalnej cyklu najwyżej znalazł się w sezonie 1998/1999, gdy był 20. z 431 punktami. Punkty zdobywał przez 11 sezonów z rzędu. Po raz ostatni w zawodach tej rangi wystartował w 2005, zajmując 3. miejsce na skoczni w Zakopanem.
25 marca 2005 podczas zawodów Itō Cup ustanowił nieoficjalny rekord skoczni Ōkurayama, wynoszący 145 m. W 2010 wynik ten wyrównał Noriaki Kasai, a w 2012 poprawił Taku Takeuchi.
Na arenie międzynarodowej po raz ostatni wystartował w marcu 2008, dwukrotnie zajmując 3. miejsce w konkursie FIS Cup w Zaō.
Puchar Kontynentalny.
Źródło:

</doc>
<doc id="1246219" url="https://pl.wikipedia.org/wiki?curid=1246219" title="Homoseryna">
Homoseryna

Homoseryna, (Hse) – organiczny związek chemiczny z grupy aminokwasów niebiałkowych, bezpośredni metabolit przemiany seryny. Produkt naturalny występuje w konfiguracji .
Homoseryna jest związkiem pośrednim podczas biosyntezy trzech aminokwasów egzogennych: metioniny, izoleucyny i treoniny (izomeru homoseryny). Powstaje w wyniku dwuetapowej redukcji grupy karboksylowej łańcucha bocznego kwasu asparaginowego.

</doc>
<doc id="1246221" url="https://pl.wikipedia.org/wiki?curid=1246221" title="Pokój 107">
Pokój 107

Pokój 107 – polski serial komediowy w reżyserii Mirosława Dembińskiego. Emitowany w TVP1 od 31 maja do 23 sierpnia 1997 w soboty o 16:00.
Fabuła przedstawia losy studentów, mieszkańców warszawskiego akademika.
O serialu.
Głównym bohaterem jest młody człowiek – Irek Zięba (w tej roli Jan Wieczorkowski). Pochodzi on z małej miejscowości Sokółka na Białostocczyźnie. Przyjeżdża do Warszawy, rozpoczyna studia historyczne i trafia do Domu Studenckiego nr 3, zwanego "„Matnią”", w którym rozgrywają się główne wątki serialu, dotyczące studenckiego środowiska.
Gdzieś zawierusza się skierowanie Irka do akademika, więc zostaje "„przewaletowany”" przez lokatorów pokoju 107. Nieustanne imprezy i widok pięknych kobiet nie sprzyjają nauce.
Obsada.
W serialu wystąpili:
oraz: Konrad Komorowski, Maria Wejcman, Jacek Urbańczyk, Andrzej Środziński, Katarzyna Kowalska, Zdzisław Rychter (jako sprzedawca samochodu na giełdzie), Tomasz Preniasz (jako Murarz), Janusz Chlebowski, Natalia Matkowska, Agata Cholewińska, Arkadiusz Janiczek (jako Student na egzaminie u profesora Brzeszczyka), Maciej Praniuk, Rafał Rutkowski, Jerzy Gaweł, Mirosław Dembiński (jako Mężczyzna na ulicy), Marcin Jędrzejewski (jako policjant), Agnieszka Sitek (jako dziewczyna na dyskotece w klubie), Jacek Tarowski (jako Student wychodzący z sali egzaminacyjnej, rozmawiający z Irkiem)

</doc>
<doc id="1246228" url="https://pl.wikipedia.org/wiki?curid=1246228" title="Cyrkulacja atmosferyczna">
Cyrkulacja atmosferyczna



</doc>
<doc id="1246229" url="https://pl.wikipedia.org/wiki?curid=1246229" title="Karim Maroc">
Karim Maroc

Karim Maroc (ur. 5 marca 1958 w Hassi El Ghella) – piłkarz reprezentacji Algierii. Wystąpił na mistrzostwach świata w Hiszpanii i mistrzostwach świata w Meksyku.

</doc>
<doc id="1246235" url="https://pl.wikipedia.org/wiki?curid=1246235" title="Faouzi Mansouri">
Faouzi Mansouri

Faouzi Mansouri (arab. فوزي منصوري) (ur. 17 stycznia 1956 w Manzil Bu Rukajba, zm. 18 maja 2022) – algierski piłkarz, reprezentant Algierii w piłce nożnej. Wystąpił w mistrzostwach świata w piłce nożnej w Hiszpanii i mistrzostwach świata w piłce nożnej w Meksyku.

</doc>
<doc id="1246237" url="https://pl.wikipedia.org/wiki?curid=1246237" title="Odbiornik AMUR-2">
Odbiornik AMUR-2

Odbiornik radiowy AMUR-2 – wojskowy odbiornik radiokomunikacyjny, krótkofalowy, eksploatowany w jednostkach łączności Ludowego Wojska Polskiego. Od lat 60 stanowił wyposażenie radiostacji i aparatowni radiowych. Spełniał warunki mobilności i na ówczesne czasy jako urządzenie lampowe był sprzętem dość nowoczesnym.
Warunki pracy.
Konstrukcja odbiornika zapewnia dobrą odporność na wstrząsy i stabilną pracę w szerokim zakresie temperatur.
Przeznaczenie.
Odbiornik AMUR-2 był przeznaczony do zapewnienia odbioru sygnałów telefonicznych i telegraficznych na ustalonych w zależności od zakresu częstotliwościach. Przestrajany był ręcznie bez konieczności używania tabeli strojenia i wprawny operator czynił to w kilkanaście sekund. Mógł też pracować w zakresie płynnym.
Był odbiornikiem podstawowym (głównym) w radiostacjach średniej mocy typu R-118BM-Z i R-102MZ oraz stanowił wyposażenie aparatowni między innymi ARO K-1.
Nowsze wersje odbiornika AMUR-2 miały możliwość realizacji tzw. odbioru zbiorczego. Warunkiem realizacji takiego przedsięwzięcia była współpraca 2 odbiorników tego samego typu, tak więc można to było realizować tylko w aparatowni radioodbiorczej ARO k-1 posiadającej 4 takie odbiorniki.
Konstrukcja.
Posiadał konstrukcję panelową wypełnioną funkcjonalnymi blokami. Podstawowym podzespołem elektronicznym była w tym odbiorniku lampa elektronowa 12Ż1Ł.
Posiadał wiele skomplikowanych filtrów kwarcowych do wydzielania sygnałów z manipulacją częstotliwości o różnych przesuwach. Podstawowy generator kwarcowy posiadał kwarc pracujący w podgrzewanym termostacie zapewniającym stałą temperaturę pracy. Dla zapewnienia współpracy z telegraficznymi urządzeniami końcowymi posiadał panele telegraficzne zapewniające różnorodne warunki współpracy z licznymi regulacjami symetrii sygnału i wielkości tzw. prądu liniowego.

</doc>
<doc id="1246238" url="https://pl.wikipedia.org/wiki?curid=1246238" title="Goudhurst">
Goudhurst

Goudhurst - wieś w Anglii w regionie Royal Tunbridge Wells w hrabstwie Kent. Nazwa miejscowości najprawdopodobniej pochodzi od staroangielskiego zwrotu "guo hyrst" oznaczającego "wzgórze bitwy".

</doc>
<doc id="1246240" url="https://pl.wikipedia.org/wiki?curid=1246240" title="Tumba (Bełasica)">
Tumba (Bełasica)

Tumba (bułg. "Тумба") – szczyt górski w paśmie górskim Bełasica na południowych Bałkanach. Wysokość – 1883 m n.p.m., współrzędne geograficzne – 41°33’85”N, 22°92’76”E. 
Szczyt ma kształt kopuły, tworzą go skały metamorficzne. Roślinność typu subalpejskiego. Szczyt jest dostępny od strony bułgarskiej ze wsi Kljucz, Skryt i Gabrene i od strony macedońskiej ze wsi Smołari. Od 2001 w sierpniu każdego roku odbywają się rajdy turystyczne na szczyt pod hasłem "Bałkany bez granic". 
Na szczycie zbiegają się granice Macedonii Północnej, Bułgarii i Grecji. W punkcie zbiegu granic stoi piramida – znak graniczny nr 1.

</doc>
<doc id="1246241" url="https://pl.wikipedia.org/wiki?curid=1246241" title="Handle System">
Handle System

Handle System – system identyfikatorów przypisywanych do dowolnych obiektów zapisanych cyfrowo (plików, dokumentów elektronicznych itp.) należący i obsługiwany przez "Corporation for National Research Initiatives" (CNRI). Identyfikatory te są na stałe przypisane do obiektów niezależnie od ich fizycznego umiejscowienia i są powiązane z wpisami w specjalnej bazie danych umożliwiającej szybkie uzyskiwanie podstawowych informacji na temat tych obiektów poprzez usługi dostępne w sieciach komputerowych takich jak internet.
Format identyfikatorów.
Handle System jest częścią większej struktury o nazwie "Digital Object Architecture" (DOA), stworzonej przez CNRI. Podstawą działania Handle System jest definicja ogólnego formatu identyfikatorów. Oprócz tego Handle System zapewnia jednolity sposób łączenia tych identyfikatorów z wpisami w bazie danych przypisanych do nich obiektów.
Generalny schemat identyfikatorów wygląda następująco:
codice_1
Struktura i układ "Handle Local Name" mogą być w dowolny sposób ustalane przez instytucję/ciało rejestrujące obiekt pod warunkiem, że w jednoznaczny i unikatowy sposób jest on przypisany do tylko jednego obiektu.
Struktura "Handle Naming Authority" jest definiowana i rejestrowana przez Handle System oraz uznanych przez Handle System rejestratorów lokalnych. "Handle Naming Authority" ma strukturę drzewiastą. Dwie pierwsze cyfry tej części identyfikatora definiują jego rodzaj, a dokładnie instytucję lub inne ciało, która otrzymała od Handle System prawo do rejestrowania całego zakresu identyfikatorów. Np. identyfikatory zaczynające się od cyfr „10.” to system DOI zarządzane przez "International DOI Foundation".
Te pierwsze cyfry przed znakiem „.” nazywane są prefixem. Każdy z rejestratorów, który uzyskał od Handle System prawo do posługiwania się określonym prefixem, może w obrębie swojego zakresu identyfikatorów tworzyć własne prefixy tworzące kolejne podgrupy identyfikatorów. Np. w ramach systemu DOI kolejne cyfry po prefixie „10.” definiują określoną instytucję/firmę rejestrującą określony dokument elektroniczny – np. wydawcę czasopism naukowych. Następnie wydawca, któremu system DOI przyznał jego prefix, może tworzyć kolejny prefix, definiujący konkretne czasopismo.
Np. identyfikator „10.1039/b413474e” – odpowiada publikacji naukowej w czasopiśmie „Journal of Materials Chemistry”, wydawanym przez "The Royal Society of Chemistry".
Dane przypisane do identyfikatorów.
To jakie dane zostaną zostaną przypisane do identyfikatorów oraz w jakiej formie, zależy wyłącznie od decyzji rejestratorów. Zadaniem Handle System jest jedynie zapewnienie stałego powiązania między tymi danymi a identyfikatorami. Zazwyczaj do identyfikatorów są dołączane takie dane jak: adres URL pod którym można znaleźć kopię obiektu, do którego jest przypisany identyfikator, dane o jego właścicielu, warunki udostępniania i krótki opis zawartości obiektu.
System nie określa ani też nie narzuca żadnego systemu zapisu tych danych. Zwykle są one jednak zapisywane w postaci prostego pliku tekstowego lub jako dokument XML.
Przechowywanie i dostęp do identyfikatorów.
W ramach Handle System funkcjonują trzy serwery, których zadaniem jest gromadzenie i bezpłatne udostępnianie danych powiązanych z identyfikatorami. Serwery Handle system gromadzą obligatoryjnie wszystkie identyfikatory tworzone lub nadzorowane przez wszystkie instytucje, którym Handle System dał prawo do rejestrowania identyfikatorów i przydzielił im odpowiedni prefix. Serwery te to główny serwer oraz dwa serwery tworzące na bieżąco kopie bazy danych serwera głównego. Serwery te są zarządzane i opłacane przez CNRI i wykonują funkcję "Globalnego Rejestru Handle" ("Global Handle Registry", GHR)
Instytucje, które otrzymały prefix, są zobowiązane do utrzymywania swoich własnych serwerów, na których są przechowywane dane dotyczące rejestrowanych przez nich identyfikatorów i stałej wymiany swojej części danych z serwerami GHR.
Oprócz przechowywania danych, serwery GHR są też publicznie dostępne przez internet i przy pomocy specjalnego protokołu hdl można z tych serwerów pobierać bezpłatnie dane umożliwiające „rozwiązywanie” identyfikatorów, tzn. uzyskiwanie informacji, które instytucje/firmy rejestrujące identyfikatory zapisały w bazie danych. W przypadku, gdy instytucja/ciało rejestrujące prowadzi swój własny serwer dostępny w internecie, serwery GHR przekazują tylko informację o adresie IP właściwego serwera rejestrującego, natomiast gdy serwer rejestrujący jest wyłączony lub niedostępny, przekazują bezpośrednio informację powiązaną z danym identyfikatorem.
Handle System udostępnia oprogramowanie umożliwiające tworzenie usług internetowych pozwalających na „rozwiązywanie” określonego zakresu identyfikatorów, napisane w języku Java. Samo oprogramowanie jest dostępne bezpłatnie, jednak aby móc uruchomić serwis umożliwiający „rozwiązywanie” identyfikatorów” przy pomocy zwykłej przeglądarki internetowej, należy podpisać z Handle System stosowną umowę i zapłacić od 50 do 425 USD
Przykładem takiego serwisu „rozwiązującego” identyfikatory Handle System jest "dx.doi.org" prowadzony przez "International DOI Foundation" i umożliwiający w prosty sposób odnajdowanie np. elektronicznych wersji publikacji naukowych. Aby się na przykład dowiedzieć, jakiej konkretnie publikacji odpowiada identyfikator „10.1039/b413474e” i gdzie tę publikację odnaleźć w internecie, wystarczy wpisać do okna adresowego przeglądarki internetowej http://dx.doi.org/10.1039/b413474e.
Najważniejsze zastosowania.
Z Handle System korzysta współcześnie wiele instytucji i firm. Są to m.in.:

</doc>
<doc id="1246242" url="https://pl.wikipedia.org/wiki?curid=1246242" title="Tumba (ujednoznacznienie)">
Tumba (ujednoznacznienie)



</doc>
<doc id="1246248" url="https://pl.wikipedia.org/wiki?curid=1246248" title="Mahmoud Guendouz">
Mahmoud Guendouz

Mahmoud Guendouz (ur. 24 lutego 1953 w El-Harrach) – algierski piłkarz grający na pozycji obrońcy, reprezentant kraju w latach 1977–1986, następnie trener piłkarski. Zadebiutował w klubie NA Hussein Dey. Był uczestnikiem mistrzostw świata w piłce nożnej w Hiszpanii i mistrzostw świata w piłce nożnej w Meksyku.

</doc>
<doc id="1246250" url="https://pl.wikipedia.org/wiki?curid=1246250" title="Synagoga w Sadagórze">
Synagoga w Sadagórze

Synagoga w Sadagórze (, "Sadigora-klojz") – żydowska bóżnica położona w dawnym miasteczku Sadagóra koło Czerniowiec, obecnie dzielnicy miasta.
Została wzniesiona w 1842 roku wraz z rodzinnym pałacem ze środków cadyka Izraela Friedmana. Jako fundament budowli posłużyła ziemia przywieziona dwa wieki wcześniej z Jerozolimy.

</doc>
<doc id="1246252" url="https://pl.wikipedia.org/wiki?curid=1246252" title="Stephen Groombridge">
Stephen Groombridge

Stephen Groombridge (ur. 7 stycznia 1755 w Goudhurst w Anglii, zm. 30 marca 1832 w Blackheath w Londynie) – angielski astronom, twórca katalogu gwiazd nazwanego na jego cześć.
Życiorys.
Obserwacje rozpoczął w 1806 w Londynie. "A Catalogue of Circumpolar Stars" zawierający opisy 4243 gwiazd o jasnościach obserwowanych większych niż 9m umieszczonych do 50° od północnego bieguna nieba, został wydany w 1838 po zredagowaniu przez astronoma królewskiego sir G. Airy’ego.
W 1812 został członkiem Royal Society, 8 lat później był jednym z członków założycieli Astronomical Society of London.
W uznaniu jego pracy jedną z planetoid nazwano (5657) Groombridge.

</doc>
<doc id="1246253" url="https://pl.wikipedia.org/wiki?curid=1246253" title="Hocine Ragued">
Hocine Ragued

Hocine Ragued (ur. 11 lutego 1983 w Paryżu) – tunezyjski piłkarz grający na pozycji pomocnika.
Karierę rozpoczął w Paris Saint-Germain, w którym rozegrał jedno spotkanie w Ligue 1. W latach 2002–2003 był wypożyczony do FC Istres, a w 2004 roku do FC Gueugnon. W latach 2006–2009 grał w RAEC Mons, a w latach 2009–2011 w Slavii Praga. Z kolei w sezonie 2011/2012 był piłkarzem Karabüksporu. Posiada także obywatelstwo francuskie. W reprezentacji Tunezji zadebiutował w 2006 roku.

</doc>
<doc id="1246254" url="https://pl.wikipedia.org/wiki?curid=1246254" title="William Thomas Calman">
William Thomas Calman

William Thomas Calman (29 grudnia 1871 w Dundee - 29 września 1952) – szkocki zoolog, specjalizujący się w badaniach nad skorupiakami.
Calman urodził się w Dundee, gdzie ukończył High School of Dundee. W towarzystwie naukowym w rodzinnym Dundee poznał D'Arcy Thompson. Został jego pomocnikiem w laboratorium. Thompson umożliwił mu bezpłatne uczestnictwo w wykładach na Uniwersytecie w Dundee. Po ukończeniu z wyróżnieniem studiów w 1895 r., Calman objął tam posadę wykładowcy, gdzie pracował przez następne osiem lat. Później pracował w Muzeum Historii Naturalnej w Londynie, gdzie był asystentem kuratora działu zoologii (opiekował się m.in. sekcją skorupiaków i kikutnic). W 1909 r. napisał sekcję o skorupiakach w "Treatise on Zoology" ("Rozprawa Zoologiczna") autorstwa Raya Lankestera, w której umieszcza wprowadzenie do nadrzędów: Eucarida (raki właściwe), Peracarida (torboraki) i Hoplocarida (hoplitowce). Jest także autorem podziału skrzelonogów (Branchiopoda) na cztery rzędy: bezpancerzowce (Anostraca), przekopnice (Notostraca), muszloraczki (Conchostraca) i wioślarki (Cladocera) (obecnie podrząd w rzędzie dwupancerzowców (Diplostraca)). W 1921 r. Calman został członkiem Royal Society, jako pierwszy absolwent Uniwersytetu w Dundee. W latach 1923-1928 był sekretarzem, a w latach 1934-1937 prezydentem Towarzystwo Linneuszowskie w Londynie, przez które został odznaczony w 1946 r. Medalem Linneusza.
Taksony nazwane i opisane przez Calmana.
Taksony nazwane i opisane przez Calmana obejmują m.in.::

</doc>
<doc id="1246255" url="https://pl.wikipedia.org/wiki?curid=1246255" title="FOMA">
FOMA



</doc>
<doc id="1246265" url="https://pl.wikipedia.org/wiki?curid=1246265" title="Tumba (Czerna Gora)">
Tumba (Czerna Gora)

Tumba (bułg. "Тумба") - najwyższy szczyt górski pasma Czerna Gora w zachodniej Bułgarii, około 30 km na zachód od Sofii. Wysokość - 1129 m n.p.m. 
Na szczycie zbiegają się granice gmin Pernik, Radomir, Kowaczewci i Breznik. 

</doc>
<doc id="1246274" url="https://pl.wikipedia.org/wiki?curid=1246274" title="Andrzej Piotr Andrzejewski">
Andrzej Piotr Andrzejewski



</doc>
<doc id="1246275" url="https://pl.wikipedia.org/wiki?curid=1246275" title="Grand Prix Szwecji na Żużlu 2004">
Grand Prix Szwecji na Żużlu 2004

Wyniki Grand Prix Szwecji 2004, pierwszej eliminacji mistrzostw świata Grand Prix w sezonie 2004.
Były to dziesiąte zawody o Wielką Nagrodę Szwecji, a trzecie rozegrane w Sztokholmie.
Lista startowa.
Stawkę 22 stałych uczestników Grand Prix uzupełniło 2 zawodników z dziką kartą (Fredrik Lindgren i Peter Ljung). W nawiasach podano numery stałe.

</doc>
<doc id="1246278" url="https://pl.wikipedia.org/wiki?curid=1246278" title="Synagoga Tempel w Czerniowcach">
Synagoga Tempel w Czerniowcach

Synagoga Tempel w Czerniowcach – dawna synagoga reformowana znajdująca się w Czerniowcach na Ukrainie.
Historia.
Kamień węgielny pod budowę bożnicy został wmurowany 8 maja 1873. Budowa trwała niecałe pięć lat, kierował nią polski architekt Julian Zachariewicz. 4 września 1877 dokonano uroczystego otwarcia synagogi. Na początku XX wieku w tutejszym chórze chłopięcym występował późniejszy sławny tenor Joseph Schmidt (1904–1942).
W czerwcu 1941 budynek został spalony przez wojska rumuńsko-niemieckie. Po 1945 początkowo planowano wyburzyć synagogę, jednak mury były na tyle silne, że zrezygnowano z jej likwidacji, umieszczając w niej w 1959 kino "Oktiabr" (ukr. "Żowteń"). Obecnie w bóżnicy mieści się kino "Czerniowce".

</doc>
<doc id="1246281" url="https://pl.wikipedia.org/wiki?curid=1246281" title="Ewa Fryś-Pietraszkowa">
Ewa Fryś-Pietraszkowa

Ewa Fryś-Pietraszkowa (ur. 23 lipca 1934, zm. 14 lutego 2008) – polska etnograf i publicysta, znawczyni sztuki ludowej.
Życiorys.
Jako młoda dziewczyna uczęszczała do andrychowskiej 11-letniej szkoły ogólnokształcącej, gdzie zdała maturę w 1951 r. Cztery lata później ukończyła studia etnograficzne na Uniwersytecie Jagiellońskim i rozpoczęła pracę w Pracowni Badania Sztuki Ludowej Państwowego Instytutu Sztuki, z którą była związana, również jako kierowniczka tej instytucji (od końca lat 80. XX w.), aż do jej rozwiązania w 1997 r. Szczególnym zainteresowaniem darzyła garncarstwo i to właśnie jemu poświęciła nie tylko pracę magisterską ("Garncarstwo w zachodniej części województwa krakowskiego""," napisaną pod kierunkiem prof. K. Moszyńskiego), ale także doktorską. Tę ostatnią obroniła w 1966 na Uniwersytecie Marii Curie Skłodowskiej w Lublinie ("Ośrodek garncarski w Łążku Ordynackim i jego wyroby na tle ceramiki malowanej w Polsce", promotorem pracy był prof. R. Reinfuss), a potem w 1973 r. wydała drukiem pod tym samym tytułem. Oprócz garncarstwa interesowała się zdobnictwem w meblarstwie i kowalstwie oraz zagadnieniami związanymi z urządzaniem wnętrz mieszkalnych stopniowo rozszerzając tematykę badań także o strój i tkaninę. W prowadzonych przez wiele lat badaniach terenowych fascynowały ją transformacje widoczne w tradycyjnej ludowej twórczości artystycznej (oprócz Małopolski także m.in. Podlasia czy Podhala). Jest współautorką (razem z A. Kuczyńską, M. Prokopkiem) wielokrotnie nagradzanej publikacji pt. "Sztuka Ludowa w Polsce" (Warszawa 1988), a od końca lat 90. XX wieku współredagowała seryjne publikacje wydawane przez Polskie Towarzystwo Ludoznawcze pt.: "Etnografowie i ludoznawcy polscy. Sylwetki, szkice biograficzne""."
Aktywnie uczestniczyła w przedsięwzięciach „Cepelii" (w latach 1971-1989). W okresie od 1993 do 2002 r. była rzeczoznawczynią Krajowej Komisji Artystycznej i Etnograficznej przy Fundacji „Cepelia" (Zarząd Fundacji odznaczył ją w 1999 r. medalem 50-lecia „Cepelii"). Współpracowała z licznymi radami muzealnymi i towarzystwami, z których wymienić można m.in.: Polskie Towarzystwo Ludoznawcze (od 1953, w 2003 otrzymała tytuł członka honorowego), Komisję Etnograficzną PAN – Oddział w Krakowie (od 1973; wiceprezes 1993-1996), Radę Muzealną Muzeum Etnograficznego im. S. Udzieli w Krakowie (2004-2008), Rada Muzeum Tatrzańskiego im. Dr Tytusa Chałubińskiego w Zakopanem (1994-2008), Radę Naukową Stowarzyszenia Twórców Ludowych (od 1969) i inne. Ewa Fryś – Pietraszkowa opracowała scenariusze i zrealizowała w Krakowie szereg wystaw: "Polska sztuka ludowa – dziedzictwo przeszłości" (wspólnie z A. Kunczyńską, 1991), "Polska sztuka ludowa w dokumentacji Instytutu PAN" (1988), "Wieś polska w rysunkach i temperach Marii Czarneckiej" (2005). Była także autorką koncepcji wystawy: "Zofia i Roman Reinfussowie. Życie, praca i dzieło" (2003).
Za swoją wszechstronną pracę została wyróżniona licznymi odznaczeniami: Krzyżem Kawalerskim Orderu Odrodzenia Polski (1989), Złotym Krzyżem Zasługi (1979), medalem i nagrodą Oskara Kolberga (1997), odznaką „Zasłużony Działacz Kultury" (1982) oraz złotą odznaką „Za zasługi dla Ziemi Krakowskiej" (1989).
W latach 90. XX w., po przejściu na emeryturę, badaczka działała w Towarzystwie Miłośników Andrychowa. W Izbie Regionalnej Ziemi Andrychowskiej w ramach cyklu „Moja Mała Ojczyzna" współorganizowała i konsultowała wystawy oraz wygłaszała referaty, m.in. na temat historii andrychowskiego garncarstwa, młynarstwa, piekarstwa i tradycji rzemieślniczych. Gromadziła wraz z innymi osobami z Towarzystwa materiały archiwalne nt. nieistniejącego już dziś, a działającego niegdyś prężnie ośrodka garncarskiego i kompletowała kartotekę garncarzy.
Pochowana 17 lutego 2008 na Cmentarzu Komunalnym w Andrychowie.

</doc>
<doc id="1246282" url="https://pl.wikipedia.org/wiki?curid=1246282" title="Rodzinka (serial telewizyjny)">
Rodzinka (serial telewizyjny)

Rodzinka – polski serial komediowy wyprodukowany w latach 2003–2004 w reżyserii Anny Hałasińskiej, odpowiednik brytyjskiego serialu "My Family".
Główne postacie i ich odtwórcy.
oraz:

</doc>
<doc id="1246283" url="https://pl.wikipedia.org/wiki?curid=1246283" title="Tumba (jezioro)">
Tumba (jezioro)

Tumba – płytkie jezioro w północno-zachodniej części Demokratycznej Republiki Konga, w zlewni rzeki Kongo. Powierzchnia – 500 km², głębokość – 2 do 6 m. Występuje 114 gatunków ryb.
Jezioro Tumba zostało odkryte w 1883 przez Henry'ego Mortona Stanleya.

</doc>
<doc id="1246284" url="https://pl.wikipedia.org/wiki?curid=1246284" title="Anna Wendzikowska">
Anna Wendzikowska

Anna Wendzikowska (ur. 7 września 1981 w Warszawie) – polska aktorka, dziennikarka i prezenterka telewizyjna.
Życiorys.
Jest absolwentką Liceum im. Stefana Batorego w Warszawie. Przez rok uczęszczała na zajęcia do Prywatnej Szkoły Aktorskiej Haliny i Jana Machulskich w Warszawie. Rozpoczęła studia dziennikarskie na Uniwersytecie Warszawskim, jednak zakończyła je w Londynie, dokąd wyjechała w 2005.
Od dziecka marzyła, aby zostać aktorką. Zadebiutowała w 2001, występując w epizodycznej roli Wioletty w jednym z odcinków serialu "Lokatorzy". W następnych latach zagrała kilka, głównie epizodycznych, ról filmowych i serialowych. W 2007 wystąpiła w teledysku do piosenki „Kill the Pain” zespołu Poise Rite. W latach 2011–2018 wcielała się w prawniczkę Monikę Ochman w serialu TVP2 "M jak miłość". Po narodzinach drugiej córki zrezygnowała z kontynuowania kariery aktorskiej, skupiając się na pracy dziennikarskiej"."
W latach 2007–2022 była reporterką programu "Dzień dobry TVN", dla którego przeprowadzała wywiady z aktorami i twórcami filmowymi podczas międzynarodowych festiwali i premier kinowych. Była prowadzącą autorskich programów o filmach i show-biznesie w TVN Fabuła: "PytAnia," "Dziewczyny z Hollywood" i "Przystanek Hollywood". W TVN Style prowadziła program "O tym się mówi". 
W 2011 uczestniczyła w trzynastej edycji programu rozrywkowego TVN "Taniec z gwiazdami", a w 2013 wystąpiła w jednym z odcinków programu TVN "Ugotowani".
Napisała książkę "Pytania o Hollywood, czyli gwiazdy bez tajemnic" (2014).
Życie prywatne.
W latach 2007–2010 jej mężem był Christopher Combe, którego poznała w Londynie. W 2014 poznała Patryka Ignaczaka, wokalistę zespołu Audiofeels, z którym po miesiącu znajomości się zaręczyła. W 2015 urodziła córkę Kornelię, a rok później para się rozstała. W 2017 związała się z przedsiębiorcą Janem Bazylem, z którym ma córkę, Antoninę (ur. 2018). Rozstali się w 2020.
Jest kuzynką stylistki Malwiny Wędzikowskiej.

</doc>
<doc id="1246285" url="https://pl.wikipedia.org/wiki?curid=1246285" title="Internet Explorer box model bug">
Internet Explorer box model bug

Internet Explorer box model bug – jeden z błędów software’owych implementacji kaskadowych arkuszy stylów CSS. Błędem dotknięte są przeglądarki Microsoft Internet Explorer dla Windows aż do wersji 6, oficjalnie obsługujące style CSS. Internet Explorer 6 i Internet Explorer 7 nie generują błędu podczas renderowania stron w trybie „standards”. Błąd nadal występuje w „quirks mode”. Problem nie dotyczył przeglądarki Internet Explorer dla komputerów Apple Macintosh, jednak przestała być ona rozwijana w 2003 roku.
Bug (błąd).
Model pudełkowy CSS opisuje wizualną prezentację elementów strony w przeglądarkach graficznych. Model pudełkowy precyzuje graficzną strukturę elementów blokowych, takich jak codice_1 lub codice_2, na którą składają się zawartość (content), odstępy (padding), ramka (border) i marginesy (margins). Zgodnie ze specyfikacją CSS1, wydaną przez World Wide Web Consortium w 1996 r. i poprawioną w 1999 r., jeżeli szerokość lub wysokość elementu blokowego jest ściśle zdefiniowana, odnosi się ona do zawartości (content), a następnie dodawane są do niej odstępy, ramka i marginesy. Internet Explorer 5 niepoprawnie ustala szerokość lub wysokość elementu włączając w obliczenia odstępy i ramkę. Skutkuje to węższymi lub niższymi obiektami na stronie.
Obejścia problemu.
Internet Explorer 6 i Internet Explorer 7 nie wyświetlają tego błędu jeśli strona zawiera odpowiednią Deklarację Typu Dokumentu (DOCTYPE). Przeglądarki jednak zachowują się niepoprawnie podczas renderowania stron w trybie „quirks”. Dzieje się tak w celu zachowania kompatybilności wstecznej. „Quirks mode” zostaje użyty, gdy:
Internet Explorer 6 także używa trybu „quirks” jeśli przed sekcją DOCTYPE napotkany zostanie prolog XML
Wymyślono wiele różnych trików, wymuszających na Internet Explorerze 5 poprawne wyświetlanie stron. Triki te wykorzystują głównie błędy obsługi selektora CSS zaimplementowanego w Internet Explorerze i polegają na ukrywaniu części kodu przed przeglądarką. Najbardziej popularnym trikiem jest „box model hack” stworzony przez Tanteka Çelika. Çelik wpadł na pomysł napisania pomocnego kodu, podczas pracy nad Internet Explorerem dla komputerów Macintosh w firmie Microsoft, której ten problem nie dotyczy. Rozwiązanie polega na zdefiniowaniu szerokości elementu dla przeglądarki Internet Explorer pod Windows, a następnie nadpisaniu jej kolejną definicją szerokości dla przeglądarek poprawnie obsługujących CSS. Ta druga deklaracja jest ukryta przed Internet Explorerem pod Windows, dzięki wykorzystaniu bug-a w parserze reguł CSS. Sens implementacji tego rozwiązania w kolejnych projektach został podważony z uwagi na powstanie Internet Explorera 7, w którym poprawiono niektóre błędy.
Wykorzystywanie podobnych haków (hacks) nie jest wskazane, gdyż opierają się one na błędach implementacji CSS w przeglądarkach, które w przyszłości prawdopodobnie zostaną usunięte. Z tego powodu, niektórzy web developerzy rekomendowali unikanie jednoczesnego definiowania szerokości i odstępów w danym elemencie lub używanie komentarzy warunkowych ("conditional comment") albo filtrów CSS ("CSS filter") do obejścia problemu.
Poparcie dla modelu pudełkowego Internet Explorera.
Zawodowi web designerzy Douglas Bowman i Ethan Marcotte doszli do wniosku, że model pudełkowy, reprezentowany przez Internet Explorera, wydaje się być bardziej logicznym podejściem niż rozwiązanie w specyfikacji CSS. Przykładem, którym posługuje się Peter-Paul Koch jest fizyczne, rzeczywiste pudełko, którego wymiary zawsze odnoszą się do samego pudełka z ewentualnymi odstępami, ale nigdy do samej jego zawartości. Takie podejście pozwala na używanie wymiarów względnych pudełka i sztywno ustawionych odstępów zarazem, co nie jest możliwe w modelu przyjętym przez W3C (bez użycia trików). Peter-Paul Koch twierdzi, że taka idea modelu pudełkowego jest bardziej użyteczna dla grafików, którzy projektują layouty bazując raczej na widocznych na ekranie szerokościach poszczególnych bloków, a nie na domniemanej szerokości ich przyszłej zawartości. Kolejnym argumentem „za”, podanym tym razem przez Berniego Zimmermanna, jest fakt podobieństwa tej idei do idei działania wymiarów i odstępów komórek w tabelach HTML. Sposób wyświetlania komórek został zawarty w specyfikacji W3C i zaimplementowany w większości przeglądarek.
We wczesnych szkicach CSS3 Box Model Specification i Basic User Interface Module, W3C rozważało wprowadzenie możliwości jawnego wyboru modelu pudełkowego, którego twórca zamierza użyć. Służące temu nowe właściwości noszą nazwy: codice_3 oraz codice_4. Nie są one jednak zawarte w obecnym szkicu CSS3.

</doc>
<doc id="1246292" url="https://pl.wikipedia.org/wiki?curid=1246292" title="Mário Coluna">
Mário Coluna

Mário Esteves Coluna (ur. 6 sierpnia 1935 w Inhace, zm. 25 lutego 2014 w Maputo) – mozambicki piłkarz, pomocnik grający w reprezentacji Portugalii. Brązowy medalista MŚ 66. Także polityk.
W Mozambiku grał w Desportivo z rodzinnego miasta. W 1954 wyjechał do Portugalii i podpisał kontrakt z SL Benfiką, gdzie grał do 1970. W tym czasie dziesięciokrotnie zostawał mistrzem Portugalii, dwukrotnie triumfował w Pucharze Europy (1961 i 1962), a w finale tych rozgrywek wystąpił jeszcze trzy razy. Obdarzano go przydomkiem "O Monstro Sagrado", uchodził za przywódcę zespołu, obdarzony był mocnym strzałem. Karierę kończył w Olympique Lyon (1970-1972).
W kadrze Portugalii zagrał 57 razy i strzelił 8 bramek. Debiutował 4 maja 1955 w meczu ze Szkocją, ostatni raz zagrał w 1968. Podczas MŚ 66 był kapitanem zespołu.
Po uzyskaniu przez Mozambik niepodległości prowadził reprezentację tego kraju. Był także prezesem federacji piłkarskiej, a w latach 90. pełnił funkcję ministra sportu.

</doc>
<doc id="1246293" url="https://pl.wikipedia.org/wiki?curid=1246293" title="Mario Coluna">
Mario Coluna



</doc>
<doc id="1246295" url="https://pl.wikipedia.org/wiki?curid=1246295" title="Herb Oleszyc">
Herb Oleszyc

Herbem Oleszyc – jeden z symboli miasta Oleszyce i gminy Oleszyce w postaci herbu.
Wygląd i symbolika.
Herb przedstawia w polu czerwonym pół toczenicy srebrnej, na której zaćwieczona takaż rogacina (jest to herb szlachecki Ogończyk).
Historia.
Herb nawiązuje do herbu rodowego Działyńskich, dawnych właścicieli Oleszyc. Został przyjęty przez władze miejskie w 1985 roku.

</doc>
<doc id="1246296" url="https://pl.wikipedia.org/wiki?curid=1246296" title="Tam, gdzie ty">
Tam, gdzie ty

Tam, gdzie ty (tytuł oryg. "Down to You") – amerykańska młodzieżowa komedia romantyczna z 2000 roku.

</doc>
<doc id="1246297" url="https://pl.wikipedia.org/wiki?curid=1246297" title="Synagoga w Husiatynie">
Synagoga w Husiatynie

Synagoga w Husiatynie () – bóżnica w byłem mieście Husiatynie (obecnie osiedle typu miejskiego, siedziba rejonu husiatyńskiego w obwodzie tarnopolskim na Ukrainie) przypuszczalnie pochodząca z okresu renesansu, obecnie ulega stopniowej dewastacji (po zlikwidowaniu Husiatyńskiego Rejonowego Muzeum Krajoznawczego). 
Została zbudowana na przełomie XVI wieku i XVII wieku jako obiekt obronny na planie kwadratu, później wielokrotnie przebudowywana – .
Istniejąca do dzisiaj obronna synagoga powstała w Husiatynie po 1683 roku, w okresie gdy miasto było własnością Potockich, być może po przebudowie starej renesansowej synagogi. Budowie sprzeciwiał się biskup kamieniecki Wacław Hieronim Sierakowski, jednak ówczesny właściciel Husiatyna Antoni Michał Potocki nie uznał jego prawa do ingerowania w sprawy prywatnego miasta.
W czasie I wojny światowej synagoga uległa uszkodzeniu, jednak po wojnie ją odnowiono. W latach 70. XX wieku przeszła renowację, przez co "straciła nieco zabytkowych elementów". Do połowy lat 90. działało w niej muzeum, zamknięte z braku funduszy; obecnie budynek jest opuszczony.

</doc>
<doc id="1246300" url="https://pl.wikipedia.org/wiki?curid=1246300" title="1 Armia Polska w ZSRR">
1 Armia Polska w ZSRR

1 Armia Polska w ZSRR – związek operacyjny Wojska Polskiego sformowany w ZSRR w 1944.
16 marca 1944 roku władze radzieckie wyraziły zgodę na przekształcenie 1 Korpusu w 1 Armię Polską. Dowódcą armii mianowano gen. dyw. Zygmunta Berlinga. Ośrodkiem formowania od marca do lipca 1944 rok był rejon Sum koło Charkowa, a od lipca do września – rejon Żytomierza.
Walki oddziałów 1 Armii Polskiej.
7 kwietnia na stacji kolejowej Darnica pod Kijowem 1 samodzielny dywizjon artylerii przeciwlotniczej stoczył nocną walkę z nieprzyjacielskim lotnictwem atakującym stację zapełnioną transportami wojskowymi. Spośród około 50 atakujących samolotów Ju-88 strącono 5 samolotów.
W dniach 18–21 lipca zgrupowanie artylerii polskiej w składzie 1 i 5 Brygady Artylerii Ciężkiej, 1, 2 i 3 pułku artylerii lekkiej oraz 8 pułku artylerii haubic, 1 pułku moździerzy, 4 pułku artylerii przeciwpancernej i 5 dywizjonu pomiarów artyleryjskich, w łącznej sile 21 dywizjonów, wspierało wojska sowieckiej 69 Armii podczas walk nad rzekami Turią i Bugiem w rejonie Dolska i Dorohuska. 23 lipca 69 Armia kontynuowała pościg za nieprzyjacielem, a zgrupowanie polskiej artylerii pod Husynnem dołączyło do przeprawiających się przez Bug związków 1 AP.
Przeformowanie.
21 lipca Polski Komitet Wyzwolenia Narodowego, wydał w imieniu Krajowej Rady Narodowej dekret scalający Armię Polską w ZSRR z Armią Ludową w Wojsko Polskie, a 22 lipca powołał Naczelne Dowództwo Wojska Polskiego.
Naczelnym Dowódcą WP został gen. Michał Żymierski, który w rozkazie wydanym 29 lipca nakazał używanie terminu – Wojsko Polskie – w podległych sobie wojskach.
8 sierpnia 1944 Naczelne Dowództwo WP wydało rozkaz nr 003, w którym rozwiązano Radę Wojenną Armii Polskiej w ZSRR. Rozkaz ten ostatecznie kończy działalność AP w ZSRR.

</doc>
<doc id="1246303" url="https://pl.wikipedia.org/wiki?curid=1246303" title="Nicholas Ridley (baron Ridley of Liddesdale)">
Nicholas Ridley (baron Ridley of Liddesdale)

Nicholas Ridley, baron Ridley of Liddesdale (ur. 17 lutego 1929 w hrabstwie Northumberland, zm. 4 marca 1993 w Carlisle) – brytyjski arystokrata i polityk, członek Partii Konserwatywnej), minister w rządach Margaret Thatcher.
Życiorys.
Był synem Matthew Ridleya, 3. wicehrabiego Ridley, i Ursuli Lutyens, córki architekta Edwina Lutyensa. Był ojcem Jane Ridley, która wykłada historię na uniwersytecie w Buckingham. Jego starszym bratem jest Matthew Ridley, 4. wicehrabia Ridley. Nicholas pobierał nauki w Eton College oraz w Balliol College na Uniwersytecie w Oksfordzie. Po zakończeniu nauki rozpoczął pracę jako inżynier budownictwa lądowego. Był sekretarzem Canning Club, członkiem rady dystryktu wiejskiego Castle Ward oraz członkiem komitetu wykonawczego National Trust.
Pierwszą, nieudaną, próbę dostania się do Izby Gmin podjął w 1955 r. startując w wyborach w okręgu Blyth. Do parlamentu został wybrany w 1959 r. jako reprezentant okręgu Cirencester and Tewkesbury.
W 1962 r. został parlamentarnym prywatnym sekretarzem. W 1964 r. został członkiem Select Committee. Należał do grona stronników Margaret Thatcher. W 1973 r. był jednym z założycieli grupy Selsdon, który sprzeciwiała się zaniechaniu realizacji radykalnego manifestu torysów z 1970 r. Po wygranych przez konserwatystów wyborach 1979 r. Ridley został ministrem stanu w Foreign Office, odpowiedzialnym za wyspy falklandzkie. W latach 1981-1983 był finansowym sekretarzem skarbu. Po wyborach 1983 r. został członkiem gabinetu jako minister transportu.
Na tym stanowisku pozostawał do 1986 r., kiedy to został ministrem środowiska. W 1989 r. został ministrem handlu i przemysłu. Z tego stanowiska zrezygnował 14 lipca 1990 r., kiedy "The Spectator" opublikował wywiad z Ridleyem, w którym minister przyrównał pomysł wprowadzenia unii monetarnej i ekonomicznej do „niemieckiej rakiety o zasięgu na całą Europę”, a przekazanie suwerenności organom Wspólnot Europejskich jest tak samo złe jak przekazanie jej Hitlerowi. Wywiad został opatrzony karykaturą na której Ridley przypinał wąsy Hitlera do plakatu kanclerza Helmuta Kohla.
28 lipca 1992 r. Ridley został kreowany parem dożywotnim jako baron Ridley of Liddesdale i zasiadł w Izbie Lordów. Zmarł w 1993 r. z powodu raka płuc.

</doc>
<doc id="1246304" url="https://pl.wikipedia.org/wiki?curid=1246304" title="Lud Wolności">
Lud Wolności

Lud Wolności (wł. "Popolo della Libertà", PdL) – włoska partia polityczna o profilu centroprawicowym.
Zainicjowana w 2007 przez Silvia Berlusconiego jako federacja Forza Italia, Sojuszu Narodowego i niektórych mniejszych formacji wchodzących w skład Domu Wolności, przekształcona w jednolite ugrupowanie na kongresie przeprowadzonym od 27 do 29 marca 2009. 16 listopada 2013 Lud Wolności został rozwiązany, a jego miejsce zajęła partia Forza Italia, nawiązująca nazwą do pierwszego ugrupowania Silvia Berlusconiego.
Zapowiedź nowego ugrupowania.
Skonkretyzowana koncepcja utworzenia nowej szerokiej formacji na bazie dotychczasowej koalicji Dom Wolności pojawiła się na jesieni 2007 jako odpowiedź na powołanie przez niektóre środowiska Unii Partii Demokratycznej. Początkowo inicjatywa ta spotkała się z krytyką ze strony głównego koalicjanta FI Sojuszu Narodowego, Gianfranca Finiego. W tym samym czasie w ramach trwającej trzy dni akcji stronnicy byłego premiera zebrali około 7 milionów podpisów, żądając dymisji centrolewicowego rządu Romano Prodiego i przedterminowych wyborów parlamentarnych. W ramach przygotowań do budowy nowej partii od listopada 2006 tworzono satelicki wobec Forza Italia ruch Koła Wolności, na którego czele stanęła Michela Vittoria Brambilla, dziennikarka, przedsiębiorca i bliska współpracowniczka Silvia Berlusconiego.
Zgodnie z ogłoszoną zapowiedzią nowa partia miała przyjąć charakter federacji, do której mogłyby przystępować poszczególne ugrupowania, ruchy polityczne i osoby indywidualne. W ramach sondażowego głosowania przeprowadzonego na początku grudnia 2007 spośród dwóch propozycji nazwy: Lud Wolności i Partia Wolności wybrano pierwszą z nich.
Przygotowania do wyborów.
Upadek rządu Romano Prodiego i będąca tego konsekwencją decyzja prezydenta Giorgia Napolitano o wyznaczeniu na 13 i 14 kwietnia 2008 przedterminowych wyborów parlamentarnych przyspieszyła przekształcenia w ramach dotychczasowego Domu Wolności. 8 lutego tego roku przywódcy dwóch największych sił tej koalicji, Forza Italia i Sojuszu Narodowego, uzgodnili wspólny start w ramach jednej listy pod nazwą Lud Wolności. Podpisano także porozumienie o blokowaniu regionalnych list wyborczych PdL z Ligą Północną Umberto Bossiego (czwartą siłą dotychczasowej koalicji) oraz Ruchem dla Autonomii. Do porozumienia nie przystąpiła Unia Chrześcijańskich Demokratów i Demokratów Centrum. Nie zgodzono się na udział w PdL partii Popolari-UDEUR.
Lud Wolności utworzyły ugrupowania konserwatywne, umiarkowanie liberalne, chadeckie, regionalne i personalistyczne, a także grupy działaczy z ugrupowań, które nie przystąpiły do federacji. Wśród nich podstawową rolę odgrywały dwa stronnictwa:
Poza nimi PdL zasiliła grupa średnich i małych ugrupowań, wśród nich:
PdL wzmocniły też afiliowane przy Forza Italia różne organizacje społeczne, w tym Koła Wolności ("Circoli della Libertà").
Umowy o blokowaniu list z PdL podpisały natomiast:
Działalność.
Wybory 2008 i nowy rząd.
Koalicja centroprawicy, obejmująca ostatecznie trzy zblokowane listy: PdL, LN (w okręgach północnych i środkowych) i MpA (w okręgach południowych) wygrała zdecydowanie wybory, uzyskując po około 47% głosów do każdej izby parlamentu, otrzymując 344 miejsca w Izbie Deputowanych (276 dla PdL, 60 dla LN i 8 dla MpA) oraz 174 w Senacie (odpowiednio 174, 25 i 2).
Spośród parlamentarzystów PdL większość mandatów otrzymali przedstawiciele Forza Italia i Sojuszu Narodowego. Pozostali sojusznicy uzyskali od 1 do 6 parlamentarzystów. Przedstawiciele Ludu Wolności objęli stanowiska przewodniczących obu izb parlamentu, a także większość stanowisk rządowych w czwartym gabinecie Silvio Berlusconiego w ramach powyborczej koalicji z Ligą Północną i Ruchem dla Autonomii.
Kongres zjednoczeniowy.
Po wyborach podjęto dalsze działania celem utworzenia jednolitego ugrupowania. We wrześniu 2008 powołano liczącą 114 osób Komisję Konstytucyjną. W jej skład weszli przedstawiciele następujących ugrupowań:
Pozostałe 5 miejsc przyznano indywidualnie liderom partii Włosi w Świecie, partii Chrześcijańska Demokracja, Prawicowych Libertarian (rozłamowcom z „Prawicy”), Federacji Chrześcijańskich Ludowców (rozłamowcom z Białej Róży) oraz Lambertowi Diniemu, założycielowi Liberalnych Demokratów.
W marcu 2009 dwa największe ugrupowania, Forza Italia i Sojusz Narodowy, podjęły uchwały o samorozwiązaniu. Podobne decyzje przyjęła część pozostałych partii (w tym Liberalni Reformatorzy, Liberalni Ludowcy, Akcja Socjalna, Nowa PSI, Chrześcijańska Demokracja dla Autonomii, Federacja Chrześcijańskich Ludowców, Włosi w Świecie), inne postanowiły działać jako ugrupowania autonomiczne stowarzyszone z PdL (m.in. Włoska Partia Republikańska).
Od 27 do 29 marca 2009 w Rzymie odbył się zjazd zjednoczeniowy, na który wybrano 6 tys. delegatów (3500 z Forza Italia, 1800 z AN i 700 spośród pozostałych koalicjantów). Kongres uchwalił powołanie jednolitej partii politycznej, wybrał jednogłośnie Silvia Berlusconiego na prezydenta Ludu Wolności, jak też powołał trzech krajowych koordynatorów (Sandra Bondiego, Ignazia La Russę i Denisa Verdiniego).
PdL od 2009 do 2013.
W wyborach europejskich w 2009 PdL odniósł kolejne zwycięstwo, zdobywając 29 z 72 mandatów. Również dobre wyniki uzyskiwał w wyborach regionalnych w 2010, utrzymując dotychczasowe regiony i wygrywając w kilku innych. W 2010 nasilił się konflikt między liderami Ludu Wolności, w konsekwencji pod koniec lipca tego samego roku partię opuścił Gianfranco Fini i jego zwolennicy (m.in. ponad 30 deputowanych), którzy utworzyli frakcję parlamentarną Przyszłość i Wolność.
Kryzys finansowy doprowadził do upadku zdominowanego przez PdL rządu Silvia Berlusconiego, którego na stanowisku premiera w listopadzie 2011 zastąpił go Mario Monti, bezpartyjny senator dożywotni i były członek Komisji Europejskiej. Partia popierała początkowo techniczny gabinet, wycofała się jednak oficjalnie w grudniu 2012, co skutkowało dymisją premiera.
Na potrzeby wyborów parlamentarnych w 2013 Lud Wolności zorganizował blok wyborczy z Ligą Północną, partią Bracia Włosi – Centroprawica Narodowa i mniejszymi ugrupowaniami. Koalicja uzyskała poparcie około 30% wyborców, nieznacznie przegrała z lewicą skupioną wokół Partii Demokratycznej. W jej ramach PdL z wynikiem około 22% wprowadził po około 100 przedstawicieli do każdej z izb w parlamencie. Po dwumiesięcznym kryzysie politycznym partia zdecydowała się na współtworzenie z centrolewicową PD i blokiem Mario Montiego szerokiej koalicji, która powołała rząd Enrica Letty. W ramach tego gabinetu przedstawiciele PdL objęli pięć tek ministerialnych, w tym Angelino Alfano urząd wicepremiera.
28 czerwca 2013 Silvio Berlusconi zadeklarował zamiar reaktywacji partii Forza Italia i przekształcenia Ludu Wolności w koalicję ugrupowań centroprawicowych. 1 sierpnia został prawomocnie skazany za przestępstwa podatkowe na karę pozbawienia wolności. Wyrok ten spowodował dyskusję dotyczącą możliwości sprawowania mandatu senatorskiego przez lidera PdL. Konsekwencją stało się ostrzejsze krytykowanie współtworzonego rządu i dążenie części działaczy do zerwania koalicji. 18 września Silvio Berlusconi proklamował powołanie nowej formacji pod nazwą Forza Italia. Półtora tygodnia później wezwał ministrów z PdL do rezygnacji z zajmowanych stanowisk, co spotkało się z ich odmową.
25 października 2013 Lud Wolności podjął decyzję o zawieszeniu działalności i przeformowaniu się w nową partię. Do rozwiązania partii doszło ostatecznie 16 listopada 2013. Dzień wcześniej część działaczy partii, w tym wszyscy jej ministrowie i około 60 parlamentarzystów, powołało formację pod nazwą Nowa Centroprawica, która pozostała członkiem koalicyjnego gabinetu.

</doc>
<doc id="1246305" url="https://pl.wikipedia.org/wiki?curid=1246305" title="Synagoga na Podole w Kijowie">
Synagoga na Podole w Kijowie

Synagoga na Podole, zwana również synagogą Rosenberga () – żydowska bóżnica mieszcząca się przy ul. Szczekawickiej 29 na kijowskim Podole.
Historia.
Została założona w 1895 z inicjatywy Gabriela Jakuba Rosenberga, w 1916 rozbudowano ją ze środków Władimira Ginzburga. W 1929 zamknięta i użytkowana jako stajnia. 
W 1990 zwrócona społeczności żydowskiej. 

</doc>
<doc id="1246308" url="https://pl.wikipedia.org/wiki?curid=1246308" title="Β-karoten">
Β-karoten



</doc>
<doc id="1246311" url="https://pl.wikipedia.org/wiki?curid=1246311" title="Melissa Lauren">
Melissa Lauren

Melissa Lauren (ur. 16 października 1984 w La Rochelle) – francuska aktorka i reżyserka filmów pornograficznych. 
Życiorys.
Wczesne lata.
Urodziła się we wschodniej Francji, w La Rochelle, w departamencie Charente-Maritime. Przez trzy lata uczyła się w szkole gastronomicznej, by zostać kucharzem. Przez rok pracowała w paryskiej restauracji typu fast food jako kucharz ciast.
Kariera.
W wieku 19 lat, po przeczytaniu ogłoszenia francuskiego reżysera Johna B. Roota, sześć dni później, w czerwcu 2003 rozpoczęła pracę w branży filmów porno w "Virgin Surgeon 2" (2003) Marka Davisa i "French Connexxxion" (2003) Manuela Ferrary. Jej rodzice, którzy oczekiwali, że Melissa będzie prawnikiem lub lekarzem, początkowo byli zszokowani, kiedy odkryli, że ich córka działa w pornografii. Po jakimś czasie byli w stanie zaakceptować wybór kariery Lauren i zażegnali swoje obawy dotyczące zażywania narkotyków czy złego traktowania ich córki.
Brała udział w filmach Private Media Group, w tym "Private Xtreme 17: Anal Freedom" (2005) i "Private Xtreme 19: Anal Supremacy" (2005). Wystąpiła w "Six Pack" (2005), "Mr. Horse Cock" (2005), "Euro Domination 5" (2006) Christopha Clarka, "Evil Anal 07" (2008) Manuela Ferrary, "Anal Sex 4 Dummys" (2008), "Graphic DP 2" (2010) Steve’a Holmesa czy "Ritual" (2011) jako Cecile. 
W 2006 podpisała kontrakt z francuską firmą Vidéo Marc Dorcel. Pozowała dla największych fotografów, w tym Suze Randall, Holly Randall, Earl Miller, Laurent Sky i Scott Preston, a jej zdjęcia ukazały się w wielu amerykańskich magazynach - „Club”, „Club International”, „Club Explicit”, „Hustler”, „Taboo”, „Genesis”, „Fox”, „Buttman” czy „Hot Couples”. 
W Stanach Zjednoczonych zagrała w ponad 300 produkcjach takich wytwórni jak Red Light District, Anabolic, Zero Tolerance, Wicked Pictures, Third Degree, Combat Zone, Penthouse, Evil Angel, Vivid czy Digital Playground. Stała się znana z udziału w scenach BDSM, seksu analnego, w tym podwójnej penetracji, seksu międzyrasowego, połykania męskiego nasienia i ass to mouth. 
Pojawiła się też w komedii romantycznej Jenny McCarthy "Dirty Love" (2005) z Carmen Electrą.
Życie prywatne.
W 2006 roku spotykała się z Evanem Seinfeldem, muzykiem i producentem filmów pornograficznych.
Na prawym przedramieniu ma tatuaż z napisem "Quod Me Nutrit Me Destruit" ("Co mnie żywi, niszczy mnie").

</doc>
<doc id="1246313" url="https://pl.wikipedia.org/wiki?curid=1246313" title="Gwiazda preonowa">
Gwiazda preonowa

Gwiazda preonowa – hipotetyczna gwiazda zbudowana z hipotetycznych cząstek elementarnych – preonów. Gwiazdy tego typu miałyby bardzo niewielką średnicę i bardzo dużą gęstość, wynosząca ok. 1020 g/cm3, stawiając je pomiędzy gwiazdami neutronowymi a czarnymi dziurami. Gwiazda preonowa o masie Ziemi miałaby średnicę piłki tenisowej.
Obiekty tego typu mogłyby być wykryte przez mikrosoczewkowanie grawitacyjne promieni gamma, a ich istnienie mogłoby potencjalnie wyjaśnić przynajmniej niektóre kwestie związane z „brakującą masą” Wszechświata (ciemna materia).

</doc>
<doc id="1246315" url="https://pl.wikipedia.org/wiki?curid=1246315" title="Okręg wyborczy Cirencester and Tewkesbury">
Okręg wyborczy Cirencester and Tewkesbury

Okręg wyborczy Cirencester and Tewkesbury powstał w 1918 r. i wysyłał do brytyjskiej Izby Gmin jednego deputowanego. Okręg położony był w hrabstwie Gloucestershire. Został zlikwidowany w 1997 r.

</doc>
<doc id="1246317" url="https://pl.wikipedia.org/wiki?curid=1246317" title="Eyal Podell">
Eyal Podell

Eyal Podell, Ejal Podell (hebr. אייל פודל; ur. 11 listopada 1975 w Tel Awiwie) – izraelsko-amerykański aktor, występował jako profesor Adrian Korbel w operze mydlanej CBS "Żar młodości" ("The Young and the Restless").
Życiorys.
Ma korzenie aszkenazyjskie, Mizrahi i sefardyjskie. Dorastał w gospodarstwie domowym konserwatywnej religijnej rodzinie żydowskiej. Jego dziadek Odif Podell był współzałożycielem współczesnej architektonicznej wspólnoty Usonia w nowojorskim Pleasantville.
Po spędzeniu pierwszych dwóch lat jego dzieciństwa w Izraelu, jego rodzina przemieściła się do Stanów Zjednoczonych, a potem po roku wyjechała do Hongkongu, w Chinach, gdzie mieszkał przed ukończeniem ośmiego roku życia. Po powrocie do USA, jego rodzina osiedliła się w nowojorskim okręgu Westchester. Uczęszczał do Byram Hills High School w Armonk, w pobliżu Nowego Jorku z aktorem Seanem Maherem. Ukończył studia na wydziale zarządzania i na wydziale teatralnym Dartmouth College w Hanover, w stanie New Hampshire.
Od czasu przybycia do Los Angeles, występował na małym ekranie. Jego debiutem kinowym była rola syna wziętego reportera opiniotwórczej sieci telewizyjnej CBS/producenta popularnego programu „60 minut”, Lowella Bergmana (Al Pacino) w biograficznym thrillerze "Informator" ("The Insider", 1999). Związał się z National Theater Institute i Royal Shakespeare Company w Stratford-upon-Avon (Anglia). Wystąpił w spektaklach: "O czym szumią wierzby" ("The Wind in the Willows") w National Theatre Institute, "Jeździec" ("Equus (@Summer Stock)") jako siedemnastoletni Alan Strang, stajenny, który w rytualnej ceremonii oślepia szóstkę koni na scenie Mt. Holyoke Summer Theatre, "Romeo i Julia" jako Romeo w Moore Theatre, "Sen nocy letniej" ("A Midsummer Night's Dream") jako Lisander w Moore Theatre, "Hamlet" jako Laertes w Warner Bently Theatre, "Makbet" jako Malcolm w Warner Bently Theatre, "Homeland" i dwóch Jonathona E. Stewarta "USONIA" i "Made In China". Pojawił się na scenie Off-Broadwayu w sztukach: "YBGUD" w Lillian Theatre i "This is Where I Get Off Stagehand" w Circle Repertory Theatre Co. Zajmuje się także dubbingiem.
Życie prywatne.
W 2004 roku poślubił Ashley, mają córkę Oren Lily (ur. 11 października 2006).

</doc>
<doc id="1246318" url="https://pl.wikipedia.org/wiki?curid=1246318" title="GITIS">
GITIS



</doc>
<doc id="1246319" url="https://pl.wikipedia.org/wiki?curid=1246319" title="Grupa Zamek">
Grupa Zamek

Grupa Zamek – lubelska grupa artystyczna powstała w 1957 roku, działająca początkowo jako Koło Młodych Plastyków. Największą rolę odegrali w niej krytyk Jerzy Ludwiński oraz artyści: Włodzimierz Borowski, Tytus Dzieduszycki, Jan Ziemski i Ryszard Kiwerski, którzy tworzyli w nurcie malarstwa materii i są zaliczani do najważniejszych przedstawicieli malarstwa tego typu w Polsce. Grupa wydawała czasopismo "Struktury" pod redakcją Jerzego Ludwińskiego. Skończyła swoją działalność w roku 1960.
Grupa uformowała się wśród studentów historii sztuki Katolickiego Uniwersytetu Lubelskiego. Należący do niej artyści byli amatorami. Dzięki temu ich dzieła wprowadzały pewną świeżość w ówczesny świat sztuki, odcinając się od koloryzmu panującego w akademiach. Malarze nawiązywali do rozmaitych zachodnich nurtów sztuki współczesnej – surrealizmu, informelu, kubizmu. Próbując określić wspólne elementy malarstwa lubelskich twórców Jerzy Ludwiński pisał:
Liczebność grupy stopniowo malała. Wielu członków szybko porzuciło malarstwo. W ostatniej wystawie, w Paryżu, uczestniczyli już tylko W. Borowski, T. Dzieduszycki i J. Ziemski. Każdy z nich, po rozpadzie grupy, rozwijał własną indywidualną twórczość.
Wystawy.
Członkowie grupy wystawiali wspólnie swoje prace jeszcze przed jej formalnym powstaniem. Pierwsza wystawa odbyła się w 1955 Zakładzie Historii Sztuki KUL. W kolejnym roku otwarto wystawy w Muzeum Okręgowym i Klubie PKiST. 10 lutego 1957 wystawiono 113 prac w lubelskim BWA. Sławę i uznanie przyniosła grupie ogólnopolska wystawa w Galerii "Krzywe Koło", która miała miejsce trzy miesiące później. Po tym wydarzeniu zapraszano lubelskich artystów także do innych miast polskich. Ostatnia wspólna wystawa odbyła się w Paryżu.

</doc>
<doc id="1246321" url="https://pl.wikipedia.org/wiki?curid=1246321" title="Kalendarium prezydentury Wojciecha Jaruzelskiego">
Kalendarium prezydentury Wojciecha Jaruzelskiego

Kalendarium prezydentury Wojciecha Jaruzelskiego (19 lipca 1989 - 22 grudnia 1990)

</doc>
<doc id="1246324" url="https://pl.wikipedia.org/wiki?curid=1246324" title="Chibori">
Chibori



</doc>
<doc id="1246330" url="https://pl.wikipedia.org/wiki?curid=1246330" title="Frank Owens Smith">
Frank Owens Smith

Frank Owens Smith (ur. 27 sierpnia 1859, zm. 29 stycznia 1924) – amerykański polityk związany z Partią Demokratyczną. W latach 1913–1915 przez jedną kadencję Kongresu Stanów Zjednoczonych był przedstawicielem piątego okręgu wyborczego w stanie Maryland w Izbie Reprezentantów Stanów Zjednoczonych.

</doc>
<doc id="1246334" url="https://pl.wikipedia.org/wiki?curid=1246334" title="Thomas Parran">
Thomas Parran

Thomas Parran (ur. 12 lutego 1860, zm. 29 marca 1955) – amerykański polityk związany z Partią Republikańską. W latach 1911–1913 przez jedną kadencję Kongresu Stanów Zjednoczonych był przedstawicielem piątego okręgu wyborczego w stanie Maryland w Izbie Reprezentantów Stanów Zjednoczonych.

</doc>
<doc id="1246335" url="https://pl.wikipedia.org/wiki?curid=1246335" title="Uprzemysłowienie">
Uprzemysłowienie



</doc>
<doc id="1246341" url="https://pl.wikipedia.org/wiki?curid=1246341" title="Zanik oliwkowo-mostowo-móżdżkowy">
Zanik oliwkowo-mostowo-móżdżkowy

Zanik oliwkowo-mostowo-móżdżkowy () – termin używany na określenie grupy chorób neurodegeneracyjnych przebiegających z zajęciem móżdżku, mostu i dolnego jądra oliwki. W ostatnich latach stosowanie terminu zostało zawężone do przypadków dziedziczonych.
Postaci OPCA:
Pozostałe typy OPCA zostały zakwalifikowane jako występujące sporadycznie (niedziedziczne), obecnie rozpoznawane jako zanik wieloukładowy (MSA) lub różne postaci ataksji rdzeniowo-móżdżkowych (SCA)
Pierwszy przypadek opisał Menzel w 1890. Termin wprowadzili Jules Déjerine i André-Thomas.

</doc>
<doc id="1246342" url="https://pl.wikipedia.org/wiki?curid=1246342" title="Navy Theater-Wide Theater Ballistic Missile Defense">
Navy Theater-Wide Theater Ballistic Missile Defense



</doc>
<doc id="1246343" url="https://pl.wikipedia.org/wiki?curid=1246343" title="Sydney Emanuel Mudd (1858–1911)">
Sydney Emanuel Mudd (1858–1911)

Sydney Emanuel Mudd (ur. 12 lutego 1858, zm. 21 października 1911) – amerykański polityk związany z Partią Republikańską. W dwóch różnych okresach, najpierw w latach 1890–1891 i ponownie w latach 1897–1911, był przedstawicielem piątego okręgu wyborczego w stanie Maryland w Izbie Reprezentantów Stanów Zjednoczonych.
Jego syn, także Sydney Emanuel Mudd, również był przedstawicielem piątego okręgu wyborczego w stanie Maryland w Izbie Reprezentantów Stanów Zjednoczonych.

</doc>
<doc id="1246344" url="https://pl.wikipedia.org/wiki?curid=1246344" title="Podostre stwardniające zapalenie mózgu">
Podostre stwardniające zapalenie mózgu

Podostre stwardniające zapalenie mózgu (SSPE, z ) – rzadka postać zapalenia mózgu, zazwyczaj o przewlekłym i postępującym przebiegu, będąca powikłaniem odry. Pojawia się wiele lat po jej przechorowaniu, charakteryzuje się nieprawidłową odpowiedzią immunologiczną w kontakcie z wirusem odry.
Epidemiologia.
Szacuje się, że obecnie 0,01% zachorowań odry jest powikłanych zapaleniem mózgu. Ryzyko jest negatywnie skorelowane z wiekiem w momencie zakażenia.
Objawy i przebieg.
Objawy SSPE są następujące:
Do śmierci dochodzi zazwyczaj w ciągu 1–2 lat. Niekiedy spotyka się przebieg powolny (ponad 10 lat). U około 5% chorych występuje spontaniczna remisja, 95% umiera.
Obraz histologiczny.
W obrazie neuropatologicznym stwierdza się rozlane zapalenie mózgu, nacieki okołonaczyniowe z komórek zapalnych, proliferację astrogleju i mikrogleju, kwasochłonne wewnątrzjądrowe wtręty typu Cowdry A w neuronach i komórkach mikrogleju.
Elektroencefalografia.
Obraz EEG w SSPE jest bardzo charakterystyczny: składają się na niego rytmiczne, uogólnione wyładowania grup wysokonapięciowych fal (II i III faza), tzw. wyładowania okresowe typu Radermeckera. W późniejszych okresach czynność bioelektryczna mózgu ulega rozlanemu zwolnieniu i pojawiają się zmiany w czynności podstawowej.
Rozpoznanie.
Rozpoznanie SSPE opiera się na charakterystycznym obrazie klinicznym przy jednoczesnym wykazaniu obecności wirusa odry.
Leczenie.
We wczesnych stadiach choroby uzyskiwano remisję po domięśniowym i dokanałowym podawaniu interferonu alfa w dawce 3 Mj/dzień.

</doc>
<doc id="1246345" url="https://pl.wikipedia.org/wiki?curid=1246345" title="Nabari (miasto)">
Nabari (miasto)

– miasto w Japonii, w środkowej części wyspy Honsiu, w prefekturze Mie.
Położenie.
Miasto leży w północnej części prefektury Mie nad rzeką Inabe. Sąsiaduje z miastami Iga i Tsu w prefekturze Mie, a także miastem Uda oraz wsiami Soni i Yamazoe w prefekturze Nara.
Historia.
Miasto powstało w marcu 1954.

</doc>
<doc id="1246346" url="https://pl.wikipedia.org/wiki?curid=1246346" title="Egnatius (poeta)">
Egnatius (poeta)

Egnatius (I w. p.n.e.) – poeta rzymski, który tworzył przed Wergiliuszem. Z jego twórczości zachowało się tylko kilka wersów pochodzących z poematu "De rerum natura", cytowanych przez Makrobiusza [Sat. VI 5].

</doc>
<doc id="1246348" url="https://pl.wikipedia.org/wiki?curid=1246348" title="Kosa bojowa (glewia)">
Kosa bojowa (glewia)



</doc>
<doc id="1246351" url="https://pl.wikipedia.org/wiki?curid=1246351" title="Charles Edward Coffin">
Charles Edward Coffin

Charles Edward Coffin (ur. 18 lipca 1841 w Bostonie, Massachusetts, zm. 24 maja 1912) – amerykański polityk związany z Partią Republikańską. W latach 1894–1897 był przedstawicielem piątego okręgu wyborczego w stanie Maryland w Izbie Reprezentantów Stanów Zjednoczonych.

</doc>
<doc id="1246352" url="https://pl.wikipedia.org/wiki?curid=1246352" title="Filly">
Filly



</doc>
<doc id="1246355" url="https://pl.wikipedia.org/wiki?curid=1246355" title="Barnes Compton">
Barnes Compton

Barnes Compton (ur. 16 listopada 1830, zm. 4 grudnia 1898) – amerykański polityk związany z Partią Demokratyczną. W dwóch różnych okresach, najpierw w latach 1885–1889 i ponownie w latach 1891–1894, był przedstawicielem piątego okręgu wyborczego w stanie Maryland w Izbie Reprezentantów Stanów Zjednoczonych.

</doc>
<doc id="1246356" url="https://pl.wikipedia.org/wiki?curid=1246356" title="Zespół stożka rdzeniowego">
Zespół stożka rdzeniowego

Zespół stożka rdzeniowego – zespół neurologiczny spowodowany patologią końcowej części rdzenia kręgowego zwanej stożkiem ("conus medullaris"; segmenty S3-S5). Na obraz kliniczny zespołu składają się zaburzenia czucia w obszarze skóry okolicy perianalnej, perigenitalnej i wewnętrznej powierzchni ud, zaburzenia mikcji i funkcji seksualnych, oraz ból zajętej okolicy. Zniesiony jest odruch odbytniczy. Nieobecne są niedowłady. Etiologia jest najczęściej urazowa, niekiedy naczyniowa (tętniak aorty) lub związana z guzem nowotworowym samego stożka (np. wyściółczakiem).

</doc>
<doc id="1246357" url="https://pl.wikipedia.org/wiki?curid=1246357" title="Owase">
Owase

 – miasto w Japonii, w prefekturze Mie, w środkowej części wyspy Honsiu.
Położenie.
Miasto leży w południowej części prefektury Mie nad Oceanem Spokojnym.
W prefekturze Mie sąsiaduje z miastami:Kumano i Kihoku.
W prefekturze Nara ze wsiami Kamikitayama i Shingu oraz wsią Kitayama w prefekturze Wakayama.

</doc>
<doc id="1246361" url="https://pl.wikipedia.org/wiki?curid=1246361" title="Zespół piramidowy">
Zespół piramidowy



</doc>
<doc id="1246362" url="https://pl.wikipedia.org/wiki?curid=1246362" title="Zespół górnego neuronu ruchowego">
Zespół górnego neuronu ruchowego



</doc>
<doc id="1246363" url="https://pl.wikipedia.org/wiki?curid=1246363" title="Ganna Walska">
Ganna Walska

Ganna Walska (właśc. Hanna Puacz, ur. 24 czerwca 1887 w Brześciu Litewskim, zm. 2 marca 1984 w Santa Barbara w Kalifornii) – amerykańska śpiewaczka operowa (sopran) pochodzenia polskiego.
Życie prywatne.
Walska była sześciokrotnie mężatką. Jej mężami byli:
Kariera.
Walska marzyła o karierze śpiewaczej. W swych wspomnieniach, wydanych w Stanach Zjednoczonych pt. "Always Room at the Top", pisze o sukcesach w Petersburgu i we Francji, w której miała swój pałacyk w dolinie Loary i gdzie przebywała najchętniej do wybuchu II wojny światowej.
Po przybyciu do USA próbowała zdobyć sławę jako pieśniarka. Nieprzychylny jej Orson Welles twierdził, że McCormick bezkrytycznie promował śpiewaczą karierę Walskiej, pomimo że nie dysponowała dobrym głosem. "Uwiecznił" ją w scenariuszu do swojego filmu "Obywatel Kane", gdzie Walska została przedstawiona jako "Susan".
Podobnie krytyk filmowy Roger Ebert uważał, że beztalencie "Susan" to właśnie Walska. McCormick wydał tysiące dolarów na jej lekcje śpiewu, a nawet sfinansował wystawienie opery "Zaza" Leoncavalla w operze chicagowskiej w roku 1920. Według tego samego źródła Walska wdała się w sprzeczkę z reżyserem Pietro Ciminim podczas próby kostiumowej i zerwała kontrakt przed premierą. Współcześni twierdzili, że głos Walskiej podobał się wyłącznie zakochanemu McCormickowi.
Lotusland.
W roku 1941, namówiona przez swego przedostatniego męża, Bernarda, zakupiła 15-hektarową posiadłość "Cuesta Linda" w Santa Barbara, jako miejsce schronienia dla tybetańskich mnichów. Po wybuchu wojny, w USA wprowadzono ostry reżim wizowy i mnisi nie mogli przyjechać do Ameryki. Po rozwodzie z Bernardem w 1946 Walska zmieniła nazwę posiadłości na "Lotusland" (od kwiatu lotosu, "Nelumbo nucifera", świętego w niektórych religiach Wschodu, symbolu odrodzenia i czystości dla hinduistów i buddystów), i poświęciła resztę swego życia na założenie, a następnie powiększanie i upiększanie ogrodu swych marzeń (dzisiaj arboretum i muzeum).
W 1943 opublikowała swoje wspomnienia "Always Room at the Top".
Zmarła w Lotusland, zostawiając ogród i majątek powołanej przez nią fundacji "Ganna Walska Lotusland". Książka Margaret Nicol "Enemy of the Average" została oparta na życiorysie Ganny Walskiej.

</doc>
<doc id="1246364" url="https://pl.wikipedia.org/wiki?curid=1246364" title="Zespół Dandy'ego i Walkera">
Zespół Dandy'ego i Walkera



</doc>
<doc id="1246365" url="https://pl.wikipedia.org/wiki?curid=1246365" title="Zespół Axenfelda i Riegera">
Zespół Axenfelda i Riegera



</doc>
<doc id="1246366" url="https://pl.wikipedia.org/wiki?curid=1246366" title="Malformacje tętniczo-żylne">
Malformacje tętniczo-żylne



</doc>
<doc id="1246367" url="https://pl.wikipedia.org/wiki?curid=1246367" title="Grzegorz Widera">
Grzegorz Widera

Grzegorz Widera (ur. 30 lipca 1971 w Siemianowicach Śląskich) – polski aktor filmowy i teatralny.
Absolwent PWST w Krakowie Wydziału Aktorskiego we Wrocławiu (1994). W telewizji występował głównie w serialach paradokumentalnych ("Detektywi", "W11 – Wydział Śledczy"), odgrywając rolę epizodyczne.
Życie prywatne.
W 1995 roku poślubił Beatę Rogosz, z którą rozwiódł się w lutym 2004 roku i ma z nią córkę Oliwię (ur. 1997). W 2005 roku poślubił aktorkę Joannę Litwin, z którą ma syna Wernera (ur. 2004).

</doc>
<doc id="1246368" url="https://pl.wikipedia.org/wiki?curid=1246368" title="Harold Fowler McCormick">
Harold Fowler McCormick

Harold Fowler McCormick (ur. 1872, zm. 1941) – prezes rady nadzorczej "International Harvester Company". McCormick był najmłodszym synem Cyrusa McCormicka, wynalazcy i producenta mechanicznej żniwiarki.
Życiorys.
Ukończył studia na uniwersytecie w Princeton w roku 1895. 26 listopada tegoż roku poślubił w Chicago Edith Rockefeller, córkę magnata paliwowego, właściciela firmy Standard Oil Johna D. Rockefellera.
Na bazie ogromnego majątku ich dom był centrum życia towarzyskiego chicagowskiej elity. Sama Edith McCormick – twierdząc, że pochodzi ze starego francuskiego arystokratycznego rodu La Rochefoucauld, co oczywiście nie było prawdą – zachowywała się jak królowa, narzucając iście dworskie obyczaje swemu otoczeniu. Na przykład przyjmowała swoje dzieci tylko w oznaczonych godzinach, a przy wszystkich posiłkach obowiązywało menu drukowane zawsze po francusku i złotymi literami
W roku 1909, wraz Johnem D. Rockefellerem Juniorem i Frederickiem Gatesem, został jednym z powierników Fundacji Rockefellera. W 1935 został prezesem "International Harvester Company", zastępując swego starszego brata Cyrusa. Należał również do rady nadzorczej założonego przy dużym wsparciu (600 tys. dolarów) Rockefellera Uniwersytetu Chicagowskiego.
Interesował się lotnictwem i patronował badaniom w tej dziedzinie. Entuzjasta opery. Starał się o pozyskanie dla opery chicagowskiej zdolnych śpiewaków, m.in. Hannę Walską.
Po rozwodzie z Edith, McCormick pojął za żonę śpiewaczkę operową polskiego pochodzenia Gannę/Hannę Walską, z którą rozwiódł się w roku 1931. Mieszkał w rezydencji przy ulicy Lake Shore Drive w Chicago.
Orson Welles twierdził, że promowanie przez McCormicka drugiej żony jako śpiewaczki operowej – mimo jej słabego głosu – było główną przyczyną napisania przez niego scenariusza do filmu "Obywatel Kane", w którym jedna z bohaterek przypomina Walską. Samuel Insull, prywatny sekretarz Edisona, a później prezes koncernu Commonwealth Edison, zbudował Lyric Opera of Chicago dla którejś ze swych kochanek i on również, wraz z aktorkami Hope Hampton i Marion Davies, jest uważany za inspirację Wellesa.
Po rozwodzie z Walską nawiązał bliższą znajomość z polską aktorką filmową Polą Negri i uchodził za jej sponsora.

</doc>
<doc id="1246369" url="https://pl.wikipedia.org/wiki?curid=1246369" title="Gozaisho (góra)">
Gozaisho (góra)

 – góra w Japonii, w Komono i Higashi-Ōmi, na granicy prefektur Mie i Shiga.
Najbardziej popularna góra (o wysokości 1 212 m) w paśmie Suzuka. Z Yunoyamy na szczyt prowadzi linowa kolej gondolowa. Dzięki niej góra jest bramą do innych popularnych szczytów w tym paśmie: Kunimi i Amagoi.

</doc>
<doc id="1246370" url="https://pl.wikipedia.org/wiki?curid=1246370" title="Serge Sarkisian">
Serge Sarkisian



</doc>
<doc id="1246372" url="https://pl.wikipedia.org/wiki?curid=1246372" title="Jan Zajíc">
Jan Zajíc

Jan Zajíc (ur. 3 lipca 1950 w Witkowie, zm. 25 lutego 1969 w Pradze) – czeski uczeń, który dokonał samospalenia protestując przeciw okupacji Czechosłowacji przez wojska Układu Warszawskiego.
Życiorys.
Jan Zajíc był synem sprzedawcy kosmetyków i nauczycielki. Jego rodzice osiedlili się w Witkowie jako przesiedleńcy po II wojnie światowej. Miał starszego brata i młodszą siostrę. Od 1965 roku uczył się w szkole kolejowej w Šumperku. Pierwotnie zamierzał ukończyć liceum i studiować weterynarię, ale choroba ojca i trudna sytuacja finansowa rodziny zmusiły go do zmiany planów. W czasie nauki interesował się literaturą, poezją i próbował pisać wiersze. Był zwolennikiem praskiej wiosny, brał udział w debatach na ten temat.
Okoliczności śmierci.
Po samospaleniu Jana Palacha, Zajíc uczestniczył w głodówce protestacyjnej, która zakończyła się w dniu pogrzebu Palacha. Mniej więcej miesiąc później załamany postępującą tzw. normalizacją i tym, że czyn Palacha nie spowodował trwałych reakcji społecznych postanowił go naśladować. W rocznicę przewrotu komunistycznego z 1948 r. pojechał pociągiem do Pragi wraz z trzema szkolnymi kolegami. Czechosłowacka Służba Bezpieczeństwa wiedziała o jego wyjeździe i z tego powodu Zajíc nie zamierzał się nigdzie zatrzymywać. Po przyjeździe do Pragi kupił w drogerii na ulicy Vodičkovej materiały łatwopalne, pożegnał się z kolegą, któremu oddał dowód osobisty, odezwę do narodu czechosłowackiego, list do rodziców i przyjaciela w Pradze. Potem udał się na Plac Wacława. W jego górnej części w przejeździe domu nr 39 oblał się 7–8 litrami benzyny. Zamierzał wybiec na ulicę, ale to mu się nie udało. Spłonął w głębi przejazdu i zmarł na miejscu. Tragedia rozegrała się ok. 13:30–13:45.
Jan Zajíc pragnął być pochowany w Pradze, ale na to nie zgodziła się Służba Bezpieczeństwa. Jego zwłoki przewieziono do Vítkova, gdzie 2 marca 1969 r. odbył się pogrzeb, w którym uczestniczyło ok. 10 000 osób. Nagrobek dla niego, podobnie jak dla Jana Palacha, wykonał rzeźbiarz Olbram Zoubek.
Po śmierci Zajíca jego rodzinę dotknęły represje - matka straciła pracę, ojciec został wyrzucony z partii a rodzeństwo miało problemy z dostaniem się na studia.
W liście, który zostawił dla bliskich napisał m.in.:
Upamiętnienie.
Po aksamitnej rewolucji przed Muzeum Narodowym ustawiono pomnik ku czci Palacha i Zajíca. W rodzinnym Vítkovie jego imieniem nazwano rynek. W 1991 roku został pośmiertnie odznaczony Orderem Tomáša Garrigue Masaryka I klasy.

</doc>
<doc id="1246379" url="https://pl.wikipedia.org/wiki?curid=1246379" title="John Betjeman">
John Betjeman

John Betjeman, (ur. 28 sierpnia 1906 w Londynie, zm. 19 maja 1984) − angielski poeta, eseista, krytyk literacki oraz krytyk sztuki.
W dowcipnych wierszach krytykował tradycyjną angielską mentalność, ale równocześnie z sentymentem mówił o dawnej Anglii. W 1933 opublikował eseje poświęcone architekturze wiktoriańskiej i edwardiańskiej ("In Ghastly Good Taste"). Jest autorem wierszowanej autobiografii: "„Summoned by Bells”" (1960). Otrzymał tytuł szlachecki (1969) i tytuł poeta laureatus (1972).

</doc>
<doc id="1246388" url="https://pl.wikipedia.org/wiki?curid=1246388" title="Puchar CEV siatkarek (2007/2008)">
Puchar CEV siatkarek (2007/2008)

Puchar CEV siatkarek 2007/2008 – 1. sezon turnieju rozgrywanego od 2007 roku, organizowanego przez Europejską Konfederację Piłki Siatkowej (CEV) w ramach europejskich pucharów dla żeńskich klubowych zespołów siatkarskich "starego kontynentu".
Rozgrywki.
Turniej finałowy.
 Belgrad

</doc>
<doc id="1246393" url="https://pl.wikipedia.org/wiki?curid=1246393" title="Althaea officinalis">
Althaea officinalis



</doc>
<doc id="1246394" url="https://pl.wikipedia.org/wiki?curid=1246394" title="Melchior Ferdynand von Gaschin">
Melchior Ferdynand von Gaschin



</doc>
<doc id="1246396" url="https://pl.wikipedia.org/wiki?curid=1246396" title="Rocheville Le Cannet">
Rocheville Le Cannet



</doc>
<doc id="1246397" url="https://pl.wikipedia.org/wiki?curid=1246397" title="Cień (film 1956)">
Cień (film 1956)

Cień – polski film sensacyjno-wojenny z 1956, w reżyserii Jerzego Kawalerowicza, na podstawie opowiadania pod tym samym tytułem pióra Aleksandra Ścibora-Rylskiego, który także napisał scenariusz.
Fabuła.
Jadąca samochodem para zauważa mężczyznę wyskakującego z pędzącego pociągu. Starają się go uratować, jednak mężczyzna umiera w szpitalu. Spotkanie się różnych ludzi staje się powodem do wspomnień tragicznych wydarzeń z II wojny światowej, okresu tuż po wojnie i niedawnych. Okazuje się, że wszystkie zdarzenia łączy jedna osoba.

</doc>
<doc id="1246398" url="https://pl.wikipedia.org/wiki?curid=1246398" title="Saaya">
Saaya

Saaya (Tłumaczenie: "Cień", angielski tytuł: "Shadow", niemiecki: "Saaya – Schatten der Sehnsucht") – bollywoodzki film z 2003 roku wyreżyserowany przez Anuraga Basu, autora "Murder", "Tumsa Nahin Dekha", "Gangster" i "Życie w... metropolii". W rolach głównych John Abraham, Tara Sharma i Mahima Chaudhry. Film jest indyjskim remakiem hollywoodzkiego "Dragonfly" (2002 z Kevin Costnerem).
Fabuła.
Dr Akash Bhatnagar (John Abraham) jest bardzo szczęśliwy w małżeństwie z Mayą (Tara Sharma). Oprócz głębokiej miłości łączy ich też wspólna pasja. Maya traktuje swój zawód lekarza jako powołanie, służenie najbiedniejszym. Mimo tego, że spodziewa się dziecka, decyduje się jechać na granicę Indii z Birmą, aby pomagać ocalonym z powodzi. Akash odradza jej ten wyjazd, boi się o nią. Jego obawy okazują się słuszne. Autobus, którym Maya wraca z powodzianami, spada w przepaść. Ciała jej nie udaje się odnaleźć. Zrozpaczony Akash nie może pogodzić się z jej śmiercią. Widzi ją, słyszy poprzez pacjentów, którzy przeżyli śmierć kliniczną, próbuje zrozumieć, co Maya mu chce przekazać zza światów. To, czego doświadcza, przeczy temu, jak dotychczas rozumiał życie. Był przekonany, że cokolwiek jest, jest tylko tu, to, co zyskujemy, bądź tracimy, jest tylko tu. Tam niczego nie ma! Teraz jego serce musi przyjąć, że albo nie ma Mayi, albo jest Bóg, w którego obecności w tajemniczy sposób żyje jego ukochana żona...

</doc>
<doc id="1246400" url="https://pl.wikipedia.org/wiki?curid=1246400" title="Leśna (stacja kolejowa)">
Leśna (stacja kolejowa)

Leśna – nieczynna stacja kolejowa w Leśnej w województwie dolnośląskim.
Stacja została zamknięta w 2004 roku. Budynek stacji został adaptowany do innych celów, a plac przed dworcem został przekształcony w dworzec autobusowy.

</doc>
<doc id="1246403" url="https://pl.wikipedia.org/wiki?curid=1246403" title="Prawoślaz różowy">
Prawoślaz różowy



</doc>
<doc id="1246404" url="https://pl.wikipedia.org/wiki?curid=1246404" title="Alcea rosea">
Alcea rosea



</doc>
<doc id="1246411" url="https://pl.wikipedia.org/wiki?curid=1246411" title="Blackheath (Londyn)">
Blackheath (Londyn)

Blackheath – jedna z dzielnic Londynu na pograniczu gmin London Borough of Lewisham i Royal Borough of Greenwich. W roku 2012 liczyła 25 116 mieszkańców.

</doc>
<doc id="1246412" url="https://pl.wikipedia.org/wiki?curid=1246412" title="Ryde or Die vol. 3">
Ryde or Die vol. 3



</doc>
<doc id="1246418" url="https://pl.wikipedia.org/wiki?curid=1246418" title="Droga krajowa B61 (Niemcy)">
Droga krajowa B61 (Niemcy)

Droga krajowa 61 () – niemiecka droga krajowa przebiegająca z północy na południowy zachód od skrzyżowania z drogą B51 na obwodnicy Bassum w Dolnej Saksonii do skrzyżowania z drogami B54 i B236 na obwodnicy Lünen w Nadrenii Północnej-Westfalii.
Odcinki międzynarodowe.
Droga pomiędzy węzłem "Rehme" a "Dreieck Löhne" na terenie miejscowości Bad Oeynhausen jest częścią trasy europejskiej E30.
Miejscowości leżące przy B61.
Dolna Saksonia.
Bassum, Apelstedt, Neuenkirchen, Scholen, Sulingen, Munterburg, Barenburg, Kirchdorf, Heerde, Uchte, Höfen, Kreuzkrug.
Nadrenia Północna-Westfalia.
Petershang, Minden, Barkhausen, Bohlen, Bad Oeynhausen, Wittel, Herford, Bielefeld, Gütersloh, Wiedenbrück, Stromberg, Keitlinghausen, Beckum, Elker, Dolberg, Hamm, Kamen, Bergkamen, Lünen.

</doc>
<doc id="1246419" url="https://pl.wikipedia.org/wiki?curid=1246419" title="Glina (Chorwacja)">
Glina (Chorwacja)

Glina – miasto w centralnej Chorwacji, w żupanii sisacko-moslawińskiej, siedziba miasta Glina. W 2011 roku liczyła 4680 mieszkańców.
Historia.
Pierwsza wzmianka o mieście pochodzi z czerwca 1284. W 1737, podczas wojny z Turkami zebrał się tu sabor – chorwacki parlament. Znajdowała się tu też kwatera bana Jelačicia, komendanta wojskowego podczas najazdu Turków.
W połowie XVIII wieku hrabia Ivan Drašković założył w Glinie lożę masońską, która krzewiła idee jakobinów z rewolucji francuskiej, dopóki cesarz Franciszek Józef I nie zakazał jej działalności w 1798.
Podczas II wojny światowej Glina weszła w skład Niepodległego Państwa Chorwackiego. 3 sierpnia 1941 w serii zorganizowanych przez ustaszów pogromów zginęło ponad 2600 Serbów. Większość z nich zamordowano w budynku cerkwi prawosławnej.
Podczas wojny w Chorwacji miasto Glina znalazło się na terenie nieuznawanej przez rząd chorwacki Republiki Serbskiej Krajiny. Wielu Chorwatów opuściło wtedy ten region, wielu również zostało zabitych.
6 sierpnia 1995, po operacji armii chorwackiej Glina stała się pełnoprawną częścią Chorwacji.
Pogrom w Glinie.
Pogrom w Glinie wydarzył się w sierpniu 1941. Był to jeden z największych aktów ludobójstwa na terenie byłej Jugosławii podczas II wojny światowej. Serbska ludność Gliny została wymordowana w maju 1941, kilka miesięcy po zajęciu Jugosławii przez nazistowskie Niemcy. Ustasze, pod przywództwem Ante Pavelicia ustanowili na terenie Chorwacji. Bośni i Hercegowiny i części Serbii nazistowskie Niepodległe Państwo Chorwackie. Rząd NDH prowadził wobec Serbów politykę eksterminacji, którą jeden z ministrów podsumował "Co trzeciego zabić, co trzeciego wypędzić, co trzeciego nawrócić (na rzymski katolicyzm)"

</doc>
<doc id="1246420" url="https://pl.wikipedia.org/wiki?curid=1246420" title="Malwa ogrodowa">
Malwa ogrodowa



</doc>
<doc id="1246421" url="https://pl.wikipedia.org/wiki?curid=1246421" title="Godło Vanuatu">
Godło Vanuatu

Godło Vanuatu – jeden z symboli Vanuatu przyjęty 30 lipca 1980 roku.
Opis.
Godło przedstawia melanezyjskiego wojownika, na tle zwiniętego kła świni i dwóch skrzyżowanych liści sagowca "Cycas seemannii". Poniżej znajduje się wstęga z napisem "Jesteśmy z Bogiem" w języku bislama.
Kieł symbolizuje dobrobyt. Zaokrąglony kieł jest uważany na Vanuatu za bardzo cenny. Liście są symbolem pokoju, a ich poszczególne listki (39) reprezentują liczbę członków parlamentu.
Godło zostało przyjęte 30 lipca 1980 roku.

</doc>
<doc id="1246423" url="https://pl.wikipedia.org/wiki?curid=1246423" title="Noëmi de Portela">
Noëmi de Portela



</doc>
<doc id="1246425" url="https://pl.wikipedia.org/wiki?curid=1246425" title="Antal Kocsis">
Antal Kocsis

Antal Kocsis (ur. 17 listopada 1905 w Budapeszcie, zm. 25 października 1994 w Titusville na Florydzie) – węgierski bokser, mistrz olimpijski.
Startując w Mistrzostwach Europy w 1927 roku w Berlinie zdobył wicemistrzostwo Europy w kategorii muszej. Uczestnicząc w Letnich Igrzyskach Olimpijskich 1928 w Amsterdamie, zdobył złoty medal olimpijski w tej samej wadze.
W mistrzostwach Węgier wywalczył cztery tytuły mistrza kraju, w 1926, 1927 i 1928 w kategorii muszej, a w 1929 roku w wadze koguciej.
W latach 1930-1935 walczył na ringu zawodowym, stoczył 40 walk, z czego 22 pojedynki wygrał, 5 zremisował i 13 przegrał.

</doc>
<doc id="1246428" url="https://pl.wikipedia.org/wiki?curid=1246428" title="Abutilon theophrasti">
Abutilon theophrasti



</doc>
<doc id="1246429" url="https://pl.wikipedia.org/wiki?curid=1246429" title="Zohra Sehgal">
Zohra Sehgal

Zohra Sehgal, właśc. Sahibzadi Zohra Begum Mumtaz-ullah Khan (ur. 27 kwietnia 1912 w Rampurze, w stanowiących brytyjską kolonię Indiach, zm. 10 lipca 2014 w Nowym Delhi) – indyjska aktorka, kiedyś także tancerka, która grała w filmach bollywoodzkich i europejskich czy amerykańskich.
Była jednym z siedmiorga dzieci rodziny Pasztunów osiadłej koło Rampur. Została wychowana w tradycjach sunnickich muzułmanów (pięć razy dziennie modlitwa, post w ramadan, noszenie burki). Po ukończeniu Mary’s Girls College w Lahaur, przyłączyła się jako tancerka do grupy tanecznej Udaya Shankara, z którą podróżowała koncertując w Japonii, zachodniej Azji, Europie i Ameryce. W trakcie tych podróży poznała 8 lat młodszego wyznawcę hinduizmu Kameshwara Sehgala. Mimo oporu ze strony jej rodziców, para związała się ze sobą. Aby ją poślubić Kameshwar Sehgal był gotów przejść na islam, ale ona nie chciała tego poświęcenia. W 1942 roku wzięli ślub cywilny, na który był zaproszony Jawaharlal Nehru (nie pojawił się, bo właśnie został uwięziony przez Brytyjczyków za poparcie okazane Gandhiemu w akcji "Quit India" ("Opuście Indie!"). Para zamieszkała w Lahaur. Założyli tam instytut taneczny. W związku z podziałem Indii w 1947 roku przez wycofujących się z okupacji Brytyjczyków para musiała uciekać do Bombaju, gdzie żyli razem 14 lat. Zohra zaczęła karierę aktorki. Małżeństwo doczekało się dwojga dzieci, którym pozostawiono wolny wybór między islamem a hinduizmem. Po samobójczej śmierci męża Zohra przeniosła się do Delhi, a potem do Londynu.
Do śmierci męża, oprócz filmów, grała również w teatrze wędrując po całym kraju.
Filmografia.
Jako aktorka:

</doc>
<doc id="1246435" url="https://pl.wikipedia.org/wiki?curid=1246435" title="Paweł Konnak">
Paweł Konnak

Paweł Konrad Konnak, pseudonim "Konjo", "Koñjo" (ur. 19 lutego 1966 w Gdańsku) – polski artysta, performer, konferansjer, poeta, reżyser filmowy, pisarz, dziennikarz, współzałożyciel formacji artystycznej Totart.
Kariera.
Od 1986 jest związany z grupą poetycką "Zlali Mi Się Do Środka", także z Kabaretem Profuzyjnym "Zlew Polski". Wraz z Krzysztofem Skibą współtworzył kabaret rockowy "Lalamido" oraz był współtwórcą grupy artystycznej Totart. Wieloletni przewodniczący uczelnianej grupy "Levarów", która ukonstytuowała się na początku lat 90. wśród studentów Uniwersytetu Gdańskiego.
Współpracował z zespołem Ich Troje i przyjaźni się z Michałem Wiśniewskim. Podczas koncertów zespołu zajmował się przede wszystkim rozbawianiem publiczności w oczekiwaniu na wokalistów. U boku Wiśniewskiego wystąpił w jego programie "Jestem jaki jestem" w TVN.
Uczestniczył w trzeciej edycji programu "Gwiazdy tańczą na lodzie", w parze z Agatą Rosłońską zajął ósme miejsce. W kolejnych odcinkach pojawiał się jako konferansjer.
W 2009 wystąpił w teledysku do piosenki grupy Video „Weź nie pi*rdol!” oraz jej ocenzurowanej wersji pt. „Będzie piekło!”. W 2010 wystąpił w teledysku do utworu zespołu Jorrgus „Intryguj, uwodź, prowokuj mnie”.
Odznaczenia.
W 2013 został odznaczony Krzyżem Wolności i Solidarności.

</doc>
<doc id="1246437" url="https://pl.wikipedia.org/wiki?curid=1246437" title="Guillermo Lovell">
Guillermo Lovell

Guillermo José Lovell (ur. 15 stycznia 1918 w Dock Sud, zm. 25 października 1967) – argentyński bokser, srebrny medalista letnich igrzysk olimpijskich w Berlinie w kategorii ciężkiej. W walce o 1 miejsce przegrał z Niemcem Herbertem Rungem.
Był młodszym bratem Santiago Lovella, bokserskiego mistrza olimpijskiego wagi ciężkiej z Igrzysk w 1932 w Los Angeles.

</doc>
<doc id="1246439" url="https://pl.wikipedia.org/wiki?curid=1246439" title="Jack Wilson (bokser)">
Jack Wilson (bokser)

George "Jackie" Wilson (ur. 17 stycznia 1918 w Spencer, zm. 10 marca 1956 w Cleveland) – amerykański bokser. Srebrny medalista letnich igrzysk olimpijskich w Berlinie w kategorii koguciej.

</doc>
<doc id="1246440" url="https://pl.wikipedia.org/wiki?curid=1246440" title="Rezerwat przyrody Żółwie Błota">
Rezerwat przyrody Żółwie Błota



</doc>
<doc id="1246442" url="https://pl.wikipedia.org/wiki?curid=1246442" title="Lamentowe góry">
Lamentowe góry



</doc>
<doc id="1246443" url="https://pl.wikipedia.org/wiki?curid=1246443" title="Instytut Środowiska i Zrównoważonego Rozwoju">
Instytut Środowiska i Zrównoważonego Rozwoju

Instytut Środowiska i Zrównoważonego Rozwoju (ang."The Institute for Environment and Sustainability, IES") – jeden z instytutów Wspólnotowego Centrum Badawczego Komisji Europejskiej, którego misją jest dostarczanie naukowego i technicznego wsparcia dla strategii UE dotyczących ochrony środowiska i zrównoważonego rozwoju. 
Zastosowanie zintegrowanego podejścia do badania zanieczyszczeń powietrza, wody i gleby sprzyja zrównoważonemu zarządzaniu zasobami wody, ochroną i utrzymaniem zasobów wody pitnej, prawidłowemu funkcjonowaniu ekosystemów wodnych oraz dobrej ekologicznej jakości wód powierzchniowych.
Główne działania IES skupiają się na:
Instytut siedzibę w Ispra, we Włoszech.

</doc>
<doc id="1246446" url="https://pl.wikipedia.org/wiki?curid=1246446" title="Air Niugini">
Air Niugini

Air Niugini – narodowe linie lotnicze Papui-Nowej Gwinei, z siedzibą w Port Moresby. Głównym węzłem jest port lotniczy Port Moresby.
Linie lotnicze zostały założone w 1973 r., dwa lata wcześniej niż położone w Melanezji na zachodnim Oceanie Spokojnym państwo, Papua-Nowa Gwinea, uzyskało niepodległość. Agencja ratingowa Skytrax przyznała liniom trzy gwiazdki.
W dniu 28 września 2018 roku samolot Air Niugini Boeing 737-800 wylądował w zatoce na Wyspach Chuuk, 140 metrów przed początkiem pasa startowego. W katastrofie zginęła 1 osoba, spośród obecnych na pokładzie 35 pasażerów i 12 członków załogi.

</doc>
<doc id="1246449" url="https://pl.wikipedia.org/wiki?curid=1246449" title="Milczące psy">
Milczące psy

Milczące psy – polska powieść historyczna Waldemara Łysiaka wydana w 1990 roku nakładem Krajowej Agencji Wydawniczej. Akcja tego niedokończonego utworu w przeważającej części toczy się w epoce stanisławowskiej.

</doc>
<doc id="1246450" url="https://pl.wikipedia.org/wiki?curid=1246450" title="Lakeer – Forbidden Lines">
Lakeer – Forbidden Lines

Lakeer – Forbidden Lines – bollywoodzki film akcji z 2004 roku wyreżyserowany przez debiutującego choreografa Ahmeda Khana.
Fabuła.
Arjun Rana (Sunny Deol), gangster o złotym sercu w jednych budzi strach, w innych podziw i szacunek. Wdzięczny za przysposobienie na syna, przejął po swoim ojcu bogactwo, władzę nad gangsterskim imperium i opiekę nad młodszym bratem Karanem (Sohail Khan). Kocha go ponad życie. Gotów jest wszystko dla niego poświęcić.
Równie troskliwy jest wobec swojego młodszego brata, żyjący w tym samym mieście, groźny w bójce Sanju (Sunil Shetty). Ciężko pracuje w warsztacie samochodowym, by jego Saaihil (John Abraham) mógł kształcić się u boku bogatych. W college’u krzyżują się losy Karana i Saahila. Serca obu biją żywo na widok dziewczyny, która wybierze jednego z nich...

</doc>
<doc id="1246452" url="https://pl.wikipedia.org/wiki?curid=1246452" title="Statek (powieść)">
Statek (powieść)

Statek – powieść Waldemara Łysiaka wydana w 1994 roku nakładem wydawnictwa PLJ.

</doc>
<doc id="1246454" url="https://pl.wikipedia.org/wiki?curid=1246454" title="Lokalna Organizacja Turystyczna „Wrota Karpat Wschodnich”">
Lokalna Organizacja Turystyczna „Wrota Karpat Wschodnich”

Lokalna Organizacja Turystyczna „Wrota Karpat Wschodnich” – lokalne stowarzyszenie, którego zadaniem jest promocja i rozwój turystyczny terenów Pogórza Przemyskiego.
Stowarzyszenie skupia właścicieli gospodarstw agroturystycznych i stadnin z gmin Bircza i Fredropol, artystów ludowych oraz miłośników tych terenów. Liczy obecnie około 40 osób.
Prezesem stowarzyszenia jest Elżbieta Skrzyszowska z Leszczawy Dolnej.
Zadania Stowarzyszenia:
Partnerami stowarzyszenia są Urzędy Gmin Bircza i Fredropol, PTTK – oddział w Przemyślu, Nadleśnictwo Bircza oraz Stowarzyszenie „Dziedzictwo Mniejszości Karpackich”.

</doc>
<doc id="1246455" url="https://pl.wikipedia.org/wiki?curid=1246455" title="Edward Próchniak">
Edward Próchniak

Edward Próchniak, ros. Эдвард Прухняк, ps. "Sewer" (ur. 4 grudnia 1888 w Puławach, zm. 21 sierpnia 1937 w Moskwie) – polski i radziecki komunista, w 1920 członek Tymczasowego Komitetu Rewolucyjnego Polski, członek Komitetu Centralnego Komunistycznej Partii Polski.
Życiorys.
W 1903 wstąpił do Socjaldemokracji Królestwa Polskiego i Litwy, uczestniczył w rewolucji 1905. Edukację partyjną pobierał w szkole w Longjumeau pod Paryżem. W 1900 i 1912 więziony w był w X Pawilonie Cytadeli Warszawskiej.
Po rewolucji październikowej członek sekcji polskiej Rosyjskiej Partii Komunistycznej(b) oraz przewodniczący departamentu polskiego w Ludowym Komisariacie do spraw Narodowości.
Od 16 grudnia 1918 członek Komunistycznej Partii Robotniczej Polski. W 1920 powołany w skład marionetkowego Tymczasowego Komitetu Rewolucyjnego Polski w Białymstoku. Po klęsce Armii Czerwonej w wojnie polsko-bolszewickiej przebywał w Rosji Sowieckiej i ZSRR, mieszkał w Moskwie.
W okresie „wielkiej czystki” aresztowany przez NKWD 8 lipca 1937. 21 sierpnia 1937 skazany na śmierć przez Kolegium Wojskowe Sądu Najwyższego ZSRR z zarzutu „udziału w organizacji kontrrewolucyjnej”, stracony tego samego dnia. Skremowany na Cmentarzu Dońskim i tam pochowany anonimowo.
Zrehabilitowany 7 maja 1955 postanowieniem Kolegium Wojskowego Sądu Najwyższego ZSRR.

</doc>
<doc id="1246457" url="https://pl.wikipedia.org/wiki?curid=1246457" title="Napoleoniada">
Napoleoniada

Napoleoniada – książka Waldemara Łysiaka wydana w 1990 roku nakładem Wydawnictwa Radia i Telewizji. W 1998 roku nakładem wydawnictwa "Ex Libris" ukazało się drugie wydanie książki. Publikacja ta jest zbiorem esejów, artykułów, felietonów, reportaży, wywiadów, opowiadań związanych z epoką napoleońską. 

</doc>
<doc id="1246459" url="https://pl.wikipedia.org/wiki?curid=1246459" title="Faszczyce">
Faszczyce



</doc>
<doc id="1246460" url="https://pl.wikipedia.org/wiki?curid=1246460" title="Równina Inowrocławska">
Równina Inowrocławska

Równina Inowrocławska (315.55) – mezoregion fizycznogeograficzny w północno-środkowej Polsce, stanowiący północno-wschodnią część Pojezierza Wielkopolskiego. Region graniczy od północy i północnego wschodu z Kotliną Toruńską, od zachodu z Pojezierzem Gnieźnieńskim, od południa z Pojezierzem Kujawskim, a od południowego wschodu z Kotliną Płocką. Równina Inowrocławska leży w całości na obszarze województwa kujawsko-pomorskiego.
Mezoregion jest równiną o wysokości do 100 m n.p.m. o nielicznych małych jeziorach na północnym zachodzie. Charakterystyczną cechą regionu są stosunkowo niskie roczne opady (do 500 mm, czyli najniższe w Polsce). Równina Inowrocławska jest przede wszystkim regionem rolniczym o czarnych żyznych ziemiach pobagiennych (tzw. "Czarne Kujawy"). W podłożu regionu jest tzw. tektoniczny wał kujawski, gdzie występują wysady soli kamiennej (solanki Inowrocławia i Ciechocinka).
Głównymi ośrodkami miejskimi regionu są Inowrocław, Aleksandrów Kujawski i Gniewkowo, ponadto wsie Złotniki Kujawskie, Osięciny, Rojewo, Dąbrowa Biskupia, Zakrzewo, Koneck, Bądkowo i Dobre.

</doc>
<doc id="1246461" url="https://pl.wikipedia.org/wiki?curid=1246461" title="Order of the British Empire">
Order of the British Empire



</doc>
<doc id="1246463" url="https://pl.wikipedia.org/wiki?curid=1246463" title="Aetbaar">
Aetbaar

Aetbaar (tłumaczenie: "Zaufaj mi", hindi: ऐतबार, urdu: اعتبار, inne tytuły: angielski: "Trust", "Aitbaar", niemiecki: "Aetbaar: Liebe kann tödlich sein") to bollywoodzki dramat z elementami thrilleru zrealizowany w 2004 przez Vikram Bhatta, autora "Ghulam", "Raaz", i "Elaan". W rolach głównych Amitabh Bachchan, John Abraham, Bipasha Basu i Supriya Pilgaonkar.
Fabuła.
Dr Ranveer Malhotra (Amitabh Bachchan) 10 lat temu w wypadku stracił syna. Żyje pełen poczucia winy w cieniu tej śmierci. Przewrażliwony nadmierną troską otacza córkę Rię (Bipasha Basu). Odwozi ją do college'u, niespokojnie wyczekuje jej powrotów z dyskoteki. Szczególny niepokój wzbudza w nim zakochany w Rii Aryan Trivedi (John Abraham). Nie ufa urokowi niedoszłego malarza. Wkrótce okazuje się, że jego podejrzenia są uzasadnione. Ria nie widzi świata poza człowiekiem, który stanowi dla niej niebezpieczeństwo. Ranveer zrobi wszystko, aby ocalić swoją córkę.
Muzyka i piosenki.
Muzykę do filmu skomponował Rajesh Roshan, twórca muzyki do takich filmów jak "Kaala Patthar", "King Uncle, "Karan Arjun", "Koyla", "Kudrat", "Koi... Mil Gaya", "Krrish', "Aetbaar", czy "Kaho Naa... Pyaar Hai", "Na Tum Jaano Na Hum".

</doc>
<doc id="1246464" url="https://pl.wikipedia.org/wiki?curid=1246464" title="Echinacea purpurea">
Echinacea purpurea



</doc>
<doc id="1246466" url="https://pl.wikipedia.org/wiki?curid=1246466" title="Oryszew">
Oryszew



</doc>
<doc id="1246467" url="https://pl.wikipedia.org/wiki?curid=1246467" title="Henryka Strojnowska">
Henryka Strojnowska

Henryka Zofia Strojnowska (ur. 22 czerwca 1958 w Wałbrzychu) – polski polityk i psycholog, w latach 2008–2012 wicewojewoda lubelski.
Życiorys.
W 1985 ukończyła studia z zakresu psychologii na Katolickim Uniwersytecie Lubelskim, została też absolwentką studiów podyplomowych z zakresu administracji i zarządzania na Wydziale Prawa Uniwersytetu Marii Curie-Skłodowskiej w Lublinie.
W latach 1992–1994 była nauczycielem w Liceum im. Stefana Batorego w Lublinie oraz w technikach w Lubartowie i Lublinie, gdzie również pracowała jako psycholog. Od 1994 do 2000 pełniła funkcję wicedyrektora i następnie dyrektora Domu Pomocy Społecznej nr 1 im. Matki Teresy z Kalkuty w Lublinie. W latach 2002–2003 zajmowała stanowisko dyrektora prywatnego domu opieki dla ludzi starszych „Forest” w Lublinie.
W 2002 bezskutecznie kandydowała do lubelskiej rady miejskiej. W 2006 z listy Platformy Obywatelskiej uzyskała mandat radnej Lublin, po czym została wiceprzewodniczącą rady. Funkcję tę pełniła do stycznia 2008, kiedy to objęła urząd wicewojewody lubelskiego. W lutym 2012 została odwołana ze stanowiska. Została następnie dyrektorem Zarządu Nieruchomości Wojewódzkich w Lublinie, z której to funkcji została zwolniona w maju 2019; w lipcu 2020 przywrócono ją do pracy na skutek wyroku sądu pracy.

</doc>
<doc id="1246468" url="https://pl.wikipedia.org/wiki?curid=1246468" title="Kim Novak">
Kim Novak

Kim Novak, właśc. Marilyn Pauline Novak (ur. 13 lutego 1933 w Chicago) – amerykańska aktorka filmowa.
W 1960 otrzymała własną gwiazdę w Alei Gwiazd w Los Angeles znajdującą się przy 6332 Hollywood Boulevard.
Kariera.
Kim Novak pochodzi z rodziny o czeskich korzeniach. W 1954 wyjechała za sławą do Los Angeles i udało się jej dostać małą rólkę w produkcji RKO Pictures "French Line".
Prawdziwy początek jej kariery miał miejsce dopiero gdy wpadła w oko Harry’emu Cohnowi, szefowi wytwórni Columbia. Szukał aktorki, która mogłaby rywalizować o względy męskiej publiczności z Marilyn Monroe i dostrzegł w Kim odpowiedni potencjał. Po kilku lekcjach aktorstwa wystąpiła w "Pushover" (1954) i wypadła na tyle dobrze, że podpisał z nią długoterminowy kontrakt. Kolejny jej film, "Piknik" (1955) (z Williamem Holdenem jako partnerem) stał się przebojem kasowym sezonu i otrzymał dwa Oscary. Od tego momentu stała się jedną z najpopularniejszych gwiazd Hollywood.
Następne filmy: "Złotoręki" (1955), "The Eddy Duchin Story" (1956), "Jeanne Eagels" (1957), dzięki jej urodzie cieszyły się sporym powodzeniem, jednak prawdziwe hity były dopiero przed nią. Wystąpiła u boku Rity Hayworth i Franka Sinatry w "Pal Joey" (1957), który odniósł wielki sukces kasowy, chociaż nie był doceniany przez krytyków. W 1958 zagrała z Jamesem Stewartem w najlepszym swoim filmie, arcydziele Alfreda Hitchcocka "Zawrót głowy", a rok później pojawiła się u boku Fredrica Marcha w dramacie "W środku nocy" (1959).
Jak się okazało, były to ostatnie ważne tytuły w jej karierze. Pojawienie się nowej generacji aktorów na początku lat 60. spowodowało spadek zainteresowania klasycznymi pięknościami w typie Kim Novak. Zaczęła dostawać coraz słabsze propozycje, grała coraz mniej i w co najwyżej średnich produkcjach; aż w końcu zdecydowała się całkowicie wycofać z ekranu. Jej ostatni film to "Liebestraum" (1991).
W ostatnich latach aktorka oddaje się artystycznym pasjom: pisze wiersze i maluje obrazy, które utrzymane są w estetyce surrealizmu i impresjonizmu. Od lat toczy walkę z depresją. Wraz ze swoim drugim mężem Robertem Malloyem przez lata mieszkała w południowym Oregonie. Malloy zmarł pod koniec 2020 roku.

</doc>
<doc id="1246469" url="https://pl.wikipedia.org/wiki?curid=1246469" title="Czerwona Ukraińska Armia Galicyjska">
Czerwona Ukraińska Armia Galicyjska



</doc>
<doc id="1246475" url="https://pl.wikipedia.org/wiki?curid=1246475" title="Livechat Software">
Livechat Software

LiveChat Software S.A. – polskie przedsiębiorstwo informatyczne z siedzibą we Wrocławiu; producent oprogramowania komunikacyjnego dla biznesu. Przedsiębiorstwo powstało w 2002 roku jako Livechat Sp. z o.o., a od października 2007 roku jest spółką akcyjną. W 2011 roku spółka otworzyła oddział w Północnej Karolinie w Stanach Zjednoczonych.
Z głównego produktu LiveChat, oferowanego przez spółkę w modelu Software as a Service, korzysta ponad 25 000 klientów, a blisko 80% sprzedaży jest realizowanej w USA dla klientów takich jak m.in. Bosch, LG, Philips, Samsung, Stanford University czy UCLA.
Poza tworzeniem programów komunikacyjnych przeznaczonych do wykorzystania w biznesie, LiveChat Software była w latach 2004–2011 właścicielem serwisu czatowego POLChat. W lutym 2008 63% akcji spółki nabyła GG Network S.A. sprawiając tym samym, że LiveChat Software stała się kolejną po Gadu-Gadu i Allegro.pl spółką w grupie kapitałowej koncernu Naspers.
We wrześniu 2011 roku GG Network S.A. dokonało sprzedaży wszystkich akcji spółki – założyciele i kluczowi managerowie dokonali transakcji wykupu menedżerskiego, w ramach której objęli dodatkowy pakiet 21,17% akcji spółki i weszli w posiadanie 60% kapitału spółki, zaś 40% akcji LiveChat Software objął fundusz Tar Heel Capital.
W dniu 11 kwietnia 2014 r. odbyło się pierwsze notowanie spółki LiveChat Software S.A. na Giełdzie Papierów Wartościowych w Warszawie. Pod koniec 2017 roku spółka znalazła się w indeksie mWIG40, a w czerwcu 2019 roku w nowym indeksie WIGTech.
W 2018 roku firma rozszerzyła ofertę produktową o nowe narzędzia – ChatBot oraz HelpDesk.
Produkty.
Produkty, które nie są już rozwijane:
Nagrody.
W konkursie Deloitte Technology Fast 50 Central Europe 2011 spółka została sklasyfikowana na 26 miejscu pośród najszybciej rozwijających się przedsiębiorstw z zakresu nowoczesnych i innowacyjnych technologii zlokalizowanych w regionie Europy Środkowej. W kolejnej edycji rankingu w roku 2012, spółka ze wzrostem przychodów na poziomie 830% zajęła 18 miejsce. Rok później spółka ponownie zajęła 18 miejsce, przy wzroście przychodów o 624%. Wynik ten pozwolił na zajęcie 221 miejsca w Deloitte Technology Fast 500 EMEA, obejmującego spółki z obszaru Europy, Bliskiego Wschodu i Afryki.

</doc>
<doc id="1246477" url="https://pl.wikipedia.org/wiki?curid=1246477" title="Philippe Clement">
Philippe Clement

Philippe Clement (ur. 22 marca 1974 w Antwerpii) - belgijski piłkarz grający na pozycji środkowego obrońcy lub defensywnego pomocnika.
Kariera klubowa.
Clement pochodzi z Antwerpii, a piłkarską karierę rozpoczynał w tamtejszym klubie Beerschot VAC. W 1992 roku zadebiutował w jego barwach w drugiej lidze, a w 1995 wystąpił w barażach o awans do pierwszej ligi, jednak to zespół KRC Harelbeke awansował do ekstraklasy. Po sezonie Clement przeszedł do Racingu Genk, z którym na koniec sezonu udało mu się uzyskać promocję. Przez kolejne dwa sezony występował z Racingiem na boiskach pierwszej ligi. W 1998 roku wywalczył wicemistrzostwo kraju, a także zdobył Puchar Belgii.
Latem 1998 Clement przeszedł do angielskiego Coventry City. Kosztował 625 tysięcy funtów. W drużynie Gordona Strachana zadebiutował 7 listopada w wygranym 2:1 wyjazdowym spotkaniu z Blackburn Rovers, w którym zaliczył asystę. W Coventry zaliczył tylko 12 spotkań ligowych i po sezonie wrócił do Belgii.
Nowym klubem Philippe'a został Club Brugge i od początku występował w pierwszym składzie. Miał udział w dwukrotnym wywalczeniu mistrzostwa Belgii w latach 2003 i 2005 oraz Pucharu Belgii w 2004. W sezonie 2005/2006 zajął z Brugge 3. miejsce w lidze. Natomiast w 2007 roku zdobył z nim kolejny Puchar Belgii, dzięki zwycięstwu 1:0 w finale ze Standardem Liège.
W 2009 roku Clement przeszedł do Germinalu Berschot z Antwerpii. W 2011 roku zakończył w nim swoją karierę.
Kariera reprezentacyjna.
W reprezentacji Belgii Clement zadebiutował 25 marca 1998 roku w zremisowanym 2:2 towarzyskim spotkaniu z Norwegią. W tym samym roku selekcjoner Georges Leekens powołał go do kadry na Mistrzostwa Świata we Francji. Clement zaliczył na nich dwa spotkania grupowe: zremisowane 0:0 z Holandią i 1:1 z Koreą Południową. W 2000 roku znalazł się w kadrze Belgów na Euro 2000, którego Belgowie byli współgospodarzem. Na tym turnieju był rezerwowym i nie wystąpił w żadnym spotkaniu.

</doc>
<doc id="1246478" url="https://pl.wikipedia.org/wiki?curid=1246478" title="De Tomaso">
De Tomaso

De Tomaso – włoski producent samochodów sportowych i motocykli z siedzibą w Modenie działający w latach 1959–2004 oraz ponownie od 2019 roku. Należy do chińskiego konsorcjum Ideal Team Ventures.
Historia.
De Tomaso Modena.
W 1959 we włoskiej Modenie założone zostało przedsiębiorstwo motoryzacyjne De Tomaso Modena. Założycielem był Alejandro de Tomaso z Buenos Aires, potomek włoskich imigrantów, który przeprowadził się do kraju przodków w celu rozpoczęcia kariery jako kierowca Formuły 1. Swoje przedsięwzięcie początkowo zajmowało się przerabianiem samochodów wyścigowych, by w 1964 roku rozpocząć produkcję własnych modeli. Pierwszą konstrukcją włoskiej firmy było De Tomaso Vallelunga z silnikiem Forda o pojemności 1,5 dm³. Jednostka pochodziła z modelu Cortina, a układ napędowy zapożyczono z Volkswagena Beetle. Samochód ten powstał w niskim wolumenie, a jeszcze w tej samej dekadzie w 1967 roku włoska firma przedstawiła kolejny model w postaci supersamochodu Mangusta. Zaprojektowany przez firmę Ghia samochód również wyposażony został w jednostkę napędową Forda.
Początek lat 70. De Tomaso przedstawiło kolejne dwie konstrukcje, tym razem zachowujące bardziej luksusowy charakter w postaci 4-drzwiowej limuzyny Deauville i coupe Longchamp. W drugiej połowie lat 70. De Tomaso przejęło dwie włoskie firmy motocyklowe Benelli i Moto Guzzi, a także firmy samochodowe Innocenti i Maserati. Stan ten trwał nieco ponad 15 lat, kiedy to w 1993 roku Alejandro de Tomaso zdecydował się wyprzedać wszystkie podległe podmioty głównie koncernowi Fiat. W międzyczasie, najważniejszą, najlepiej rozpoznawalną i nadjłużej produkowaną konstrukcją De Tomaso pozostał obecny na rynku przez 20 lat model Pantera, która doczekała się najwięcej zróżnicowanych wariantów i wersji specjalnych.
Schyłek działalności.
Pomimo wyprzedaży należących do De Tomaso firm, początek lat 90. przyniósł pogorszenie się sytuacji finansowej włoskiego przedsiębiorstwa. W 1993 roku udało się wdrożyć do produkcji nowy, niewielki samochód sportowy Guarà, którego produkcja przez kolejną dekadę była jednak niskonakładowa i ograniczyła się do 50 pojazdów. W międzyczasie, w 1996 roku podczas Geneva Motor Show przedstawiono jeszcze jeden model w postaci sportowo-luksusowego kabrioleta De Tomaso Biguà. Włoska firma nie posiadała jednak wystarczjącej płynności finansowej na wdrożenie Biguy do produkcji, przez co nawiązała współpracę z amerykańskim przedsiębiorstwem Qvale. Ostatecznie, samochód trafił do sprzedaży pod inną nazwą Qvale Mangusta i nie był markowany jako produkt De Tomaso.
Schyłek istnienia De Tomaso w dotychczasowej formie przypadł na początek XXI wieku. Po udarze mózgu w 2000 Alejandro de Tomaso przekazał władze nad firmą swojemu partnerowi biznesowemu, umierając 3 lata później w wieku 75 lat. Śmierć założyciela zbiegła się z końcem istnienia De Tomaso - firma w 2004 roku ogłosiła bankructwo i została zlikwidowana. Dotychczasowa siedziba firmy w Modenie została opuszczona i popadła w ruinę. W 2017 roku włoskie media udokumentowały niedokończone prototypy i niekompletne egzemplarze pokryte pyłem, które nienaruszone pozostały przez kolejne lata w porzuconych halach dawnej włoskiej firmy. W 2020 cały kompleks został rozebrany.
Próba reaktywacji.
5 lat po bankructwie De Tomaso włoski przedsiębiorca Gian Mario Rossignolo zakupił prawa do znaku towarowego oraz stosowania dawnej włoskiej marki, wyrażając intencję przywrócenia działalności tego producenta samochodów. W 2011 roku podczas targów samochodowych Geneva Motor Show reaktywowana firma zaprezentowała bliski produkcyjnej formie prototyp luksusowego crossovera łączącego cechy SUV-a i limuzyny pod nazwą De Tomaso Deauville Concept. Nawiązujący nazwą do pierwowzoru z lat 70. XX samochód miał trafić do małoseryjnej produkcji w planowanej liczbie 3000 zbudowanych egzemplarzy rocznie, jednak plany te pokżyżowały problemy z prawem u autora przedsięwzięcia. W 2012 roku został on aresztowany za oskarżenia o defraudacje rządowych dotacji, co doprowadziło do upadku inicjatywy wznownienia działalności De Tomaso.
Reaktywacja.
W 2015 roku konsorcjum Ideal Team Venture podjęło się drugiej, tym razem udanej próby reaktywacji włoskiego De Tomaso. Włoski sąd wydał wówczas zgodę, aby spółka z Hongkongu zakupiła prawa do znaku towarowego i marki za kwotę 1,05 milionów euro. Tuż po sfinalizowaniu transakcji rozpoczął się proces rozwojowy pierwszego współczesnego samochodu marki De Tomaso, czego rezultaty przedstawiono w połowie 2019 roku podczas Goodwood Festival of Speed.
Wtedy to zostało zaprezentowane De Tomaso P72 będące nawiązaniem do klasycznego samochodu wyścigowego De Tomaso P70 z lat 70. XX wieku. W momencie debiutu zapowiedziano, że produkcja supersamochodu ma być limitowana do 72 egzemplarzy, a każdy z nich osiągnie cenę 750 000 Euro. Proces konstrukcyjny trwał przez kolejne 4 lata, ogłaszając plany dostarczenia pierwszych pojazdów do nabywców w połowie 2023 roku.

</doc>
<doc id="1246492" url="https://pl.wikipedia.org/wiki?curid=1246492" title="Ermin Šiljak">
Ermin Šiljak

Ermin Šiljak (ur. 11 maja 1973 w Lublanie) – słoweński piłkarz grający na pozycji napastnika. Występował między innymi w takich klubach jak Olimpija Lublana, SC Bastia, Servette FC, Panionios Ateny, Excelsior Mouscron oraz Dalian Shide. W reprezentacji Słowenii wystąpił 48 razy, strzelając 14 bramek. Był uczestnikiem Mistrzostw Europy w 2000 roku.

</doc>
<doc id="1246494" url="https://pl.wikipedia.org/wiki?curid=1246494" title="Kurt Bernard">
Kurt Bernard

Kurt Bernard Simpson (ur. 8 grudnia 1977 w Limón) – kostarykański piłkarz występujący na pozycji ofensywnego pomocnika.

</doc>
<doc id="1246495" url="https://pl.wikipedia.org/wiki?curid=1246495" title="Batalion ON &quot;Koźmin&quot;">
Batalion ON &quot;Koźmin&quot;



</doc>
<doc id="1246499" url="https://pl.wikipedia.org/wiki?curid=1246499" title="Filip V Burbon">
Filip V Burbon



</doc>
<doc id="1246502" url="https://pl.wikipedia.org/wiki?curid=1246502" title="Emmanuił Kwiring">
Emmanuił Kwiring

Emmanuił Ionowicz Kwiring, ros. Эммануил Ионович Квиринг (ur. we wsi Friesenthal (ujezd nowouzienski guberni samarskiej), zm. 26 listopada 1937 w Moskwie) – rosyjski komunista pochodzenia niemieckiego, I sekretarz KP(b)U i członek WKP(b). Członek Komitetu Centralnego RKP(b) i WKP(b) (1923 - 1934).
Życiorys.
Urodził się na Powołżu w rodzinie niemieckiego kolonisty. Od 1906 roku zaangażowany w działalność eserowców, po 1912 roku związał się z ruchem bolszewickim. Rok później podjął współpracę z moskiewską "Prawdą", pracował też jako sekretarz frakcji parlamentarnej bolszewików w Dumie IV kadencji. 
Po wybuchu I wojny światowej aresztowany i wysłany do Jekaterynosławia, gdzie wybrano go w skład lokalnego komitetu SDPRR(b). Po rewolucji październikowej był sekretarzem SDPRR(b) oraz przewodniczącym lokalnej Rady Delegatów Robotniczych i Żołnierskich. 
Od października 1918 do marca 1919 roku sprawował funkcję I sekretarza KP(b)U – opowiadał się za ścisłym powiązaniem Ukrainy z RFSRR oraz przyłączeniem jej wschodniej części do tzw. Doniecko-Krzyworoskiej Republiki Radzieckiej. 
W 1919 roku przewodniczący Rady Komisarzy Ludowych USRR, w latach 1919–1920 sekretarz jekaterynosławskiego oddziału KP(b)U. 
W 1921 roku znalazł się w Rydze w składzie delegacji sowieckiej na rozmowy z Polską w sprawie zawarcia traktatu pokojowego, kończącego wojnę polsko-bolszewicką, podpisując wraz z Jurijem Kociubińskim pokój ryski w imieniu USRR. 
Po 1921 roku pełnił funkcję sekretarza komitetu gubernialnego KP(b)U w Doniecku, a w latach 1923-25 ponownie I sekretarza KP(b)U – dał się poznać jako przeciwnik polityki ukrainizacji, za co był oskarżany przez tzw. narodowych komunistów o sprzyjanie rosyjskiemu szowinizmowi. Na XII zjeździe RKP(b) 25 kwietnia 1923 wybrany na członka Komitetu Centralnego partii bolszewickiej, wybierany na kolejnych zjazdach (XIII-XVI), funkcję sprawował do 26 stycznia 1934.
W 1925 roku odwołany do Moskwy, gdzie był wiceprzewodniczącym Gosplanu ZSRR (1927–30 i 1934-37), instytucji planowania gospodarczego pięciolatek. 
Od 1930 roku stał na czele Wydziału Ekonomicznego Instytutu Czerwonej Profesury, a w latach 1932–36 przewodniczył Instytutowi Ekonomicznemu Akademii Komunistycznej przy CIK ZSRR. 
W czasie "wielkiej czystki" 16 października 1937 roku aresztowany przez NKWD pod zarzutem "szkodnictwa i udziału w antysowieckiej organizacji terrorystycznej prawicy". 25 listopada 1937 skazany na śmierć przez Kolegium Wojskowe Sądu Najwyższego ZSRR, rozstrzelany następnego dnia. Ciało zostało skremowane na Cmentarzu Dońskim, prochy pochowane anonimowo.

</doc>
<doc id="1246503" url="https://pl.wikipedia.org/wiki?curid=1246503" title="Víctor Núñez">
Víctor Núñez

Victor Núñez Rodríguez (ur. 15 kwietnia 1980 w Santo Domingo) – kostarykański piłkarz pochodzenia dominikańskiego występujący na pozycji napastnika.

</doc>
<doc id="1246504" url="https://pl.wikipedia.org/wiki?curid=1246504" title="Uskok przesuwczy">
Uskok przesuwczy

Uskok przesuwczy (uskok listwowy) – uskok, na którym przemieszczenie zachodzi równolegle do rozciągłości powierzchni uskokowej, w odróżnieniu od uskoków zrzutowych – normalnych i odwróconych. Zuskokowane bloki przesuwają się równolegle do uskoku, nie odsuwając się od siebie. Uskoków przesuwczych nie należy mylić z uskokami transformacyjnymi, związanymi ze zjawiskiem spreadingu (rozrostu) dna oceanicznego.
Podział uskoków przesuwczych.
Ze względu na składowe ruchu wyróżniamy:
Uskoki zrzutowo-przesuwcze.
Rzeczywiste uskoki często mają zarówno składową zrzutową, jak i przesuwczą, tzn. ruch zachodzi ukośnie względem rozciągłości uskoku.
Są to uskoki zrzutowo-przesuwcze, wśród których możemy wyróżnić:
Uskoki te mogą być zarówno prawoskrętne, jak i lewoskrętne, np. uskok progowo-przesuwczy, prawoskrętny.
Najszybsze uskoki zrzutowo-przesuwcze to:

</doc>
<doc id="1246505" url="https://pl.wikipedia.org/wiki?curid=1246505" title="Victor Nunez">
Victor Nunez



</doc>
<doc id="1246508" url="https://pl.wikipedia.org/wiki?curid=1246508" title="Wikiwix">
Wikiwix

Wikiwix – wielojęzyczna wyszukiwarka internetowa działająca niezależnie od Wikimedia Foundation. Wyniki wyszukiwania podawane są tylko z bazy danych Wikipedii. Wikiwix to nie wiki, jak mogłaby sugerować nazwa.
Wikiwix została oficjalnie zainstalowana na wewnętrznych wyszukiwarkach niektórych Wikipedii w 2007, razem z wyszukiwarkami Google, Yahoo i innymi. Niemiecka Wikipedia włączyła ją w stronę wyszukiwania w połowie 2007. 
Wyszukiwarka umożliwia wyszukiwanie tekstów, obrazków i nazw geograficznych na mapach o nazwie „atlas” w 13 językach (arabskim, duńskim, angielskim, fińskim, francuskim, niemieckim, interlingua, włoskim, norweskim, polskim, portugalskim, hiszpańskim, szwedzkim). 
Logo przedstawia niebieskiego ptaka kiwi, który podnosi pokarm z ziemi, a motto w języku angielskim brzmi „the ulimate Wikipedia articles search”. Silnik wyszukiwarki obsługiwany jest przez firmę Linterweb działającą w Val-de-Reuil we Francji, która wydała również Wikipedię v0.5 na płytach DVD w 2007. Firma zatrudnia ośmiu pracowników.

</doc>
<doc id="1246509" url="https://pl.wikipedia.org/wiki?curid=1246509" title="Państwo Islamskie">
Państwo Islamskie

Państwo Islamskie (PI), w latach 2006–2013 Islamskie Państwo w Iraku, w latach 2013–2014 Islamskie Państwo w Iraku i Lewancie (IPIL) (, "Ad-Daula al-Islamijja fi al-Irak wa-asz-Szam"; akronimy: arab. داعش, "Da’isz"; ang. "IS", "ISIS", "ISIL", "Daesh") – salaficka organizacja terrorystyczna oraz samozwańczy kalifat ogłoszony w 2014 roku na terytorium państwowym Iraku i Syrii. Państwo Islamskie to nie tylko ugrupowanie, ale również dżihadystyczne quasi-państwo. Jego nazwa i idea jest szeroko krytykowana i potępiana, Organizacja Narodów Zjednoczonych, rządy i główne grupy muzułmanów odmawiają jego uznania. 
Celem ugrupowania, które jest spadkobiercą sunnickich ekstremistów z okresu okupacji Iraku przez siły USA i ich koalicjantów, jest ustanowienie hierokracji opartej na zasadach szariatu (prawa koranicznego) na wszystkich terytoriach zamieszkanych bądź rządzonych przez muzułmanów. 29 czerwca 2014 roku ugrupowanie proklamowało na ziemiach okupowanych powstanie kalifatu pod nazwą "Państwo Islamskie".
Szacowano, iż w sierpniu 2014 roku ugrupowanie zrzeszało 80 tys bojówkarzy, w tym 50 tys. walczących w Syrii i 30 tys. w Iraku. Państwo Islamskie prowadziło aktywną kampanię rekrutacyjną wśród zwolenników dżihadu i kalifatu. W związku z tym w bojówkach wciąż walczy wielu muzułmanów mieszkających na stałe w krajach europejskich, Stanach Zjednoczonych i Australii.
Po ekspansji Państwa Islamskiego na terytoria Syrii i Iraku oraz dopuszczeniu się zbrodni na ludności cywilnej, Stany Zjednoczone podjęły 8 sierpnia 2014 na terenie Iraku interwencję lotniczą przeciwko dżihadystom. Po ogłoszeniu „strategii Obamy” i uformowaniu koalicji międzynarodowej 23 września 2014 r. rozszerzono operację lotniczą na Syrię.
W październiku 2019 roku siły specjalne USA zlokalizowały miejsce przebywania przywódcy, założyciela ISIS, Abu Bakr al-Baghdadiego, a następnie zapędziły do ślepego tunelu. Mężczyzna nie mając drogi ucieczki popełnił samobójstwo (detonacja ładunków wybuchowych).
Islamskie Państwo w Iraku.
Ugrupowanie powstało podczas interwencji Stanów Zjednoczonych w Iraku w 2003 roku. Początkowo organizacja istniała pod nazwą Dżama’at at-Tauhid wa-al-Dżihad i była dowodzona przez Abu Musaba az-Zarkawiego. Grupa ta skupiała sunnickich terrorystów i zagranicznych ekstremistów. Była de facto odnogą Al-Ka’idy w Iraku. Ugrupowanie az-Zarkawiego podczas wojny partyzanckiej w Iraku w 2004 roku zasłynęło przede wszystkim udziałem w I i II bitwie o Faludżę, przeprowadzaniem zamachów samobójczych, a także braniem do niewoli zagranicznych zakładników i mordowaniem ich poprzez ścięcie, co wstrząsnęło opinią publiczną.
W październiku 2004 roku organizacja zmieniła nazwę na "Tanzim Ka’idat al-Dżihad fi Bilad ar-Rafidajn", a powszechnie znana była jako Al-Ka’ida w Iraku. Abu Musab az-Zarkawi wypowiedział wojnę nie tylko podmiotom interweniującym w Iraku, ale także szyitom, wpędzając Irak w wir wojny religijnej. Był liderem organizacji do 6 czerwca 2006 roku, kiedy zginął w nalocie amerykańskich sił powietrznych.
Jego następcą został Abu Abd Allah ar-Raszid al-Baghdadi. 15 października 2006 roku organizacja zmieniła nazwę na "Islamskie Państwo w Iraku". Prowadziła ona nadal wojnę partyzancką z państwami zachodnimi stacjonującymi w Iraku, przeprowadzając liczne ataki terrorystyczne. Organizacja, której apogeum terroru przypadło na lata 2006-2007, została rozbita w latach 2008-2009. Al-Baghdadi został zabity 19 kwietnia 2010 roku w wiosce As-Sarsar położonej 80 km na zachód od Bagdadu podczas operacji irackich i amerykańskich sił lądowych. Żołnierze zaatakowali rakietami dom, w którym się ukrywał. Schedę po nim objął Abu Bakr al-Baghdadi.
Rządy kolejnego al-Baghdadiego przypadły na okres wycofywania się amerykańskich wojsk okupacyjnych z Iraku. W grudniu 2011 roku Islamskie Państwo w Iraku rozpoczęło nową falę aktów terrorystycznych. W odwecie za marginalizację sunnitów przez szyicki rząd Nuriego al-Malikiego ekstremiści przeprowadzali regularne ataki wymierzone w szyitów, co doprowadziło Irak na skraj wojny religijnej. Ponadto eskalujący konflikt wyznaniowy w sąsiedniej Syrii wpłynął na działania militarne sunnickich ekstremistów w Iraku.
Islamskie Państwo w Iraku odpowiada za liczne ataki i zamachy terrorystyczne oraz porwania, tortury i morderstwa, głównie w środkowym Iraku (zwłaszcza w tzw. sunnickim trójkącie śmierci).
Działalność Islamskiego Państwa w Iraku i Lewancie.
Islamskie Państwo w Iraku zmieniło swoją nazwę (na "Islamskie Państwo w Iraku i Lewancie") 8 kwietnia 2013 roku, kiedy Abu Bakr al-Baghdadi ogłosił połączenie się z syryjskimi ekstremistami z Dżabhat an-Nusra (choć 10 kwietnia 2013 roku głównodowodzący Dżabhat an-Nusra Abu Muhammad al-Dżaulani zaprzeczył jakoby doszło do fuzji). Ogłosił zachowanie odrębności i przyrzekł lojalność Ajmanowi az-Zawahiriemu, liderowi Al-Ka’idy. Deklaracja al-Baghdadiego nie spotkała się z akceptacją Ajmana az-Zawahiriego. Lider Al-Ka’idy w liście otwartym z 9 czerwca 2013 roku nazwał decyzję al-Baghdadiego błędem i ją anulował. Al-Baghdadi nie podporządkował się decyzji az-Zawahiriego i 15 czerwca 2013 roku ogłosił, iż oba podmioty będą działać jako jedna organizacja pod nazwą Islamskie Państwo w Iraku i Lewancie. Faktycznie Dżabhat an-Nusra walczył pod swoim sztandarem, lecz początkowo aktywnie współpracował z ISIS na ziemiach syryjskich. Po tym jak al-Baghdadi zerwał kontakty z Al-Ka’idą, 8 listopada 2013 roku Ajman az-Zawahiri ponownie nakazał rozwiązanie Islamskiego Państwa w Iraku i Lewancie i podporządkowanie się ich bojowników syryjskiemu Dżabhat an-Nusra.
Ugrupowanie walczyło przeciwko tamtejszemu prezydentowi Baszszarowi al-Asadowi, dążąc do jego obalenia i ustanowienia kalifatu islamskiego. ISIS prowadziło również wrogą politykę wobec Wolnej Armii Syrii, opozycyjnej armii zmagającej się również z al-Asadem. Do zaognienia relacji syryjskiej opozycji złożonej z umiarkowanych bojowników i dżihadystów doszło 11 lipca 2013 roku po zabójstwie Kamala al-Hammamiego z Najwyższej Rady Wojskowej Wolnej Armii Syrii, należącego do 30 najważniejszych postaci Armii, co uznano za wypowiedzenie wojny.
Następnie ISIS rozpoczęło walki z Kurdami na północy Syrii. We wrześniu 2013 roku doszło do bitwy w szeregach opozycji między radykałami i nacjonalistycznymi przeciwnikami al-Asada w Azaz. Islamskie Państwo w Iraku i Lewancie wypowiedziało Przymierze Umara z VII wieku, które regulowało wspólne życie chrześcijan i muzułmanów w Syrii i przystąpiło do wojny z chrześcijanami w Syrii, porywając i zabijając ich oraz profanując krzyże i świątynie.
Podczas wojny domowej radykalni islamiści skupieni wokół Islamskiego Państwa w Iraku i Lewancie oraz Islamskiego Frontu Syryjskiego dokonywali czystek etnicznych na chrześcijanach, alawitach, szyitach, Kurdach, a także umiarkowanych sunnitach. Spirala przemocy w ich wykonaniu rozpoczęła się masakrą chrześcijan w Ad-Duwajr z 27 maja 2013 roku, kiedy to wymordowano niemal wszystkich mieszkańców wsi. 11 czerwca 2013 roku islamiści zabili 60 szyitów w miejscowości Hatla. Pod koniec lipca 2013 roku ekstremiści z ISIS porwali 200 osób w Tall Abjad i po kolei ścinali im głowy, dopóki kurdyjscy partyzanci nie uwolnili lidera czeczeńskich sprzymierzeńców z ugrupowania Dżajsz al-Muhadżirin wa-al-Ansar, Abu Umara asz-Sziszaniego, który w listopadzie 2013 przyrzekł wierność Baghdadiemu. W tym samym czasie ISIS dokonało masakry po zajęciu Chan al-Asal, zabijając 51 żołnierzy.
4 sierpnia 2013 roku dżihadyści dopuścili się jak dotąd największej zbrodni, mordując 190 alawitów w wioskach pod Salmą. 4 września 2013 roku ISIS zaatakowało historyczne dla chrześcijan miasto Malula, a po jego zajęciu paliło i grabiło kościoły oraz mordowało tych, którzy nie zgodzili się na konwersję na islam. Czystkom położyła kres armia syryjska, która przepędziła rebeliantów-fanatyków z miasta. W dniach 21-28 października 2013 r. ISIS toczyło zacięty bój o chrześcijańskie miasto Sadad, który ostatecznie zakończył się ich klęską. W tygodniowej bitwie zginęło 100 żołnierzy oraz 80 islamistów, którzy zamordowali 45 cywilów, co nazwano masakrą chrześcijan. Oprócz tego łupiono i grabiono domostwa, kościoły i inne miejsca kultu chrześcijańskiego.
Taktyka wojenna dżihadystów wymusiła na przedstawicielstwie syryjskiej opozycji odcięcie się od islamskich ekstremistów i potępienie przypadków pogwałcenia praw człowieka, w tym porwania, morderstwa i masowe egzekucje. Syryjska opozycja zadeklarowała 11 października 2013 roku wolę przestrzegania prawa międzynarodowego i obiecała wydanie w ręce sprawiedliwości zbrodniarzy, oskarżając jednocześnie instytucje międzynarodowe o brak działania. Umiarkowani rebelianci dostrzegli tym samym zagrożenie ze strony radykalnych islamistów. Większość członków ISIS oprócz Irakijczyków to Saudyjczycy, Jemeńczycy, Libijczycy i Algierczycy. 
22 listopada 2013 roku powstał Front Islamski, będący sojuszem ugrupowań bojowników islamskich sprzeciwiających się działalności ISIS na terytorium Syrii, który znacznie przewyższył liczebnie Wolną Armię Syrii i był odpowiedzią na rosnące w siłę Islamskie Państwo w Iraku i Lewancie. Wraz z początkiem 2014 roku na terenach opanowanych przez rebeliantów rozpoczęła się otwarta wojna między Islamskim Państwem w Iraku i Lewancie a syryjską opozycją zbrojną. Przeciwko ISIS wystąpił Front Islamski, Wolna Armia Syrii i jej brygady satelickie oraz dotychczasowy sojusznik Dżabhat an-Nusra. Syryjscy rebelianci oskarżali ISIS o łamanie zasad boskich, szerzenie przemocy i rozlew krwi. 3 lutego 2014 roku w oświadczeniu Al-Ka’ida odcięła się od działań Islamskiego Państwa w Iraku i Lewancie. Efektem tego kroku było ignorowanie przez ISIS poleceń Ajmana az-Zawahiriego. „Al-Ka’ida nie ma żadnych powiązań organizacyjnych z tą grupą (ISIS) i nie ponosi odpowiedzialności za jej działania” – głosiło internetowe oświadczenie.
Ekspansja terytorialna i proklamowanie Państwa Islamskiego.
Islamskie Państwo w Iraku i Lewancie w styczniu 2014 roku podjęło insurekcję w irackiej prowincji Al-Anbar, przejmując na przełomie 2013 i 2014 roku kontrolę nad Al-Falludżą, Al-Karmą, Al-Chalidijją, Al-Hadisą, Al-Ka’im oraz częścią Ar-Ramadi i Abu Ghurajb. W czerwcu 2014 roku ISIS przeprowadziło ofensywę na północy Iraku, zajmując m.in. prowincję Niniwa i Salah ad-Din wraz ze stołecznymi miastami Mosul i Tikrit i dokonując zbrodni wojennych.
W tym czasie dżihadyści prowadzili też szeroko zakrojoną ofensywę w Syrii, która doprowadziła do podbicia muhafazy Dajr az-Zaur. W trakcie kampanii irackiej i syryjskiej 29 czerwca 2014 roku, pierwszego dnia ramadanu, ogłosili powstanie kalifatu pod nazwą „Państwo Islamskie” na ziemiach przez siebie kontrolowanych. Z nazwy ugrupowania usunięto wyrazy „Irak” i „Lewant”. Na czele kalifatu stanął wybrany przez szurę lider ugrupowania szejk Abu Bakr al-Baghdadi jako kalif Ibrahim ibn Awwad. Według ISIS stał się tym samym przywódcą wszystkich muzułmanów na świecie. Władze USA ogłosiły, że deklaracja suwerenności Państwa Islamskiego „nie ma znaczenia”. Islamskie ugrupowanie militarne Dżajsz al-Islam wchodzące w skład Frontu Islamskiego odrzuciło deklarację o utworzeniu kalifatu, argumentując, że „gang al-Baghdadiego żyje w świecie fantazji”, a deklaracja suwerenności to jedynie element wojny psychologicznej”.
Po zajęciu syryjskiej muhafazy Dajr az-Zaur dżihadyści skierowali swoje uderzenie na bazy wojskowe sił syryjskich. W lipcu i sierpniu 2014 roku zajęli bazę 17. Dywizji Syryjskich Arabskich Sił Zbrojnych w Ar-Rakce, 121. bazę Pułku Artylerii, bazę 93. Brygady oraz bazę Sił Powietrznych Tabka. Walki o każdą z tych baz kosztowały życie kilkuset syryjskich żołnierzy, których część zamordowano poprzez ścięcie głowy. Następnie zwłoki rozrzucano po ulicach miast.
Państwo Islamskie w sierpniu 2014 roku usiłowało rozszerzyć swoją strefę wpływów na Liban. W związku z tym ekstremiści we współpracy z Dżabhat an-Nursa dokonali rajdu na libańskie miasto Arsal. Po kilku dniach walk siły libańskie opanowały sytuację, wypierając z miasta dżihadystów, jednak ci uprowadzili kilku żołnierzy. Po odrzuceniu przez libańskie władze negocjacji z ekstremistami dwóm żołnierzom ścięto głowy, a jeden został rozstrzelany przez Dżabhat an-Nusra.
Na początku sierpnia 2014 roku PI wznowiło kampanię w północnym Iraku, dopuszczając się masakr na jazydach i chrześcijanach, co spowodowało podjęcie lotniczej interwencji Stanów Zjednoczonych na terytorium Iraku podbitym przez Państwo Islamskie. W odwecie za bombardowania pozycji Państwa Islamskiego dżihadyści 19 sierpnia 2014 r. dokonali egzekucji na amerykańskim reporterze wojennym Jamesie Foleyu, a 2 września 2014 r. na Stevenie Sotloffie. Mimo nalotów amerykańskich w północnym Iraku PI wdało się w walki z kurdyjskimi jednostkami Peszmerga uzbrojonymi przez państwa zachodnie. Tymczasem podczas trwania kampanii irackiej na zajętych terytoriach w muhafazie Dajr az-Zaur w pierwszej połowie sierpnia 2014 roku dżihadyści dokonali egzekucji na 700 członkach plemion zamieszkujących pustynne tereny i przeciwstawiających się ekspansji Państwa Islamskiego.
19 września 2014 r. do operacji lotniczej wymierzonej w Państwo Islamskie przyłączyły się Francuskie Siły Powietrzne. 23 września 2014 r. rozpoczęła się kampania lotnicza na terytorium Syrii. W nalotach oprócz USA udział wzięły Katar, Arabia Saudyjska, Bahrajn, Zjednoczone Emiraty Arabskie, Jordania oraz Wielka Brytania i Australia.
W październiku 2016 wojska irackie wspomagane przez peszmergów i innych bojowników rozpoczęły ofensywę mającą na celu odbicie Mosulu z rąk Daesz, co ostatecznie osiągnięto w czerwcu 2017. 
Organizacje praw człowieka Human Rights Watch [410] i Amnesty International [411] i inni obserwatorzy oskarżają peszmergów o celowe i systematyczne niszczenie arabskich osiedli pod pozorem walki z ISIS [413]. i wypędzenia mieszkańców w celu stworzenia kurdyjskiego obszaru osadniczego, który byłby możliwie jednorodny etnicznie.
4 lipca 2018 irackie siły zbrojne i specjalne jednostki policji, przy wsparciu Peszmergów i szyickiej milicji al-Hashd al-Sha’bī, rozpoczęły ofensywę przeciwko Państwu Islamskiemu między Dijala i Kirkuk po tym, jak ISIS zabiło ośmiu zakładników pod koniec czerwca 2018. Ataki były wspierane przez siły powietrzne Międzynarodowego Sojuszu przeciwko Państwu Islamskiemu.
Na początku września 2017 armii kurdyjskiej udaje się wyzwolić stare miasto Ar-Rakka, a do 17 października oczyszczono je całkowicie.
W październiku 2017 po oswobodzeniu Abu Kamal przez rządowe wojska Syrii ISIS nie posiadało większych ośrodków na terenie Syrii. W grudniu rosyjskie ministerstwo obrony ogłosiło zwycięstwo nad ISIS w Syrii.
20 marca 2018 bojownicy Państwa Islamskiego zajęli południową dzielnicę Qadam (Al-Kadam) w Damaszku, gdzie znajduje się obóz uchodźców Jarmuk. Według SOHR (Syrian Observatory for Human Rights) zginęło 36 milicjantów lojalnych wobec rządu. 21 maja 2018 armia syryjska ponownie całkowicie opanowała Damaszek.
W lutym 2019 Prezydent USA Donald Trump informował o zlikwidowaniu przez Kurdyjskie Siły Demokratyczne ostatniej enklawy terytorialnej samozwańczego Kalifatu Daesz. Mieściła się ona w północnej Syrii. Później okazało się, że nie opanowano jeszcze stu procent terytoriów zajętych przez Państwo Islamskie. Mała grupa najbardziej fanatycznych bojowników pozostała we władzy nad wsią Baguz na wschodnim brzegu Eufratu. Dopiero 23 marca "Syryjskie Siły Demokratyczne" (SDF), które bezpośrednio walczyły o Baguz, potwierdziły rzeczywiste przywrócenie tej miejscowości legalnym władzom. Ujawniono wówczas zagranicznych najemników, pracujących na rzecz tzw. Państwa Islamskiego. 
Sytuacja od kwietnia 2019.
Po bitwie pod Baghuz pozostali krewni bojowników ISIS uciekli głównie do Al-Haul. Podczas bitwy pod Baghuz to miasto uchodźców rozrosło się z mniej niż 10 000 do około 72 000 osób. Najbardziej radykalni członkowie bojowników Państwa Islamskiego, grupa 10 000 osób, zostali zatrzymani w otoczonym obszarze w Al-haul. Pozostali bojownicy ISIS z bitwy pod Baghuz wycofali się na syryjską pustynię i do syryjsko-irackiego regionu przygranicznego, albo zostali schwytani lub zabici. W Syrii bojownicy ISIS operowali w 2020 roku głównie na pustyni na zachód od Eufratu w prowincjach Dajr az-Zaur, gdzie zaatakowali żołnierzy syryjskich sił zbrojnych w pobliżu małego miasteczka As-Suchna i Homs. W Iraku ISIS przeprowadziło ataki między innymi w prowincjach Salah ad-Din i Kirkuk.
Propaganda.
W 2014 roku Państwo Islamskie założyło Al-Hayat Media Center (). Materiały medialne skierowane są do odbiorców z państw zachodnich (używane są języki francuski, niemiecki, angielski). Od lipca 2014 roku Państwo Islamskie wydaje magazyn Dabiq. Z Al-Hayat Media Center pochodzą materiały filmowe o wysokim poziomie jakości z zastosowaniem efektów specjalnych. Materiały te zawierają również przekazy do ludności państw zachodnich, w których jest groźba kolejnych zamachów albo jest nawoływanie do przystąpienia do Państwa Islamskiego i uczestnictwa w aktach terroru. W materiałach propagandowych również wykorzystywane są fragmenty gier komputerowych. Materiały zawierają również sceny egzekucji lub sceny walki, często pokazywane są szkolenia militarne członków Państwa Islamskiego (przykład: kurs snajperski). Al-Hayat Media Center tworzy także materiały, których zadaniem jest zastraszanie, wzbudzanie przerażenia u ludności państw, z którymi walczy Państwo Islamskie (pokazywanie okrutnych morderstw). W imieniu Państwa Islamskiego filmy publikuje także al-Furāt Media Foundation oraz Maktabah al-Himmah, odpowiedzialne również za wydawanie książek i czasopism. Ajnad Media i Asedaa Foundation (sympatyzująca z ISIS) specjalizuje się w nagrywaniu piosenek (tzw. naszidów). 5 kwietnia 2016 zostało ogłoszone powstanie grupy hakerów czyli UCC (United Cyber Caliphate), utworzonej z czterech mniejszych. Głównymi środkami przekazu medialnego i informacyjnego ISIS jest Amaq News Agency oraz strony internetowe, takie jak Halummu Website. ISIS bardzo prężnie działa na Telegramie. Do oficjalnych grup zalicza się Nashir oraz Halummu.
Po ostatecznej klęsce militarnej ISIS (gdy kapitulacja syryjskiej wioski Baghuz ostatecznie zakończyła działalność Daesh w sensie terytorialnym) spodziewane jest dalsze istnienie Państwa Islamskiego na zasadzie globalnej sieci jego zwolenników. Sprzyja temu ogólny dostęp do materiałów oraz grup ISIS w Internecie. Zjawisko to często nazywane jest Cyber-Kalifatem.

</doc>
<doc id="1246510" url="https://pl.wikipedia.org/wiki?curid=1246510" title="Michael Rodríguez">
Michael Rodríguez

Michael Rodríguez Gutiérrez (ur. 30 grudnia 1981 w Cacao) – kostarykański piłkarz występujący na pozycji obrońcy.

</doc>
<doc id="1246511" url="https://pl.wikipedia.org/wiki?curid=1246511" title="Michael Rodriguez">
Michael Rodriguez



</doc>
<doc id="1246515" url="https://pl.wikipedia.org/wiki?curid=1246515" title="Wardy Alfaro">
Wardy Alfaro

Wardy Alfaro Pizarro (ur. 31 grudnia 1977 w Alajueli) – kostarykański piłkarz występujący na pozycji bramkarza.

</doc>
<doc id="1246517" url="https://pl.wikipedia.org/wiki?curid=1246517" title="Benjamin Apthorp Gould">
Benjamin Apthorp Gould

Benjamin Apthorp Gould (ur. 27 września 1824 w Bostonie, zm. 26 listopada 1896 w Cambridge, Massachusetts) – amerykański astronom, autor katalogów gwiazd, które umożliwiły stworzenie spisu gwiazdozbiorów południowej półkuli nieba.
Życiorys.
Był pierwszym Amerykaninem, który uzyskał tytuł doktora astronomii (jego promotorem na uniwersytecie w Getyndze był Carl Gauss).
Po opublikowaniu rozprawy o położeniu i ruchu własnym gwiazd okołobiegunowych (zostały wykorzystane jako standard przez "Coast Survey" w 1868) otrzymał zaproszenie rządu Argentyny, aby założyć i kierować Narodowym Obserwatorium Argentyńskim w Córdobie. W 1879 roku odkrył w Drodze Mlecznej pierścień złożony z młodych gwiazd nazwany potem od jego nazwiska Pasem Goulda. Głównym dorobkiem naukowym astronoma było opracowanie atlasu gwiazd nieba południowego "Uranometria Argentina". Atlas ten został opublikowany w 1879 roku, a za jego opracowanie otrzymał Złoty Medal Królewskiego Towarzystwa Astronomicznego. W 1849 roku założył czasopismo naukowe "The Astronomical Journal", które ukazuje się do dzisiaj. Był pionierem fotografii astronomicznej. W 1884 opublikował strefowy katalog gwiazd, który zawierał 73 160 gwiazd. W 1885 opublikował główny katalog obejmujący 32 448 gwiazd południowej półkuli nieba.

</doc>
<doc id="1246519" url="https://pl.wikipedia.org/wiki?curid=1246519" title="Zbigniew Osenkowski">
Zbigniew Osenkowski

Zbigniew Józef Osenkowski (ur. 29 września 1943 w Zagórzu) – polski inżynier mechanik, projektant pojazdów mechanicznych, grafik, publicysta, działacz kultury, podharcmistrz. Rysownik, grafik, twórca i kolekcjoner ekslibrisów.
Studia, działalność zawodowa i inna.
Syn Kazimierza i Marii z domu Gołda. W 1963 ukończył Technikum Mechaniczne w Sanoku uzyskując tytuł technika mechanika o specjalności obróbka skrawaniem (w jego klasie był m.in. Leonard Kabala). Ukończył Politechnikę Krakowską uzyskując tytuł mgr inż. mechanika o specjalności budowa samochodów i ciągników. W 1974 r. ukończył Studium Wzornictwa Przemysłowego zorganizowane przez Instytut Wzornictwa oraz Akademię Sztuk Pięknych w Warszawie dla konstruktorów i projektantów przemysłu motoryzacyjnego.
Ponad 40 lat pracował m.in. jako specjalista konstruktor, stylista w biurze konstrukcyjnym oraz na wielu stanowiskach kierowniczych w fabryce autobusów Autosan w Sanoku. Od 1974 odpowiadał za opracowanie graficzne pisma „Gazeta Sanocka – Autosan”. Później przeszedł na emeryturę.
Zaangażował się w harcerstwo, uzyskał stopień podharcmistrza, został instruktorem Hufca Ziemi Sanockiej im. ks. hm. Zdzisława Peszkowskiego w Sanoku, członkiem Komisji Historycznej tegoż. 15 maja 2017 został mianowany sekretarzem kapituły Odznaki Honorowej „Zasłużony dla Hufca ZHP Ziemi Sanockiej”.
Bez powodzenia ubiegał się o mandat radnego Rady Miasta Sanoka w wyborach samorządowych 2010 startując z listy KW Stowarzyszenie "Zjednoczenie Samorządowcy Ziemi Sanockiej".
Twórczość artystyczna.
Od dawna uprawia rysunek i grafikę a twórczością ekslibrisową zajął się od 1980 r. W swoim dorobku ma ponad 700 prac wykonanych różnymi technikami: głównie linoryt, ale i drzeworyt, akwaforta, miedzioryt czy typografia. Tematyka rysunku na ekslibrisach to bardzo często architektura drewniana. Ale także konie, kobieta, Sanok, Szwejk, góry, numizmatyka i sztuka.
Ekslibrisy wykonuje nie tylko dla przyjaciół, także dla podróżników, ludzi kultury i sztuki, lekarzy, farmaceutów, harcerzy, automobilistów i innych. Wykonał też ekslibrisy dla polskich noblistów Wisławy Szymborskiej i Czesława Miłosza. Kilkanaście ekslibrisów dedykował papieżowi Janowi Pawłowi II.
Uczestniczył w ponad 150 wystawach zbiorowych, w wielu krajach świata m.in.: w Argentynie, Chinach, Kazachstanie, Meksyku oraz większości krajów europejskich, zdobywając medale i wyróżnienia. Miał 10 wystaw indywidualnych m.in. w Warszawie, Krakowie, Łodzi. W wydanych do nich katalogach, oprócz biogramu autora zamieszczane są liczne reprodukcje prac. Miarą międzynarodowego sukcesu twórcy jest zamieszczenie jego biogramu, wykazu opus i reprodukcji 30 ekslibrisów w encyklopedii wydanej w 2004 r. w Portugalii "Contemporary International Exlibris Artists".
Prace wystawiane były w wielu miastach kraju i za granicami.
Ekslibrisy Zbigniewa Osenkowskiego znaleźć można w kilkunastu znaczących kolekcjach publicznych i prywatnych, w kraju i za granicą.
Ekslibrisy jego autorstwa spotkamy również w zbiorach specjalnych ważnych polskich bibliotek: Biblioteka Narodowa w Warszawie, Biblioteka Jagiellońska w Krakowie, Biblioteka Raczyńskich w Poznaniu, Centralna Biblioteka Wojskowa w Warszawie, a także mają je biblioteki w kilkunastu miastach kraju.
Dokładny wykaz tych instytucji kultury oraz bibliotek znajdziemy w literaturze m.in. Mirosław Zbigniew Wojalski "Zbigniew Osenkowski. Ekslibrisy" Łódź 2008 ss. 7 i 8. W tym katalogu jednej z ostatnich wystaw, w Widzewskiej Galerii Ekslibrisu w Łodzi znajdujemy zarówno biogram twórcy, charakterystykę jego twórczości jak i spis oraz reprodukcje wielu ekslibrisów.
Został organizatorem i kuratorem Galerii Ekslibrisu przy Miejskiej Bibliotece Publicznej w Sanoku (jest to najmłodsza, czwarta w kraju stała wystawa ekslibrisów), komisarzem wielu konkursów, wystaw indywidualnych twórców i wystaw tematycznych.
Z okazji 70 urodzin artysty 27 września 2013 w Miejskiej Bibliotece Publicznej im. Grzegorza z Sanoka w Sanoku otwarto wernisaż wystawy pt. „Zbigniew
Osenkowski – twórczość”.
Hobby.
Fotografia, grafika użytkowa, malarstwo i inne. Także podróże – zwiedził Austrię, Białoruś, Bułgarię, Chiny, Czechy, Francję, Irlandię, Litwę, Niemcy, Rosję, Rumunię, Słowację, Ukrainę, Włochy. Z podróży krajowych i zagranicznych przywiózł tysiące zdjęć.
Jednak ze szczególną pasją poświęca się ekslibrisowi i jego upowszechnianiu. Ekslibris zdominował jego działalność artystyczną, ale nie ograniczył innych form działania. Zajmuje się ilustrowaniem książek oraz projektowaniem znaczków i kart pocztowych, sztandarów, medali, odznak, tablic pamiątkowych. Na przełomie 1985/1986 opracował nowy projekt odznaki „Zasłużony dla SFA”.
Oprócz twórczości graficznej zajmuje się działalnością publicystyczną. Jest autorem monografii rodzinnej miejscowości "Zagórz nad Osławą", broszur i wydawnictw jubileuszowych oraz artykułów w prasie regionalnej i specjalistycznej, współautor "Roczników Sanockich".
Charakterystyka twórczości.
Na jednej z wystaw przed laty w Bibliotece w Sanoku Zbigniew Osenkowski prezentował swoje grafiki i ekslibrisy głównie z widokami i architekturą Bieszczadów. W katalogu tamtej wystawy dyrektor Muzeum Historycznego Wiesław Banach (historyk sztuki) tak pisał: "Zbigniew Osenkowski jest od dawna znany sanockiemu widzowi jako grafik pokazujący swoje dzieła na licznych wystawach. Był także kilkakrotnym gościem sal Muzeum Historycznego, które w zbiorach posiada jego prace. Obecna wystawa w Miejskiej Bibliotece Publicznej w Sanoku staje się bodajże pełnym przeglądem chyba najważniejszej gałęzi jego twórczości – ekslibrisu właśnie."
"Sposób kreowania znaku graficznego przez artystę jest różnorodny, podobnie jak różnorodne stosuje techniki graficzne. Od formy pełnoplastycznej i wielobarwnej po oszczędne ukazanie czarnej plamy na białym tle w syntetycznym znaku. Artysta niewątpliwie posiada zacięcie precyzyjnego ilustratora, który rzeczywistość odzwierciedla z całą starannością rzetelnej obserwacji. Uzyskuje w ten sposób ciekawe wyniki, choć czasami powaga tematu wymusza na nim ustępstwa wobec wartości czysto plastycznych."
"Tam gdzie istnieje świadomość celu – iż dzieło ma być właśnie plastycznym znakiem, nie zilustrowanym wycinkiem rzeczywistości – tam właśnie grafik osiąga najlepsze rezultaty. Tych subtelnych, "świadomych" plastycznie ekslibrisów znajdziemy na wystawie wiele i one właśnie najlepiej świadczą o randze autora."
W katalogu jednej z dwóch wystaw w Warszawskiej Galerii Ekslibrisu Janina Saffarini napisała: "Wystawa ekslibrisów Zbigniewa Osenkowskiego to prezentacja grafik na wysokim poziomie artystycznym, ale również o wielkich walorach użytkowych. Autor tworząc znak dla konkretnej osoby stara się poznać jej zainteresowania oraz psychikę. Tak stworzony księgoznak odzwierciedla cechy charakterystyczne jego właściciela lub instytucji. Prace jego zdobią wiele zbiorów prywatnych, bibliotecznych i muzealnych. I oto właśnie chodzi w twórczości ekslibrisowej."
Od tamtego czasu Zbigniew Osenkowski wykonał wiele linorytów w dużym formacie przedstawiających zabytki sakralne oraz ekslibrisy pokazujące też w całej okazałości interesujące obiekty zabytkowe Bieszczadów, ale także ich detale.
W katalogu wystawy w Galerii Ekslibrisu w Krakowie autorstwa Andrzeja Znamirowskiego czytamy: "Przedstawione na tych znakach obiekty prezentują albo istniejące, najczęściej zabytkowe budowle, albo odzwierciedlają eksponaty Skansenu Budownictwa Ludowego w Sanoku, albo stanowią efekt twórczej wyobraźni autora."
"Wydaje się, że tematyka zabytkowej, drewnianej architektury sakralnej jest szczególnie bliska autorowi. Urodzony z Zagórzu, mieszka i działa w Sanoku. Całe życie więc obcuje z pięknem Bieszczadów i ziem południowo-wschodniej Polski. Pamięta na pewno bogactwo kościółków i cerkiewek, w które obfitowały te ziemie, był świadkiem ich powolnej zagłady i znikania z pejzażu, widzi pustkę jaka po tych zabytkach pozostała. Uwzględnianie ich w rysunkach ekslibrisów to nie tylko powrót pamięcią w czasy dzieciństwa, to nie tylko przywoływanie obrazów głęboko tkwiących w świadomości, ale głównie ukazywanie piękna naszych korzeni i tożsamości tym, którzy ich nie znają, to kształtowanie szacunku do dawnych wartości, to wreszcie przywoływanie ducha i atmosfery miejsc, z których coraz natarczywiej wypierane są przez współczesną cywilizację."
"To przypominanie o potrzebie ocalania i pielęgnowania tego wszystkiego co w kulturze i historii narodu najcenniejszego. To apel, który musi wydać owoce, a "ogrodnikami" je pielęgnującymi winni być wszyscy ci, którzy zobowiązani są ochraniać, ocalać i przekazywać narodowe dziedzictwo pokoleniom następnym. Czyli my wszyscy."
W katalogu kolejnej wystawy w Muzeum Regionalnym w Brzozowie obecny dyrektor tej placówki dr Mariusz Kaznowski napisał: "Zawsze aktywny, pracowity, pełen fantazji i romantyzmu, znajduje czas na uprawnianie konsekwentnie we własnym stylu techniki drzeworytu i linorytu. Jeździ zawsze z aparatem fotograficznym i szkicownikiem, zapełniając go różnymi szczegółami obrazującymi bogactwo artystyczne zabytków architektonicznych, urok sztuki ludowej. W swej grafice małych form transponuje następnie te zebrane motywy, wprowadza je także do ekslibrisu. Twórczość jego cechuje świeżość inwencji, zwięzła forma swobodnie a niekiedy i żartobliwie wyrażona."
"W grafikach i rysunkach przewija się poza malarska rzeczywistość. Czerń i biel w prezentowanych ekslibrisach dają silny intensywny kontrast, kreska silna natomiast zostaje zrównoważona przez większe zagęszczenie kresek słabych. Ta harmonia kresek tworzy wyrazisty efekt zamierzonego celu. Każda struktura jest skutkiem działania określonych nacisków słabszych i silniejszych rylca czy noża. To określone działanie narzędzia daje możliwość wyodrębnienia tych cech przekazu graficznego, które twórca z pewnością zamierzał. Przefiltrowane rygorem geometrii obiekty architektoniczne tworzą swoistą aurę tych prac."
"Rysunki i linoryty traktuje twórca jako możliwy ale nie jedyny środek przekazu treści. Precyzja i dokładność kreski daje jakby fotograficzny zapis."
"Rozmiłowany w tradycjach naszej kultury i sztuki, zwłaszcza w zabytkach architektonicznych, opiera się w swym zdobnictwie księgozbiorów przede wszystkim na motywach zabytkowych, nadając im wyraźnie indywidualny charakter."
"W pierwszym okresie twórca posługiwał się technikami chemigraficznymi, później drzeworytem, obecnie stosuje głównie technikę linorytniczą."
Reasumując, stwierdzić należy niebywałe zacięcie realistyczne podjętego tematu, a tym samym zarejestrowanie dokumentów naszych czasów. Ekslibrisy wykonane przez twórcę, wielce użyteczne przedmioty dla zbiorów książek cechują się dokładnością cięcia, trafnym wyborem tematu. Najlepszym miernikiem wartości prac niech świadczą wyróżnienia i nagrody.
W artykule w jednej z regionalnych gazet "Wiadomości Brzozowskie" (nr 4 (65) – 1997) pod tytułem "Współczesny człowiek renesansu z Sanoka" omawiającym twórczość Zbigniewa Osenkowskiego czytamy: "Niesprzyjający swobodnej twórczości okres stanu wojennego spowodował potrzebę wyzwolenia energii Pana Zbigniewa Osenkowskiego poza nurtami zinstytucjonalizowanymi w sztukach plastycznych. Próbował wprawdzie swoich sił w malarstwie sztalugowym, jednakże zawsze bliższy był Mu rysunek oraz dziedziny pokrewne. Grafiki Artysty znajdują się w kilku samodzielnych tekach, zdobią okładki i wnętrza kilkunastu publikacji zwartych. Znaczące miejsce w dorobku utalentowanego sanoczanina zajmuje blisko trzydzieści wzorów kart i kopert korespondencyjnych, a także kompozycje kilkunastu odznak i medali."
"Największe bogactwo formy prezentuje oczywiście pokaźny zbiór ekslibrisów wykonanych głównie techniką linorytniczą. Zdradzają one niezwykłe i pełne subtelności wyczucie kunsztu, a także swobodę kompozycji Wybrańca Muz. Świadomie podejmuje się On trudnej – bo wymagającej rygorystycznej wprost precyzji – formy, jaką jest miniatura. Bardzo lubi mierzyć się niełatwymi wyzwaniami plastycznymi, ponieważ tym samym każde udane dziełko sprawia sporo satysfakcji Jego skromnej naturze."

</doc>
<doc id="1246520" url="https://pl.wikipedia.org/wiki?curid=1246520" title="Jerzy Domański">
Jerzy Domański

Jerzy Alojzy Domański (ur. 21 czerwca 1951 w Chorzowie) – polski politolog i dziennikarz, działacz sportowy, w latach 1989–1991 prezes Polskiego Związku Piłki Nożnej, od 1999 redaktor naczelny tygodnika „Przegląd”, od 2000 prezes Stowarzyszenia Dziennikarzy Rzeczypospolitej Polskiej.
Życiorys.
Ukończył nauki polityczne i dziennikarstwo na Uniwersytecie Warszawskim.
W latach 80. był kierownikiem Wydziału Prasy KC PZPR. Od 10 czerwca 1989 do 25 marca 1991 był prezesem Polskiego Związku Piłki Nożnej. Od 1991 jest członkiem honorowym PZPN. W 1999 pozostawał w strukturach Związku, jako członek jego zarządu z ramienia Mazowieckiego ZPN.
W latach 1995–1999 pełnił funkcję redaktora naczelnego „Przeglądu Tygodniowego”.
Od 1999 jest redaktorem naczelnym wydawanego przez Fundację „Oratio Recta” lewicowego tygodnika „Przegląd” oraz prezesem Agencji Wydawniczo Reklamowej Aratus S.A. działającej na rynku wydawniczym (właściciel spółki Towarzystwo Wydawnicze i Literackie Sp. z o.o.) i deweloperskim. Od maja 2005 do 29 marca 2006 był przewodniczącym rady nadzorczej PAP-u, następnie odwołany a decyzją Sądu Apelacyjnego w kwietniu 2007 przywrócony na to stanowisko. W 2006 był prezesem Stowarzyszenia Dziennikarzy RP oraz członkiem rady nadzorczej Ruch S.A. powstałej ze spółdzielni RSW Prasa-Książka-Ruch.
Domański jest członkiem honorowym Unii Stowarzyszeń i Organizacji Polskich w Ameryce Łacińskiej.

</doc>
<doc id="1246521" url="https://pl.wikipedia.org/wiki?curid=1246521" title="Śpiew ptaków">
Śpiew ptaków



</doc>
<doc id="1246523" url="https://pl.wikipedia.org/wiki?curid=1246523" title="Niënor">
Niënor

Niënor (sin. "Lament", także Níniel, "Łza-kobieta") – postać ze stworzonej przez J.R.R. Tolkiena mitologii Śródziemia. Była ludzką kobietą, córką Húrina i Morweny oraz siostrą i żoną Túrina Turambara.
Jako dziecko zbiegła wraz z matką z Dor-lóminu do Doriathu, gdzie została wychowana na dworze króla Thingola. Jako nastoletnia dziewczyna wyruszyła razem z grupą elfów, na poszukiwania brata do Nargothrondu, gdzie zastała jedynie smoka Glaurunga, który rzucił na nią czar, wskutek czego straciła pamięć.
Została znaleziona przez grupę elfów, lecz grupa ta została zaatakowana przez orków. Niënor uciekając przed orkami porzuciła wszystkie swe ubrania i biegając nago przez las, znalazła się na skraju Brethilu, w miejscu nazywanym Haudh-en-Elleth (sin. "Wzgórze Księżniczki Elfów"), gdzie spoczęła Finduilas. Tam znalazł ją Túrin Turambar, jej brat, który wcześniej widział swoją młodszą siostrę jedynie jako niemowlę, a ze względu na niewiadomą tożsamość dziewczyny, nazwał ją Níniel. Níniel i Túrin zakochali się w sobie i po roku wzięli ślub, z którego niebawem miało narodzić się dziecko.
Niedługo potem, kiedy Túrin udał się na poszukiwania Glaurunga, Niënor poszła za nim. Gdy Túrin po walce z Glaurungiem został porażony smoczym jadem i leżał nieprzytomny, Niënor dowiedziała się od umierającego Glaurunga, że Turambar jest jej bratem. Kiedy smok umarł, jego klątwa straciła moc, a Niënor odzyskała pamięć. Pod wpływem tego rzuciła się ze skał Jeleniego Skoku w wody Teiglinu.

</doc>
<doc id="1246524" url="https://pl.wikipedia.org/wiki?curid=1246524" title="Zikonityna">
Zikonityna



</doc>
<doc id="1246526" url="https://pl.wikipedia.org/wiki?curid=1246526" title="PZHK">
PZHK



</doc>
<doc id="1246530" url="https://pl.wikipedia.org/wiki?curid=1246530" title=".40 S&amp;W">
.40 S&amp;W



</doc>
<doc id="1246540" url="https://pl.wikipedia.org/wiki?curid=1246540" title="HIP 4872">
HIP 4872

HIP 4872 (również Gliese 49) − odległa o 32,8 lat świetlnych gwiazda typu widmowego M znajdująca się w gwiazdozbiorze Kasjopei. Jej obserwowana wielkość gwiazdowa wynosi 9,56.

</doc>
<doc id="1246542" url="https://pl.wikipedia.org/wiki?curid=1246542" title="Herb powiatu śremskiego">
Herb powiatu śremskiego

 
Herb powiatu śremskiego na tarczy dwudzielnej w słup w polu prawym czerwonym srebrny orzeł ze złotym dziobem i szponami, w polu lewym złota korona królewska otwarta ponad srebrną wieżą w postaci baszty obronnej z wieżami bocznymi (wykuszami) ze złotymi dachami.
 

</doc>
<doc id="1246543" url="https://pl.wikipedia.org/wiki?curid=1246543" title="Oldenburg Hauptbahnhof">
Oldenburg Hauptbahnhof

Oldenburg Hauptbahnhof – główny dworzec kolejowy Oldenburga, w kraju związkowym Dolna Saksonia, w Niemczech. Stacja została otwarta 15 czerwca 1867. Znajdują się tu 4 perony. Według klasyfikacji Deutsche Bahn jest dworcem 2 kategorii.
Historia.
Kolej dotarła do stolicy Wielkiego Księstwa Oldenburga wraz z otwarciem linii kolejowej do Bremy, które miało miejsce 15 lipca 1867 roku. W tym samym roku 3 września rozpoczęto przewozy na linii kolejowej do Wilhelmshaven. Dwa lata później, 15 czerwca 1869 zostało otwarte połączenie do Leer, a w 1875 roku do Osnabrück. 
Pierwszy dworzec kolejowy w Oldenburgu planowano zbudować przy dzisiejszym Cäcilienplatz. W 1868 roku okazało się, że zaplanowana inwestycja z uwagi na rosnący ruch pasażerski będzie zbyt mała. Dlatego też projekt ten nie został nigdy zrealizowany. Zamiast tego, przez dwanaście lat jako dworzec służył przerobiony budynek dworca towarowego. 21 maja 1879 roku został otwarty dworzec centralny, który znajdował się w okolicy Pferdemarkt. W tym samym miejscu stoi obecny dworzec. Został on zaprojektowany jako neogotycki budynek przez słynnego architekta Wilhelma Conrada Hase. 
Obecna budowla dworcowa została otwarta 3 sierpnia 1915 roku po czterech latach budowy. Dzień później dworzec wizytował wraz z córkami Wielki Książę Fryderyk August Oldenburg. Budynek powstał według projektu Friedricha Metteganga i przedstawia wpływy architektury secesyjnej oraz modernistycznej. 21 kwietnia 1945 roku podczas nalotów na Oldenburg dworzec został poważnie uszkodzony. W 1961 roku zawieszono ruch pasażerski na linii kolejowej do Brake. W roku 1992 linia kolejowa do Leer została zelektryfikowana. 5 listopada 2000 roku przewozy pasażerskie na liniach do Wilhelmshaven i Osnabrück zostały przejęte przez NordWestBahn. W tym samym roku po północnej stronie dworca został otwarty centralny dworzec autobusowy (ZOB). 

</doc>
<doc id="1246546" url="https://pl.wikipedia.org/wiki?curid=1246546" title="Nerolidol">
Nerolidol

Nerolidol – organiczny związek chemiczny z grupy terpenoidów, alkohol seskwiterpenoidowy. Występuje w olejku z kwiatów pomarańczy gorzkiej. Jest składnikiem balsamu kanadyjskiego. W obecności kwasów ulega częściowo cyklizacji, a częściowo izomeryzacji do farnezolu.

</doc>
<doc id="1246549" url="https://pl.wikipedia.org/wiki?curid=1246549" title="Droga krajowa B62 (Niemcy)">
Droga krajowa B62 (Niemcy)

Bundesstraße 62 (B 62) – niemiecka droga krajowa przebiegająca z zachodu na wschód od skrzyżowania z drogą B256 koło Roth w Nadrenii-Palatynacie do skrzyżowania z drogą B19 w Barchfeld w Turyngii.
Droga krajowa 62n () to fragment obwodnicy Siegen.
Droga zwana jest również „Hüttentalstraße”.
Miejscowości leżące przy B62.
Nadrenia-Palatynat.
Roth, Oettershagen, Nisterbrück, Wissen, Siegenthal, Niederhövels, Wallmenroth, Betzdorf, Kirchen (Sieg), Brühlhof, Freusburg, Euteneuen, Mudersbach.
Nadrenia Północna-Westfalia.
Siegen, Netphen, Eschenbach, Afholderbach, Lützel, Steinsiepen, Erndtebrück, Schameder, Melbach, Leimstruth, Holzhausen, Saßmannshausen, Bad Laasphe.
Hesja.
Wallau (Lahn), Biedenkopf, Eckenhausen, Buchenau (Lahn), Sterzhausen, Goßfelden, Göttingen, Coelbe-Buergeln, Kirchain, Niederklein, Lehrbach, Kirtorf, Ober Gleen, Angenrod, Leusel, Alsfeld, Eifa, Lingelbach, Gehau, Breitenbach am Herzberg, Niederjossa, Niederaula, Beiershausen, Asbach, Bad Hersfeld, Sorga, Friedewald, Unterneurode, Heimboldshausen, Röhrigshof, Philippsthal (Werra).
Turyngia.
Vacha, Dorndorf, Merkers-Kieselbach, Leimbach, Bad Salzungen, Immelborn, Barchfeld.

</doc>
<doc id="1246551" url="https://pl.wikipedia.org/wiki?curid=1246551" title="Służejówek">
Służejówek

Służejówek – przysiółek wsi Służejów w Polsce, położony w województwie dolnośląskim, w powiecie ząbkowickim, w gminie Ziębice.
W latach 1975–1998 przysiółek administracyjnie należał do województwa wałbrzyskiego.

</doc>
<doc id="1246552" url="https://pl.wikipedia.org/wiki?curid=1246552" title="Kwasy żywiczne">
Kwasy żywiczne

Kwasy żywiczne – organiczne związki chemiczne z grupy terpenoidów. Są głównymi składnikami kalafonii, w której występuje m.in. kwas abietynowy, będący izomerem kwasu lewopiramowego.

</doc>
<doc id="1246553" url="https://pl.wikipedia.org/wiki?curid=1246553" title="Jasłówek">
Jasłówek

Jasłówek – osada w Polsce położona w województwie dolnośląskim, w powiecie ząbkowickim, w gminie Ziębice.
W latach 1975–1998 miejscowość administracyjnie należała do województwa wałbrzyskiego.
Szlaki turystyczne.
 Ziębice – Lipa - Jasłówek - Krzelków - Zameczny Potok - Ciepłowody - Kawia Góra (Łysica) - Ruszkowice - Ostra Góra - Podlesie - Przerzeczyn-Zdrój - Grzybowiec - Piława Górna - Piława Dolna

</doc>
<doc id="1246554" url="https://pl.wikipedia.org/wiki?curid=1246554" title="Bitwa pod Dyneburgiem (1920)">
Bitwa pod Dyneburgiem (1920)

Bitwa pod Dyneburgiem ("operacja Zima", "operacja dyneburska", "wyprawa dyneburska") – bitwa wojsk polsko-łotewskich z Armią Czerwoną, stoczona w styczniu 1920 w rejonie miasta Dyneburg nad Dźwiną. Bitwa zakończyła się zwycięstwem sił polsko-łotewskich, doprowadzając do zdobycia miasta i twierdzy Dyneburg. Następnie polsko-łotewska kampania w Łatgalii była kontynuowana, co doprowadziło do wyparcia bolszewików z całego regionu. W efekcie przestała istnieć Łotewska Socjalistyczna Republika Radziecka, zaś Łatgalia została przyłączona do niepodległej Republiki Łotewskiej. 
Tło bitwy.
W końcu maja 1919 r. Łatgalia była ostatnim regionem Łotwy, który pozostawał pod kontrolą proklamowanej w styczniu tego samego roku Łotewskiej Socjalistycznej Republiki Radzieckiej. Rząd niepodległej Republiki Łotewskiej, umocniony po bitwie pod Kiesią i zawarciu rozejmu w Strazdumuiža, zapowiadającego ostateczne wycofanie wojsk niemieckich z Łotwy, dążył do wyparcia bolszewików również z tego regionu. Radziecka Rada Komisarzy Ludowych zasugerowała, że mogłaby zgodzić się na przekazanie Łatgalii w zamian za podpisanie przez Łotwę traktatu pokojowego. Równocześnie jednak rząd Łotewskiej SRR starał się przygotować do obrony przez wojskami łotewskimi, estońskimi lub polskimi. Dawną Armię Radzieckiej Łotwy przekształcono w radziecką 15 Armię.
We wrześniu 1919 wojska generała Śmigłego-Rydza, wchodzące w skład Frontu Litewsko-Białoruskiego, podeszły pod Dyneburg i po miesięcznych walkach wyparły bolszewików za Dźwinę. 
W tym samym czasie wojska łotewskie rozpoczęły działania zaczepne z rejonu Jekabpilsu na położoną na północny wschód od Dyneburga Iłuksztę, zostały jednak uprzedzone przez wojska litewskie, współdziałające pod Dyneburgiem z Polakami. Litwini opanowali stację Kałkuny, a następnie Iłuksztę i dotarli do Dźwiny. 6 września armia łotewska podjęła z kolei ofensywę na południowym odcinku antybolszewickiego frontu, zajmując wioskę Jersika oraz położona 15 km dalej Līvāni. Rząd łotewski obawiał się bowiem litewskich pretensji terytorialnych do części powiatu iłuksztańskiego. Po tych wydarzeniach we wrześniu żadna ze stron nie podejmowała działań ofensywnych. Władze radzieckie uznały front radziecko-polski za istotniejszy, Litwini wstrzymali działania zaczepne po osiągnięciu linii Dźwiny, natomiast dla rządu łotewskiego podstawowym problemem stały się działania Zachodniej Armii Ochotniczej Pawła Bermondta-Awałowa. 
11 września rząd radziecki, będąc w bardzo trudnej sytuacji (utrata ziem wschodniej Ukrainy wraz z Donbasem, utrata Carycyna, trwający marsz Sił Zbrojnych Południa Rosji na Moskwę), wystosował do władz łotewskich zaproszenie na rozmowy pokojowe (wcześniej analogiczne otrzymała Estonia). Łotwa wyraziła pozorne zainteresowanie rozmowami, licząc, iż w ten sposób uzyska od aliantów silniejsze wsparcie w walce tak z bolszewikami, jak i z siłami Bermondta-Awałowa, dozbrojonymi przez Niemcy. Spodziewała się również, że w takiej sytuacji Wielka Brytania ostatecznie uzna "de iure" państwowość łotewską. 8 października delegacja łotewska została przyjęta w Moskwie i przekazała swoje warunki zawarcia pokoju, w tym odejście bolszewików z Łatgalii, uznanie łotewskiej niepodległości, gwarancje nieingerencji w sprawy niepodległej Łotwy i nieorganizowania bolszewickiej agitacji na jej terytorium. W zamian Ryga miała zgodzić się na uznanie Rosji Radzieckiej, tranzyt towarów radzieckich przez łotewskie linie kolejowe i porty, a także przerwanie działań zbrojnych przeciwko bolszewikom. Rząd radziecki deklarował zgodę na te warunki. W drugiej połowie października dalszą korespondencję w sprawie ewentualnego pokoju prowadził z radzieckim komisarzem spraw zagranicznych Gieorgijem Cziczerinem minister spraw zagranicznych Estonii Jaan Poska, w imieniu trzech państw bałtyckich. Zdecydowano, iż rozmowy dotyczyć będą jedynie rozejmu. Ostatecznie i te negocjacje nie przyniosły żadnych efektów, gdyż po odparciu ataku armii Bermondta-Awałowa na Rygę i wobec braku spodziewanej reakcji brytyjskiej na rozmowy z Moskwą rząd łotewski wycofał się z rozmów. 
W grudniu 1919 r. rząd łotewski podjął decyzję o próbie zbrojnego odzyskania Łatgalii w sojuszu z Polską, dla której wyparcie bolszewików z Dyneburga i regionu również miało istotne znaczenie. Gdyby bolszewikom udałoby utrzymać się w Łatgalii, umocniliby łączność między 15 a 16 Armią, od lutego walczącą z Polakami. Z kolei dla Łotwy i wspierającej ją Wielkiej Brytanii, dążącej do niedopuszczenia do opanowania ziem nadbałtyckich przez Rosję lub Niemcy, uderzenie na Dyneburg miało być ruchem wyprzedzającym ewentualną nową ofensywę Armii Czerwonej przeciwko Litwie, Łotwie i Estonii. W ciągu kilku miesięcy między wrześniem a grudniem 1919 r. sytuacja rządu radzieckiego zmieniła się bowiem zasadniczo - marsz białych na Moskwę został powstrzymany, podobnie jak ofensywa Armii Północno-Zachodniej z terytorium Estonii na Piotrogród.
Przygotowania.
Jeszcze 13 listopada 1919 r. Naczelne Dowództwo Wojska Polskiego wydało rozkaz rozpoczęcia przygotowań do uderzenia na Dyneburg wspólnie z armią łotewską. Polskie dowództwo obawiało się, że próbę wkroczenia do Łatgalii mogłyby podjąć odrzucone od Rygi oddziały Bermondta-Awałowa. 8 grudnia rząd Ulmanisa potwierdził chęć współpracy wojskowej z Polską, a równocześnie rozpoczął przygotowania do własnej ofensywy w Łatgalii. Przygotowania te jednak przebiegały z opóźnieniem wynikającym ze zmęczenia oddziałów, które w listopadzie walczyły z Bermondtem-Awałowem w Kurlandii. Na przełomie listopada i grudnia zarówno na froncie łotewsko-radzieckim, jak i radziecko-polskim w Łatgalii miały miejsce jedynie działania grup zwiadowczych oraz (na froncie polskim) próby uszkodzenia linii kolejowej z Dyneburga do Połocka. 3 grudnia Wojsko Polskie i armia łotewska doszły do porozumienia w kwestii szczegółowego przebiegu planowanego wspólnego natarcia, w którym brać miały udział trzy łotewskie grupy w łącznej sile 15 tys. bagnetów oraz polskie 1 i 3 Dywizja Legionów. Wojsko Polskie zamierzało odnieść dzięki zdobyciu Dyneburga korzyści operacyjne w postaci skrócenia frontu wschodniego poprzez zwinięcie długiego jego odcinka przebiegającego wzdłuż Dźwiny i oparcie lewego skrzydła polskiego o sprzymierzoną armię łotewską. 
11 grudnia sztab grupy dowodzonej przez gen. Edwarda Rydza-Śmigłego rozpoczął koncentrację oddziałów polskich. Jednak z powodu braku gotowości strony łotewskiej operacja została przesunięta. 19 grudnia, gdy Łotysze w dalszym ciągu nie skoncentrowali zapowiadanych sił na kierunku łatgalskim, polskie dowództwo ograniczyło cele planowanej operacji pod kryptonimem Zima do opanowania Dyneburga i dotarcia do linii Dubny-Wyszki. Koncentracja oddziałów grupy Rydza-Śmigłego wokół Dyneburga została rozpoczęta 26 grudnia i ukończona do 31 grudnia 1919 r. W jej trakcie, 27 grudnia, dowództwo łotewskie potwierdziło gotowość do włączenia się do akcji, której nową datę wyznaczono na 3 stycznia. 30 grudnia w Rydze podpisano polsko-łotewską umowę wojskową, w której ustalono, iż w operacji weźmie udział 30 tys. żołnierzy polskich i 10 tys. łotewskich, zaś na obszarze, który zostanie zajęty, ustanowiona zostanie administracja łotewska. 
Przebieg.
Przed rozpoczęciem operacji na wschodnim krańcu frontu grupy gen. Rydza-Śmigłego, na lewym brzegu Dźwiny między Krasławiem a Gejtwidziszkami znajdowała się 3 Dywizja Piechoty Legionów. Na lewo od niej, na wschód od Dyneburga, znajdowała się Grupa Przełomowa (1 Brygada 1 Dywizji Piechoty Legionów), której powierzono zadanie przeprowadzenia głównego natarcia na Dyneburg z kierunku północno-wschodniego. Grupa wojsk Turmont (turmoncka) złożona z 23 pułku piechoty i sześciu baterii ciężkiej artylerii obsadziła miasteczko Griva na lewym brzegu Dźwiny, mając za zadanie uniemożliwić ewentualne forsowanie rzeki przez wojska litewskie. 6 Pułk Piechoty, zgrupowany między Turmontem a Janówką, stanowił odwód wojsk polskich. Obie polskie dywizje uczestniczące w operacji liczyły 13 260 żołnierzy i 430 oficerów, 250 karabinów maszynowych i 72 działa, w tym 28 ciężkich.
Łotewskie zgrupowanie pod dowództwem płk. Jānisa Purinša, podlegające grupie gen. Rydza-Śmigłego, było oddzielone od oddziałów polskich pasem zajmowanym przez wojska litewskie i znajdowało się między Kazimieryszkami a Bebrą. Zgrupowanie liczyło ok. 4 tys. żołnierzy - były to 3 Mitawski i 4 Rzeżycki Pułki Piechoty oraz jedna bateria artylerii. Od północy zgrupowanie to wspierała 1 Dywizja Kurlandzka, 1 Szwadron Kawalerii oraz dwutysięczny oddział dawnej Bałtyckiej Landeswehry, posiadający również 130 karabinów maszynowych, 9 dział oraz 180-osobowy pododdział kawalerii. Jeszcze dalej na północ trwała koncentracja drugiej łotewskiej grupy wojsk pod dowództwem płk. Krišjānisa Berķisa.
Po stronie radzieckiej twierdzę dyneburską obsadziła 1 brygada 4 Dywizji Strzelców, zaś naprzeciw 3 Dywizji Piechoty znajdowała się 3 brygada 4 Dywizji Strzelców. W Dyneburgu znajdowała się również 10 brygada 3 Dywizji Strzelców. Naprzeciw jednostek Landeswehry i grupy Purinša znajdowały się pododdziały 3 i 11 Dywizji Strzelców. W odwodzie bolszewicy posiadali brygadę łotewską 53 Dywizji Strzelców w rejonie Wyszek. Jednostki 15 Armii, którym powierzono zadanie obrony poszczególnych odcinków frontu przed Polakami liczyły łącznie ok. 8 tys. żołnierzy, 112 karabinów maszynowych, 31 dzieł i dwa pociągi pancerne. Jednostki radzieckie wystawione przeciwko Łotyszom liczyły ok. 3 tys. żołnierzy, 11 dział i 40 karabinów maszynowych. Wojska polsko-łotewskie miały zatem około dwukrotną przewagę liczebną oraz górowały nad przeciwnikiem w liczbie dział i karabinów maszynowych.
Na północnym odcinku frontu, podległym dowództwu łotewskiemu znajdowały się siły głównej łotewskiej grupy uderzeniowej: Łatgalski Pułk Partyzancki, 8 Dyneburski i 7 Siguldzki Pułki Piechoty ze składu 3 Łatgalskiej Dywizji Piechoty, Łatgalski Szwadron, Łatgalska Kompania Inżynieryjna i 2 i 3 bateria Łatgalskiego Pułku Artylerii. Dalej na południe, na wysokości Rzeżycy znajdowały się dwa pułki ze składu 1 Kurlandzkiej Dywizji: 1 Lipawski i 2 Windawski (Ventspilski). Oddziały łotewskie liczyły łącznie 8357 żołnierzy i 241 oficerów, 130 karabinów maszynowych i 14 dział. 
Armia Czerwona posiadała na tym odcinku 83 i 84 pułki strzelców, pułk do zadań specjalnych 15 Armii, dwa szwadrony jazdy oraz trzy robotnicze pułki piotrogrodzkie o numerach 1, 2 i 3. Jednostki te łącznie posiadały 14 dział i 61 karabinów maszynowych. Na odcinku frontu pod Rzeżycą znajdowały się Komunistyczny Batalion Szturmowy, 22, 23 i 99 pułki strzelców i szwadron kawalerii, ze 108 karabinami maszynowymi i 39 działami. I na tym odcinku przewaga wojsk łotewskich nad oddziałami bolszewickimi była blisko dwukrotna, bolszewicy mieli natomiast wyraźną przewagę w artylerii. Ich pozycja umożliwiała również sprawne przegrupowywanie sił dzięki dostępowi do linii kolejowych z Rzeżycy do Wielkich Łuków, z Dyneburga do Smoleńska i z Pytałowa do Pskowa.
Zdobycie Dyneburga i Wyszek.
Operacja rozpoczęła się 3 stycznia, pod dowództwem gen. Rydza-Śmigłego, którego stanowisko obserwacyjne znajdowało się na zamku w Kalkūni, przy nadzorze gen. Stanisława Szeptyckiego, dowódcy frontu litewsko-białoruskiego. Walki toczyły się przy mrozie przekraczającym -30 stopni Celsjusza i obfitych opadach śniegu. 5 Pułk Piechoty Legionów sforsował Dźwinę, po zaciętej walce zajął wioskę Mozuļi i prowadził dalej natarcie w kierunku Wyszek. 3 Batalion 1 Pułku Piechoty również przeprawił się przez Dźwinę na wysokości Viļuši i po walkach z oddziałami 29 i 30 pułku strzelców dotarł do wieczora do miejscowości Zaļā Pušča. 7 Pułk Piechoty 1 Dywizji po walkach dotarł do Bramanišek. Pozostałe jednostki 3 Dywizji Piechoty Legionów pozostały na lewym brzegu Dźwiny, kontrolując przeprawy. Do godziny 14 3 stycznia polskie oddziały (1 i 2 Batalion 1 Pułku Piechoty Legionów) opanowały miasto i twierdzę Dyneburg, przełamując zacięty opór bolszewickich oddziałów, wzmocnionych jeszcze przez posiłki z 53 Dywizji Strzelców. W Dyneburgu po zajęciu miasta żołnierze dopuszczali się rabunku i napaści na miejscową ludność żydowską, rosyjską, a nawet polską. Według polskich i łotewskich źródeł straty bolszewików w bitwie wynosiły dziesiątki zabitych, jednak dokładnych danych o stratach radzieckich brak. 437 żołnierzy Armii Czerwonej dostało się do niewoli, ponadto wojska polskie i łotewskie przejęły 5 lokomotyw i 200 wagonów, kilka haubic, zapasy broni. 
Część oddziałów radzieckich zdołała odejść z Dyneburga na Wyszki. Oddziały łotewskie z grupy płk. Purinša po zaciętej walce zdobyły stację kolejową Līksna, na której zniszczyły pociąg pancerny nieprzyjaciela, po czym przemieściły się wzdłuż Dźwiny w kierunku południowo-wschodnim, ku Dyneburgowi. Do Dyneburga przeniósł się sztab polskich wojsk, zaś gen. Rydz-Śmigły wydał do mieszkańców odezwę, w której informował, iż Polacy przybyli jako sojusznicy niepodległej Łotwy. 4 stycznia oddziały polskie i łotewskie uderzyły z dwóch kierunków na Wyszki. Na zdobytej stacji kolejowej doszło do ich spotkania. 
7 i 8 stycznia jednostki Armii Czerwonej podjęły kilka prób odbicia stacji kolejowej w Wyszkach, które zostały z trudnościami odparta przez oddziały polskie.
Działania wojsk łotewskich na północnym odcinku frontu. Walki o Pytałowo.
Gen. Rydz-Śmigły nakazał 3 Dywizji zajęcie linii Krasław-Użwałd-Akaczyszki, zaś oddziałom 1 Dywizji linii Akaczyszki-Meża-Kałki-Ksawerowo, co nastąpiło odpowiednio 10 i 12 stycznia. W kolejnych dniach oddziały polskie zajmowały kolejne obszary w Łatgalii. Oddziały 1 Dywizji obsadziły bez walki terytoria w rejonie jeziora Rušons, w tym stację kolejową Agłona. Na południowym odcinku frontu polskie oddziały wyparły jednostki bolszewickie ze stacji Ludvikova na linii z Dyneburga do Połocka. Natomiast jednostki 3 Dywizji opanowały terytoria między jeziorem Siviers a Drują. Tym samym Polacy dotarli do linii, którą Rydz-Śmigły nakreślił jako cel przeznaczony do osiągnięcia w pierwszej fazie walk o Łatgalię. 
Z kolei 9 stycznia łotewska grupa płk. Berķisa z czterodniowym opóźnieniem przystąpiła do działań zaczepnych w kierunku Karsavy i stacji kolejowej Punduri. Również 9 stycznia dowództwo radzieckiej 15 Armii wydało rozkaz kontruderzenia przeciwko tejże grupie wojsk łotewskich, by nie dopuścić do przerwania łączności między Rzeżycą i Pskowem. Większość sił radzieckich została przerzucona na północny odcinek frontu, co ułatwiło jeszcze opóźnienie w koncentracji sił łotewskich. Z kolei wojska na odcinku południowym otrzymały rozkaz Władimira Gittisa, dowódcy radzieckiego Frontu Zachodniego, by utrzymać pozycje pod Dyneburgiem, powstrzymać dalszy marsz Polaków na wschód, a w dalszej kolejności odzyskać miasto. 
Na północnym odcinku frontu doszło do zaciętych walk łotewsko-radzieckich, w których bolszewicy, mimo przewagi liczebnej, zostali ostatecznie zmuszeni do ustąpienia. Front przesunął się ku stacji kolejowej Pytałowo, do obrony której dowództwo radzieckie skierowało dodatkowe siły, obsadzając ją 1200 żołnierzami trzech pułków. Wojska łotewskie 11 stycznia opanowały Karsavę i Malnavę. Zajęcie stacji kolejowej w Karsavie uniemożliwiło Armii Czerwonej przerzucenie kolejnych jednostek do obrony Pytałowa i Rzeżycy z frontu estońskiego. 13 stycznia łotewski Pułk Partyzancki oraz Pułk Dyneburski uderzyły na Pytałowo od południa i północy, zdobywając następnego dnia stację kolejową. 15 stycznia trwały zacięte walki o Pytałowo i Karsavę; w obu miejscach Łotysze z trudem obronili swoje pozycje.
16 stycznia oddziały 2 Windawskiego i 1 Lipawskiego Pułków Piechoty dotarły na odległość 10 km od Rzeżycy. Miasto, w którym przed bitwą przebywał rząd Łotewskiej SRR było tym samym zagrożone od wschodu i północy przez wojska łotewskie, zaś od południa przez polskie. Przywódcy łotewskich bolszewików jeszcze 12 stycznia postanowili opuścić Rzeżycę, odjeżdżając najpierw do Lucyna, a stamtąd do Wielkich Łuków. Rząd Łotewskiej SRR ogłosił samorozwiązanie.
Dalsze działania w Łatgalii.
Opór stawiony przez bolszewików i zaciętość toczonych walk zaskoczyły łotewskie dowództwo. Stąd 16 stycznia między Polską a Łotwą zawarta została nowa umowa wojskowa, która sankcjonowała dalszą współpracę wojsk obu krajów aż do osiągnięcia linii Dryssa–Jezioro Oświejskie–rzeka Zilupe. 21 stycznia wojska polskie i łotewskie wspólnie zajęły Rzeżycę. Następnie wojska łotewskie podeszły pod Lucyn na wschodzie, zaś na północy zbliżyły się do Stiglavy. 
25 stycznia główne dowództwo armii radzieckiej nakazało dowództwu Frontu Zachodniego aktywną obronę frontu łotewskiego, utrzymanie jego obecnych linii i przeprowadzenie jak najszybciej kontrnatarcia na wybranym odcinku. Dowództwo radzieckie dopuszczało możliwość, że cele polsko-łotewskiej operacji wykraczają poza opanowanie Łatgalii, także w świetle faktu, że niektóre zajęte przez Łotyszy miejscowości, jak Pytałowo, były położone już na wschód od Łatgalii. Dowodzący Frontem Zachodnim Władimir Gittis postanowił przeprowadzić kontrnatarcie w Łatgalii. Celem wojsk bolszewickich było powstrzymanie wojsk polskich w rejonie miejscowości Poļeščina (dziś część Šķaune). Gittis nakazywał 15 Armii ześrodkować w tym rejonie wszystkie dostępne oddziały, by móc po odrzuceniu Polaków odzyskać terytoria stracone w styczniu. 7 Armia miała sprowadzić z frontu estońskiego możliwie największe rezerwy dla 15 Armii, natomiast 16 Armii na białoruskim odcinku frontu nakazano prowadzenie aktywnej obrony w czasie natarcia 15 Armii. 
Plany radzieckiego kontrnatarcia nie powiodły się. 25 stycznia, po ciężkich walkach prowadzonych przy mrozie sięgającym -25-30 stopni walki pod Poļeščiną zakończyły się zwycięstwem oddziałów polskiej 1 Brygady, okupionym poważnymi stratami. Równocześnie oddziały łotewskie osiągnęły linię Stara Słoboda-Wonogi-jezioro Kurjany, wkraczając już na terytoria rosyjskie na wschód od Łatgalii. Jednocześnie 30 stycznia 1920 r., po miesiącu tajnych rokowań pomiędzy Rosją Radziecką a Łotwą zawarty został rozejm. Stąd też w pierwszych dniach lutego ostatecznie przerwano działania zbrojne, a ostatnią operacją było zajęcie przez nieświadome zawieszenia broni oddziały polskie, rejonu leżącego na wschód od Dryssy. Wtedy polskie dywizje wycofały się za Dźwinę, a na ich miejsce weszły oddziały łotewskie (z wyjątkiem dyneburskiej cytadeli, w której polska załoga stacjonowała do lipca, gdy wobec ofensywy Frontu Zachodniego zagroziło jej odcięcie).

</doc>
<doc id="1246556" url="https://pl.wikipedia.org/wiki?curid=1246556" title="Herb powiatu gostyńskiego">
Herb powiatu gostyńskiego

 
Herb powiatu gostyńskiego tarcza dwudzielna w pas. Pole górne dwudzielne w słup. W polu pierwszym błękitnym złota kopuła Bazyliki na Świętej Górze. W polu drugim czerwonym orzeł srebrny. W polu dolnym srebrnym trzy baszty czerwone przy czym środkowa wieża z podwójnym szeregiem blanków jest większa, a po bokach znajdują się dwie mniejsze wieże, każda ze spiczastym błękitnym dachem. 
Herb został ustanowiony "Uchwałą Nr XXXIV/212/01 Rady Powiatu Gostyńskiego z dnia 30 sierpnia 2001 r." 

</doc>
<doc id="1246557" url="https://pl.wikipedia.org/wiki?curid=1246557" title="Magazyn (audycja)">
Magazyn (audycja)

Magazyn – cykliczna audycja radiowa lub program telewizyjny. Magazyny poruszają różne tematy, takie jak: społeczny, sportowy, motoryzacyjny czy śledczy. Są one nadawane o różnych porach w niemal każdej telewizji czy radiu.

</doc>
<doc id="1246559" url="https://pl.wikipedia.org/wiki?curid=1246559" title="Labdany">
Labdany

Labdany – to związki organiczne z grupy diterpenów o charakterystycznym szkielecie, są to pochodne perhydronaftalenu z odpowiednio ułożonymi łańcuchami bocznymi. Zostały po raz pierwszy wyizolowane z jałowca a później również z tytoniu. Olej labdanunowy to złotobrązowa ciecz wyodrębniana przez destylację żywicy z parą wodną, z krzewu Citrus ladanifer.
Główni przedstawiciele tej grupy to labdano-8,15-diol, kwas grindelowy i kwas 8-hydroksylabdano-15-karboksylowy.

</doc>
<doc id="1246560" url="https://pl.wikipedia.org/wiki?curid=1246560" title="Polkowickie Dni Teatru">
Polkowickie Dni Teatru

Polkowickie Dni Teatru – festiwal teatralny, odbywający się corocznie wiosną w Polkowicach, a organizowany przez Polkowickie Centrum Animacji.
Polkowickie Dni Teatru to festiwal, który na stałe wpisał się już w kalendarz najważniejszych wydarzeń kulturalnych Dolnego Śląska. A przecież powstał i rozwija się w mieście, które przez wiele lat postrzegane było, ze względu na bliskość kopalni miedzi, jako „górnicza sypialnia”. 
O stale rosnącej randze Festiwalu świadczą m.in. Nagroda Marszałka Województwa Dolnośląskiego w kategorii: upowszechnianie teatru, którą w 2010 r. otrzymał dyrektor artystyczny Polkowickich Dni Teatru – Andrzej Wierdak, a także nominacja Festiwalu do plebiscytu Hit Dekady 2001-2010 w kategorii Teatr i Literatura, organizowanego przez „Gazetę Wrocławską”.
Idea Polkowickich Dni Teatru od lat pozostaje niezmienna: krzewić miłość do Teatru oraz ukazywać różne jego oblicza w najlepszym wykonaniu. Dlatego też w repertuarze Festiwalu, obok eksperymentalnych inscenizacji Leszka Mądzika oraz dramatów współczesnych, znajdują się spektakle komediowe, muzyczne oraz farsy.
Od XIII edycji Polkowickie Dni Teatru odbywają się pod hasłem „Oblicza Teatru”, nawiązującym do założeń programowych Festiwalu.
 Wielkim przyjacielem Polkowickich Dni Teatru jest od wielu lat Leszek Mądzik – twórca Sceny Plastycznej KUL, który od 2005 r. projektuje plakaty, promujące Festiwal. Tradycją stało się już także, że patronat honorowy nad kolejnymi edycjami Dni Teatru obejmują najwybitniejsze osobistości polskiej kultury. 
Polkowickie Centrum Animacji wydaje książki, poświęcone historii i kolejnym edycjom Festiwalu. Dotychczas ukazały się następujące publikacje:

</doc>
<doc id="1246561" url="https://pl.wikipedia.org/wiki?curid=1246561" title="Mistrzostwa Świata w Biathlonie 1977">
Mistrzostwa Świata w Biathlonie 1977

15. Mistrzostwa świata w Biathlonie 1977 odbyły się w norweskiej miejscowości Vingrom. Zawodnicy startowali w trzech konkurencjach: biegu indywidualnym mężczyzn na 20 km, sztafecie mężczyzn 4x7,5 km oraz sprincie na 10 km. Polacy nie startowali.

</doc>
<doc id="1246565" url="https://pl.wikipedia.org/wiki?curid=1246565" title="Droga krajowa B62n (Niemcy)">
Droga krajowa B62n (Niemcy)



</doc>
<doc id="1246566" url="https://pl.wikipedia.org/wiki?curid=1246566" title="Herb powiatu kępińskiego">
Herb powiatu kępińskiego

 
Herb powiatu kępińskiego to tarcza dwudzielna w pas. W polu górnym czerwonym pół orła srebrnego ze złotym dziobem i takąż przepaską przez skrzydła. W polu dolnym błękitnym łabędź srebrny wokół którego siedem gwiazd złotych.
Herb został ustanowiony "Uchwałą Nr XX/139/2000 Rady Powiatu Kępińskiego z dnia 31 sierpnia 2000 r." 

</doc>
<doc id="1246571" url="https://pl.wikipedia.org/wiki?curid=1246571" title="Hosios Loukas">
Hosios Loukas



</doc>
<doc id="1246572" url="https://pl.wikipedia.org/wiki?curid=1246572" title="Francis Baily">
Francis Baily

Francis Baily (ur. 28 kwietnia 1774 w Newbury w Anglii, zm. 30 sierpnia 1844 w Londynie) − angielski astronom, który podczas obrączkowego zaćmienia Słońca (15 maja 1836) odkrył zjawisko dziś zwane perłami Baily’ego. Opisał to zjawisko dokładnie i przyczynił się do zwiększenia zainteresowań badaniami zaćmień Słońca.
Wyznaczył (ponownie) gęstość Ziemi oraz zmierzył jej eliptyczność.
Dokonał rewizji kilku katalogów gwiazd.
Czterokrotnie był prezydentem Królewskiego Towarzystwa Astronomicznego – w latach 1825–1827, 1833–1835, 1837–1839, 1843–1845, jest rekordzistą pod względem pełnionych kadencji na tym stanowisku (współrekordzistą jest George Biddell Airy).

</doc>
<doc id="1246577" url="https://pl.wikipedia.org/wiki?curid=1246577" title="Triterpeny">
Triterpeny

Triterpeny – związki organiczne będące podgrupą terpenów. Są heksamerami izoprenu. 
Dotychczas opisano ponad 4000 triterpenów i triterpenoidów (ich pochodnych). Wśród triterpenów cyklicznych stwierdzono ponad 40 typów szkieletów węglowych. Większość roślinnych triterpenoidów pochodzi od eufolu i jego epimeru, tyrukalolu. Najbardziej znane triterpeny to: skwalen, lanosterol, cykloartenol i amiryny.

</doc>
<doc id="1246579" url="https://pl.wikipedia.org/wiki?curid=1246579" title="Kemusuk">
Kemusuk

Kemusuk – miasto w Indonezji. Znajduje się na środkowej Jawie koło Yogyakarty. 8 czerwca 1921 urodził się tam Suharto, polityk indonezyjski, wieloletni prezydent państwa.

</doc>
<doc id="1246584" url="https://pl.wikipedia.org/wiki?curid=1246584" title="Lanosterol">
Lanosterol

Lanosterol – organiczny związek chemiczny z grupy triterpenów. Jest związkiem pośrednim w syntezie cholesterolu oraz wszystkich hormonów steroidowych, kwasów żółciowych i witaminy D. Grzyby wykorzystują go do wytwarzania ergosterolu, jest też istotnym składnikiem ich błony komórkowej. Otrzymuje się go z lanoliny z wełny owczej.

</doc>
<doc id="1246586" url="https://pl.wikipedia.org/wiki?curid=1246586" title="Czyściec wełnisty">
Czyściec wełnisty

Czyściec wełnisty ("Stachys byzantina" K.Koch) – gatunek wieloletniej rośliny. Pochodzi z Azji Mniejszej, Kaukazu oraz Iranu. Jest uprawiany w wielu krajach świata.
Biologia i ekologia.
Bylina, hemikryptofit. Roślina miododajna. Nasiona roznoszone są przez wiatr (anemochoria) lub zwierzęta (endozoochoria). 
Zastosowanie.
Roślina ozdobna często uprawiana w ogrodach. Nadaje się do ogrodów skalnych, na obwódki ścieżek, jako roślina okrywowa. Może też być uprawiana w pojemnikach. Jej walorami ozdobnymi są srebrzyste, filcowate pędy. Doskonale kojarzy się w zestawieniu z innymi gatunkami roślin. Podczas zimnej i wilgotnej pogody staje się jednak brzydsza. Kwiaty dekoracyjne bywają jedynie w pierwszej fazie kwitnienia.
Uprawa.
Dobrze znosi suszę, rośnie w miejscach słonecznych jak i półcienistych. Najlepiej na glebach gliniasto-piaszczystych, kamienistych. Nie potrzebuje silnego nawożenia i podlewania, odczyn gleby nie odgrywa istotnej roli. Gatunek jest mrozoodporny (strefy mrozoodporności 5-10). Liście utrzymują się również zimą

</doc>
<doc id="1246587" url="https://pl.wikipedia.org/wiki?curid=1246587" title="Herb powiatu nowotomyskiego">
Herb powiatu nowotomyskiego

 
Herb powiatu nowotomyskiego to tarcza dwudzielna w słup. W polu lewym pół orła srebrnego ze złotym dziobem i szponami. Pole prawe dwudzielne w pas. W polu górnym złotym cztery zielone gałązki chmielowe – dwie górne z jedną szyszką i dwie dolne z dwiema szyszkami. W polu dolnym zielonym złoty splot wiklinowy.

</doc>
<doc id="1246588" url="https://pl.wikipedia.org/wiki?curid=1246588" title="Cykloartenol">
Cykloartenol

Cykloartenol – organiczny związek chemiczny będący terpenem z podgrupy triterpenów. Jest izomerem lanosterolu. Fotosyntetyzujące rośliny wykorzystują go w cyklu produkcji steroidów.

</doc>
<doc id="1246589" url="https://pl.wikipedia.org/wiki?curid=1246589" title="Adlington">
Adlington

Adlington – gmina i miasto (civil parish) w północno-zachodniej Anglii w hrabstwie Lancashire, dystrykt Chorley, ok. 5,3 tys. mieszkańców (2001).
Do lat 60. XX wieku ośrodek przemysłu tekstylnego i górnictwa.

</doc>
<doc id="1246590" url="https://pl.wikipedia.org/wiki?curid=1246590" title="Najlepszy (powieść)">
Najlepszy (powieść)

Najlepszy – polska powieść Waldemara Łysiaka wydana w 1992 roku nakładem Wydawnictwa Officina. Utwór ten jest trzecią częścią trylogii łotrzykowsko-heroicznej, na którą składają się także powieści Dobry i Konkwista.
W serii tej autor opisuje rzeczywistość najbardziej podatną na "duże przekręty" czyli sferę władzy z przyległościami, co służy mu do analizy wszelkich skrajnych zachowań ludzkich. Dlatego też książki nie można uznać za czystą fikcję polityczną.
Treść.
Akcja Najlepszego toczy się głównie w Polsce lat 1980-1991 a także w USA, Watykanie, Rosji, Afryce, Niemczech, Anglii czy Austrii. W Najlepszym ponownie pojawia się Clint Farloon. Jednak tym razem poznajemy lepiej jego życiorys, przedtem ujawniony tylko w niewielkim stopniu. Równocześnie z losami młodego Amerykanina autor prowadzi nas przez historie życia 3 innych mężczyzn: Zenona Tolika – Górala, przemytnika działającego na granicy czechosłowackiej, a niespodziewanie wrzuconego w wir historii i zrywu solidarnościowego, Ricka Korma pracującego w amerykańskim wywiadzie, i Ludwika Drozda – szefa warszawskiej mafii. Ta czwarta postać jest ogniwem, które łączy Dobrego z Najlepszym oraz zachowuje logiczny związek między nazewnictwem, odnosząc się nadal do podziemia gangsterskiego Warszawy ukazanego po raz pierwszy w Złym Tyrmanda. Tym razem jednak wątek gangsterski nie jest najważniejszy dla Łysiaka, a jeśli już to ukazuje on jego najbardziej „biało-rękawiczkowy” charakter. W dalszym ciągu warszawska mafia podporządkowana jest Mieczysławowi Heldbaumowi, funkcjonariuszowi SB, a zarazem pracownikowi MSW, łysiakowskiemu Mefistofelesowi. W ramach rozszerzenia wątków z Konkwisty dowiadujemy się też o dalszych losach van Hongena, radzieckiego agenta. Ostatnio ukazał się on czytelnikom jako postać wręcz odrażająca. W tej książce autor drąży tę postać. Może niezbyt wyczerpująco, ale ukazując za jej pomocą skrajne aspekty ludzkiego zła, które potrafią być umiejętnie uwolnione w osobach przeznaczonych do najbrudniejszej roboty czynionej na zamówienie wysokich władz.
Tytuł.
Książka nosi podtytuł Konkwista 2. Wskazuje to na ponowne podjęcie przez autora wątków, które pojawiły się już w Konkwiście. Jednak najważniejsze jest nawiązanie do dzieła Tyrmanda, w którym ukazał on mechanizmy bezlitosnej władzy oraz jej ciemne aspekty. Najlepszym jest też określony jeden z bohaterów książki.

</doc>
<doc id="1246592" url="https://pl.wikipedia.org/wiki?curid=1246592" title="Herb powiatu tureckiego">
Herb powiatu tureckiego

 
Herb powiatu tureckiego przedstawia tarczę dwudzielną w pas, z polem górnym dwudzielnym w słup. W polu górnym prawym czerwonym orzeł srebrny ze złotym dziobem, szponami i pierścieniem na ogonie, patrzący w prawo. W polu lewym błękitnym trzy srebrne lilie w układzie dwie obok siebie i trzecia poniżej. W polu dolnym srebrnym tur czerwony z uniesionym ogonem, kroczący w prawo.

</doc>
<doc id="1246593" url="https://pl.wikipedia.org/wiki?curid=1246593" title="Civil parish">
Civil parish

Civil parish (w dosłownym tłumaczeniu „parafia cywilna”) – jednostka samorządu terytorialnego najniższego szczebla, występująca na dużej części (lecz nie całości) obszaru Anglii, podobna charakterem do polskiej jednostki pomocniczej gminy.
Charakter prawny i powstawanie.
Podstawowymi jednostkami samorządu, obejmującymi całą Anglię (z wyjątkiem Londynu), są hrabstwa, dystrykty, a na niektórych obszarach unitary authorities. Istnienie parafii ma charakter fakultatywny i zależy od woli mieszkańców (choć od 1997 są oni bardzo zachęcani przez władze centralne, aby powoływać parafie). W miejscach, gdzie szczebel ten nie został powołany, kompetencje parafii wykonuje dystrykt lub "unitary authority". Obecnie zasady powstawania parafii reguluje ustawa "Local Government and Rating Act" z 1997. Zgodnie z jej przepisami, projekt powołania nowej parafii musi uzyskać poparcie 250 jej przyszłych mieszkańców, lub, jeśli planowana liczba mieszkańców przekroczy 2500 osób, co najmniej 10% z nich (na co dowodem są zebrane podpisy). Wniosek jest następnie opiniowany przez samorząd wyższego szczebla, zaś ostateczną decyzję podejmuje członek Gabinetu odpowiedzialny za kwestie samorządów lokalnych (obecnie minister ds. społeczności i władz lokalnych). Granice ani wielkość parafii nie są odgórnie narzucone, kwestia jest rozstrzygana za każdym razem indywidualnie.
Nazewnictwo.
Najczęściej parafie obejmują jedną lub kilka wsi, niewielkie miasta, a także dzielnice lub osiedla większych miast. Jednostka taka może przyjąć jako swą oficjalną nazwę określenie „parafia obywatelska [nazwa]”, jednak dopuszczalne są również określenia sąsiedztwo ("neighbourhood"), wieś ("village") lub społeczność ("community"). Decyzją swoich władz parafia może także przyjąć tytuł "town", co na polski można tłumaczyć jako „miasto”, jednak nie jest to równoznaczne z uzyskaniem praw miejskich w rozumieniu prawa zwyczajowego. Te może przyznać parafii jedynie monarcha i wówczas jest ona określana jako "city".
Organy.
Podstawowym organem parafii jest zgromadzenie wszystkich jej mieszkańców posiadających prawa wyborcze (tzw. elektorów). Jeśli liczba elektorów przekracza 200 osób, zgromadzenie może powołać, jako dodatkowy organ, wybieraną na 4 lata radę parafii, która na co dzień wykonuje większość uprawnień tego szczebla samorządu. Wybory do rady mają charakter powszechny i bezpośredni, z zastosowaniem ordynacji większościowej i najczęściej jednego okręgu wyborczego obejmującego całą parafię. W przypadku wygaśnięcia mandatu jednego z członków w trakcie kadencji, rada wyłania jego następcę drogą kooptacji, chyba że co najmniej 10 obywateli zażąda wyborów uzupełniających.
Kompetencje i finansowanie.
Kompetencje parafii obejmują administrację m.in. chodnikami i ścieżkami, terenami zielonymi, cmentarzami, toaletami publicznymi, latarniami, domami kultury, ośrodkami sportu i ratuszami poszczególnych miejscowości. Mogą one także utrzymywać systemy monitoringu mające poprawić bezpieczeństwo mieszkańców. Powinny również być konsultowane przed podjęciem przez samorządy wyższego szczebla decyzji dotyczących ich terenu. Mogą również wprowadzać własną komunikację publiczną oraz inne rozwiązania mają poprawić sytuację komunikacyjną. Działalność parafii finansowana jest z podatku od nieruchomości, którego odpowiednią część przekazują im samorządy wyższego szczebla. Nie otrzymują natomiast bezpośrednich subwencji z budżetu centralnego.

</doc>
<doc id="1246594" url="https://pl.wikipedia.org/wiki?curid=1246594" title="Receptory nikotynowe">
Receptory nikotynowe

Receptory nikotynowe N – białka receptorowe mające strukturę pentameru, zbudowanego z różnych kombinacji genetycznie odmiennych jednostek α (1-10), β (1-4), γ, δ i ε. Wykryto bardzo dużą liczbę neuronalnych podtypów receptora nikotynowego, jednak największą aktywność w ośrodkowym układzie nerwowym ssaków wykazują receptory N-α4β2, N-α3β4 oraz N-α7.
Większość efektów działania nikotyny w mózgu wynika z jej działania na system acetylocholinergicznych receptorów nikotynowych (NACh-R). Znanych jest wiele naturalnych związków, mających zdolność aktywacji NACh-R; tutaj wymienić można chociażby samą nikotynę, epibatydynę, anabazeinę, anotoksynę α, arekolinę, lobelinę i cytyzynę. Nikotyna jako taka jest klasycznym silnym agonistą acetylocholinergicznych receptorów nikotynowych. Innym agonistą o dużym powinowactwie do NACh-R jest epibatydyna, która jest bardziej toksyczna od nikotyny. Kolejnym naturalnym związkiem o właściwościach agonistycznych w stosunku do NACh-R jest cytyzyna, odznaczająca się stosunkowo małą toksycznością.
Cytyzyna oraz podobna do niej pod względem strukturalnym wareniklina są silnymi agonistami receptora N-α4β2. Dekstrometorfan z kolei jest antagonistą receptora N-α3β4.

</doc>
<doc id="1246596" url="https://pl.wikipedia.org/wiki?curid=1246596" title="Amiryny">
Amiryny

Amiryny (amyryny) – związki organiczne z grupy terpenów. Są to nienasycone alkohole, przedstawiciele pentacyklicznych triterpenów. 
Znane są dwa izomery amiryn: 
Podobnie jak macierzyste węglowodory, różnią się one położeniem grup metylowych przy pierścieniu E. Pochodne karboksylowe amiryn to odpowiednio kwas ursolowy i kwas oleanolowy.
Acetylowane amiryny występują w lateksie z drzew kauczukowych.

</doc>
<doc id="1246600" url="https://pl.wikipedia.org/wiki?curid=1246600" title="Herb Szczekocin">
Herb Szczekocin

Herb Szczekocin – jeden z symboli miasta Szczekociny i gminy Szczekociny w postaci herbu.
Wygląd i symbolika.
Herb przedstawia w czerwonej tarczy herbowej srebrny miecz o złotej rękojeści, w układzie w słup, ostrzem w dół.
Historia.
Godło herbowe znane z pieczęci miejskich od XIV w., nawiązuje do posiadania przez Szczekociny "ius gladii" (prawa miecza) – prawa do karania złoczyńców śmiercią. W okresie dwudziestolecia międzywojennego podjęto próbę zmiany herbu na Rawicz, to jest pannę siedzącą na niedźwiedziu, jednakże pomimo zatwierdzenia takiego herbu przez Ministerstwo Spraw Wewnętrznych RP w 1936 roku, miasto nigdy go nie używało.

</doc>
<doc id="1246604" url="https://pl.wikipedia.org/wiki?curid=1246604" title="Wielka Synagoga w Sydney">
Wielka Synagoga w Sydney

Wielka Synagoga w Sydney – największa synagoga znajdująca się w Sydney w Australii, przy Elizabeth Street.
Synagoga została zbudowana w latach 1874-1878 według projektu australijskiego architekta Thomasa Rowe'go. W architekturze łączy w sobie elementy neogotyku i stylu bizantyjskiego.

</doc>
<doc id="1246606" url="https://pl.wikipedia.org/wiki?curid=1246606" title="Lutowanie miękkie">
Lutowanie miękkie

Lutowanie miękkie (lut miękki) – lutowanie w zakresie temperatury nieprzekraczającej 450 °C – najczęściej ok. 320 °C. Ta metoda łączenia elementów metalowych z pomocą spoiny wypełnionej metalem o temperaturze topnienia niższej niż temperatura topnienia łączonych ze sobą metali stosowana jest do spajania części o małych naprężeniach w złączu i niewysokiej temperaturze pracy – takich jak układy elektroniczne, przewody elektryczne, blachy, oraz do uszczelniania i wyrównywania połączeń blachowych np. blach dachowych, rynien, pojemników, cienkościennych zbiorników, czy rurociągów. Najczęściej łączonymi metalami z użyciem lutowania miękkiego są stal, miedź, cynk, mosiądz i ich stopy.
Spoiwa.
Lutowie miękkie posiada najczęściej zakres topliwości w temperaturach 183–280 °C. Spotykane jest w postaci drutu, płytek, pałeczek, czy proszków. Skład spoiw określony jest w normie DIN EN 29453. Najczęściej stosowanymi metalami w spoiwach są stopy, w których skład wchodzi cyna, bizmut, antymon, kadm i śladowe ilości innych metali (w tym coraz rzadziej trującego ołowiu lub nawet rtęci).
Topniki.
Topnik to substancja chemiczna obniżająca temperaturę topnienia lutowia, hamująca jego utlenianie, pozwalająca na szybsze rozprowadzenie i głębsze wniknięcie w porowate struktury metalu. Topniki mają postać najczęściej żrących płynów, specjalnie przyrządzonych past lub postać stałą (np. kalafonia). Chlorek cynku rozpuszczony w wodzie (np. 300 gramów stopionego technicznego chlorku cynku na 1 litr wody), stosowany jest przy lutowaniu miejsc trudno dostępnych – np. układów elektronicznych typu SMD, łączeniu metali gładkich posiadających niską porowatość struktury, lub przy oczyszczaniu struktur. Do oczyszczania powierzchni łączonych używany jest również salmiak, stearyna i różne pasty lutownicze.

</doc>
<doc id="1246612" url="https://pl.wikipedia.org/wiki?curid=1246612" title="Stanley Chumfwa">
Stanley Chumfwa

Stanley Chumfwa (ur. 31 października 1976) – zambijski szachista.
Kariera szachowa.
Od połowy lat 90. XX wieku należy do ścisłej krajowej czołówki, w latach 1994, 2000 i 2002 trzykrotnie wystąpił na szachowych olimpiadach, natomiast w 2003 i 2007 – na drużynowych mistrzostwach Afryki, na których dwukrotnie zdobył brązowe medale. W 2003 r. zwyciężył w rozegranym w Tshwane otwartym turnieju "South African Open". Trzykrotnie (2003, 2005, 2007) startował w indywidualnych mistrzostwach Afryki, najlepszy wynik osiągając w 2005 r. w Lusace, gdzie zajął IV m. (za Ahmedem Adly, Slimem Belkhodją i Alim Frhatem). Dzięki temu wynikowi zakwalifikował się do turnieju o Puchar Świata (2005, Chanty-Mansyjsk), w I rundzie przegrywając z Etienne Bacrotem.
Najwyższy ranking w dotychczasowej karierze osiągnął 1 listopada 2011 r., z wynikiem 2341 punktów zajmował wówczas 2. miejsce (za Amonem Simutowe) wśród zambijskich szachistów.

</doc>
<doc id="1246616" url="https://pl.wikipedia.org/wiki?curid=1246616" title="Unión Atlético Táchira">
Unión Atlético Táchira



</doc>
<doc id="1246623" url="https://pl.wikipedia.org/wiki?curid=1246623" title="Aschaffenburg Hauptbahnhof">
Aschaffenburg Hauptbahnhof

Aschaffenburg Hauptbahnhof – główny dworzec kolejowy w Aschaffenburgu, w kraju związkowym Bawaria, w Niemczech. Stacja została otwarta w 1854. Według klasyfikacji Deutsche Bahn dworzec posiada 2 kategorię.

</doc>
<doc id="1246624" url="https://pl.wikipedia.org/wiki?curid=1246624" title="Joshua Bloch">
Joshua Bloch

Joshua J. Bloch (ur. 28 czerwca 1961) – inżynier oprogramowania, obecnie pracujący w Google. Prowadził projekt i implementację licznych funkcjonalności języka i platformy Java, między innymi Java Collections, pakietu java.math i mechanizmu asercji. Bloch jest autorem książki "Effective Java", która wygrała 2001 Jolt Award.
Bloch posiada tytuł bakałarza informatyki Columbia University i stopień doktora informatyki Carnegie-Mellon University.
Bloch pracował jako "Senior Systems Designer" w Transarc, a następnie jako "Distinguished Engineer" w Sun Microsystems. W czerwcu 2004 r. opuścił Sun i został "Chief Java Architect" w Google.
W grudniu 2004 r. "Java Developers Journal" zamieścił Blocha na liście „Top 40 Software People in the World”.

</doc>
<doc id="1246626" url="https://pl.wikipedia.org/wiki?curid=1246626" title="Intryga rodzinna">
Intryga rodzinna

Intryga rodzinna – amerykańska komedia kryminalna z 1976, zrealizowana na podstawie powieści "The Rainbird Pattern" Victora Canninga. Ostatni film w reżyserskiej karierze Alfreda Hitchcocka.
Fabuła.
Starsza kobieta, Julia Rainbird (Cathleen Nesbitt), postanawia znaleźć swojego siostrzeńca, aby przekazać mu w spadku swój majątek. Do poszukiwań wynajmuje wróżkę, Blanche Tyler (Barbara Harris), której obiecuje wysokie wynagrodzenie, lecz nie wie, że Blanche jest oszustką.

</doc>
<doc id="1246631" url="https://pl.wikipedia.org/wiki?curid=1246631" title="Chemotaksonomia">
Chemotaksonomia

Chemotaksonomia (chemosystematyka, taksonomia chemiczna) – dziedzina taksonomii wykorzystująca dane chemiczne w celu ulepszenia systematyki organizmów żywych. Dostarcza informacji bardziej podstawowych w porównaniu z morfologią i cytologią. Rozwija się od lat 60. XX wieku i jako stosunkowo młoda metoda badawcza, przyczyniła się do wprowadzenia istotnych zmian w stosunku do wcześniejszych systemów, odgadujących powiązania filogenetyczne organizmów na podstawie prostego podobieństwa morfologicznego. Najbardziej użyteczne w taksonomii są badania nad następującymi grupami związków chemicznych: metabolitami pierwotnymi i wtórnymi oraz nośnikami informacji genetycznej (kwasami nukleinowymi i białkami).

</doc>
<doc id="1246632" url="https://pl.wikipedia.org/wiki?curid=1246632" title="Herb powiatu warszawskiego zachodniego">
Herb powiatu warszawskiego zachodniego

Herb powiatu warszawskiego zachodniego jest w krzyż, w polu 1 i 4 czerwonym orzeł srebrny z dziobem, przepaską i łapami złotymi, w polu 2 i 3 srebrnym smok kroczący zielony z językiem i łapami czerwonymi.
Herb został ustanowiony przez radę powiatu 19 września 2012 r.
W latach 2000-2012 powiat używał herbu o odmiennym rysunku.
Herb po raz pierwszy pojawił się na pieczęci księcia mazowieckiego Janusza I w XIV wieku i związany jest z podziałem księstwa mazowieckiego pomiędzy synów księcia Siemowita III, tj. Janusza I i Siemowita IV oraz rozdziałem na księstwo płockie i czersko-warszawskie. Smok pochodzi z herbu ziemi czerskiej, znany jest też z chorągwi księcia Janusza z bitwy pod Grunwaldem. Herb używany był do czasu inkorporacji Mazowsza do Korony w 1526 roku. 

</doc>
<doc id="1246633" url="https://pl.wikipedia.org/wiki?curid=1246633" title="Chemotaksonomia roślin">
Chemotaksonomia roślin



</doc>
<doc id="1246634" url="https://pl.wikipedia.org/wiki?curid=1246634" title="Herb gminy Morąg">
Herb gminy Morąg



</doc>
<doc id="1246637" url="https://pl.wikipedia.org/wiki?curid=1246637" title="Maratończyk">
Maratończyk

Maratończyk (ang. "The Marathon Man") – amerykański thriller z 1976 roku na podstawie powieści Williama Goldmana.
Fabuła.
Na ulicach Nowego Jorku Żyd i Niemiec, kierując samochodami, wdają się w sprzeczkę. Goniąc się, uderzają pojazdami w ciężarówkę-cysternę wypełnioną paliwem. Następuje wybuch, w którym obaj giną, czego świadkiem jest trenujący do biegów maratońskich Babe Levy, doktorant historii. Zamierza napisać pracę doktorską nt. epoki makkartyzmu, w której jego ojciec popełnił samobójstwo, nie mogąc znieść prześladowań ze strony Komisji do Badania Działalności Nieamerykańskiej Izby Reprezentantów.
Zmarły Niemiec okazuje się być bratem doktora Christiana Szella, poszukiwanego nazistowskiego zbrodniarza, który w obozach koncentracyjnych torturował żydowskich więźniów i jako dentysta wyciskał z nich pracowicie uratowane diamenty. Po ucieczce do Urugwaju jego łupy są przechowywane w skrytce bankowej w Nowym Jorku, skąd jego brat regularnie dostarczał je kurierem w razie potrzeby. Jego śmierć przerwała łańcuch dostaw, więc nie ufający nikomu Szell decyduje się sam odebrać diamenty i wyeliminować wszystkich kurierów.
Jednym z kurierów był starszy brat Babe’a – Doc Levy. W Paryżu wybucha bomba, której celem miał być Doc. W operze zostaje zamordowany inny kurier – LeClerc, a w hotelu następuje kolejny zamach na Doca. Tymczasem Babe poznaje pochodzącą ze Szwajcarii Elsę. Oboje zostają napadnięci w Central Parku przez pomocników Szella. Kiedy Doc otrzymuje pocztę od Babe’a, wyrusza do Nowego Jorku. Doc zaprasza Babe i Elsę na obiad, gdzie ujawnia rzekomą Szwajcarkę jako Niemkę.
Doc podejrzewając Elsę o powiązanie z Szellem, decyduje się na konfrontację. Będący już w Nowym Jorku Szell dźga Doca, który ostatkiem sił dociera do domu brata, gdzie umiera. Po przesłuchaniu policji do Babe’a przybywa agent Peter Janeway. Okazuje się, że on i Doc byli tajnymi agentami „Wydziału”. Janeway chce wiedzieć, czy umierający powiedział coś jeszcze, ale Babe mówi, że nic nie wie.
Odpoczywając w wannie Babe nagle zostaje uprowadzony przez ludzi Szella. Torturowany przez Szella jest wielokrotny pytany „Czy są bezpieczne?” odnoszące się do diamentów. Wkrótce pojawia się Janeway, który ratuje Babe’a i odjeżdża z nim samochodem. Wyjawia mu, że Doc przejął usługi kurierskie dla Szella, by dowiedzieć się gdzie ukrywają inni zbiegli naziści. Janeway ponownie pyta o ostatnie słowa Doca, nie otrzymawszy satysfakcjonującej odpowiedzi. Janeway okazuje się być podwójnym agentem i zwraca Babe’a Szellowi. Babe wciąż jest poddawany torturom, lecz udaje mu się uciec dzięki swym maratońskim umiejętnościom. 
Babe kontaktuje się z Elsą i umawiają w opuszczonym domku. Okazuje się, że dziewczyna została mu podstawiona. Kiedy Janeway i ludzie Szella przybywają do domu, po krótkiej wymianie słów dochodzi do strzelaniny. Babe grozi Janewayowi bronią, więc Janeway informuje go o miejscu pobytu Szella. Kiedy Babe opuszcza dom, Janeway zabija Elsę, po czym Babe robi z nim to samo.
W międzyczasie Szell próbuje ocenić wartość diamentów, które chce odebrać, przez jubilera i udaje się do Diamond District, gdzie mieszka i pracuje wielu Żydów. W sklepie jubilerskim zostaje rozpoznany przez pracującego tam asystenta sprzedawcy, byłego więźnia obozu koncentracyjnego. W pośpiechu wychodzi ze sklepu i rozpoznaje go również starsza Żydówka. Próbując przejść przez ulicę, aby zbliżyć się do Szell, kobieta zostaje potrącona przez taksówkę, co powoduje, że tłum zbiera się, by jej pomóc. Pośród zamieszania, sprzedawca pojawia się ponownie, bezpośrednio konfrontując się z Szellem, który bezlitośnie podrzyna mu gardło i ucieka taksówką.
Krótko po zabraniu diamentów ze skrytki depozytowej Szell zostaje złapany przez Babe’a z pistoletem. W przepompowni w pobliżu Central Parku Babe zmusza go do połknięcia diamentów pod groźbą wyrzucenia ich do wody. Dochodzi do pojedynku Babe’a z Szellem, w którym ten drugi ginie chcąc ratować wyrzucone do wody diamenty. Babe wychodzi z przepompowni i po wyrzuceniu pistoletu odchodzi w znanym sobie kierunku.

</doc>
<doc id="1246640" url="https://pl.wikipedia.org/wiki?curid=1246640" title="Koziołek (zoologia)">
Koziołek (zoologia)

Koziołek ("tragus") – skórny, błoniasty wyrostek w małżowinie usznej niektórych nietoperzy. Spośród polskich gatunków występuje tylko u gatunków z rodziny mroczkowatych. Kształt zróżnicowany (nożowaty, grzybkowaty, rogalikowaty, u gatunków egzotycznych także inny), co umożliwia często rozróżnianie poszczególnych rodzajów i gatunków nietoperzy.

</doc>
<doc id="1246644" url="https://pl.wikipedia.org/wiki?curid=1246644" title="Herb gminy Bisztynek">
Herb gminy Bisztynek



</doc>
<doc id="1246648" url="https://pl.wikipedia.org/wiki?curid=1246648" title="USS Scranton (CA-138)">
USS Scranton (CA-138)



</doc>
<doc id="1246649" url="https://pl.wikipedia.org/wiki?curid=1246649" title="Herb gminy Frombork">
Herb gminy Frombork



</doc>
<doc id="1246651" url="https://pl.wikipedia.org/wiki?curid=1246651" title="Droga krajowa B63 (Niemcy)">
Droga krajowa B63 (Niemcy)

Droga krajowa 63 () – niemiecka droga krajowa przebiegająca z północy na południe od skrzyżowania z drogą B58 na obwodnicy Drensteinfurtu do skrzyżowania z drogą B7 koło Wimbern w Nadrenii Północnej-Westfalii.

</doc>
<doc id="1246659" url="https://pl.wikipedia.org/wiki?curid=1246659" title="Márton Bukovi">
Márton Bukovi

Márton Bukovi (ur. 10 grudnia 1903 w Budapeszcie, zm. 2 lutego 1985 w Sète) – węgierski piłkarz i trener. Jako zawodnik grał w Ferencvárosi TC, FC Sète i reprezentacji Węgier. Później został trenerem, odnosząc największe sukcesy z Gradanskim Zagrzeb, MTK Hungária Budapeszt i reprezentacją Węgier. Wraz z Bélą Guttmannem i Gustavem Sebesem stworzył tryumwirat trenerski opiekujący się i tworzący Złotą Jedenastkę.
Bukovi zaczął swą karierę trenerską w Gradianskim Zagrzeb, z którym zdobył mistrzostwo Jugosławii w 1937 r. Po Wojnie zespół połączył się z kilkoma innymi z Zagrzebia i stał się Dinamem Zagrzeb. Bukovi trenował je do 1947 r., kiedy przeniósł się do MTK. Zespół sponsorowany przez AVH zaraz po Honvédzie miał największe przywileje w kraju. Oprócz tego Bukovi miał tam do dyspozycji tak świetnych piłkarzy jak Péter Palotás, Nándor Hidegkuti, Mihály Lantos i József Zakariás. Bukovi poprowadził zespół do 3 mistrzostw i krajowego pucharu.
Bukovi był również, jako trener MTK, wraz z Guttmannem doradcą Sebesa przy reprezentacji narodowej. To właśnie Bukovi opracował z Palotásem i Hidegkutim w MTK unowocześnienie systemu WM, które później Sebes wprowadził do reprezentacji Węgier, a Guttmann przeszczepił w Brazylii. Polegało ono na przeniesieniu dwóch napastników do tyłu, którzy grali rolę pierwowzoru ofensywnego łącznika. Szczególnie ważny był w tym systemie Nándor Hidegkuti. To właśnie on w pełni wykorzystał nowy system strzelając Anglikom 3 gole w „meczu stulecia” na Wembley.
W marcu 1956 r. Bukovi zastąpił Gusztáv Sebesa na stanowisku trenera reprezentacji. Był nim do 1957 r. Później wrócił do trenowania MTK, z którym zdobył ponownie mistrzostwo w 1958 r. W latach 1960-1961 trenował jeszcze Dinamo Zagrzeb, później DVTK w latach 1962-1964 i Olympiakos SFP w latach 1965-1967.
Sukcesy.
Mistrzostwo Jugosławii 1937, 1940; Mistrzostwo Chorwacji 1941, 1943
z Gradianskim Zagrzeb
Mistrzostwo Węgier 1951, 1953, 1958; Puchar Węgier 1952
z MTK

</doc>
<doc id="1246661" url="https://pl.wikipedia.org/wiki?curid=1246661" title="Matka Boża Częstochowska">
Matka Boża Częstochowska



</doc>
<doc id="1246662" url="https://pl.wikipedia.org/wiki?curid=1246662" title="Świetlik (film)">
Świetlik (film)

Świetlik – amerykańska tragikomedia z 2005 roku.
Główne role.
i inni
Recenzje.
W omówieniu dla portalu "Prime Movies" pisano: „"Świetlik" to piękny, bardzo intymny i oszczędny w środkach film o rodzinnych napięciach i potrzebie bliskości. Dzięki [Amy] Adams zyskuje jednak duszę; to rola, która dodaje mu charakteru.”
Nagrody i nominacje.
Oscary za rok 2005
Nagroda Satelita 2005

</doc>
<doc id="1246665" url="https://pl.wikipedia.org/wiki?curid=1246665" title="Katharine Cornell">
Katharine Cornell

Katharine Cornell (ur. 16 lutego 1898 w Berlinie, zm. 9 czerwca 1974 w Tisbury) – amerykańska aktorka filmowa i teatralna.
Znana z serii występów w dramatach teatru broadwayowskiego, nierzadko reżyserowanych przez jej męża, Guthrie’a McClintica. Najpopularniejszą rolą Cornell jest postać angielskiej poetki Elizabeth Barrett Browning w sztuce "The Barretts of Wimpole Street".
Prócz związku małżeńskiego z McClintikiem, zażyłe relacje łączyły Cornell także z kobietami – m.in. poetką Mercedes de Acosta i aktorką Maude Adams.

</doc>
<doc id="1246666" url="https://pl.wikipedia.org/wiki?curid=1246666" title="Isla de Alboran">
Isla de Alboran



</doc>
<doc id="1246668" url="https://pl.wikipedia.org/wiki?curid=1246668" title="Herb gminy Jeziorany">
Herb gminy Jeziorany



</doc>
<doc id="1246670" url="https://pl.wikipedia.org/wiki?curid=1246670" title="Herb gminy Kisielice">
Herb gminy Kisielice



</doc>
<doc id="1246671" url="https://pl.wikipedia.org/wiki?curid=1246671" title="Świat według Garpa (film)">
Świat według Garpa (film)

Świat według Garpa – amerykańska tragikomedia z 1982 roku na podstawie powieści pod tym samym tytułem Johna Irvinga.
Nagrody i nominacje.
Oscary za rok 1982

</doc>
<doc id="1246674" url="https://pl.wikipedia.org/wiki?curid=1246674" title="Herb gminy Korsze">
Herb gminy Korsze



</doc>
<doc id="1246675" url="https://pl.wikipedia.org/wiki?curid=1246675" title="Dessau Hauptbahnhof">
Dessau Hauptbahnhof

Dessau Hauptbahnhof - główny dworzec kolejowy w Dessau-Roßlau, w kraju związkowym Saksonia-Anhalt, w Niemczech. Stacja została otwarta w 1840.

</doc>
<doc id="1246676" url="https://pl.wikipedia.org/wiki?curid=1246676" title="Adele Astaire">
Adele Astaire

Adele Marie Austerlitz (ur. 10 września 1896 w Omaha, zm. 25 stycznia 1981 w Phoenix) − amerykańska tancerka, siostra Freda Astaire’a.
Była córką Johanny Geilus, luteranki pochodzenia niemieckiego oraz Frederica Emanuela Austerlitza, austriackiego Żyda.

</doc>
<doc id="1246678" url="https://pl.wikipedia.org/wiki?curid=1246678" title="Herb gminy Miłakowo">
Herb gminy Miłakowo



</doc>
<doc id="1246680" url="https://pl.wikipedia.org/wiki?curid=1246680" title="Mój brat Kain">
Mój brat Kain

Mój brat Kain – amerykański thriller z 1992 roku.

</doc>
<doc id="1246681" url="https://pl.wikipedia.org/wiki?curid=1246681" title="Herb gminy Miłomłyn">
Herb gminy Miłomłyn



</doc>
<doc id="1246683" url="https://pl.wikipedia.org/wiki?curid=1246683" title="Herb gminy Młynary">
Herb gminy Młynary



</doc>
<doc id="1246684" url="https://pl.wikipedia.org/wiki?curid=1246684" title="Herb gminy Olsztynek">
Herb gminy Olsztynek



</doc>
<doc id="1246685" url="https://pl.wikipedia.org/wiki?curid=1246685" title="Duńczyca">
Duńczyca

Duńczyca – stare ramię ujściowe Odry w Szczecinie. Jeden z cieków Międzyodrza; część akwatorium portu morskiego w Szczecinie. 
Wskutek rozbudowy portu morskiego, począwszy od 2. połowy XIX wieku systematycznie zmieniano jej bieg. Ostatecznie w środkowej części usypano dwie groble: przed wybuchem II wojny światowej przyłączającą do Łasztowni obszar ograniczony nabrzeżami Polskim, Belgijskim, Niemiec­kim, Słowackim i Czeskim z 64-metrowej wysokości (18 pięter) elewatorem zbożowym „Ewa” (nazwy współczesne) oraz – współcześnie – drugą, łącząca dawną wyspę Ostrów Grabowski z Łasztownią, przez co ciek został rozdzielony na trzy fragmenty.
Zachodnia część Duńczycy oddziela Wyspę Grodzką wraz z Bielawą od Łasztowni. Na Łasztowni od strony Duńczycy znajduje się Nabrzeże Starówka. Na północnym krańcu tego fragmentu Duńczycy wykonany został Kanał Grodzki będący wejściem do szczecińskiego portu wolnocłowego otwartego w 1898 roku. Fragment środkowy, najkrótszy, stał się częścią wybagrowanego ku północy Kanału Dębickiego, natomiast wschodni odcinek przecięty sztucznymi Kanałem Wrocławskim i Przekopem Mieleńskim uchodzi do jeziora Dąbie tworząc dwa ramiona: "Duńczycę Wschodnią" i "Duńczycę Zachodnią" rozdzielając Wielką Kępę od Mieleńskiej Łąki.
Przed 1945 rokiem nad Duńczycą w pobliżu Przekopu Mieleńskiego istniało kąpielisko "Waldowshof" należące do Klary Goetzke oraz miał siedzibę sportowy klub pływacki Waspo Stettin.
Do 1945 r. stosowano niemiecką nazwę "Dunzig". Początkowo w latach 1945–47 używano polskiej nazwy "Starówka". W 1947 r. ustalono urzędowo polską nazwę "Duńczyca".

</doc>
<doc id="1246686" url="https://pl.wikipedia.org/wiki?curid=1246686" title="Herb gminy Orneta">
Herb gminy Orneta



</doc>
<doc id="1246687" url="https://pl.wikipedia.org/wiki?curid=1246687" title="Herb gminy Pasłęk">
Herb gminy Pasłęk



</doc>
<doc id="1246688" url="https://pl.wikipedia.org/wiki?curid=1246688" title="Herb gminy Pasym">
Herb gminy Pasym



</doc>
<doc id="1246689" url="https://pl.wikipedia.org/wiki?curid=1246689" title="Ważniaki">
Ważniaki

Ważniaki (znany także jako Cwaniaki; ) – amerykańska czarna komedia kryminalna z 1986 roku.

</doc>
<doc id="1246690" url="https://pl.wikipedia.org/wiki?curid=1246690" title="Herb gminy Pieniężno">
Herb gminy Pieniężno



</doc>
<doc id="1246692" url="https://pl.wikipedia.org/wiki?curid=1246692" title="Herb gminy Reszel">
Herb gminy Reszel



</doc>
<doc id="1246693" url="https://pl.wikipedia.org/wiki?curid=1246693" title="Herb gminy Ruciane-Nida">
Herb gminy Ruciane-Nida



</doc>
<doc id="1246695" url="https://pl.wikipedia.org/wiki?curid=1246695" title="Herb gminy Ryn">
Herb gminy Ryn



</doc>
<doc id="1246696" url="https://pl.wikipedia.org/wiki?curid=1246696" title="Brześć (ujednoznacznienie)">
Brześć (ujednoznacznienie)

oraz:
Zobacz też:

</doc>
<doc id="1246697" url="https://pl.wikipedia.org/wiki?curid=1246697" title="Herb gminy Sępopol">
Herb gminy Sępopol



</doc>
<doc id="1246699" url="https://pl.wikipedia.org/wiki?curid=1246699" title="Warren William">
Warren William

Warren William Krech (ur. 2 grudnia 1894 w Aitkin, zm. 24 września 1948 w Hollywood) − amerykański aktor filmowy i teatralny, nazywany „królem Pre-Code”.

</doc>
<doc id="1246700" url="https://pl.wikipedia.org/wiki?curid=1246700" title="Herb gminy Susz">
Herb gminy Susz



</doc>
<doc id="1246702" url="https://pl.wikipedia.org/wiki?curid=1246702" title="Herb gminy Tolkmicko">
Herb gminy Tolkmicko



</doc>
<doc id="1246703" url="https://pl.wikipedia.org/wiki?curid=1246703" title="Świadek mimo woli">
Świadek mimo woli



</doc>
<doc id="1246705" url="https://pl.wikipedia.org/wiki?curid=1246705" title="Damián Lanza">
Damián Lanza

Damián Enrique Lanza Moyano (ur. 10 kwietnia 1982 w Cuency) – ekwadorski piłkarz występujący na pozycji bramkarza w Barcelona SC.
Ze względu na pochodzenie przodków posiada również obywatelstwa argentyńskie i włoskie. Jego ojciec Enrique Lanza był argentyńskim piłkarzem, który występował w m.in. lidze ekwadorskiej. Lanza junior wychowywał się w Argentynie; do kraju swojego urodzenia powrócił dopiero w wieku dwudziestu lat.

</doc>
<doc id="1246706" url="https://pl.wikipedia.org/wiki?curid=1246706" title="Damian Lanza">
Damian Lanza



</doc>
<doc id="1246707" url="https://pl.wikipedia.org/wiki?curid=1246707" title="Herb gminy Zalewo">
Herb gminy Zalewo



</doc>
<doc id="1246708" url="https://pl.wikipedia.org/wiki?curid=1246708" title="Zator drogowy">
Zator drogowy



</doc>
<doc id="1246710" url="https://pl.wikipedia.org/wiki?curid=1246710" title="Podział administracyjny Komorów">
Podział administracyjny Komorów

Komory są na mocy konstytucji podzielone na 3 autonomiczne regiony, nazwane zgodnie z nazwami wysp:

</doc>
<doc id="1246711" url="https://pl.wikipedia.org/wiki?curid=1246711" title="Wybuch (film)">
Wybuch (film)

Wybuch – amerykański thriller z 1981 roku. Inspiracjami do powstania filmu były: "Powiększenie" Antonioniego i "Rozmowa" Coppoli.

</doc>
<doc id="1246714" url="https://pl.wikipedia.org/wiki?curid=1246714" title="Henry Wilcoxon">
Henry Wilcoxon

Harry Frederick Wilcoxon (ur. 8 września 1905 na Roseau na Dominice, zm. 6 marca 1984 w Los Angeles) − amerykański aktor filmowy.

</doc>
<doc id="1246726" url="https://pl.wikipedia.org/wiki?curid=1246726" title="Jurij Kociubynśkyj">
Jurij Kociubynśkyj

Jurij Kociubynśkyj, ukr. "Юрій Михайлович Коцюбинський", Jur Kociubiński, (ur. 7 grudnia 1896 w Winnicy, zm. 8 marca 1937 w Kijowie) – ukraiński i radziecki komunista, dyplomata, komisarz spraw wojskowych.
Urodził się jako syn znanego ukraińskiego pisarza – Mychajła Kociubynśkiego. Uczył się w gimnazjum w Czernihowie, gdzie w 1913 roku wstąpił do SDPRR(b). W 1916 roku powołany do wojska rosyjskiego, rok później wziął udział w rewolucji bolszewickiej w Piotrogrodzie.
W latach 1919-1920 kierował gub-komami w Połtawie i Czernihowie. Brał udział w negocjacjach nad pokojem polsko-radzieckim w latach 1920-1921 – jego podpis widnieje pod traktatem ryskim.
Służył jako dyplomata w Austrii (1920-1922, 1925-1927) i Polsce (1927-1930). Od lutego 1930 roku zastępca przewodniczącego Derżplanu, po 1934 roku jego przewodniczący i wicepremier USRR.
W marcu 1935 roku wykluczony z KP(b)U i WKP(b) i skazany na 5 lat zesłania na Syberię. 5 października 1936, w czasie wielkiej czystki aresztowany na zesłaniu, przewieziony do Kijowa. Znalazł się na liście proskrypcyjnej Stalina z 27 lutego 1937 roku (lista osób skazanych na śmierć przez Politbiuro WKP(b)). 8 marca 1937 roku skazany przez Kolegium Wojskowe Sądu Najwyższego ZSRR na rozstrzelanie, wyrok wykonano tego samego dnia. W 1955 roku Kociubynśkyj został zrehabilitowany.

</doc>
<doc id="1246729" url="https://pl.wikipedia.org/wiki?curid=1246729" title="Brest (ujednoznacznienie)">
Brest (ujednoznacznienie)

Inne:
Zobacz też:

</doc>
<doc id="1246733" url="https://pl.wikipedia.org/wiki?curid=1246733" title="Ingolstadt Hauptbahnhof">
Ingolstadt Hauptbahnhof

Ingolstadt Hauptbahnhof – główny dworzec kolejowy w Ingolstadt, w kraju związkowym Bawaria, w Niemczech. Znajdują się tu 4 perony.

</doc>
<doc id="1246734" url="https://pl.wikipedia.org/wiki?curid=1246734" title="Gregor Stegnar">
Gregor Stegnar

Gregor Stegnar (ur. 1976) – słoweński strongman.
Obecnie najlepszy słoweński siłacz. w latach 2005, 2007 i 2008.
Wymiary:

</doc>
<doc id="1246738" url="https://pl.wikipedia.org/wiki?curid=1246738" title="Heartbreak in Stereo">
Heartbreak in Stereo

Heartbreak in Stereo – debiutancki album zespołu Pencey Prep. Został wydany 26 listopada 2001. 
W 2007 wytwórnia Eyeball Records wypuściła na rynek reedycję płyty, ponieważ zwiększająca się liczba fanów miała problem z nabyciem albumu.
Lista utworów.
Utwory 11-18 zawierają 32 sekundy ciszy i nazwane zostały 'Hidden' (utwory 11, 13, 14 i 15) oraz 'Shit' (utwory 12, 16, 17 i 18)
B-sides.
"Heroin Slow", "Home", "P.S. Don't Write" i "The Secret Goldfish" są aktualnie dostępne na MySpace zespołu.

</doc>
<doc id="1246740" url="https://pl.wikipedia.org/wiki?curid=1246740" title="Szymon Piotr">
Szymon Piotr



</doc>
<doc id="1246744" url="https://pl.wikipedia.org/wiki?curid=1246744" title="Mauro Lustrinelli">
Mauro Lustrinelli

Mauro Lustrinelli (ur. 26 lutego 1976 w Bellinzonie) – szwajcarski piłkarz występujący na pozycji napastnika. Od 2017 roku trener FC Thun. W reprezentacji Szwajcarii zadebiutował w 2005 roku. Rozegrał w niej 12 spotkań.

</doc>
<doc id="1246751" url="https://pl.wikipedia.org/wiki?curid=1246751" title="Región de Tarapacá">
Región de Tarapacá



</doc>
<doc id="1246752" url="https://pl.wikipedia.org/wiki?curid=1246752" title="Droga krajowa B64 (Niemcy)">
Droga krajowa B64 (Niemcy)

Droga krajowa 64 () – niemiecka droga krajowa przebiegająca z zachodu na wschód od skrzyżowania z drogą B51 na obwodnicy Telgte w Nadrenii Północnej-Westfalii do skrzyżowania z drogami B248 i B243 koło Seesen w Dolnej Saksonii.

</doc>
<doc id="1246753" url="https://pl.wikipedia.org/wiki?curid=1246753" title="Above the Law">
Above the Law

Above the Law – amerykański zespół hip-hopowy pochodzący z Pomony w Kalifornii założony w 1989. W latach 1999-2002 związany był z wytwórnią Death Row Records. Ich piosenka „Murder Rap” została wykorzystana w grze komputerowej "".
Życiorys.
Zespół tworzą Cold 187um (właściwie Gregory Hutchinson), K.M.G. The Illustrator (właściwie Kevin Dulley) i DJ Total K-oss (właściwie Anthony Stewart). Cold 187um jest multiinstrumentalistą, gra na m.in. na gitarze basowej, instrumentach klawiszowych, trąbce. Sześć lat studiował jazz, co miało bezpośredni wpływ na brzmienie zespołu. Na ich debiutancki album, nagrany dla wytwórni Ruthless, należącej do Eazy’ego E z N.W.A, złożyły się dwa różne tematy – pierwszy dotyczył szczegółowych opisów przemocy na ulicach, drugi rozwijał lubieżne scenariusze. W utworze „The Last Song” wystąpił Eazy-E (razem z Dr. Dre był szefem produkcji płyty). 

</doc>
<doc id="1246756" url="https://pl.wikipedia.org/wiki?curid=1246756" title="Región de Aisén del General Carlos Ibáñez del Campo">
Región de Aisén del General Carlos Ibáñez del Campo



</doc>
<doc id="1246757" url="https://pl.wikipedia.org/wiki?curid=1246757" title="Región de Magallanes y de la Antártica Chilena">
Región de Magallanes y de la Antártica Chilena



</doc>
<doc id="1246758" url="https://pl.wikipedia.org/wiki?curid=1246758" title="Oratorium dla świata">
Oratorium dla świata



</doc>
<doc id="1246766" url="https://pl.wikipedia.org/wiki?curid=1246766" title="Neuss Hauptbahnhof">
Neuss Hauptbahnhof

Neuss Hauptbahnhof – główny dworzec kolejowy w Neuss, w kraju związkowym Nadrenia Północna-Westfalia, w Niemczech. Znajdują się tu 4 perony.

</doc>
<doc id="1246783" url="https://pl.wikipedia.org/wiki?curid=1246783" title="Order Daniły I">
Order Daniły I

Order Daniły I lub Order Niepodległości Czarnogórskiej (serb. Opден Дaнiлa I зa нeзaвcнocт Цpнoгope) – odznaczenie czarnogórskie nadawane za zasługi cywilne i wojskowe w latach 1853-1918, obecnie order domowy dynastii Petrowiciów-Niegoszów.
Historia.
Przodkiem orderu był ustanowiony 23 maja 1853 przez księcia Czarnogóry Daniła I Petrowicia-Niegosza Krzyż Daniła I. Posiadał tylko jedną klasę i nadawany był wyłącznie wojskowym za dzielność w wojnach z Turkami. W roku 1861, po objęciu tronu przez księcia (późniejszego króla) Mikołaja I krzyż Daniła I został przeobrażony w trójklasowy order, otrzymując Krzyż Wielki z gwiazdą oraz Krzyż Komandorski o nieco innych insygniach niż dawny Krzyż Daniła. Następna reorganizacja nastąpiła w roku 1873, kiedy order otrzymał cztery klasy zbliżone do znanego schematu Legii Honorowej (oprócz Krzyża Oficerskiego), i ostatnia w roku 1893, gdy order ostatecznie przyjął wzór Legii, przy czym dawny Krzyż Daniła I otrzymał z powrotem swą nazwę jako V. klasa orderu. Order pozostał drugim najwyższym odznaczeniem czarnogórskim aż do aneksji kraju przez Królestwo SHS w roku 1919.
Insygnia.
Pierwotny "Krst Danila I" to krzyż łaciński o rozszerzonych zakończeniach ramion, pokryty obustronnie czarną emalią ze srebrną bordiurą. Emaliowany na czerwono medalion środkowy awersu nosi złoty napis: "Даніљ I Kнязь Црногорскій", a medalion rewersu napis "Зa Независност Цpнoгope 1852-3". Po wprowadzeniu nowych klas w roku 1873 pozostawiono "Krst Danila I" w jego pierwotnej postaci, a nowe klasy otrzymały osobne oznaki: emaliowany na niebiesko z białą i czerwoną bordiurą krzyż grecki z rozszerzonymi zakończeniami ramion, noszący w medalionie awersu ukoronowany monogram "Д I", otoczony napisem "Kнязь Црногорскій". Napis na rewersie pozostał bez zmian. Dodano gwiazdę Wielkiego Krzyża, szesnastopromienną o na przemian gładkich i cyzelowanych na wzór brylantów promieniach, noszącą na sobie awers odznaczenia. Oznaka otrzymała zawieszkę w postaci złotej mitry książęcej. W roku 1893 nie zmieniono wyglądu odznaczenia, dodano tylko rozetę oficerską na wstążce IV. klasy odznaczenia oraz nieco mniejszą gwiazdę dla II. klasy orderu.
Order noszono na białej wstędze z szerokimi obustronnymi czerwonymi bordiurami. Przy IV i V klasie wiązano wstążeczkę w trójkąt na modłę austriacką.

</doc>
<doc id="1246784" url="https://pl.wikipedia.org/wiki?curid=1246784" title="Oberhausen Hauptbahnhof">
Oberhausen Hauptbahnhof

Oberhausen Hauptbahnhof – główny dworzec kolejowy w Oberhausen, w kraju związkowym Nadrenia Północna-Westfalia, w Niemczech. Stacja została otwarta w 1846. Znajdują się tu 6 peronów. Obecny budynek dworca pochodzi z 1934.

</doc>
<doc id="1246797" url="https://pl.wikipedia.org/wiki?curid=1246797" title="Dotnuva">
Dotnuva



</doc>
<doc id="1246799" url="https://pl.wikipedia.org/wiki?curid=1246799" title="Sylwia Jaśkowiec">
Sylwia Jaśkowiec

Sylwia Kazimiera Jaśkowiec (ur. 1 marca 1986 w Myślenicach) – biegaczka narciarska, reprezentantka Polski, brązowa medalistka mistrzostw świata z Falun (2015), trzykrotna uczestniczka zimowych igrzysk olimpijskich (Vancouver 2010, Soczi 2014, Pjongczang 2018), dwukrotna mistrzyni świata młodzieżowców (2009), wielokrotna medalistka mistrzostw Polski.
Na zimowych igrzyskach olimpijskich najlepsze miejsce indywidualnie wywalczyła w Vancouver, gdzie w biegu na 30 km stylem klasycznym zajęła 24. miejsce. Miejsce to powtórzyła w biegu na 10 km stylem dowolnym na olimpiadzie w Pjongczang. W rywalizacji drużynowej najlepszy rezultat osiągnęła w Soczi zajmując wspólnie z Kowalczyk 5. miejsce w sprincie drużynowym. Trzykrotnie wystąpiła w mistrzostwach świata: w Libercu (2009), Val di Fiemme (2013) i Falun (2015). Największy sukces w karierze osiągnęła w 2015 roku podczas mistrzostw w Falun, gdzie wspólnie z Justyną Kowalczyk wywalczyła brązowy medal w sprincie drużynowym. Indywidualnie najlepszy wynik na mistrzostwach świata osiągnęła także w Falun, gdzie w biegu na 10 km stylem dowolnym zajęła 14. miejsce.
Od 2002 do 2009 roku nieprzerwanie startowała w mistrzostwach świata juniorów i młodzieżowców. Oprócz dwóch złotych medali wywalczonych w 2009 roku w Praz de Lys – Sommand jeszcze trzykrotnie zajmowała miejsca w pierwszej dziesiątce na zawodach tej rangi: w 2007 roku w Tarvisio dwa razy zajęła 8. miejsce, a rok później w Malles Venosta, w biegu na 10 km stylem klasycznym była 5. W 2007 roku wzięła udział zimowej uniwersjadzie w Turynie, gdzie wspólnie z Justyną Kowalczyk i Kornelią Marek wywalczyła brąz w sztafecie.
W zawodach Pucharu Świata zadebiutowała 18 stycznia 2004 roku w czeskim Novym Měscie, gdzie w sprincie techniką dowolną zajęła 55. miejsce. Pierwsze punkty wywalczyła cztery lata później 16 lutego 2008 roku w czeskim Libercu zajmując 27. miejsce w biegu na 7,6 km techniką dowolną. Raz w karierze stanęła na podium etapu Pucharu Świata – było to 3. miejsce w prologu Tour de Ski, 28 grudnia 2013 w Oberhofie. Najlepszym indywidualnym miejscem w zawodach Pucharu Świata (z wyłączeniem etapów) było 4. miejsce w sprincie stylem dowolnym wywalczone 18 stycznia 2014 w Szklarskiej Porębie. Ponadto raz stanęła na podium drużynowych zawodów Pucharu Świata – było to 3. miejsce w sprincie drużynowym stylem dowolnym zdobyte razem z Justyną Kowalczyk 18 stycznia 2015 w Otepää. Najwyższą pozycją w klasyfikacji generalnej Pucharu Świata było 34. miejsce w sezonie 2014/2015 (206 punktów).
Specjalizowała się w technice dowolnej. Przez większość kariery była zawodniczką klubu LKS Wiśniowa-Osieczany (nazwa klubu ulegała zmianom). Jedynie w trakcie studiów reprezentowała AZS-AWF Katowice. We wrześniu 2018 ogłosiła zakończenie kariery.
Życie prywatne.
Wychowała się i mieszka w Osieczanach w powiecie myślenickim. Jest córką Kazimierza i Zofii. Ma sześcioro rodzeństwa: cztery siostry i dwóch braci. Jej drugie imię to Kazimiera, stąd rodzina i znajomi mówią na nią "Kazia".
Jest praktykującą katoliczką, wielokrotnie w wywiadach wspominała o Bogu i modlitwie. Przez pewien czas rozważała nawet możliwość wstąpienia do zakonu.
Jest matką chrzestną statku MS „Raba”. Chrzciny odbyły się w chińskiej stoczni Sanfu w Taizhou.
Kariera sportowa.
Początki kariery.
Sylwia Jaśkowiec naukę biegania na nartach rozpoczęła w miejscowym Uczniowskim Klubie Sportowym w Osieczanach. Jej pierwszym trenerem był Stanisław Gubała. Z czasem dołączyła do klubu LKS Wiśniowa Osieczany, a jej szkoleniowcem był Kazimierz Bubula. Po raz pierwszy w międzynarodowych zawodach wzięła udział w 2002 roku. Były to mistrzostwa świata juniorów rozgrywane w styczniu w niemieckim Schonach im Schwarzwald. Wystartowała w dwóch konkurencjach. W biegu na 5 km techniką dowolną zajęła 49. miejsce, natomiast w sprincie również w tej technice była 50.. Pierwszy sukces odniosła 14 marca 2003 roku podczas mistrzostw Polski, gdzie w sprincie techniką klasyczną zajęła drugie miejsce, tuż za Justyną Kowalczyk. Dzień później zdobyła brązowy medal w biegu na 5 km stylem klasycznym.
W zawodach Pucharu Świata zadebiutowała 18 stycznia 2004 roku w czeskim Novym Měscie. Zajęła wówczas 55. pozycję w sprincie stylem dowolnym. Był to jej jedyny start w tej edycji Pucharu Świata. Podczas rozgrywanych w marcu 2004 roku w Zakopanem mistrzostw Polski zdobyła dwa srebrne medale. Pierwszy w sprincie stylem klasycznym, a drugi w biegu na 5 km również w stylu klasycznym. W następnych mistrzostwach Polski rozgrywanych 4 lutego 2005 roku na Kubalonce zdobyła swój czwarty srebrny medal, ponownie na dystansie 5 km stylem klasycznym. W grudniu 2005 roku w czeskim Horní Mísečky zadebiutowała w zawodach Slavic Cup będących zapleczem dla Pucharu Świata. W całym cyklu trzy razy zajęła miejsce medalowe. Wygrała bieg w Zakopanem, w Horní Mísečky była trzecia, a w słowackiej Kremnicy Skałce druga. Pierwszy tytuł mistrzyni Polski Jaśkowiec wywalczyła 19 stycznia 2006 roku na Kubalonce, wygrywając bieg na 5 km stylem dowolnym. Na tych samych mistrzostwach dzień wcześniej zdobyła srebrny medal w sprincie stylem klasycznym, a w następnych dniach dwa kolejne złote medale, w sztafecie i w biegu na 15 km stylem klasycznym.
W sezonie 2006/2007 po raz drugi wystąpiła w zawodach Pucharu Świata. W biegu na 10 km stylem klasycznym rozgrywanym 13 grudnia 2006 roku we włoskim Cogne, zajęła 62. lokatę. W styczniu 2007 roku uczestniczyła w zimowej uniwersjadzie w Turynie. W biegu sztafetowym rozgrywanym 22 stycznia na dystansie 3×5 km wraz z Kornelią Marek i Justyną Kowalczyk wywalczyła brązowy medal. Biegła wtedy na trzeciej zmianie, stylem dowolnym. W zawodach indywidualnych na uniwersjadzie zajęła 35. miejsce na 5 km stylem dowolnym, 22. miejsce w sprincie stylem dowolnym, 18. miejsce w biegu łączonym na 10 km i 7. miejsce na 15 km stylem dowolnym. W lutym 2007 roku podczas mistrzostw Polski w Wiśle reprezentowała klub AZS-AWF Katowice i zdobyła cztery medale. Złoty wywalczyła w sztafecie wspólnie z Kornelią Marek, Aleksandrą Prekurat i Justyną Kowalczyk, a także została mistrzynią Polski na dystansie 15 km stylem dowolnym. W biegu tym nie startowała Kowalczyk. Dwa srebrne medale osiągnęła w sprincie stylem klasycznym i w biegu na 5 km stylem dowolnym dwukrotnie ulegając Kowalczyk.
Na początku sezonu 2007/2008 wystąpiła w pięciu zawodach Pucharu Świata. Raz w Düsseldorfie i dwukrtonie w Ruce i Rybińsku, zajmując miejsca z przedziału 38–58. W końcu grudnia wygrała zawody w Zakopanem rozgrywane w ramach Slavic Cup. 16 lutego 2008 zdobyła pierwsze w karierze punkty w Pucharze Świata. Miało to miejsce w Libercu, gdzie zajęła 27. miejsce na dystansie 7,6 km techniką dowolną. W tym samym sezonie wystąpiła także w Finale Pucharu Świata rozgrywanym 14–16 marca w Bormio. W prologu zajęła 23. miejsce po raz drugi zdobywając punkty Pucharu Świata. W klasyfikacji generalnej Finału została sklasyfikowana na 44. pozycji. W klasyfikacji generalnej Pucharu Świata zajęła 78. pozycję gromadząc łącznie 12 punktów. W marcu 2008 zdobyła cztery medale mistrzostw Polski: jeden złoty (w sprincie stylem dowolnym), dwa srebrne (na 15 km stylem dowolnym i w sztafecie) i jeden brązowy (na 5 km stylem klasycznym).
Sezon 2008/2009.
Występy w nowym sezonie Pucharu Świata rozpoczęła od inauguracyjnego biegu w szwedzkim Gällivare. Na dystansie 10 km stylem dowolnym była bliska wywalczenia punktów, jednak ostatecznie zajęła 31. miejsce. W kolejnych zawodach Pucharu Świata zajmowała odległe miejsca. W Ruce była 54. i 65., w La Clusaz 40., a w szwajcarskim Davos dwukrotnie 46. Nie wzięła udziału w trzeciej edycji Tour de Ski.
Na początku 2009 roku wystartowała w mistrzostwach świata młodzieżowców w Praz de Lys-Sommand, gdzie 29 stycznia zdobyła złoty medal w biegu na 10 km stylem dowolnym. Dwa dni później ponownie okazała się najlepsza, triumfując tym razem w biegu łączonym 2 × 7,5 km. Wystartowała jeszcze w biegu sprinterskim techniką klasyczną, gdzie zajęła 35. miejsce.
Trzy tygodnie później zadebiutowała w mistrzostwach świata seniorów rozgrywanych w czeskim Libercu. W biegu łączonym na 15 km zajęła 31. miejsce. W eliminacjach sprintu stylem dowolnym, które odbyły się 24 lutego, również zajęła 31. miejsce. Do 30. miejsca, dającego awans do ćwierćfinału, zabrakło jej wówczas 0,07 sekundy. W przypadku obu startów wyniki uległy jednak zmianie z powodu dyskwalifikacji odpowiednio Julii Czepałowej i Natalji Matwiejewej. Ostatecznie w obu konkurencjach została sklasyfikowana na 30. pozycji. 26 lutego wraz z Justyną Kowalczyk, Kornelią Kubińską i Pauliną Maciuszek wystartowała w sztafecie 4 × 5 km. Jaśkowiec biegła na trzeciej zmianie, którą zaczęła na 5. pozycji, a skończyła na 3. Ostatecznie Polska zajęła 6. miejsce. Na tych samych mistrzostwach planowano także jej start na 30 km stylem dowolnym, jednak nie wystartowała w nim z powodu zapalenia krtani.
W marcu 2009 kilkukrotnie wystartowała w zawodach Pucharu Świata. Wystąpiła między innymi w Finale Pucharu Świata, w którym zajęła 33. miejsce. Na poszczególnych etapach tego turnieju dwukrotnie była 20. W klasyfikacji generalnej Pucharu Świata została sklasyfikowana na 75. pozycji, uzyskując 22 punkty. Od 25 marca do 1 kwietnia 2009 roku brała udział w mistrzostwach Polski w Jakuszycach, podczas których wywalczyła pięć srebrnych medali, w tym cztery indywidualnie i jeden w sztafecie. We wszystkich konkurencjach triumfowała Justyna Kowalczyk.
Sezon 2009/2010.
21 listopada 2009 zajęła 23. miejsce w zawodach inaugurujących Puchar Świata. Był to bieg na 10 km stylem dowolnym rozgrywany w norweskim Beitostølen.
Podczas igrzysk olimpijskich w Vancouver indywidualnie wystartowała w trzech konkurencjach. 15 lutego zajęła 28. miejsce na 10 km stylem dowolnym, 19 lutego zajęła 34. miejsce w biegu łączonym na 15 km, a 27 lutego była 29. w biegu na 30 km stylem klasycznym. 23 lutego wraz z Kornelią Marek zajęła 9. miejsce w sprincie drużynowym. Była także członkinią sztafety 4 × 5 km, w której 25 lutego wspólnie z Justyną Kowalczyk, Kornelią Marek i Pauliną Maciuszek zajęła szóste miejsce. Oba wyniki zostały później anulowane z uwagi na wykrycie zabronionych środków dopingowych w organizmie Kornelii Marek.
Po igrzyskach olimpijskich w Pucharze Świata wystąpiła tylko w Oslo, gdzie 13 marca zajęła 19. miejsce w biegu na 30 km, a 14 marca 51. miejsce w sprincie (oba biegi rozgrywano stylem dowolnym). W klasyfikacji generalnej Pucharu Świata z 20 punktami została sklasyfikowana na 91. miejscu.
W marcu 2010 wystartowała w mistrzostwach Polski, gdzie zdobyła dwa złote medale (w sprincie stylem dowolnym i na 15 km stylem dowolnym) oraz jeden srebrny (na 5 km stylem klasycznym).
Sezony 2010/2011 i 2011/2012.
Podczas letnich przygotowań do sezonu 2010/2011 miała wypadek. Ćwicząc na nartorolkach na drodze publicznej, aby uniknąć zderzenia z nadjeżdżającym autobusem, skręciła i uderzyła w betonowy słup. Miała uszkodzony bark i rękę, w związku z czym musiała przejść operację. Kontuzja uniemożliwiła starty w sezonie 2010/2011, w tym na mistrzostwach świata w Oslo.
Do rywalizacji w Pucharze Świata powróciła w sezonie 2011/2012. Swoje jedyne punkty zdobyła w Szklarskiej Porębie, zajmując 29. miejsce w sprincie stylem dowolnym. Drugiego dnia, w biegu na 10 km stylem klasycznym, zajęła 46. lokatę. Wobec konieczności poddania się dodatkowym zabiegom uszkodzonego barku, tym występem zakończyła sezon.
Sezon 2012/2013.
W Pucharze Świata 2012/2013 wystartowała tylko w początkowych konkursach w Gällivare i Ruce, nie zdobywając punktów.
Na mistrzostwach świata w Val di Fiemme wystartowała w dwóch konkurencjach. 24 lutego wraz z Agnieszką Szymańczak zajęła 9. miejsce w sprincie drużynowym, a 26 lutego zajęła 48. miejsce w biegu na 10 km. Obie konkurencje rozegrano techniką dowolną. Początkowo planowano także jej występ w sztafecie, jednak ostatecznie zastąpiła ją Agnieszka Szymańczak.
W marcu 2013 wystartowała w mistrzostwach Polski, gdzie zdobyła trzy medale: złoty na 15 km stylem klasycznym, srebrny w sprincie stylem klasycznym i brązowy na 5 km stylem dowolnym.
Sezon 2013/2014.
W początkowej części sezonu (przed Tour de Ski) startowała w większości konkursów zaliczanych do Pucharu Świata. Raz zajęła punktowane miejsce, była to 24. pozycja w biegu na 15 km stylem dowolnym w Davos.
28 grudnia 2013 w Oberhofie zajęła trzecie miejsce w pierwszym etapie ósmej edycji Tour de Ski. Na dystansie 3 km techniką dowolną wyprzedziły ją tam jedynie dwie Norweżki: Marit Bjørgen i Astrid Jacobsen. 29 grudnia odbył się kolejny etap turnieju – sprint stylem dowolnym. Zajęła w nim 12. pozycję, po tych zawodach zajmowała 6. miejsce w klasyfikacji Tour de Ski. Następnie podczas zawodów w szwajcarskim Lenzerheide była 23. w sprincie stylem dowolnym (31 grudnia) i 43. w biegu na 10 km stylem klasycznym (1 stycznia). Po czterech etapach zajmowała 26. miejsce w klasyfikacji turnieju. Przed kolejnymi zawodami wycofała się z rywalizacji z powodu problemów z uchem.
Kolejne zawody odbyły się w Polsce, na Polanie Jakuszyckiej w Szklarskiej Porębie. W sobotę 18 stycznia 2014 w sprincie stylem dowolnym awansowała do finału i zajęła 4. miejsce.
Wzięła udział z Zimowych Igrzyskach Olimpijskich 2014 w Soczi. We wtorek 11 lutego 2014 podczas kwalifikacji do sprintu techniką dowolną upadła i nie zakwalifikowała się do ćwierćfinału. W sobotę 15 lutego 2014 odbył się bieg sztafetowy 4 × 5 km, w którym polska drużyna zajęła 7. miejsce. Polki biegły w składzie: pierwsza zmiana Kornelia Kubińska (styl klasyczny), druga zmiana Justyna Kowalczyk (styl klasyczny), trzecia zmiana Sylwia Jaśkowiec (styl dowolny), czwarta zmiana Paulina Maciuszek (styl dowolny). Bieg wygrała drużyna Szwecji, drugie miejsce zajęła drużyna Finlandii, a trzecie drużyna Niemiec. Po dyskwalifikacji sztafety rosyjskiej Polki przesunęły się na 6. miejsce. W środę 19 lutego 2014 odbył się sprint drużynowy stylem klasycznym (6 × 1,25 km), w którym polska drużyna zajęła 5. miejsce. Polki biegły w składzie: pierwsza, trzecia i piąta zmiana Sylwia Jaśkowiec, druga, czwarta i szósta zmiana Justyna Kowalczyk. Bieg wygrała drużyna Norwegii, drugie miejsce zajęła drużyna Finlandii, a trzecie drużyna Szwecji. W sobotę 22 lutego 2014 odbył się bieg na 30 km techniką dowolną ze startu wspólnego. Jaśkowiec została w nim sklasyfikowana na 33. miejscu, jednak po dyskwalifikacji trzech zawodniczek za doping przesunęła się na 30. pozycję.
Sezon Pucharu Świata zakończyła na 40. miejscu, gromadząc 152 punkty.
Sezon 2014/2015.
9 kwietnia 2014 dołączyła do drużyny Justyny Kowalczyk.
Sezon Pucharu Świata rozpoczął się w sobotę 29 listopada w fińskiej Ruce. Pierwszymi zawodami był sprint stylem klasycznym. Jaśkowiec zajęła 52. miejsce w eliminacjach i nie zakwalifikowała się do ćwierćfinałów. Dzień później w biegu na 10 km stylem klasycznym ze startu indywidualnego zajęła 46. miejsce. W piątek 5 grudnia wystartował norweski minicykl Lillehammer Tour. W pierwszym dniu zawodów nie zakwalifikowała się do ćwierćfinałów sprintu stylem dowolnym (38. miejsce w kwalifikacjach). W sobotę 6 grudnia, w biegu na 5 km stylem dowolnym ze startu indywidualnego, zajęła 25. miejsce. W niedzielę 7 grudnia, w ostatnim dniu zawodów w Lillehammer w biegu pościgowym na 10 km stylem klasycznym, wystartowała z 26. pozycji, a na metę przybiegła na 36. miejscu.
W niedzielę 14 grudnia w Davos nie zakwalifikowała się do ćwierćfinałów sprintu stylem dowolnym (31. miejsce w kwalifikacjach). Kolejne zawody miały odbyć się we francuskim La Clusaz, jednak z powodu braku śniegu odbyły się ponownie w Davos. W sobotę 20 grudnia odbył się bieg na 10 km stylem dowolnym ze startu indywidualnego, w którym zajęła 25. miejsce. W niedzielę 21 grudnia ponownie nie zakwalifikowała się do ćwierćfinałów sprintu stylem dowolnym (50. miejsce w kwalifikacjach).
W sobotę 3 stycznia 2015 w niemieckim Oberstdorfie od prologu na dystansie 3,2 km techniką dowolną ze startu indywidualnego rozpoczęła się 9. edycja Tour de Ski. Zajęła w tym biegu 24. miejsce. W niedzielę 4 stycznia, w drugim dniu zawodów w Oberstdorfie, w biegu pościgowym na 10 km stylem klasycznym, wystartowała z 24. pozycji, a na metę przybiegła na 23. miejscu. We wtorek 6 stycznia, w szwajcarskim Val Müstair, zajęła 28. miejsce w sprincie stylem dowolnym. W kwalifikacjach zajęła 25. miejsce, a w swoim biegu ćwierćfinałowym była 6. W środę 7 stycznia Tour de Ski przeniósł się do włoskiego Toblach (Dobbiaco), gdzie odbył się bieg na 5 km stylem klasycznym ze startu indywidualnego, w którym zajęła 31. miejsce. W czwartek 8 stycznia, również w Toblach, odbył się bieg pościgowy na 15 km stylem dowolnym. Wystartowała w nim z 19. pozycji, a na metę przybiegła na 17. miejscu. W sobotę 10 stycznia, w przedostatnim dniu Tour de Ski, we włoskim Val di Fiemme odbył się bieg na 10 km stylem klasycznym ze startu wspólnego, w którym zajęła 16. miejsce. W niedzielę 11 stycznia, w ostatnim dniu zawodów Tour de Ski, rozegrany został bieg pościgowy na 9 km stylem dowolnym, zakończony tradycyjnie „wspinaczką” na Alpe Cermis. Wystartowała w nim z 17. pozycji, a całe zawody zakończyła na 16. miejscu.
W sobotę 17 stycznia w estońskiej miejscowości Otepää odbył się sprint stylem klasycznym, który był pierwszym biegiem Pucharu Świata po Tour de Ski 2015. W kwalifikacjach sprintu zajęła 38. miejsce i nie dostała się w ćwierćfinałów. W niedzielę 18 stycznia, w drugim dniu zawodów w Otepää, odbył się sprint drużynowy stylem dowolnym (6 × 1,2 km). Justyna Kowalczyk biegła na pierwszej, trzeciej i piątej zmianie, natomiast Sylwia Jaśkowiec na drugiej, czwartej i szóstej zmianie. Polki wygrały swój bieg półfinałowy i zakwalifikowały się do finału, w którym zajęły 3. miejsce. Sprint wygrała reprezentacja Szwecji, natomiast 2. miejsce zajęła reprezentacja Norwegii. Było to pierwsze podium polskiej drużyny w historii drużynowych biegów sprinterskich Pucharu Świata. W piątek 23 stycznia w rosyjskim Rybińsku odbył się bieg na 10 km stylem dowolnym ze startu indywidualnego, w którym zajęła 11. miejsce. W sobotę 24 stycznia, w kolejnym dniu zawodów w Rybińsku, odbył się sprint stylem dowolnym, w którym zajęła 14. miejsce (10. miejsce w kwalifikacjach, 3. miejsce w swoim biegu ćwierćfinałowym). Po dwutygodniowej przerwie, w sobotę 14 lutego w szwedzkim Östersund, odbył się sprint stylem klasycznym, w którym zajęła 44. miejsce w kwalifikacjach, bez awansu do ćwierćfinałów. W niedzielę 15 lutego, w drugim dniu zawodów w Östersund, w biegu na 10 km stylem dowolnym ze startu indywidualnego, Polka zajęła 15. miejsce.
W czwartek 19 lutego odbył się pierwszy bieg narciarski na mistrzostwach świata w Falun. Był to sprint stylem klasycznym. W kwalifikacjach sprintu zajęła 32. miejsce i nie dostała się do ćwierćfinałów. W niedzielę 22 lutego odbył się sprint drużynowy stylem dowolnym (6 × 1,2 km). Justyna Kowalczyk biegła na pierwszej, trzeciej i piątej zmianie, natomiast Sylwia Jaśkowiec na drugiej, czwartej i szóstej zmianie. Polki zajęły drugie miejsce w swoim biegu półfinałowym i zakwalifikowały się do finału, w którym wywalczyły brązowy medal mistrzostw świata. Był to pierwszy medal polskiej drużyny w historii polskich biegów narciarskich. We wtorek 24 lutego rozegrany został bieg na 10 km stylem dowolnym ze startu indywidualnego, w którym Sylwia Jaśkowiec zajęła 14. miejsce. W czwartek 26 lutego odbył się bieg sztafetowy 4 × 5 km. Polki biegły w składzie: pierwsza zmiana Kornelia Kubińska (styl klasyczny), druga zmiana Justyna Kowalczyk (styl klasyczny), trzecia zmiana Ewelina Marcisz (styl dowolny), czwarta zmiana Sylwia Jaśkowiec (styl dowolny). Polska drużyna zajęła 5. miejsce.
W sobotę 7 marca 2015 w fińskim Lahti, odbył się pierwszy bieg narciarski po mistrzostwach świata. Był to sprint stylem dowolnym, w którym zajęła 21. miejsce (12. miejsce w kwalifikacjach, 6. miejsce w swoim biegu ćwierćfinałowym). W niedzielę 8 marca w biegu na 10 km stylem klasycznym, zajęła 21. miejsce. W środę 11 marca w norweskiej miejscowości Drammen odbył się sprint stylem klasycznym, w którym zajęła 33. miejsce w kwalifikacjach bez awansu do ćwierćfinałów. W niedzielę 15 marca odbyły się w norweskim Oslo ostatnie zawody Pucharu Świata 2014/2015. Był to bieg na 30 km stylem dowolnym ze startu wspólnego, w którym zajęła 28. miejsce.
Sezon Pucharu Świata zakończyła na 34. miejscu z 206 punktami.
Sezony 2015/2016 i 2016/2017.
29 kwietnia 2015 opuściła drużynę Justyny Kowalczyk i wróciła do kadry A-mix. 27 września 2015 zawodniczka wygrała zawody o mistrzostwo Czech w biegu na nartorolkach na dystansie 12 km stylem klasycznym.
19 października 2015 zawodniczka przeszła operację nogi, w trakcie której zszyto pęknięte w kilku miejscach ścięgno mięśnia strzałkowego krótkiego. Z powodu tej kontuzji Sylwia Jaśkowiec nie wystartowała w żadnym z konkursów Pucharu Świata 2015/2016. Zawodniczka wystartowała natomiast w mistrzostwach Polski rozegranych 19–24 marca 2016 na Polanie Jakuszyckiej, gdzie zdobyła trzy złote medale (w sprincie, sprincie drużynowym oraz w sztafecie) oraz jeden srebrny (w biegu na 5 km).
Latem 2016 doznała poważnej kontuzji kolana (zerwanie więzadła krzyżowego przedniego i pęknięcie łąkotki). Do urazu doszło na treningu, w trakcie gry w piłkę nożną. Uraz wymagał operacji, która odbyła się 6 lipca 2016. Uraz wykluczył zawodniczkę z rywalizacji w sezonie 2016/2017, w tym z mistrzostw świata w Lahti.
Sezon 2017/2018.
Do międzynarodowej rywalizacji, po ponad dwóch latach przerwy, powróciła w grudniu 2017. W dniach 1–3 grudnia wystartowała w zawodach FIS w Santa Caterinie (Włochy), gdzie zapewniła sobie prawo startów w Pucharze Świata. Do Pucharu Świata powróciła 16 grudnia 2017 w Toblach, gdzie zajęła 66. miejsce w rywalizacji na 10 km stylem dowolnym. W dniach 29–30 grudnia dwukrotnie zajęła trzecie miejsce w konkursach z cyklu Slavic Cup rozgrywanych w Szczyrbskim Jeziorze.
7 stycznia 2018 zdobyła złoty medal mistrzostw Polski w biegu na 10 km (dzień wcześniej zajęła 4. miejsce w sprincie). W styczniu wystąpiła również kilkukrotnie w zawodach Pucharu Świata.
Uczestniczyła w Zimowych Igrzyskach Olimpijskich 2018 w Pjongczangu. 10 lutego zajęła 30. miejsce w biegu łączonym na 15 km, 13 lutego była 37. w sprincie stylem klasycznym, a 15 lutego była 24. w biegu na 10 km stylem dowolnym. 17 lutego zajęła 10. miejsce w sztafecie, biegła wówczas na ostatniej zmianie osiągając na niej siódmy czas. 21 lutego wraz z Justyną Kowalczyk zajęła 7. miejsce w sprincie drużynowym stylem dowolnym. Zawodniczki uznały ten rezultat za dobry, ich celem było miejsce w czołowej „ósemce”. Sylwia Jaśkowiec biegła na nartach pożyczonych od Justyny Kowalczyk. Rozważano również jej start w biegu na 30 km stylem klasycznym, jednak ostatecznie się na niego nie zdecydowano.
Po igrzyskach olimpijskich wystartowała w zawodach Pucharu Świata w Lahti, gdzie 4 marca zdobyła jedyny w tym sezonie punkt w klasyfikacji generalnej (30. miejsce w biegu na 10 km stylem klasycznym). Wystartowała również w Finale Pucharu Świata w Falun. Po zakończeniu Pucharu Świata wzięła udział w drugiej części mistrzostw Polski, gdzie zdobyła trzy medale.
Zakończenie kariery.
Po zakończeniu sezonu 2017/2018 początkowo unikała deklaracji na temat kontynuacji kariery. Znalazła się w ogłoszonym w maju 2018 składzie kadry narodowej A na sezon 2018/2019.
21 września 2018 w mediach pojawiła się informacja, że postanowiła zakończyć karierę zawodniczki. Podjęła wówczas pracę jako obserwator młodzieży w Szkole Mistrzostwa Sportowego w Zakopanem.
Osiągnięcia.
Igrzyska olimpijskie.
Źródła:
Mistrzostwa świata.
Źródło:
Mistrzostwa świata juniorów.
Źródło:
Mistrzostwa świata młodzieżowców (do lat 23).
Źródło:
Uniwersjada.
Źródła:
Puchar Świata.
Miejsca w klasyfikacji generalnej.
Źródło:
Miejsca na podium w etapach zawodów Pucharu Świata chronologicznie.
Źródło:
Miejsca na podium w zawodach drużynowych Pucharu Świata chronologicznie.
Źródło:
Slavic Cup.
Miejsca w klasyfikacji generalnej.
Źródło:
Miejsca w poszczególnych konkursach Slavic Cup.
Źródło:
Mistrzostwa Polski.
W poniższej tabeli zostały przedstawione pozycje medalowe.

</doc>
<doc id="1246801" url="https://pl.wikipedia.org/wiki?curid=1246801" title="Ci, którzy przetrwają">
Ci, którzy przetrwają

Ci, którzy przetrwają (ang. "The Survivors", 1983) – amerykańska komedia z 1983 roku, w reżyserii Michaela Ritchiego. Premiera filmu miała miejsce 22 czerwca 1983.

</doc>
<doc id="1246803" url="https://pl.wikipedia.org/wiki?curid=1246803" title="Karim Essediri">
Karim Essediri

Karim Essediri (arab. كريم السديري; ur. 29 lipca 1979 w Meaux) – tunezyjski piłkarz występujący na pozycji pomocnika.

</doc>
<doc id="1246805" url="https://pl.wikipedia.org/wiki?curid=1246805" title="Live chat">
Live chat

Live chat (z ang. live chat - "rozmowa na żywo") - rodzaj usługi internetowej stosowanej w sprzedaży i zdalnej obsłudze internautów. Termin używany potocznie na określenie oprogramowania wykorzystywanego w celu wzbogacenia i uzupełnienia kontaktu telefonicznego w call center, a także występującego jako jedno z mediów wykorzystywanych w contact center. Sama fraza "live chat" nie znalazła jeszcze dobrego odpowiednika w języku polskim i będąc zapożyczeniem z języka angielskiego, powoli zagnieździła się w slangu informatycznym. 
Usługa "live chat" polega na umożliwieniu użytkownikowi prowadzenia czatu z agentem przez stronę internetową. Możliwość czatowania daje użytkownikowi aplikacja komunikatora (obecnie najczęściej stosowane są te wykonane w technologii flash lub AJAX), która nie wymaga procesu instalacji oprogramowania na komputerze użytkownika, oraz do której dostęp uzyskuje się przez kliknięcie przycisku kontaktowego. Agent w rozmowie wykorzystuje aplikację wyposażoną w zestawy narzędzi dających mu wiedzę o rozmówcy, ułatwiających komunikację oraz zaoferowanie możliwie najlepszej pomocy.

</doc>
<doc id="1246806" url="https://pl.wikipedia.org/wiki?curid=1246806" title="Ciasto skalne">
Ciasto skalne

Ciasto skalne, tło skalne – szklista lub skrytokrystaliczna masa w wylewnych i subwulkanicznych o strukturze porfirowej. Wypełnia ona całą przestrzeń między prakryształami.

</doc>
<doc id="1246808" url="https://pl.wikipedia.org/wiki?curid=1246808" title="Long Walk to Forever">
Long Walk to Forever

Long Walk to Forever – to debiutancki minialbum zespołu Pencey Prep. Został wydany w 2000 roku.

</doc>
<doc id="1246812" url="https://pl.wikipedia.org/wiki?curid=1246812" title="Chipita">
Chipita

Chipita – firma cukiernicza założona w 1973 roku w Grecji. W 1995 roku weszła na rynek pozakrajowy. Należała do greckiego koncernu Vivartia, do którego należą także takie spółki jak DELTA Dairy, Goody's oraz Barba Stathis. Od 3 stycznia 2022 należy do 
Mondelēz International. Znana jest przede wszystkim z produkcji rogalików "7 Days" z nadzieniem kakaowym oraz Spumante i rogalików "Chipicao" z nadzieniem kakaowym. Ponadto produkuje batony "7 Days", sucharki "Bake Rolls" o różnych smakach oraz "Pita Bakes". Poza Polską znane są także jej inne produkty, m.in. "Molto", "Fineti" oraz chipsy "Chipita Chips" i "Tsipers". Jej największy zakład produkcyjny mieści się w Bułgarii. Polski oddział - Chipita Poland Sp. z o.o. mieści się w Warszawie. Zakład produkcyjny znajduje się w Tomaszowie Mazowieckim. Obecnie firma ma swoje oddziały w wielu krajach:

</doc>
<doc id="1246813" url="https://pl.wikipedia.org/wiki?curid=1246813" title="Juha-Matti Räsänen">
Juha-Matti Räsänen

Juha-Matti Räsänen (ur. 19 maja 1974) – fiński zawodnik armwrestlingu i strongman.
Jeden z najlepszych fińskich siłaczy. w latach 2002 i 2003. Drużynowy Mistrz Świata Par Strongman w latach 2001 i 2002.
Życiorys.
Juha-Matti Räsänen treningi siłowe rozpoczął w wieku dwudziestu jeden lat, w roku 1995. Pierwszy raz wziął udział w zawodach siłaczy w 1996 r.
Wziął udział dwukrotnie w indywidualnych Mistrzostwach Świata Strongman, w latach 2001 i 2002. W swych pierwszych mistrzostwach zajął 9. pozycję, a w drugich 6.
Mieszka w mieście Kuopio.
Wymiary:
Rekordy życiowe:

</doc>
<doc id="1246814" url="https://pl.wikipedia.org/wiki?curid=1246814" title="Corolla">
Corolla



</doc>
<doc id="1246821" url="https://pl.wikipedia.org/wiki?curid=1246821" title="Wojna polsko-turecka (1620–1621)">
Wojna polsko-turecka (1620–1621)

Wojna polsko-turecka 1620–1621, zwana także wojną chocimską – konflikt zbrojny między Rzeczpospolitą a Imperium Osmańskim.
Kryzys w stosunkach z Turcją.
Przez wiele wieków Rzeczpospolita unikała poważniejszych konfliktów z Imperium Osmańskim, które w XVI w. wyrosło na mocarstwo i zaczęło zagrażać chrześcijańskiej Europie. Od kiedy Turcja zmusiła Hospodarstwo Mołdawskie by złożyło mu hołd, Rzeczpospolita i Wielka Porta zaczęły mieć wspólną granicę. Początkowo utrzymywano przyjazne stosunki, czego potwierdzeniem był rozejm z 1525 i traktat wieczysty z 1533 roku króla Zygmunta Starego i sułtana Sulejmana. Kryzys nastąpił na początku XVII wieku, kiedy to starły się interesy polskich magnatów mających majątki na południowo-wschodnich kresach Rzeczypospolitej z interesami Turcji w Mołdawii, a także w samej Turcji. Kozacy splądrowali między innymi Warnę, Kaffę, Trapezunt, Eupatorię, a nawet przedmieścia Stambułu. Turcy ograniczyli się do wysyłania skarg na Kozaków do króla. Oficjalnym powodem wojny była tzw. „I odsiecz Wiedeńska”, kiedy to Lisowczycy, najemni żołnierze, którzy po kampanii Moskiewskiej nie mieli zajęcia i łupili własnych rodaków, zostali wysłani do Siedmiogrodu aby zmusić Gábora Bethlena do zwinięcia oblężenia Wiednia.
Walka o księstwa naddunajskie.
Trzecim – obok Inflant i Rosji – terenem ekspansji polskiej były księstwa naddunajskie – Mołdawia i Wołoszczyzna, stanowiące obszar sporny, bowiem Turcja zajęła je i uznała za własne lenno. Zgodnie z pokojowymi traktatami z czasów dwu ostatnich Jagiellonów, Wysoka Porta osadzała na hospodarstwach (księstwach) mołdawskim i wołoskim lenników przyjaznych również Polsce. Bliskość frontu nieustannej wojny pomiędzy Turcją i monarchią Habsburgów powodowała brak stabilizacji politycznej w tym rejonie. Skłoniło to magnatów polskich do próby rozciągnięcia swoich wpływów na oba księstwa. W latach 1595–1600 wyprawy wojenne hetmana Zamoyskiego zakończyły się usunięciem hospodara Michała Walecznego, który próbował zjednoczyć księstwa nad Dunajem i uniezależnić się tak od Turcji, jak i od Rzeczypospolitej. Zamoyski osadził w hospodarstwach zależnych od siebie książąt z rodu Mohyłów. W następnych latach córki tych władców zostały wydane za mąż za magnatów kresowych: Wiśniowieckiego, Koreckiego, Potockiego. Więzy rodzinne umocniły zaangażowanie magnatów w konflikty regionu naddunajskiego.
Napady Kozaków.
Tak jak dla Rzeczypospolitej problemem były najazdy Tatarów, tak dla Turków wielką bolączką były łupieżcze wyprawy Kozaków zaporoskich rozpoczęte jeszcze za panowania Stefana Batorego. Zaporożcy na swych śmigłych czajkach żeglowali po Morzu Czarnym oraz atakowali, plądrowali i palili tureckie miasta nadbrzeżne. Łupem niesfornych poddanych Polski padły m.in. Trapezunt, Kaffa, Synopa oraz Perekop. W 1615 Kozacy wystawili cierpliwość sułtana na poważną próbę atakując przedmieścia Stambułu. Wysłana przeciw nim flota turecka została rozbita, Zaporożcy wzięli do niewoli osmańskiego admirała. Jedynie wojna z Persją powstrzymała Turków od ataku na Rzeczpospolitą.
Wyprawa Iskandera Paszy.
W końcu cierpliwość sułtana się wyczerpała. W 1617 na Rzeczpospolitą ruszyła 50-tysięczna armia (Turcy, Tatarzy, Wołosi, Mołdawianie, Siedmiogrodzianie) pod dowództwem Iskandera Paszy. Na drodze stanął mu hetman Stanisław Żółkiewski z kilkakrotnie mniejszymi siłami. Iskander nie był jednak zainteresowany walką, podpisano więc pokój, w którym Polska zobowiązywała się do ukrócenia samowoli Kozaków oraz uznała Mołdawię i Wołoszczyznę za strefę wpływów tureckich.
Casus belli.
Wydarzenia, które bezpośrednio przyczyniły się do bitwy pod Chocimiem rozpoczęły się od wielkiego konfliktu, który w 1618 ogarnął niemal całą Europę. Była to wielka wojna wyznaniowa – wojna trzydziestoletnia. Rzeczpospolita rządzona w tym czasie przez Zygmunta III Wazę nieoficjalnie (Polska zachowała neutralność) opowiedziała się po stronie Habsburgów.
W tym czasie na Arcyksięstwo Austriackie spadło uderzenie armii siedmiogrodzkiej (lennika Turcji). Siły prowadzone przez lennika tureckiego Gábora Bethlena wkrótce dotarły pod Wiedeń i rozpoczęły jego oblężenie. Wtedy za pozwoleniem polskiego króla Zygmunta III Wazy na pomoc Habsburgom wyruszyli lisowczycy, którzy w bitwie pod Humiennem pokonali armię siedmiogrodzką i zmusili ją do zwinięcia oblężenia Wiednia. Jednocześnie Zygmunt III Waza zgodził się by Habsburgowie prowadzili na terenie Rzeczypospolitej zaciąg żołnierzy. Upokorzony Bethlen wysłał do sułtana list, w którym oskarżał Rzeczpospolitą o sprzyjanie Habsburgom i działanie na szkodę Imperium. Osman II zarządził uderzenie na Rzeczpospolitą.
Wyprawa Stanisława Żółkiewskiego.
W Polsce nie zdawano sobie sprawy z zagrożenia jakie niosła ze sobą ogromna armia turecka. Postanowiono o prewencyjnym ataku na Mołdawię, który miałby powstrzymać młodego sułtana przed planowanym podbojem Rzeczypospolitej. Dowództwo powierzono hetmanowi wielkiemu koronnemu Stanisławowi Żółkiewskiemu oraz hetmanowi polnemu koronnemu Stanisławowi Koniecpolskiemu. Pod ich dowództwem granice przekroczyło ok. 10 tys. żołnierzy. Hetmani postanowili przyjąć na przełomie września i października 1620 roku bitwę pod Cecorą. Pomimo początkowych sukcesów Polacy zostali zepchnięci do taboru i pod jego osłoną rozpoczęli odwrót ku granicy. Pomimo ciągłych walk udało im się przebyć 170–200 km. Tabor jednak pękł w pobliżu ziem polskich, żołnierze rzucili się do ucieczki. Żółkiewski zginął w walce, a Koniecpolski dostał się do niewoli.

</doc>
<doc id="1246829" url="https://pl.wikipedia.org/wiki?curid=1246829" title="Kornelia Kubińska">
Kornelia Kubińska

Kornelia Kubińska (z domu Marek) (ur. 3 sierpnia 1985 w Marklowicach, wówczas dzielnica Wodzisławia Śląskiego) – polska biegaczka narciarska, zawodniczka klubu AZS-AWF Katowice.
Kariera.
Jej pierwszą trenerką była Aleksandra Pustołka z Uczniowskiego Międzyszkolnego Klubu Sportowego w Marklowicach. Marek jest trzykrotną mistrzynią Polski. Swe pierwsze punkty w zawodach Pucharu Świata Kornelia Marek zdobyła 16 lutego 2008 w Libercu zajmując 25. miejsce. Rok później podczas mistrzostw świata zajęła 21. miejsce w biegu na 30 km techniką dowolną. Członkini sztafety 4 × 5 km podczas mistrzostw świata w Libercu, w składzie z Justyną Kowalczyk, Sylwią Jaśkowiec i Pauliną Maciuszek zajęła 6. miejsce, które jest najlepszym od wielu lat wynikiem polskiej sztafety w historii startów w mistrzostwach świata. Polki powtórzyły ten wynik podczas Zimowych Igrzysk Olimpijskich Vancouver 2010. Sama Kornelia osiągnęła tam życiowy sukces, zajmując 11. miejsce w biegu na 30 km techniką klasyczną. Była także 9. w sprincie drużynowym z Sylwią Jaśkowiec, 39. w biegu na 10 km techniką dowolną i 35. w biegu na 15 km techniką łączoną. Wyniki te zostały jednak anulowane z uwagi na późniejsze wykrycie niedozwolonych środków w organizmie Kornelii Marek.
10 marca 2010 ogłoszono, iż w próbce moczu pobranej podczas igrzysk olimpijskich w Vancouver, po biegu sztafetowym 25 lutego, wykryto ślady niedozwolonej substancji (EPO). 16 marca 2010 Polski Komitet Olimpijski poinformował, że badanie próbki B potwierdziło te zarzuty. 3 czerwca 2010 Kornelia Marek została zdyskwalifikowana na dwa lata za stosowanie niedozwolonych środków dopingowych. Ponadto anulowane zostały wyniki, jakie osiągnęła podczas igrzysk olimpijskich w Vancouver.
W 2012 roku wyszła za mąż i przyjęła nazwisko męża (Kubińska), pod którym później startowała.
W sezonie 2015/2016 Kornelia z powodu ciąży, nie startowała ani razu. Przed startem sezonu 2017/2018 zakończyła karierę sportową.

</doc>
<doc id="1246830" url="https://pl.wikipedia.org/wiki?curid=1246830" title="Sven Vermant">
Sven Vermant

Sven Vermant (ur. 4 kwietnia 1973 w Lier) – piłkarz belgijski grający na pozycji defensywnego pomocnika.
Kariera klubowa.
Vermant jest wychowankiem KV Mechelen. W 1992 roku zadebiutował w Eerste Klasse, a rok później zaliczył 20 spotkań ligowych. Grając w Mechelen został zauważony przez szkoleniowca Club Brugge, Hugo Broosa i latem 1993 przeszedł do tego klubu. Szybko wywalczył sobie miejsce w podstawowym składzie. W 1994 roku został wicemistrzem Belgii, a w 1995 roku zajął 3. miejsce w Jupiler League (zdobył 12 goli w lidze), a także zdobył Puchar Belgii. W 1996 roku pierwszy raz w karierze wywalczył mistrzostwo Belgii, a do tego sukcesu dołożył także swój drugi krajowy puchar. W 1997 roku został wicemistrzem Belgii, a w 1998 roku - mistrzem. W kolejnych dwóch sezonach prezentował wysoką skuteczność - kolejno 14 goli w sezonie 1999/2000 i 13 w sezonie 2000/2001. W latach 1999–2001 trzykrotnie z rzędu zajmował drugie miejsce w Jupiler League.
Latem 2001 Vermant przeszedł do niemieckiego Schalke 04 Gelsenkirchen, gdzie stał się kolejnym Belgiem w składzie obok Marca Wilmotsa, Nico Van Kerckhovena i Émile'a Mpenzy. W Bundeslidze zadebiutował 21 sierpnia w wygranym 3:1 domowym meczu z Hansą Rostock. W Schalke dość często grał w wyjściowej jedenastce i zaliczał ponad 20 spotkań na sezon. W 2002 roku zdobył Puchar Niemiec, a w 2005 roku wywalczył wicemistrzostwo kraju. Dotarł też po raz drugi do finału krajowego pucharu, jednak Schalke uległo w nim 1:2 Bayernowi Monachium.
W lipcu 2005 Vermant wrócił do Club Brugge, które zapłaciło za niego 250 tysięcy euro. W 2006 roku zajął z Brugge 3. miejsce w lidze. W 2007 roku zdobył z nim kolejny Puchar Belgii, dzięki zwycięstwu 1:0 w finale ze Standardem Liège. 9 grudnia 2007 w meczu przeciwko KSV Roeselare (1:2) rozegrał swój oficjalny mecz nr 400 w barwach Brugge (obecnie zajmuje 9. miejsce na klubowej liście wszech czasów). W 2008 roku Vermant odszedł do amatorskiego klubu FC Knokke.
Kariera reprezentacyjna.
W reprezentacji Belgii Vermant zadebiutował 7 października 1995 roku w wygranym 2:0 spotkaniu z Armenią rozegranym w ramach eliminacji do Euro 96. W 2002 roku znalazł się w kadrze Belgów na Mistrzostwa Świata 2002. Na tym turnieju był rezerwowym i zagrał tylko w zremisowanym 1:1 spotkaniu z Tunezją. Karierę reprezentacyjną zakończył w 2004 roku. W kadrze narodowej wystąpił 18 razy.

</doc>
<doc id="1246831" url="https://pl.wikipedia.org/wiki?curid=1246831" title="Felipe Pérez Roque">
Felipe Pérez Roque

Felipe Ramón Pérez Roque (ur. 28 marca 1965) – kubański polityk, minister spraw zagranicznych Kuby od maja 1999 do marca 2009. Jest najmłodszym członkiem kubańskiego gabinetu i jedynym urodzonym już po rewolucji kubańskiej z 1959.
Kariera polityczna.
Felipe Pérez Roque z zawodu jest inżynierem elektroniki, w 1988 ukończył studia techniczne. W przeszłości był liderem organizacji studenckich. Przed objęciem urzędu ministra, przez dekadę był szefem gabinetu Fidela Castro. Oprócz stanowiska ministra spraw zagranicznych, Pérez Roque od 1991 wchodzi także w skład Komitetu Centralnego Komunistycznej Partii Kuby ("Partido Comunista de Cuba") oraz od 1986 jest członkiem Rady Państwa.
Minister spraw zagranicznych.
Jako minister spraw zagranicznych, Felipe Pérez Roque sprzeciwiał się prymatowi USA w stosunkach międzynarodowych. Określał Kubę jako "państwo pod oblężeniem", co wedle jego słów miały potwierdzać amerykańskie embarga nałożone na Kubę. W czasie corocznych przemówień przed Zgromadzeniem Ogólnym ONZ, krytykował posunięcia amerykańskiej administracji, postulując m.in. wycofanie sił amerykańskich z Iraku.
Pérez Roque był również odpowiedzialny za pogłębienie stosunków gospodarczych, wojskowych i politycznych z krajami takimi jak Chińska Republika Ludowa i Białoruś oraz krajami sprzeciwiającymi się hegemonii USA, jak Wenezuela, Iran czy Korea Północna.
2 marca 2009 Felipe Pérez Roque został zdymisjonowany ze stanowiska szefa dyplomacji przez prezydenta Raúla Castro.
Prywatnie Pérez Roque jest żonaty, ma dwoje dzieci.

</doc>
<doc id="1246836" url="https://pl.wikipedia.org/wiki?curid=1246836" title="Vaillant (przedsiębiorstwo)">
Vaillant (przedsiębiorstwo)

Vaillant – sztandarowa marka firmy Vaillant Group- niemieckiego koncernu zajmującego się produkcją urządzeń grzewczych (m.in. kondensacyjnych kotłów gazowych i olejowych, pomp ciepła), rekuperacji, solarów, fotowoltaiki oraz klimatyzatorów. Firma ta została założona w 1874 przez Johanna Vaillanta w mieście Remscheid, gdzie obecnie mieści się główna siedziba firmy. Vaillant na polskim rynku rozpoczął swoją działalność w 1992 roku. Siedziba firmy w Polsce mieści się w Warszawie (ul. 1 Sierpnia 6A) oraz posiada swoje centra szkoleniowe w Krakowie i Poznaniu. 
W swojej ofercie firma posiada kotły kondensacyjne (gazowe, olejowe), pompy ciepła (gruntowe, powietrzne), systemy solarne, rekuperację, gazowe podgrzewacze wody, zasobniki ciepłej wody użytkowej, regulatory. 
Vaillant jest jednym z liderów branży techniki grzewczej w Polsce i Europie. Firma rozwija się w kierunku ekologicznych rozwiązań wykorzystujących odnawialne źródła energii. 
Od początku istnienia w logo firmy Vaillant widnieje zając. Historia pochodzenia jest następująca: przeglądając czasopisma w Niedzielę Wielkanocną Johann Vaillant ujrzał ilustrację przedstawiającą zająca wykluwającego się z jajka i od razu postanowił, że zając będzie znakiem towarowym jego firmy. Znak towarowy był unowocześniany wielokrotnie, a obecnie jest najlepiej rozpoznawalnym logotypem na rynku techniki grzewczej w całej Europie.

</doc>
<doc id="1246855" url="https://pl.wikipedia.org/wiki?curid=1246855" title="…All This Time">
…All This Time

...All This Time – trzeci album koncertowy Stinga, wydany w 2001 roku. Zawiera utwory wykonane 11 września 2001 przy niewielkiej, 200-osobowej widowni zgromadzonej w Il Palagio (Włochy). Piosenki w większości różnią się znacząco od oryginałów. W albumie znalazły się nie tylko piosenki z dyskografii Stinga, ale także kilka utworów z czasów The Police, np. Every Breath You Take lub Roxanne. Tytuł zaczerpnięto z identycznego tytułu piosenki albumu The Soul Cages.
Album został wyprodukowany przez Stinga i Kippera.
W Polsce nagrania osiągnęły status złotej płyty.
Powiązania z atakiem terrorystycznym.
Album nagrano 11 września 2001, w dniu ataku terrorystycznego na World Trade Center w Nowym Jorku. Gdy Sting dowiedział się o tym zdarzeniu, zaproponował muzykom odwołanie koncertu. Nikt jednak się nie zgodził i koncert odbył się według planów. Ze względu na okoliczności artysta zadedykował album ofiarom tragedii tamtego dnia. W zamachu zginął jeden z bliskich przyjaciół muzyka.
Lista utworów.
Wszystkie utwory autorstwa Stinga, z wyjątkiem "A Thousand Years" (Kipper, Sting), "Shape of My Heart" (Dominic Miller, Sting) i "Dienda" (Kenny Kirkland, Sting)
Wersja DVD.
Wersja DVD zawiera dodatkowo wykonania piosenek "Every Little Thing She Does Is Magic", "Fill Her Up" oraz "Englishman in New York". Zawiera również nagrania z prób oraz dokument na temat pracy nad tym albumem.
Twórcy.
gościnnie:

</doc>
<doc id="1246856" url="https://pl.wikipedia.org/wiki?curid=1246856" title="Dystrykt La Digue">
Dystrykt La Digue



</doc>
<doc id="1246857" url="https://pl.wikipedia.org/wiki?curid=1246857" title="Nawaz Sharif">
Nawaz Sharif

Mian Muhammad Nawaz Sharif (urdu: میاں محمد نواز شریف, ur. 25 grudnia 1949 w Lahaurze) – pakistański polityk, lider Pakistańskiej Ligi Muzułmańskiej (Nawaz), czterokrotny premier Pakistanu: od listopada 1990 do kwietnia 1993, od maja do lipca 1993, od lutego 1997 do października 1999 oraz od czerwca 2013 do lipca 2017.
Nawaz Sharif jest synem Muhammada Sharifa, pakistańskiego biznesmena, współzałożyciela takich przedsiębiorstw jak Ittefaq Group, czy Sharif Group. Po ukończeniu studiów prawniczych (ze stopniem Bachelor of Laws) na University of the Punjab, Nawaz Sharif podjął pracę w rodzinnym Ittefaq Group.
Zajął się też polityką, początkowo lokalną, w 1981 roku został ministrem finansów w rządzie prowincji Pendżab, a w 1985 roku jej premierem. W 1990 roku prezydent Ghulam Ishaq Khan wykorzystał zapis w konstytucji, pozwalający mu zdymisjonować rząd, jeśli uzna go za nieefektywny lub skorumpowany, doprowadzając do odwołania premier Benazir Bhutto. Nowym premierem został Nawaz Sharif, jako lider Pakistańskiej Ligi Muzułmańskiej.
Program ekonomiczny jego rządu zakładał szereg reform gospodarczych, w tym prywatyzację przedsiębiorstw państwowych. Odrzucił apele USA o zawieszenie pakistańskiego programu jądrowego, motywując to koniecznością zabezpieczenia się przed bronią nuklearną Indii oraz trwającym sporem o Kaszmir. Doprowadziło to do wstrzymania amerykańskiej pomocy finansowej.
W 1993 roku rząd Sharifa został zdymisjonowany w podobny sposób, jak poprzednio rząd Benazir Bhutto. Objęła ona funkcję premiera, a Sharif przeszedł do opozycji. Po raz kolejny został premierem w 1997 roku, po wyborach spowodowanych kolejną dymisją rządu Bhutto. W tym okresie doprowadził do zmian, uniemożliwiających tak łatwe dymisjonowanie rządu. Rozpoczął też działania zmierzające do ograniczenia władzy prezydenta i wojska. Pod koniec roku 1997 zablokował próbę mianowania pięciu dodatkowych sędziów Sądu Najwyższego, co doprowadziło do ustąpienia ze stanowiska prezydenta Farooqa Leghariego.
Sytuacja ekonomiczna Pakistanu była ciężka, w związku z sankcjami ekonomicznymi nałożonymi przez państwa zachodnie. Sharif popadł w konflikt z dowódcą armii Pervezem Musharrafem, który w 1999 roku przeprowadził zamach stanu, doprowadzając do aresztowania Sharifa i skazania go na dożywotnie więzienie. W 2000 uzgodniono zamianę kary na nakaz opuszczenia Pakistanu na 10 lat. Sharif wyszedł z więzienia i wyjechał do Arabii Saudyjskiej.
W 2007 roku pakistański Sąd Najwyższy orzekł, że Nawaz Sharif ma prawo do powrotu do kraju. Po przyjeździe został on jednak aresztowany i ponownie deportowany do Arabii Saudyjskiej. Pod koniec listopada 2007, Pervez Musharraf wyraził zgodę na powrót Sharifa, który przygotowywał się do wyborów parlamentarnych. Po śmierci Benazir Bhutto, jej mąż Asif Ali Zardari, jeden z liderów Pakistańskiej Partii Ludowej podpisał z Sharifem, reprezentującym Pakistańską Ligę Muzułmańską porozumienie o utworzeniu rządu koalicyjnego. Doprowadzili do ustąpienia Perveza Musharrafa ze stanowiska prezydenta, jednak rozmowy o wyborze jego następcy doprowadziły do wyjścia Sharifa z koalicji. W wyborach prezydenckich w 2008 roku zwyciężył Asif Ali Zardari.
W 2009 zniesiono zakaz działalności politycznej Sharifa, utrzymywany od oskarżenia go o próbę porwania w 1999 roku. Po wyborach w 2013 roku, ponownie został premierem Pakistanu.
28 lipca 2017 w procesie związanym z aferą Panama Papers Sąd Najwyższy pozbawił go prawa do pełnienia funkcji publicznych. Tego samego dnia Sharif podał się do dymisji.
Jego brat Shehbaz także został premierem Pakistanu w 2022.

</doc>
<doc id="1246858" url="https://pl.wikipedia.org/wiki?curid=1246858" title="La Digue">
La Digue

La Digue – wyspa w archipelagu Seszeli, zajmuje powierzchnię 10 km². Zamieszkuje ją około 2 tys. osób. Nazwa wyspy pochodzi od statku francuskiego podróżnika Marca Josepha Mariona du Fresne, który odwiedził Seszele w 1768 roku. Wyspa słynie ze swoich plaż i lasów tropikalnych. Tutejsza plaża "Anse Source d'Argent" z charakterystycznymi formacjami granitowymi uchodzi za najczęściej fotografowaną plażę Seszeli. 
La Digue uznawana jest za jedną z najczystszych i najmniej przekształconych przez człowieka wysp archipelagu. Główną gałęzią przemysłu jest turystyka, w przeszłości była nią produkcja kopry i wanilii. 
Transport.
Wyspa posiada lądowisko dla śmigłowców, z którego korzystają głównie hotele dowożące swoich gości z portu lotniczego Mahé – międzynarodowego lotniska Seszeli. Z wyspy Praslin kursują też promy cumujące w "La Passe" – jedynym porcie La Digue (dostęp do wyspy utrudniony jest ze względu na otaczające ją rafy koralowe).
Transport kołowy na wyspie jest ograniczony - głównym środkiem lokomocji są rowery.
Dystrykt La Digue.
La Digue jest jednym z trzech samodzielnych dystryktów Seszeli, nieleżących na wyspie Mahé. Do dystryktu należą także sąsiednie wyspeki The Sisters (East Sister Island i West Sister Island), Mary Anne Island, Felicite Island i Coco Island. 

</doc>
<doc id="1246872" url="https://pl.wikipedia.org/wiki?curid=1246872" title="Willy Kaiser">
Willy Kaiser

Willy Kaiser (ur. 16 stycznia 1912 w Pobiedziskach – zm. 24 lipca 1986 w Gladbeck) – niemiecki bokser, mistrz olimpijski.
Złoty medalista letnich igrzysk olimpijskich w Berlinie w kategorii muszej.
Uczestnik Mistrzostw Europy w Mediolanie 1937 roku.
Mistrz Niemiec wagi muszej w 1937 roku.

</doc>
<doc id="1246877" url="https://pl.wikipedia.org/wiki?curid=1246877" title="EchoStar">
EchoStar

EchoStar Corporation – firma działająca w branży technologicznej, będąca właścicielem i operatorem floty satelitów. Ponadto przedsiębiorstwo projektuje oraz produkuje tunery cyfrowe (czyli set-top boxy) dla platform satelitarnych i kablowych, w tym m.in. dla Cyfrowego Polsatu.
W grudniu 2007 z firmy został wydzielony amerykański operator platform cyfrowych DISH Network.
W roku 2011 EchoStar zakupił dostawcę usług satelitarnych Hughes Communications.

</doc>
<doc id="1246878" url="https://pl.wikipedia.org/wiki?curid=1246878" title="Południowe Jezioro Indiańskie">
Południowe Jezioro Indiańskie



</doc>
<doc id="1246881" url="https://pl.wikipedia.org/wiki?curid=1246881" title="One Night Only (zespół muzyczny)">
One Night Only (zespół muzyczny)

One Night Only – brytyjski zespół grający indie rock, założony w 2003 w Helmsley w Anglii.
Historia.
Zespół założyli latem 2003 Mark „Mittens” Hayton, Daniel „Pob” Parkin, Sam „Gunner” Ford i Kai Smith. Wkrótce dołączył do nich George Craig a Smith opuścił zespół. Początkowo grali covery The Beatles, Blink-182, New Found Glory, ale również własne kompozycje. W październiku 2014 roku Mark Hayton opuścił zespół.
Nazwa zespołu, One Night Only, została wymyślona prowizorycznie tuż przed koncertem One Night Only, co znaczyło dosłownie „tylko jedną noc”, lecz nazwa się przyjęła i została na dłużej. Swój pierwszy koncert zagrali 12 grudnia 2003 w Kirkbymoorside Memorial Hall. W 2005 r. do zespołu dołączył keyboardzista Jack „Fish” Sails. Zespół pojawił się na „The Friday Night Project” wykonując piosenkę do ich trzeciego singla "It’s About Time". George Craig pojawił się na „Hollyoaks” wykonując akustyczną wersję tej samej piosenki.
W 2007 zespół wyruszył w trasę koncertową razem z Milburn i The Pigeon Detectives. Ich pierwsza trasa koncertowa rozpoczęła się w styczniu 2008, a zakończyła w marcu. Jednak ich największa trasa koncertowa odbyła się jesienią 2008 roku. Występowali też na festiwalach, w tym na Isle of Wight, Oxegen i Glastonbury. Następnie zespół koncertował w takich miejscach jak Lincoln Engine Shed i The Astoria w towarzystwie irlandzkiej grupy General Fiasco, Onlookers i innych.
Ich debiutancki album "Started a Fire" był nagrywany w RAK Studio w londyńskiej dzielnicy St John’s Wood od sierpnia do września 2007 r. Producentem tego albumu był Steve Lillywhite, znany ze współpracy z zespołem U2 nad albumem "No Line on the Horizon".
"You and Me" był ich debiutanckim singlem, wydanym w październiku 2007, który dotarł do 46 miejsca w UK Top 40. Drugi singiel z tego samego albumu, "Just For Tonight" na 9 miejsce w UK Singles Chart. Trzeci singiel "It’s About Time" został wydany 28 kwietnia 2008 i utrzymał się na 37. miejscu w tabeli.
7 lipca 2008 r. wyszła reedycja singla "You And Me".
Mimo że zespół napisał ponad 25 nowych piosenek od wydania "Started a Fire" to żaden z nowych utworów nie pojawił się na końcowej wersij albumu wydanego pod koniec sierpnia 2010. Takie nowe utwory jak "intention confidential", "a thousand dreams" czy "daydream" były wykonywane podczas ich trasy w październiku, także "live it up" i "hurricane" do których zamieścili klipy, nie zostały umieszczone na płycie. Utwory "daydream" i "hurricane" zostały nagrane i umieszczone na itunes jako utwory bonusowe.
19 marca 2010 ogłoszono zakończenie prac nad drugim albumem. Perkusista Sama Forda opuścił zespół a nowym perkusistą został James Craig, brat George'a oraz były członek zespołu Jung Jang Jong. Singlem promującym album był "say you dont want it", który został wydany 16 sierpnia. W teledysku do tej piosenki wystąpiła Emma Watson. 22 sierpnia piosenka notowana była na UK singles chart i zajęła 23 miejsce. Album wydany został 23 sierpnia 2010 pod tytułem "One Night Only".
Na koncerctach w Austin, Teksasie oraz na festiwalu SXSW zespół zaprezentował sześć debiutanckich utworów:"chemistry", "anything", "forget my name", ",say you dont want it", "got it all wrong" oraz "all i want".
Od 2008 zespół regularnie publikuje krótkie filmiki na MySpace i YouTube informując tym samym swoich fanów o nowościach, publikując sample czy nagrania z koncertów.ersją "This Is a Hurricane" na koniec.

</doc>
<doc id="1246887" url="https://pl.wikipedia.org/wiki?curid=1246887" title="Gerhard Pedersen">
Gerhard Pedersen

Gerhard Sigvald Pedersen (ur. 9 kwietnia 1912 w Esbjerg, zm. 4 czerwca 1987 w Örebro) – duński bokser, brązowy medalista letnich igrzysk olimpijskich w Berlinie w kategorii piórkowej. W walce o 3 miejsce pokonał Rogera Tritza.

</doc>
<doc id="1246888" url="https://pl.wikipedia.org/wiki?curid=1246888" title="Golubac">
Golubac

Golubac (cyr. Голубац, rum. "Golumbei", tur. "Güvercinlik", węg. "Galambóc") – miejscowość w północno-wschodniej Serbii, w okręgu braniczewskim, siedziba gminy Golubac. Jest położona na prawym brzegu Dunaju. W 2011 roku liczyła 1653 mieszkańców.
Historia i atrakcje turystyczne.
Ze względu na liczne wykopaliska archeologiczne, Park Narodowy Đerdap i twierdzę Golubac okolice Golubaca są chętnie odwiedzane przez turystów.
Miejscowość jest popularna pod względem turystycznym i żeglarskim.
Park Narodowy Żelazna Brama jest znany ze swego piękna i terenów łowieckich.
Miejscowe wykopaliska archeologiczne w pobliżu mostu Trajana i wzdłuż Dunaju, aż do Żelaznej Bramy ukazują pozostałości budowli z czasów tego cesarza. W okolicy znajdują się też ruiny rzymskiej fortecy Diana. Twierdza Golubac została zbudowana w XIV wieku i jest położona 4 km w dół rzeki. Miejscowym "polonicum" jest historia obrony tej fortecy, podczas wojny z Imperium Osmańskim w 1428 roku, kiedy wsławił się swym bohaterstwem polski rycerz Zawisza Czarny z Garbowa herbu Sulima, który osłaniając odwrót wojsk Zygmunta Luksemburskiego mimo wysłanej po niego łodzi postanowił walczyć nadal wraz ze swoimi żołnierzami i dostawszy się do tureckiej niewoli został zamordowany. Według tureckiej legendy dwóch janczarów miało się pokłócić o to, który z nich wziął Zawiszę do niewoli, aż w końcu jeden z nich miał ściąć rycerzowi polskiemu głowę.

</doc>
<doc id="1246889" url="https://pl.wikipedia.org/wiki?curid=1246889" title="Turbodziura">
Turbodziura

Turbodziura – efekt występujący w silnikach z turbodoładowaniem polegający na opóźnieniu wzrostu mocy silnika przy próbie szybkiego zwiększenia mocy. 
Charakterystyka.
Turbodziura wynika z działania turbosprężarki, w której wirnik sprężarki jest napędzany wirnikiem turbiny, którą napędzają gazy spalinowe silnika. Gdy silnik pracuje na małej mocy lub przy niewielkich obrotach, gazów spalinowych jest mało w wyniku czego obroty wału turbosprężarki są małe, sprężanie sprężarki jest małe. W silniku wysokoprężnym zwiększenie mocy następuje przez zwiększenie ilości paliwa, ale maksymalna jego ilość jest zależna od ilości/ciśnienia powietrza/tlenu w tłoku. Dopóki obroty turbosprężarki nie nabiorą obrotów równowagi dla danej mocy silnika, ciśnienie doładowania jest niskie co skutkuje mniejszą mocą silnika. Problem ten występuje szczególnie przy małej prędkości obrotowej silnika i małej mocy bieżącej silnika.
Przeciwdziałanie.
Istnieją różne metody zmniejszania i przeciwdziałania zjawisku turbodziury. Sposobem spotykanym szczególnie w sportach motorowych jest zastosowanie systemu ALS, podtrzymującego ciśnienie doładowania poprzez dawkowanie – po zamknięciu przepustnicy – paliwa i powietrza do przewodu wydechowego umieszczonego przed turbosprężarką. Zjawisko turbodziury likwiduje także zastosowanie doładowania sekwencyjnego (twin turbo), w którym stosuje się dwie różnej wielkości turbosprężarki, z czego mniejsza jest uruchamiana, gdy silnik pracuje z niską prędkością obrotową. Na podobnej zasadzie działa system twin charger, w którym zastosowana jest turbosprężarka i kompresor. Turbodziurę w znaczący sposób niweluje także system VGT, w którym tzw. kierownice regulują strumień spalin dostarczany do wirnika, zwiększając efektywność zasilania.
Zjawisko turbodziury zupełnie niweluje dodatkowy układ doładowania elektrycznego (Audi SQ7) czy doładowanie turbiny sprężonym powietrzem (Volvo S90/V90).

</doc>
<doc id="1246892" url="https://pl.wikipedia.org/wiki?curid=1246892" title="Mistrzostwa Afryki w szachach">
Mistrzostwa Afryki w szachach

Mistrzostwa Afryki w szachach – rozegrane po raz pierwszy w 1998 r. (mężczyźni) i 2000 r. (kobiety) zawody mające na celu wyłonienie najlepszych szachistów kontynentu afrykańskiego. 

</doc>
<doc id="1246893" url="https://pl.wikipedia.org/wiki?curid=1246893" title="Petey Pablo">
Petey Pablo

Petey Jay Pablo, właściwie Moses Barrett III (ur. 22 lipca 1973 roku w Greenville w stanie Karolina Północna) – amerykański raper.
Zasłynął piosenką "Show Me The Money" do filmu "".

</doc>
<doc id="1246894" url="https://pl.wikipedia.org/wiki?curid=1246894" title="Corpus delicti">
Corpus delicti

Corpus delicti (łac. "przedmiot przestępstwa") – dowód rzeczowy świadczący o przestępstwie, ślad lub przedmiot stanowiący podstawę do przedstawienia wniosków dotyczących popełnionego czynu i sprawcy.

</doc>
<doc id="1246898" url="https://pl.wikipedia.org/wiki?curid=1246898" title="Louis Laurie">
Louis Laurie

Louis „Lou” Daniel Laurie (ur. 19 listopada 1917 w Cleveland, zm. 26 grudnia 2002 w Beachwood w stanie Ohio) − amerykański bokser. 
Zdobył brązowy medal letnich igrzysk olimpijskich w Berlinie w kategorii muszej (przegrał półfinałowy pojedynek z Gavino Mattą). Jako pierwszy pięściarz w historii został nagrodzony Pucharem Vala Barkera. 
W 1937 roku przeszedł na zawodowstwo. Na skutek braku sukcesów w 1941 roku zakończył karierę.

</doc>
<doc id="1246904" url="https://pl.wikipedia.org/wiki?curid=1246904" title="Kanał Welland">
Kanał Welland



</doc>
<doc id="1246906" url="https://pl.wikipedia.org/wiki?curid=1246906" title="Pius Thicknesse">
Pius Thicknesse



</doc>
<doc id="1246907" url="https://pl.wikipedia.org/wiki?curid=1246907" title="Pierwszy Kanał Welland">
Pierwszy Kanał Welland



</doc>
<doc id="1246912" url="https://pl.wikipedia.org/wiki?curid=1246912" title="Francis Capra">
Francis Capra

Francis Capra (ur. 22 kwietnia 1983 w Nowym Jorku) – amerykański aktor.
W 1991 był nominowany do Young Artist Award za rolę 9–letniego Calogero 'C' Anello w dramacie kryminalnym Roberta De Niro "Prawo Bronxu" (1993).
Życiorys.
Urodził się jako syn Ann Marie Capry i Pascascio Capry. Jego rodzina miała pochodzenie włoskie i dominikańskie. Wychował się w Bronksie z bratem Asą oraz siostrami – Avą i Chanel (ur. 25 czerwca 1978). Ukończył szkołę katolicką Matki Bożej Wniebowziętej. Naukę kontynuował w California Institute of Technology. Jego ojciec został zastrzelony w 2003.
Debiutował na kinowym ekranie mając 10 lat w "Prawie Bronxu" (1993). Wystąpił jako Elvis w teledysku Michaela Jacksona „Childhood” (1995) z Jasonem Jamesem Richterem. Najbardziej jednak jest znany z roli w serialu "Weronika Mars" (2004–2007, 2019), gdzie zagrał postać Eli „Weevila” Navarro. Zagrał też epizodycznie w serialu "Życie na fali". Najbardziej widoczny był w filmach "The Last Night" i "Crank". Jako nastolatek zagrał w takich filmach, jak "Czarodziej Kaazam" ("Kaazam"), "Proste życzenie" ("A Simple Wish") czy "Uwolnić orkę 2" ("Free Willy 2").
Capra ma firmę produkcyjną Take Off Productions, którą prowadzi wraz z aktorem De’Aundre Bonds.

</doc>
<doc id="1246913" url="https://pl.wikipedia.org/wiki?curid=1246913" title="Drugi Kanał Welland">
Drugi Kanał Welland



</doc>
<doc id="1246920" url="https://pl.wikipedia.org/wiki?curid=1246920" title="Kondukcja">
Kondukcja



</doc>
<doc id="1246923" url="https://pl.wikipedia.org/wiki?curid=1246923" title="Laurent Delorge">
Laurent Delorge

Laurent Delorge (ur. 21 lipca 1979 w Leuven) – belgijski piłkarz występujący na pozycji pomocnika.
Po swoim debiutanckim sezonie w Eerste Klasse, w którym to zdobył pięć bramek dla AA Gent został sprzedany do występującego w Premier League angielskiego Coventry City. Jednak dopiero w sezonie 2001/2002 zadebiutował na angielskich boiskach, a miało to miejsce już po spadku Coventry do Football League Championship. Wkrótce zainteresowało się nim Lierse SK i Delorge powrócił do kraju, stając się ważnym graczem pierwszego zespołu. Trzy lata później podpisał kontrakt z RSC Anderlecht. Grał w nim tylko przez jeden sezon, po którym to przeniósł się do holenderskiego ADO Den Haag. Wkrótce zespół spadł do drugiej ligi. 10 maja 2007 Delorge podpisał dwuletni kontrakt z Ajaksem Amsterdam. Nie przebił się tam jednak do wyjściowej jedenastki, w efekcie czego zimą 2009 odszedł do Rody Kerkarde.

</doc>
<doc id="1246928" url="https://pl.wikipedia.org/wiki?curid=1246928" title="Bitwa pod Książem">
Bitwa pod Książem

Bitwa pod Książem – starcie zbrojne, które miało miejsce 29 kwietnia 1848 roku podczas powstania wielkopolskiego.
Major Florian Dąbrowski dowodzący oddziałem liczącym ponad 1 500 żołnierzy (500 kosynierów, 125 strzelców, 120 jazdy oraz 800 ludzi pospolitego ruszenia powołanego z okolicznych wsi) otrzymał w Książu rozkaz od Mierosławskiego, by bronić miasta. W tym celu Dąbrowski nakazał zabarykadowanie drogi prowadzącej do rynku. Ponieważ wojska pruskie nie nadchodziły, a stojącym w Książu oddziałom zaczęło brakować żywności, Dąbrowski rozpuścił pospolite ruszenie do domów. Wojska pruskie w sile 6 000 żołnierzy i 7 dział przybyły 29 kwietnia. Dowodził nimi pułkownik Heinrich Brandt.
Pruska piechota trzy razy szła do natarcia na Książ i za każdym razem została odparta. Czwarty atak okazał się jednak skuteczny i Prusacy wdarli się na rynek. Ponieważ dowodzący Polakami Dąbrowski został śmiertelnie ranny, a wezwany na pomoc pułkownik Józef Bonawentura Garczyński nie przybył, powstańcy złożyli broń. Podczas jej składania z dołu padł strzał. Prusacy wpadli w szał i zaczęli strzelać do żołnierzy.

</doc>
<doc id="1246930" url="https://pl.wikipedia.org/wiki?curid=1246930" title="PQS">
PQS

PQS (z , skala jakości obrazu) – należy do specjalnej grupy miar znajdujących się na granicy miar wektorowych i skalarnych, a także obiektywnych i subiektywnych dotyczących porównań jakości obrazów rekonstruowanych. Skala Jakości Obrazu zbudowana jest na przestrzeni kilku miar skalarnych zredukowanej ostatecznie do czynników zdekorelowanych, których liniowa kombinacja ustala wartość skalarnego ekwiwalentu jakości danego obrazu. Maksymalizując poziom korelacji ekwiwalentu z oceną subiektywną powoduje, iż wagi liniowej kombinacji ustalane są drogą testów subiektywnych.
PQS jest miarą ze skalarnym ekwiwalentem, która jest zbudowana na szerokiej przestrzeni cech pozwalającej uwzględnić różne rodzaje zniekształceń wprowadzanych w procesie kompresji stratnej. Przy pomocy analizy składowych głównych, a następnie liniowej kombinacji składowych zredukowanej przestrzeni, przestrzeń ta jest redukowana. Na zgodność z oceną subiektywną, wagi w tej kombinacji są optymalizowane metodą regresji. W etapie konstruowania miary PQS są przeprowadzone testy obserwacyjne do oceny jakości określonego rodzaju danych, jest to proces dość złożony i czasochłonny. Przy niewielkich kosztach obliczeniowych w późniejszej fazie ocena kolejnych obrazów danej klasy jest już automatyczna. Wyznaczona skalarna wartość PQS charakteryzuje globalny poziom zniekształceń rekonstrukcji danego obrazu względem oryginału. PQS ma charakter mieszany, ale zasadniczo jest miarą porównawczą gdzie cechy z przestrzeni pierwotnej (przed redukcją) określające jakość rekonstrukcji obrazu są wyznaczane względem obrazu oryginalnego. Cechy te charakteryzują różne własności obrazu, zarówno lokalne jak globalne, zniekształcenia losowe, błędy skorelowane i strukturalne, a także efekty blokowe w kierunku pionowym, jak i poziomym. Na podstawie pięciu współczynników zniekształceń pierwotnej przestrzeni cech konstruowana jest miara PQS. Wartości poszczególnych pikseli odpowiednio obrazu oryginalnego (o rozmiarach M×N) oraz rekonstruowanego po kompresji stratnej. Przy pomocy współczynników zniekształceń wyliczana jest w każdym przypadku lokalna mapa zniekształceń formula_1 pozwalająca z kolei określić wartość współczynnika zniekształceń formula_2
Współczynniki zniekształceń pierwotnej przestrzeni cech.
Współczynniki te możemy podzielić na dwie grupy. Pierwszą grupę reprezentują współczynniki formula_3 i formula_4 charakteryzujące zniekształcenia losowe, natomiast druga grupa składa się z trzech współczynników formula_5 formula_6 formula_7 opisujących błędy strukturalne i lokalnie skorelowane.
Grupa I.
Współczynniki charakteryzujące zniekształcenia losowe:
Grupa II.
Współczynniki opisujące błędy strukturalne i lokalnie skorelowane:
Schemat blokowy skali jakości obrazu.
obrazuje redukcję pierwotnej przestrzeni cech formula_3-formula_7 do wartości skalarnej PQS (obrazek po prawej).
W wartości kilku współczynników formula_3-formula_7 znajduje odbicie to samo zniekształcenie, których sposób konstrukcji pierwotnej przestrzeni cech, uwzględniającej różnego typu zniekształcenia zawiera pewną nadmiarowość. Wartości tych współczynników będą, więc skorelowane. Aby wyeliminować nadmiarowość opisu zniekształceń korzysta się z analizy składowych głównych w celu redukcji pierwotnej przestrzeni cech. Eksperymenty, z których trzy największe wartości własne macierzy kowariancji szeregu wektorów pierwotnej przestrzeni cech, uzyskanych w testach z obrazami naturalnymi, reprezentują 99.5% energii całego sygnału. Postanowiono o zastosowaniu redukcji pięciowymiarowej przestrzeni pierwotnej do przestrzeni trójwymiarowej, przy czym bazą przekształcenia są trzy wektory własne, odpowiadające największym wartościom własnym wspomnianej macierzy kowariancji. Powstała nowa przestrzeń zawiera reprezentację składowych głównych formula_21 redukowaną następnie do jednej wartości PQS za pomocą liniowej kombinacji:
gdzie formula_23 natomiast wartości formula_24 dobierane są metodą regresji liniowej minimalizując błąd pomiędzy wartościami PQS i wynikami oceny subiektywnej.

</doc>
<doc id="1246933" url="https://pl.wikipedia.org/wiki?curid=1246933" title="The Afros">
The Afros

The Afros - amerykańska grupa hip-hopowa.
Po raz pierwszy grupa pojawiła się w teledyskach zespołów Run DMC, Public Enemy i 3rd Bass. Nazwa jest skrótem od "A Funky Rhythmical Organization Of Sound". Tematem przewodnim grupy pochodzącej z Queens, były lata '70, a w szczególności "blaxploitation movies". 
Na czele formacji stali DJ Hurricane i Cool T, do których dołączył DJ Kippy-0 w popularnej w latach 70. fryzurze afro, od której też grupa zaczerpnęła nazwę. Wcześniej Hurricane pracował jako DJ dla Beastie Boys i nagrywał dla ich wytworni Grand Royal.
Pomijając sceniczne gagi, nagrania grupy poruszały tematy polityczne, zawierały także ironiczne spojrzenie na kulturę afroamerykańską. Śpiew polegał na ripostowaniu w stylu starej szkoły, na tle mocnego, funkowego podkładu rytmicznego. 

</doc>
<doc id="1246936" url="https://pl.wikipedia.org/wiki?curid=1246936" title="Mageina Tovah">
Mageina Tovah

Mageina Tovah (ur. 26 lipca 1979 w Honolulu) – amerykańska aktorka.

</doc>
<doc id="1246937" url="https://pl.wikipedia.org/wiki?curid=1246937" title="Godło Wysp Marshalla">
Godło Wysp Marshalla

Godło Wysp Marshalla – godło z okrągłym emblematem o niebieskim tle, które symbolizuje morze. W centralnej części godła znajduje się anioł z rozpostartymi skrzydłami, symbolizujący pokój. Za aniołem znajdują się wyspa z palmą i drzewem "Guettarda speciosa" oraz łódź. W lewym oraz prawym górnym rogu znajdują się czerwono-białe promienie. Za tarczą znajduje się stylizowana mapa morska. W okręgu nad tarczą znajduje się napis w języku angielskim: "Republic of the Marshall Islands" (Republika Wysp Marshalla), a poniżej motto narodowe w języku marszalskim: "Jepilpilin ke Ejukaan" („Osiągnąć sukces poprzez wspólny wysiłek”).

</doc>
<doc id="1246939" url="https://pl.wikipedia.org/wiki?curid=1246939" title="Oscar Casanovas">
Oscar Casanovas

Oscar Casanovas (ur. 15 maja 1914, zm. w 1987) – argentyński bokser, złoty medalista letnich igrzysk olimpijskich w 1936 roku w Berlinie w kategorii piórkowej.
Linki zewnętrzne.
Profil na stronie boxrec com

</doc>
<doc id="1246941" url="https://pl.wikipedia.org/wiki?curid=1246941" title="Ahmad (raper)">
Ahmad (raper)

Ahmad, właściwie Ahmad Ali Lewis (ur. 12 października 1975 w Los Angeles) – amerykański raper, wykorzystujący półśpiewany, półrapowany styl, zapoczątkowany przez Snoop Dogga.
Życiorys.
Lewis urodził się i dorastał na południu Los Angeles. Muzyką zajął się w wieku 18 lat, wtedy też zadebiutował występując na ścieżce dźwiękowej do filmu "The Meteor Man" w utworze "Who Can". W 1994 roku Ahmed wydał zremiksowany singiel "Back in the Day", który osiągnął sukces. Został zatwierdzony jako złoto, sprzedając się w ponad 500.000 egzemplarzach. Był to jedyny utwór promujący album pt. "Ahmad". Na albumie przeważały stare soulowe loopy i rytmy R&amp;B. Piosenka znalazła się także na ścieżce dźwiękowej do filmu "The Wood" z 1999 roku.
Drugi album został nagrany w wytwórni Revolution Records, jednak nigdy się nie ukazał. Jakiś czas później Lewis stworzył zespół 4th Avenue Jones.
Podczas przerwy w tworzeniu muzyki, Ahmad ukończył studia na uniwersytecie Stanford na wydziale socjologii.

</doc>
<doc id="1246942" url="https://pl.wikipedia.org/wiki?curid=1246942" title="Chance-Vought A-7 Corsair II">
Chance-Vought A-7 Corsair II



</doc>
<doc id="1246945" url="https://pl.wikipedia.org/wiki?curid=1246945" title="Franciszek Błoński (botanik)">
Franciszek Błoński (botanik)

Franciszek Błoński (ur. 1867, zm. w 1910 w Spiczyńcach) – botanik i lekarz. Badacz flory Puszczy Białowieskiej (wspólnie z Karolem Drymmerem i Antonim Eismondem), Mazowsza i Gór Świętokrzyskich. Opracował monografię polnych mchów i wątrobowców.
Życiorys.
Urodził się w Warszawie, ale młodość spędził na wsi pod Kłuszynem. Jeszcze jako gimnazjalista publikował swoje spostrzeżenia. Od roku 1890 był współpracownikiem Komisji Fizjograficznej Akademii Umiejętności. Od roku 1891 praktykował jako lekarz w Spiczyńcach na Ukrainie. Zmarł na tyfus plamisty.

</doc>
<doc id="1246946" url="https://pl.wikipedia.org/wiki?curid=1246946" title="Mario Cantone">
Mario Cantone

Mario Cantone (ur. 9 grudnia 1959 w Stoneham) – amerykański komik, scenarzysta, aktor filmowy i telewizyjny pochodzenia włoskiego.
Życiorys.
Urodził się i wychował w Stoneham w Massachusetts, gdzie jego włosko-amerykańska rodzina przeprowadziła się, gdy miał dwa lata. Był czwartym z pięciorga dzieci Elizabeth (z domu Pescione), która w młodości była piosenkarką dużego zespołu, i Mario Cantone Sr., właściciela restauracji w Bostonie. Dorastał wraz z dwiema siostrami - Marion i Camille. Po raz pierwszy wywołał wrażenie gdy na pokazie talentów w szkole średniej zaprezentował Julia Child. W 1978 ukończył Stoneham High School. W 1982 otrzymał dyplom ukończenia Emerson College w Bostonie. 
Swoją karierę zawodową rozpoczął prowadząc program dla dzieci "Steampipe Alley", który był emitowany na stacji WWOR-TV w Nowym Jorku i New Jersey w latach 1987–1993. Na swoich występach stand-up naśladował takie osobistości świata rozrywki jak Liza Minnelli, Judy Garland, Bruce Springsteen, Jim Morrison i Bette Davis. Stał się znany telewidzom ze swojej roli w serialu HBO "Seks w wielkim mieście" (2000–2004) jako Anthony Marantino, gejowski organizator ślubu Charlotte York (Kristin Davis).
W 1995 zastąpił Nathana Lane na Broadwayu w roli Buzza Hausera w spektaklu "Love! Valour! Compassion!", a także zagrał Stephano w "Burzy" u boku Patricka Stewarta oraz Timona w musicalu "Król Lew". Użyczył głosu w filmie animowanym "Fish N Chips: The Movie" (2013).
W październiku 2011 Cantone poślubił swojego partnera od 20 lat, dyrektora teatru muzycznego Jerry’ego Dixona. Ceremonii przewodniczył pastor Jamie Charles „Jay” Bakker.

</doc>
<doc id="1246948" url="https://pl.wikipedia.org/wiki?curid=1246948" title="Prowincja La Habana">
Prowincja La Habana



</doc>
<doc id="1246949" url="https://pl.wikipedia.org/wiki?curid=1246949" title="Bambrzak">
Bambrzak



</doc>
<doc id="1246953" url="https://pl.wikipedia.org/wiki?curid=1246953" title="Akinyele">
Akinyele

Akinyele, właściwie Akinyele Adams (ur. w 1970 r. w Queens w Nowym Jorku) – amerykański raper.
Życiorys.
Rodzice Akinyele pochodzili z Panamy. Zaczął rymować, kiedy pierwszy raz usłyszał utwór "Rapper's Delight". Uczęszczał do tej samej szkoły, co Nas, Kool G Rap i Large Professor, z którymi współpracował. 
W towarzystwie Nasa rapował w utworze "Live at the BBQ" na płycie "Breaking Atoms" grupy Main Source (styczeń 1991 r.). Kiedy wytwórnia Interscope podpisała z nim kontrakt, natychmiast zaangażował Large Professora jako producenta. Promujący album singel "..Ak IIa Ha! Ak Hoo Hoo?" wyznaczył charakterystyczny dla Akinyele styl, będący mieszanką żywych przechwałek, często przerywanych znacznym obniżeniem głosu dla podkreśleniu ważniejszych słów. 
W 1995 r. pojawił się w duecie z Sadatem X w utworze "Loud Hangover" na wydanej przez DJ Funkmaster Flexa płycie "The Mix Tape Vol 1".

</doc>
<doc id="1246956" url="https://pl.wikipedia.org/wiki?curid=1246956" title="Karol Drymmer">
Karol Drymmer

Karol Fryderyk Drymmer (Karol Drümmer) (ur. 29 sierpnia 1851 w Kielcach, zm. 2 sierpnia 1937 w Warszawie) – polski botanik i nauczyciel.
Życiorys.
Urodził się 29 sierpnia 1851 w Kielcach jako syn Teodora i Józefy z Kozłowskich.
W 1872 r. ukończył gimnazjum klasyczne w Kielcach, a następnie studia przyrodnicze na Cesarskim Uniwersytecie Warszawskim. W 1880 r. napisał rozprawę "O oddychaniu roślin w tlenku azotu". Po studiach najpierw pracował jako nauczyciel prywatny, a następnie w latach 1881/82 wykładał geografię w warszawskiej szkole realnej, skąd został usunięty podczas rusyfikacji szkolnictwa. W latach 1886–1898 pracował jako urzędnik w Cukrowni „Walentynów” w Żychlinie k. Kutna oraz jako urzędnik Akcyzy w Sannikach. Później otrzymał posadę w Warszawskim Zarządzie Akcyzy. Miesiące letnie poświęcał badaniu polskiej flory. O 1896 był członkiem korespondentem Polskiego Towarzystwa Ogrodniczego. Podczas I wojny światowej został deportowany do Orenburga. W 1919 r. powrócił do Polski i pracował w Warszawskiej Izbie Skarbowej aż do przejścia na emeryturę w 1925 roku. Od 1932 był członkiem honorowym Polskiego Towarzystwa Botanicznego
Pochowany na Powązkach Wojskowych w Warszawie (kw. A12-1-28).
Badania florystyczne.
Był jednym z najaktywniejszych badaczy flory Królestwa Polskiego i współpracowników "Pamiętnika Fizjograficznego", gdzie publikował wyniki swoich badań. Pozostawił cenne opracowania flory okolic Kielc, Koła i Sompolna, Puszczy Białowieskiej, Mazowsza, Wielkopolski i Litwy.
W 1897 r. ogłosił "Spis roślin zawartych w 14 tomach Pamietnika Fizjograficznego", brał czynny udział w wydawnictwie A. Rehmana i E. Wołoszczaka "Flora polonica exsiccata" (1893–1901), w czasopiśmie przyrodników "Wszechświat" zamieszczał wzmianki o niektórych roślinach.
Rodzina.
Żona: Wiktoria Sroka (1861-1952) – siostra Henryka, Antoniego i Wilhelma; dzieci: Jadwiga Marianna (1885-1971), Zofia Ludmiła (1887-1973), Anna Zieleniewska (1891-1960), Bogdan Tadeusz (1892-1918), Wiktor Tomir(1896-1975), Karol August (1898-1967)

</doc>
<doc id="1246957" url="https://pl.wikipedia.org/wiki?curid=1246957" title="Ja się zastrzelę">
Ja się zastrzelę

Ja się zastrzelę! (ang. "Just Shoot Me!") – amerykański serial telewizyjny wyświetlany przez stację NBC przez 7 sezonów od 4 marca 1997 do 16 sierpnia 2003, a łączna liczba odcinków wyniosła 148. W Polsce premierowy odcinek został wyemitowany przez telewizję Polsat 1 marca 1998.
Opis fabuły.
Zabawne perypetie pracowników redakcji magazynu kobiecego o nazwie "Blush". Poznamy dziennikarkę o wielkim temperamencie Mayę Galo, jej szefa i zarazem ojca - Jacka Gallo. Sprośności doda była modelka Nina Van Horn i fotograf-kobieciarz Elliot. Narzekać na swój los mężczyzny-sekretarki będzie Dennis Finch.

</doc>
<doc id="1246961" url="https://pl.wikipedia.org/wiki?curid=1246961" title="Tha Alkaholiks">
Tha Alkaholiks

Tha Alkaholiks – hip-hopowy zespół muzyczny pochodzący z Los Angeles, w stanie Kalifornia. Grupa była aktywna w latach 1992–2006. Ostatni skład tworzyli J-Ro (właśc. James Robinson, ur. w 1970 r. w Los Angeles w Kalifornii), Tash (właśc. Rico Smith, ur. w stanie Ohio, USA) i DJ E-Swift (właśc. Erie Brooks, ur. w stanie Ohio).
Historia.
Źródło.
Mimo nieprzychylnych uwag na temat nazwy i zakazów występowania pod nią na terenie szkół, Tha Alkaholiks zyskali dużą popularność. J-Ro już jako trzynastolatek postanowił zostać raperem. Zamiast siedzieć w szkole, a później w pracy, spędzał niezliczone godziny w swojej sypialni, próbując nagrań. Ostatecznie połączył siły z dwoma wspólnikami, którzy już wcześniej świadczyli usługi na prywatnych imprezach.
Tha Alkaholiks natknęli się na Kinga Tee, który poszukiwał właśnie zespołu towarzyszącego i wzięli udział w nagrywaniu płyty "Tha Triflin' Album" oraz pojawili się na singlu „I Got It Bad Y'AH". Właśnie dzięki niemu rozpoczęła się kariera Tha Alkaholiks, którzy przyjęli taką nazwę, przystając na propozycję Kinga Tee. Dalsze występy u boku Ice Cube'a, KRS-One i Too Shorta dały muzykom okazję doszlifowania swoich umiejętności przed żywą publicznością.
Debiutancka płyta pt. "21 &amp; Over" wydana w 1993 r. rozeszła się w ponad 200 tys. egzemplarzy. Drugi album "Coast II Coast" (1995) został doceniony także przez krytyków, którym do gustu przypadł zwłaszcza sposób rymowania zespołu.
Dyskografia.
Źródło.

</doc>
<doc id="1246964" url="https://pl.wikipedia.org/wiki?curid=1246964" title="Región Autónoma del Atlántico Norte">
Región Autónoma del Atlántico Norte



</doc>
<doc id="1246967" url="https://pl.wikipedia.org/wiki?curid=1246967" title="Chrząstkowiec">
Chrząstkowiec

Chrząstkowiec ("Polycnemum" ) – rodzaj roślin zielnych zaliczany w zależności od ujęcia systematycznego do rodziny komosowatych lub szarłatowatych. Należy do niego 6 gatunków. Zasięg rodzaju obejmuje północno-zachodnią Afrykę, południową i środkową Europę, rejon Azji Mniejszej i Kaukazu na wschodzie sięga zaś po Azję Środkową (włącznie z chińskim regionem Sinciang). W Europie rosną cztery gatunki. W Polsce chrząstkowiec polny "P. arvense" uznawany jest za być może rodzimy, natomiast dwa inne za introdukowane – chrząstkowiec Heuffela "P. heuffelii" i chrząstkowiec większy "P. majus". Rośliny z tego rodzaju introdukowane rosną także w Ameryce Północnej i północnej Europie.
Nazwa naukowa rodzaju utworzona została z greckich słów "poly" – „liczny” i "kneme" – „ramię” w nawiązaniu do licznych i rozesłanych łodyg przypominających szprychy koła.
Systematyka.
Rodzaj należy do plemienia "Polycnemeae" i podrodziny "Polycnemoideae" tradycyjnie włączanej do rodziny komosowatych "Chenopodiaceae". Ponieważ podrodzina "Polycnemoideae" w części analiz filogenetycznych okazała się zajmować pozycję bazalną dla komosowatych i szarłatowatych lub siostrzaną względem wąsko ujmowanych szarłatowatych, w systemach współczesnych publikowanych przez Angiosperm Phylogeny Group dominuje szerokie ujęcie szarłatowatych i rodzaj "Polycnemum" jest do nich włączany.

</doc>
<doc id="1246968" url="https://pl.wikipedia.org/wiki?curid=1246968" title="Falki Daubechies">
Falki Daubechies

Falki Daubechies – przykład falek o zwartym nośniku, opracowane przez Ingrid Daubechies.
Zmiana rzędu falki wpływa na zmianę opisujących ją współczynników. Z praktycznego punktu widzenia nie zawsze najlepszym rozwiązaniem jest stosowanie falek wyższych rzędów, ponieważ wzrost rzędu pociąga za sobą konieczność wykonywania przez system większej ilości obliczeń.

</doc>
<doc id="1246970" url="https://pl.wikipedia.org/wiki?curid=1246970" title="Región Autónoma del Atlántico Sur">
Región Autónoma del Atlántico Sur



</doc>
<doc id="1246972" url="https://pl.wikipedia.org/wiki?curid=1246972" title="Hart Benton Holton">
Hart Benton Holton

Hart Benton Holton (ur. 13 października 1835, zm. 4 stycznia 1907) – amerykański polityk związany z Partią Republikańską. W latach 1883–1885 przez jedną kadencję Kongresu Stanów Zjednoczonych był przedstawicielem piątego okręgu wyborczego w stanie Maryland w Izbie Reprezentantów Stanów Zjednoczonych.

</doc>
<doc id="1246974" url="https://pl.wikipedia.org/wiki?curid=1246974" title="Śląska Partia Socjaldemokratyczna">
Śląska Partia Socjaldemokratyczna

Śląska Partia Socjaldemokratyczna (ŚPSD) – organizacja lewicowa, działająca na spornym pomiędzy Polską, a Czechosłowacją, międzynarodowym terytorium plebiscytowym Śląsk Cieszyński w roku 1920, skupiająca w swych szeregach osoby uważające się wyłącznie za Ślązaków, czyli odrębną narodowość śląską, w polskiej, niemieckiej i czeskiej literaturze naukowej zaliczana jest w poczet tzw. ruchów ślązakowskich (Šlonzacke hnuti, Schlonsakenbewegung) lub śląskich ruchów separatystycznych.
Geneza.
Na początku 1920 w Cieszynie na wspólnym zebraniu Śląskiej Partii Ludowej i Delegacji Partii Niemieckich, wspólnie dążących do utworzenia niepodległego państwa śląskiego, gościł lider półmilionowego Związku Górnoślązaków-Bund der Oberschlesier – Ewald Latacz. Od swych cieszyńskich rodaków „otrzymał pełnowartościową zachętę propagandową” do działalności na rzecz zjednoczenia pruskiego Górnego Śląska ze Śląskiem Cieszyńskim w ramach niepodległego państwa – jak stwierdził niemiecki badacz Rudolf Vogel, który skomentował to następująco: "Myśl zanurzona na spornym ostrawsko-karwińskim terenie przemysłowym, wokół toczącej się walki polsko-czeskiej oraz ludność mieszana spokrewniona z górnośląską i silne kolonie ludności niemieckiej, wiodła do zjednoczenia z Górnym Śląskiem. Solidne, silne gospodarczo państwo byłoby z tym wzniesione między państwami środkowo-europejskimi, jak druga Belgia". Równocześnie ponowiono apel do aliantów o utworzenie niepodległej Republiki Wschodni Śląsk – Cieszyn. Apel przeszedł bez echa, a „Ostschlesier” – organ prasowy niemieckiej Rady Ludowej (Volksrat) w Cieszynie pisał: "My Ślązacy wyciągniemy z tego wniosek, gdzie i w którym państwie będziemy chcieli wznieść przyszłą budowę naszej ojczyzny". Wówczas lewicowi zwolennicy niepodległości Śląska Cieszyńskiego lub jego autonomii w ramach Czechosłowacji – Paweł Bajtek i Franciszek Janku, utworzyli Śląską Partię Socjaldemokratyczną (ŚPSD) z siedzibą we Frysztacie. W tworzenie struktur Śląskiej Partii Socjaldemokratycznej w Ustroniu i Goleszowie był zaangażowany osobisty sekretarz przywódcy Śląskiej Partii Ludowej – Józefa Kożdonia – ustroński nauczyciel Karol Smyczek rodem z Ochab. Dawni zwolennicy polskich socjalistów z obu miejscowości masowo zasilili nowe ugrupowanie, nad czym ubolewał organ prasowy PPS. Śląska Partia Socjaldemokratyczna pozyskała wielu działaczy i sympatyków nie tylko wśród dotychczasowych lewicowych zwolenników Józefa Kożdonia (Cholewa, Kajzar) i byłych socjalistów polskich (Cichoń, Lazar), lecz także wśród socjalistów czeskich i niemieckich. Pośród liderów grupy terenowej ŚPSD we Frysztacie, obok Urbaczka znaleźli się także dwaj inni Ślązacy, postrzegani przez Polaków jako „Czesi”: Selczik i Lichnoisky. Natomiast socjaliści niemieccy na Śląsku Cieszyńskim kolportowali „Ślązaka”, jako dodatek do „Freiheit” (Wolność) – organu prasowego DSAP.
Równolegle uaktywniła się Polska Partia Socjaldemokratyczna (PPSD) Śląska Cieszyńskiego i Moraw, która rozpoczęła wydawanie własnego organu prasowego „Głos Robotniczy”, stojący w zdecydowanej opozycji do „Robotnika Śląskiego” – organu prasowego Polskiej Partii Socjalistycznej (PPS) – Tadeusza Regera. PPSD zdobyła wielu zwolenników w okolicach Ostrawy Śląskiej i Bogumina. Natomiast jej lider Emanuel Chobot został nominowany na członka Komisji Zarządzającej miasta Morawskiej Ostrawy, jako przedstawiciel tamtejszych Polaków.
Działalność.
30 stycznia 1920 roku wróciła do Cieszyna Komisja Międzysojusznicza (IAK). Jej celem było zapewnienie warunków do uczciwego przeprowadzenia plebiscytu. Z dniem 8 lutego alianci wprowadzili nowe zarządzenia. Śląsk Cieszyński został obsadzony przez kontyngent wojsk francuskich i włoskich. Usunięto polsko-czeską linię demarkacyjną, jednocześnie polecając wycofanie oddziałów armii czechosłowackiej za Ostrawicę, a wojsk polskich za Białkę. Rozwiązano i rozbrojono milicję. Wprowadzono swobodę druku, znosząc cenzurę prewencyjną. Amnestionowano więźniów politycznych. Nową sytuację natychmiast wykorzystali zwolennicy narodowości śląskiej. Na niedzielę 9 lutego 1920 w Cieszynie zwołano wiec Śląskiej Partii Socjaldemokratycznej (ŚPSD). Przed rozpoczęciem wiecu w mieście pojawiła się kilkusetosobowa bojówka PPS z Trzyńca, która napadła na organizatorów wiecu i brutalnie ich pobiła. „Młodego Bajtka z Frysztatu w Cieszynie z jego „Ślązakiem” obito batem na psy…” – chwalił się organ prasowy PPS. Bojówkarze wtargnęli też do domu sklepikarza Pszczółki – cieszyńskiego dystrybutora „organu Śląskiej Partyi Ludowej”. Zmusili go do otwarcia sklepu i wydania im całego zapasu „Ślązaka”, który spalili na rynku przez siedzibą Komisji Międzysojuszniczej, pokazując, jak rozumieją pojęcie „wolność prasy”. Kilka dni później w samym Trzyńcu bojówka ta pobiła liderkę ŚPSD w Bystrzycy – Czudkową. 12 lutego 1920 roku ustroński nauczyciel Karol Smyczek – osobisty sekretarz Józefa Kożdonia – utworzył grupę terenową Śląskiej Partii Socjaldemokratycznej (ŚPSD) w Goleszowie. 15 lutego zorganizował 500-osobowy wiec partyjny w goleszowskiej karczmie. Zjawiła się tam ponad 100-osobowa polska bojówka PPS z Trzyńca. Doszło do bójki, podczas której Ślązacy odparli napastników. W efekcie Polacy sięgnęli po broń palną, śląscy robotnicy uczynili to samo. Ciężko ranni zostali dwaj Polacy i jeden Ślązak, wielu uczestników zajść miało drobne obrażenia. Ostatecznie trzyniecka bojówka musiała salwować się ucieczką, a śląski wiec dokończono w sile 200 osób. Oto komentarz prasy polskiej: "Kilku Polaków musiało ratować się ucieczką, a skutek był ten, że następnego dnia kompania obandażowanych Kożdoniowców zjawiła się w Komisji alianckiej ze skargami na Polaków. – Szczyt perfidii! Bijący idą skarżyć! I wysłuchano ich! I usunięto polskiego komendanta posterunku żandarmerii" Na 17 lutego Karol Smyczek zapowiedział kolejny wiec w Goleszowie. W tym samym dniu miał się odbyć także zgromadzenie komitetu plebiscytowego Śląskiej Partii Ludowej w pobliskiej Cisownicy. Do Goleszowa wybrała się również znacznie liczniejsza, niż dwa dni wcześniej, trzyniecka bojówka PPS. Tym razem o wiele lepiej uzbrojona w sile 400-500 osób. Po drodze wtargnęła do Cisownicy, lecz Ślązacy zdążyli odwołać swój wiec i uniknęli napaści. Wówczas bojówkarze napadli na dom rolnika Mamicy – działacza Śląskiej Partii Ludowej. Chorego na zapalenie płuc Ślązaka wywlekli z łóżka i brutalnie pobili. Pobili również jego żonę i oboje zmusili do przysięgi, że w plebiscycie zagłosują za Polską. Wiadomość o terrorze w Cisownicy i kolejnym celu trzynieckiej bojówki otrzymał goleszowski proboszcz ewangelicki ks. Paweł Broda, który z kolei natychmiast poinformował o tym burmistrza, "żandarmerię zaalarmowano, sklepy pozamykano i z twogą spoza rogów ulic i chat wyglądano co to będzie". Goleszowscy liderzy Śląskiej Partii Ludowej – Paweł Lamatsch, nauczyciel Glajcar i Dziadek, nie chcą narażać mieszkańców swego miasta, przy pomocy pastora Brody śląski wiec odwołali. Kilka godzin później, nocą ta sama bojówka w liczbie 150 osób włamała się do mieszkania Pszczółki – działacza Śląskiej Partii Ludowej w Trzyńcu i dwukrotnie brutalnie go pobiła. W hucie frysztackiej bojówka PPS pobiła jednego liderów tutejszej grupy terenowej ŚPSD – Józefa Piegrzyma i zmusiła go, by „wobec 500 współpracowników uroczyście wyrzekł się Kożdonia” – o czym z satysfakcją informował organ prasowy PPS. Później informował o innych sukcesach polskich bojówek, jak zmuszenie członka ŚPSD – zastępcy majstra Niemca z frysztackiej sztancowni, do zaprzestania kolportażu „Ślązaka”. Mimo terroru polskich bojówek, ugrupowanie socjalistów narodowości śląskiej osiągnęło szacunkową liczebność około 10 000 członków.
Fuzja socjaldemokratów.
Pod wpływem ataków trzynieckiej bojówki PPS wobec śląskich socjaldemokratów (ŚPSD), Józef Kożdoń porozumiał się z Emanuelem Chobotem – liderem Polskiej Partii Socjaldemokratycznej (PPSD) Śląska Cieszyńskiego i Moraw. Wzajemne kontakty ułatwiał fakt, że obaj politycy działali w Morawskiej Ostrawie oraz mieli zbieżne poglądy na temat niepodzielności zagłębia ostrawsko-karwińskiego. Celem porozumienia obu polityków było wcielenie Śląskiej Partii Socjaldemokratycznej (ŚPSD) do ugrupowania Chobota. W efekcie wkrótce organ prasowy PPSD donosił: „W niedzielę 30 maja br. przed południem odbyła się w Domu Polskim w Mor. Ostrawie konferencja przedstawicieli PPSD i ŚPSD. […] W konferencji wzięło udział 42 morawskich a 20 śląskich towarzyszy. Oprócz tego byli obecni przedstawiciele niemieckiej partii socjaldemokratycznej tow. poseł Dr. Haas i tow. Barwig. Po wyborze ujął się słowa tow. Chobot, który przedstawił zebranym dotychczasowy przebieg sporu o Śląsk Cieszyński, który przy nieudolności dyplomacji koalicyjnej dotychczas nie został załatwiony i obecnie przybrał cechy zbrodniczej walki bratobójczej […] Jedynie niemieccy socjaliści na Śląsku dotychczas nie podlegli szkodliwemu szowinizmowi”. Uchwalono zjednoczenie obydwu partii, przy czym członkowie ŚPSD mieli przystąpić do PPSD lub utrzymywać z nią ścisłe kontakty. Postanowiono również wysłać deputację w składzie: Chobot i Badura – PPSD oraz Janku i Bajtek – ŚPSD do tow. posła Prokesza – lidera Czesko-słowiańskiej Partii Socjal-demokratycznej.
Kres działalności.
W październiku 1920 roku odbył się I zjazd PPS i PPSD w Czechosłowacji. Liderzy Polskiej Partii Socjaldemokratycznej – Emanuela Chobota i Polskiej Partii Socjalistycznej – Tadeusza Regera rozpoczęli tu rozmowy na temat ponownego zjednoczenia obydwu ugrupowań. Należący do PPSD członkowie Śląskiej Partii Socjaldemokratycznej chcieli, aby zjednoczona partia stała się partią śląską, reprezentującą robotników narodowości śląskiej, lecz byli w mniejszości w stosunku do zdeklarowanych Polaków, wywodzących się głównie z Małopolski. Ci ostatni pod wodzą Regera przeforsowali uchwałę z zapisem: „czujemy się i pozostaniemy Polakami, uważając pojęcie Ślązacy – za pojęcie geograficzne, nie zaś narodowe”. Ostatecznie pogrzebało to jakiekolwiek szanse na reaktywację Śląskiej Partii Socjaldemokratycznej (ŚPSD), która po stronie czechosłowackiej miała bardzo słabe struktury, a po stronie polskiej nie miała możliwości jakiejkolwiek legalnej działalności. W efekcie drogi byłych śląskich socjalistów rozeszły się. Część z nich, mimo wszystko pozostała w strukturach PPSD, które ostatecznie zjednoczyły się z PPS dopiero 20 lutego 1921 roku, przyjmując nazwę Polskiej Socjalistycznej Partii Robotniczej (PSPR), jednak jedność polskich socjalistów utrzymała się zaledwie do czerwca, gdy wydawany przez Emanuela Chobota „Głos Robotniczy” stał się organem prasowym polskiej sekcji Komunistycznej Partii Czechosłowacji (sam Chobot kilka lat później wrócił do PSPR). Inni byli członkowie Śląskiej Partii Socjaldemokratycznej z liderami Pawłem Bajtkiem i Franciszkiem Janku na czele uznało, że bliżej im do Czechów, niż do Polaków, więc zalilili struktury czeskiej socjaldemokracji. Pozostali z Cichoniem na czele, dla których priorytetem była śląska tożsamość narodowa, przeszli do Śląskiej Partii Ludowej. Sam Cichoń wkrótce został jej liderem w Jabłonkowie.
Struktury i działacze.
Liderami Śląskiej Partii Socjaldemokratycznej byli Paweł Bajtek i Franciszek (František) Janku. Poza nimi we władzach ŚPSD zasiadali: Bajtek junior (syn Pawła) i Henryk Urbaczek (Jindřich Urbaček) z Frysztatu, Gąsior z Karwiny, Cichoń (rodem z Istebnej) – prezes konsumu polskich socjalistów w Trzyńcu, Czudkowa z Bystrzycy koło Jabłonkowa, Paweł Lazar – stolarz z Cieszyna (do 1918 roku socjalista polski) i dotychczasowi członkowie zarządów grup terenowych Śląskiej Partii Ludowej – Jan Cholewa z Ustronia i Jan Kajzar – wójt Puńcowa.
Wśród członków Śląskiej Partii Socjaldemokratycznej (ŚPSD) trzon stanowili robotnicy z Frysztatu, Zebrzydowic, Goleszowa, Ustronia, Wisły i Bystrzycy. W mniejszym stopniu górnicy z Karwiny i hutnicy z Trzyńca, gdzie działały bojówki Polskiej Partii Socjalistycznej, głosząc: „Śląska Partya Socyalno-demokratyczna – oszustwem czeskim”. ŚPSD miała wielu zwolenników w powiecie ziemskim bielskim m.in. w Cisownicy, Chybiu, Hermanicach, Jaworzu, Jasienicy, Kozakowicach, Lipowcu, Międzyświeciu i Simoradzu oraz powiecie ziemskim cieszyńskim m.in. Błędowicach Dolnych, Cierlicku, Dzięgielowie, Haźlachu, Końskiej, Nieborach, Lesznej Górnej, Łyżbicach, Oldrzychowicach, Puńcowie, Szumbarku i samym Cieszynie.
Śląska Partia Socjaldemokratyczna (ŚPSD) nie wydawała własnej prasy, a jedynie korzystała z łamów „Ślązaka” - organu prasowego Śląskiej Partii Ludowej.

</doc>
<doc id="1246975" url="https://pl.wikipedia.org/wiki?curid=1246975" title="Mike Medavoy">
Mike Medavoy

Mike Medavoy (ur. 21 stycznia 1941 w Szanghaju) – amerykański producent filmowy i biznesmen chińskiego pochodzenia.

</doc>
<doc id="1246976" url="https://pl.wikipedia.org/wiki?curid=1246976" title="Zmienna utajona">
Zmienna utajona



</doc>
<doc id="1246979" url="https://pl.wikipedia.org/wiki?curid=1246979" title="Tablica danych">
Tablica danych



</doc>
<doc id="1246980" url="https://pl.wikipedia.org/wiki?curid=1246980" title="Mohamed Tissir">
Mohamed Tissir

Mohamed Tissir (ur. 27 listopada 1976) – marokański szachista i trener szachowy, mistrz międzynarodowy od 1999 roku.
Kariera szachowa.
Od połowy lat 90. XX wieku należy do ścisłej czołówki marokańskich szachistów. W latach 1996 (w Meknes), 1999 (w Casablance) i 2005 (w Tetuanie) trzykrotnie zwyciężył w indywidualnych mistrzostwach swojego kraju. Pomiędzy 1996 a 2004 rokiem trzykrotnie reprezentował narodowe barwy na szachowych olimpiadach, największy indywidualny sukces odnosząc w 2004 r. w Calvii, gdzie za wynik 7½ pkt z 9 partii (na II szachownicy) otrzymał złoty medal.
Jeden z pierwszych międzynarodowych sukcesów odniósł w 1998 r., zdobywając w Kairze tytuł wicemistrza Afryki. W 2001 r. podzielił I m. (z m.in. Nenadem Sulavą, Igorsem Rausisem, Aleksiejem Barsowem, Drazenem Sermkiem, Siergiejem Kasparowem, Aleksandrem Fominychem i Azərem Mirzəyevem) w otwartym turnieju "Golden Cleopatra". W 2003 r. zajął w Kairze III m. (za Essamem El Gindy i Slimem Belkhodją) w indywidualnych mistrzostwach państw arabskich oraz zwyciężył w turnieju strefowym (eliminacji mistrzostw świata) w Zéraldzie. W 2004 r. wystąpił w pucharowym turnieju o mistrzostwo świata, przegrywając w I rundzie z Aleksiejem Driejewem, natomiast w 2007 podzielił III m. (za Danielem Camporą i Karelem van der Weide, z m.in. Kevinem Spraggettem, Josepem Manuelem Lopezem Martinezem, Aimenem Rizoukiem, Davorem Komljenoviciem i Rusłanem Pogorełowem) w Sewilli.
Najwyższy ranking w dotychczasowej karierze osiągnął 1 października 2006 r., z wynikiem 2490 punktów zajmował wówczas 2. miejsce (za Hichamem Hamdouchim) wśród marokańskich szachistów.

</doc>
<doc id="1246985" url="https://pl.wikipedia.org/wiki?curid=1246985" title="Gaëtan Englebert">
Gaëtan Englebert

Gaëtan Englebert (ur. 11 czerwca 1976 w Liège), piłkarz belgijski grający na pozycji prawego pomocnika.
Kariera klubowa.
Piłkarską karierę Englebert rozpoczynał w zespole R. Tilleur F.C. de Liège. W 1996 roku został członkiem pierwszego zespołu i wtedy też zadebiutował w trzeciej lidze belgijskiej. W Tilleur występował przez rok i zdobył 6 goli. Wzbudził zainteresowanie trenerów pierwszoligowych klubów i ostatecznie w 1997 roku przeszedł do Sint-Truidense VV debiutując tym samym w belgijskiej ekstraklasie. W 1998 roku zdobył z nim Puchar Ligi Belgijskiej, ale w lidze nie osiągnął znaczących sukcesów zajmując z Sint-Truiden miejsca w środku tabeli.
W 1999 roku Gaëtan przeszedł na zasadzie wolnego transferu do Club Brugge i od początku występował w pierwszym składzie na prawej pomocy. Zadebiutował w europejskich pucharach, w tym m.in. w rozgrywkach grupowych Ligi Mistrzów (w sezonie 2002/2003, 2003/2004 i 2005/2006). Miał udział w dwukrotnym wywalczeniu mistrzostwa Belgii w latach 2003 i 2005 oraz Pucharu Belgii w 2004. W sezonie 2005/2006 zajął z Brugge 3. miejsce w lidze. Natomiast w 2007 roku zdobył z nim kolejny Puchar Belgii, dzięki zwycięstwu 1:0 w finale ze Standardem Liège. W 2008 roku Englebert odszedł do beniaminka Ligue 2 - Tours FC. Następnie grał w FC Metz i KVV Coxyde.
Kariera reprezentacyjna.
W reprezentacji Belgii Englebert zadebiutował 28 lutego 2001 roku w wygranym 10:1 spotkaniu z San Marino rozegranym w ramach eliminacji do Mistrzostw Świata 2002. Na tym turnieju był rezerwowym i nie wystąpił w żadnym spotkaniu.

</doc>
<doc id="1246991" url="https://pl.wikipedia.org/wiki?curid=1246991" title="Patricia Neal">
Patricia Neal

Patsy Louise Neal (ur. 20 stycznia 1926 w Packard, zm. 8 sierpnia 2010 w Edgartown, na wyspie Martha’s Vineyard) − amerykańska aktorka, laureatka Oscara, nagród BAFTA oraz Złotego Globu.
Życiorys.
Neal urodziła się jako Patsy Louise Neal, w Packard, w hrabstwie Whitley County, w stanie Kentucky, jako córka Williama Burdette’a Neala i Eury Mildred Petrey. Neal miała brata oraz siostrę. Dorastała w Knoxville, w stanie Tennessee, gdzie uczęszczała do Knoxville High School. Studiowała na wydziale dramatycznym na Northwestern University.
Po przeprowadzce do Nowego Jorku, rozpoczęła swoją pierwszą pracę jako dublerka w broadwayowskiej produkcji "The Voice of the Turtle". Następnie pojawiła się w "Another Part of the Forest" (1946), zdobywając nagrodę Tony dla najlepszej aktorki drugoplanowej w sztuce, podczas pierwszej ceremonii wręczenia nagród Tony.
W 1949 roku, Neal zadebiutowała w filmie "John Loves Mary". Jej pojawienie się w tym samym roku w filmie "The Fountainhead" zapoczątkowało związek z aktorem Garym Cooperem. Później zagrała w klasyku kina fantastycznonaukowego, obrazie "Dzień, w którym zatrzymała się Ziemia" (1951), w reżyserii Roberta Wise’a, gdzie partnerowała Michaelowi Rennie.
W 1952 roku, aktorka przeżyła załamanie nerwowe po tym, jak zakończył się jej związek z Cooperem. Aktorka opuściła Hollywood i wróciła do Nowego Jorku, gdzie występowała w broadwayowskiej sztuce "The Children's Hour". Występowała również w "Roomful of Roses" w 1955 roku i jako matka w "The Miracle Worker" w 1959 roku. Do filmu powróciła rolą w "Twarz w tłumie" (1957), zagrała również w słynnym "Śniadaniu u Tiffany’ego" (1961), u boku Audrey Hepburn.
W 1963 roku, Neal otrzymała Oscara dla najlepszej aktorki za rolę w filmie "Hud, syn farmera", gdzie zagrała u boku Paula Newmana. Za rolę w tym filmie otrzymała również nominację do Złotego Globu oraz nagrodę BAFTA. Trzy lata później, w 1965 roku, wraz z Johnem Wayne’em wystąpiła w filmie Otto Premingera "Wojna o ocean", za który otrzymała swoją drugą nagrodę BAFTA. W 1965 roku otrzymała propozycję zagrania roli pani Robinson w filmie "Absolwent", jednak aktorka zapadła w śpiączkę na ponad trzy tygodnie, co uniemożliwiło jej granie w filmach. Film telewizyjny "The Patricia Neal Story" pokazuje m.in. jej rehabilitację po tej chorobie oraz powrót do aktorstwa, który nastąpił w 1968 roku, kiedy to Neal wystąpiła w filmie "The Subject Was Roses", za który otrzymała nominację do Oscara. W późniejszym okresie zagrała Olivię Walton w filmie telewizyjnym "The Homecoming: A Christmas Story" (1971), który był odcinkiem pilotażowym serialu "The Waltons". Choć otrzymała Złoty Glob za swój występ, nie została zaproszona do odtworzenia roli w serialu telewizyjnym. Następnie Neal zagrała owdowiałą, umierającą matkę, która próbuje znaleźć dom dla trójki swoich dzieci, w odcinku serialu NBC "Domek na prerii".
W Knoxville działa centrum rehabilitacji dla osób po udarze mózgu jej imienia. Patricia Neal Rehabilitation Center w Fort Sanders Regional Medical Center został założony w 1978 roku. W roku 2006 aktorka grała w reklamie, promującej centrum. W 1999 roku zagrała tytułową rolę ciotki Cookie w filmie Roberta Altmana "Kto zabił ciotkę Cookie?".
Aktorka zmarła w swoim domu na wyspie Martha’s Vineyard na raka płuc, 8 sierpnia 2010 roku, w wieku 84 lat.
Życie prywatne.
Podczas realizacji filmu "The Fountainhead" (1949), Neal miała romans ze swoim filmowym mężem, Garym Cooperem, którego poznała w 1947 roku. Ona miała wówczas 21 lat, Cooper 46. W 1950 roku, żona Coopera, Veronica, dowiedziawszy się o romansie męża, wysłała telegram do Neal, w którym domagała się jego natychmiastowego zakończenia. Neal zaszła w ciążę z Cooperem, ale ten namówił ją do przerwania ciąży.
W 1951 roku podczas kolacji u Lillian Hellman Neal poznała brytyjskiego pisarza Roalda Dahla. Pobrali się 2 lipca 1953 roku w Trinity Church w Nowym Jorku. Para miała piątkę dzieci: Olivię Twenty (1955–1962, dziecko zmarło na odrę mózgu), Chantal Tessę Sophię (ur. 1957), Thea Matthew (ur. 1960), Ophelię Magdalenę (ur. 1964) i Lucy (ur. 1965).
W czasie ciąży z Lucy w 1965 roku, Neal pękł tętniak mózgu, co spowodowało zapadnięcie w śpiączkę na trzy tygodnie. 4 sierpnia 1965 roku urodziła zdrową córkę. Neal i Dahl byli małżeństwem przez trzydzieści lat, małżeństwo zakończyło się rozwodem w 1983 roku, po ujawnieniu romansu Dahla z przyjaciółką rodziny, Felicity Crosland.

</doc>
<doc id="1246993" url="https://pl.wikipedia.org/wiki?curid=1246993" title="AMG (raper)">
AMG (raper)

AMG, właściwie Jason Lewis (ur. 29 września 1970 r. na Brooklynie w Nowym Jorku) – amerykański raper.
Znany jest z poczucia humoru, tekstów zabarwionych erotyzmem czy z niekonwencjonalnego stylu. Zadebiutował albumem "Give A Dog A Bone" w roku 1991.

</doc>
<doc id="1246995" url="https://pl.wikipedia.org/wiki?curid=1246995" title="Natalia Lewczenkowa">
Natalia Lewczenkowa

Natalia Lewczenkowa (ur. 30 lipca 1977 r. w Smoleńsku) – rosyjska biathlonistka reprezentująca Mołdawię. Zadebiutowała w biathlonie w rozgrywkach juniorskich w roku 1998. Została Mistrzynią Europy w biegu indywidualnym w Novym Mieście w roku 2008
Starty w Pucharze Świata rozpoczęła zawodami w Beitostølen w roku 2004 zajmując 62. miejsce w sprincie. Jej najlepszy dotychczasowy wynik w pucharze świata to 7. miejsce w biegu masowym w Antholz-Anterselva w sezonie 2005/06.
Podczas Igrzysk Olimpijskich w Turynie w 2006 roku zajęła 8. miejsce w biegu indywidualnym i 41 w sprincie, 23 w biegu pościgowym oraz 21 w biegu masowym.
Podczas Mistrzostw Świata w Hochfilzen w 2005 roku zajęła 27. miejsce w sprincie, 11 w biegu pościgowym, 13 w biegu indywidualnym i 24 w biegu masowym. Na Mistrzostwach Świata w Östersund w roku 2008 zajęła 8. miejsce w biegu indywidualnym, 44 w sprincie, 42 w biegu pościgowym, 23 w biegu masowym. Na Mistrzostwach Świata w P'yŏngch'ang w roku 2009 zajęła 18. miejsce w biegu indywidualnym, 43 w sprincie, 8 w biegu pościgowym i 25 w biegu masowym.
Po sezonie 2010/2011 ogłosiła zakończenie kariery.

</doc>
<doc id="1246996" url="https://pl.wikipedia.org/wiki?curid=1246996" title="León (kraina w Hiszpanii)">
León (kraina w Hiszpanii)



</doc>
<doc id="1247009" url="https://pl.wikipedia.org/wiki?curid=1247009" title="Phyllis Somerville">
Phyllis Somerville

Phyllis Jeanne Somerville (ur. 12 grudnia 1943 w Iowa City, zm. 16 lipca 2020 w Nowym Jorku) – amerykańska aktorka.

</doc>
<doc id="1247011" url="https://pl.wikipedia.org/wiki?curid=1247011" title="Chrząstkowiec polny">
Chrząstkowiec polny

Chrząstkowiec polny, chrząstkowiec pospolity ("Polycnemum arvense" L.) – gatunek roślin zielnych należący do rodziny w różnych systemach klasyfikacyjnych do rodziny komosowatych lub szarłatowatych. Występuje w Europie (brak go na Wyspach Brytyjskich i w Skandynawii) oraz na obszarach Azji o umiarkowanym klimacie. W Polsce rośnie na nizinach.
Biologia i ekologia.
Roślina jednoroczna, chwast upraw zbożowych na glebach niewapiennych. Rośnie w miejscach piaszczystych. Kwitnie od lipca do października. Gatunek charakterystyczny związku "Aperion spicae-venti". Liczba chromosomów 2n = 18.
Zagrożenia.
Roślina umieszczona na Czerwonej liście roślin i grzybów Polski (2006) w grupie gatunków narażonych na wyginięcie (kategoria zagrożenia V).

</doc>
<doc id="1247012" url="https://pl.wikipedia.org/wiki?curid=1247012" title="Falki Coiflet">
Falki Coiflet

Powstanie falek Coiflet było wynikiem próby wyeliminowania nieliniowego przesunięcia fazowego pomiędzy sygnałami wejściowym i wyjściowym filtru.
Falki te charakteryzują się stosunkowo niewielką asymetrią, co jednak zostało okupione zwiększeniem szerokości nośnika.
Podobnie jak w przypadku falek Daubechies, ze wzrostem rzędu falki wzrasta gładkość funkcji falkowej i skalującej.

</doc>
<doc id="1247013" url="https://pl.wikipedia.org/wiki?curid=1247013" title="Droga krajowa B65 (Niemcy)">
Droga krajowa B65 (Niemcy)

Droga krajowa 65 () – niemiecka droga krajowa przebiegająca z zachodu na wschód od skrzyżowania z drogą B51 w Osnabrück do skrzyżowania z drogą B1 w Vechelde w Dolnej Saksonii.
Miejscowości leżące przy B65.
Dolna Saksonia.
Osnabrück, Belm, Ostercappeln, Ehrendorf, Harpenfeld, Wittlage, Rabber, Hördinghausen, Dahlinghausenn, Bückeburg, Gelldorf, Sülbeck, Niestädt, Stadthagen, Beckedorf, Bad Nenndorf, Bantorf, Wichtringhausen, Nordgoltern, Göxe, Ditterke, Everloh, Hanower, Illten, Sehnde, Rethmar, Evern, Haimar, Mehrum, Schwicheldt, Peine, Dungelbeck, Sierße, Vechelde.
Nadrenia Północna-Westfalia.
Preußisch Oldendorf, Offelten, Holzhausen, Blasheim, Wettlage, Lübbecke, Gehlenbeck, Eilhausen, Nettelstedt, Eickhorst, Waschhorst, Rothenuffeln, Haddenhausen, Minden.
Historia.
Pierwsze fragmenty utwardzonej drogi powstały pomiędzy Hanowerem i Minden w 1782 r. Do 1903 r. pobierano myto za korzystanie z niej.
Wyznaczona w 1932 r. "Reichsstrasse 65" wiodła od granicy z Holandią do Hanoweru. W 1937 r. przedłużono jej bieg do Vechelde, gdzie krzyżowała się z "Reichsstrasse 1".

</doc>
<doc id="1247017" url="https://pl.wikipedia.org/wiki?curid=1247017" title="Ulderico Sergo">
Ulderico Sergo

Ulderico Sergo (ur. 4 lipca 1913 we Fiume – zm. 20 lutego 1967 w Cleveland) – włoski bokser, złoty medalista letnich igrzysk olimpijskich w Berlinie w 1936 w kategorii koguciej. W 1937 roku zdobył w Mediolanie Mistrzostwo Europy w boksie. W finałowej walce pokonał Antona Oscę. W 1939 roku na kolejnych Mistrzostwach Europy w Dublinie obronił swój tytuł.
Próbował swoich sił w boksie zawodowym, jednak nie odniósł żadnych sukcesów – w latach 1941-1952 stoczył trzynaście walk, z których wygrał zaledwie dwie, cztery zremisował i siedem przegrał.

</doc>
<doc id="1247019" url="https://pl.wikipedia.org/wiki?curid=1247019" title="Falki biortogonalne">
Falki biortogonalne

Falki biortogonalne – falki stworzone jako rozwiązanie problemu uzyskiwania nieliniowego przesunięcia fazowego. 
W tej metodzie wykorzystywane są 2 niezależne filtry: dolnoprzepustowy filtr analizy (oznaczany umownie jako H) oraz filtr syntezy (H’). Umożliwia to uzyskanie liniowego przesunięcia fazowego oraz symetrii, odbywa się to jednak kosztem rezygnacji z ortogonalności na rzecz tzw. biortogonalności. 
W praktyce oznacza to, że czynności dekompozycji i syntezy sygnału odbywają się w bazach wzajemnie nieortogonalnych, ale w obrębie jednej z tych baz pary falek są ortogonalne. Tak więc korzysta się z par falek, z których jedna jest używana w dekompozycji, a druga w syntezie.

</doc>
<doc id="1247021" url="https://pl.wikipedia.org/wiki?curid=1247021" title="Abdelaziz Onkoud">
Abdelaziz Onkoud

Abdelaziz Onkoud (ur. 30 listopada 1972 w Azammur) – marokański szachista, mistrz międzynarodowy od 2006 roku.
kariera szachowa.
W 1996 i 2000 r. reprezentował swój kraj na szachowych olimpiadach. W 1998 r. zdobył w Casablance tytuł indywidualnego mistrza Maroka. Norym na tytuł mistrza międzynarodowego wypełnił w Rosny-sous-Bois (2002), Paryżu (2003, dwukrotnie na turniejach "NAO") oraz w Malakoffie (2005).
Najwyższy ranking w dotychczasowej karierze osiągnął 1 lipca 2006 r., z wynikiem 2427 punktów zajmował wówczas 3. miejsce (za Hichamem Hamdouchim i Mohamedem Tissirem) wśród marokańskich szachistów.

</doc>
<doc id="1247022" url="https://pl.wikipedia.org/wiki?curid=1247022" title="Rijnsburg">
Rijnsburg

Rijnsburg – miejscowość w Holandii, w prowincji Holandia Południowa. W 2006 roku liczyła 14 850 mieszkańców. Przez miejscowość przepływa Stary Ren, jedno z ujściowych ramion Renu.

</doc>
<doc id="1247023" url="https://pl.wikipedia.org/wiki?curid=1247023" title="Schlesien Journal">
Schlesien Journal

Schlesien Journal (pol. "Dziennik Śląski") – cotygodniowy magazyn telewizyjny emitowany w stacjach: TVS, TVP3 Opole i TVP3 Katowice, realizowany przez Zespół Producencki Pro Futura Sp. z o.o. w Opolu i skierowany do mniejszości niemieckiej w Polsce, przede wszystkim na Górnym Śląsku. Emitowany jest od 1992 roku.
O programie.
Jest to program telewizyjny pokazujący życie kulturalne, przedstawiający publicystykę i informacje z dłuższą impresją filmową dla telewidzów w języku niemieckim, z polską listą dialogową o tematyce związanej z mniejszością niemiecką w Polsce, stosunkami polsko-niemieckimi i Śląskiem. Jednym z powodów emisji programu na Górnym Śląsku jest fakt, że ok. 10% miejscowej ludności posługuje się językiem niemieckim. Program dwukrotnie otrzymał Polsko-Niemiecką Nagrodę Dziennikarzy. Początkowo program emitowany był raz w miesiącu, następnie co tydzień. Prezenterami programu są Anna Namyślik i Ewa Wieszołek-Stolz.

</doc>
<doc id="1247026" url="https://pl.wikipedia.org/wiki?curid=1247026" title="Falki Symlet">
Falki Symlet

Falki Symlet – opracowane przez Ingrid Daubechies jako modyfikacja falek Daubechies (db). Są to falki prawie symetryczne.

</doc>
<doc id="1247027" url="https://pl.wikipedia.org/wiki?curid=1247027" title="Jezioro Chalińskie">
Jezioro Chalińskie

Jezioro Chalińskie – jezioro w woj. kujawsko-pomorskim, w powiecie lipnowskim, w gminie Dobrzyń nad Wisłą, leżące na terenie Pojezierza Dobrzyńskiego.
Dane morfometryczne.
Powierzchnia zwierciadła wody według różnych źródeł wynosi od 122,5 ha do 125,0 ha.
Zwierciadło wody położone jest na wysokości 99,8 m n.p.m. lub 99,6 m n.p.m. Średnia głębokość jeziora wynosi 1,6 m, natomiast głębokość maksymalna 3,7 m.
W oparciu o badania przeprowadzone w 2003 roku wody jeziora zaliczono do wód pozaklasowych i poza kategorią podatności na degradację.
W roku 1996 wody jeziora również zaliczono do wód pozaklasowych.

</doc>
<doc id="1247029" url="https://pl.wikipedia.org/wiki?curid=1247029" title="Kjersti Isaksen">
Kjersti Isaksen

Kjersti Isaksen (ur. 8 lipca 1986) – norweska biathlonistka, srebrna i brązowa medalistka mistrzostw Europy w 2008 roku. W swoim dorobku ma również brązowy medal mistrzostw świata juniorów z 2007 roku.
Osiągnięcia.
Mistrzostwa Świata Juniorów.
IN – bieg indywidualny, SP – sprint, PU – bieg pościgowy, MS – bieg ze startu wspólnego, RL – sztafeta

</doc>
<doc id="1247030" url="https://pl.wikipedia.org/wiki?curid=1247030" title="Święta Beata">
Święta Beata



</doc>
<doc id="1247032" url="https://pl.wikipedia.org/wiki?curid=1247032" title="Jednotné zemědělské družstvo">
Jednotné zemědělské družstvo

Jednotné zemědělské družstvo (JZD lub JRD, słow. Jednotné roľnícke družstvo) – czechosłowacki odpowiednik polskich rolniczych spółdzielni produkcyjnych. Tworzone przez komunistów kolektywne gospodarstwa od 1948 roku na przykładzie radzieckich kołchozów. Władze w Czechosłowacji zakazały tworzenia prywatnych gospodarstw.
Historia.
Po 1948 roku w Czechosłowacji, w ramach socjalistycznej polityki rolniczej, zaczęły powstawać JZD w celu stworzenia jak największych pól ornych. JZD wzorowały się na radzieckich kołchozach. Wielu rolników było zmuszanych do rezygnacji ze swego majątku pod różnymi formami przymusu. Powstanie JZD spowodowało też problemy ekologiczne: przez rozoranie miedz i innych powierzchni między mniejszymi polami zanikły naturalne schroniska zwierząt, nastąpił spadek ich liczby i sporo gatunków zostało zagrożonych, na co ujemny wpływ miała jeszcze chemizacja rolnictwa.
Typy JZD.
Z upływem czasu JZD zmieniały struktury. Istniały cztery typy:
Powstanie spółdzielni rolniczych.
Powstawanie JZD miało trzy etapy. Pierwszy był dobrowolny, członkowie wspólnie uprawiali pola. Drugi etap łączył się ze zmianą struktury spółdzielni na trzeci i czwarty typ, co prowadziło do masowych wystąpień ze spółdzielni. Władze komunistyczne reagowały przymusowym skupem maszyn rolniczych, co miało uniemożliwić działalność rolników. Ostatni etap już był połączony z przymusową kolektywizacją gruntu.
Po 1989 roku.
Po upadku komunizmu JZD kontynuowane są pod nazwą „zemědělská družstva” (spółdzielnie rolnicze) lub zostały przekształcone w spółki, ewentualnie rozpadły się z powodu niegospodarnej działalności.

</doc>
<doc id="1247035" url="https://pl.wikipedia.org/wiki?curid=1247035" title="Wolica (dopływ Wieprza)">
Wolica (dopływ Wieprza)

Wolica – rzeka, prawostronny dopływ Wieprza o długości 47 km. 
Rzeka bierze swój początek w Tuczępach, przepływa przez Skierbieszów, Topola, Cieszyn, Zawodę, Małochwiej Mały, Wólkę Orłowską, Kalinówkę, Majdan Krynicki. Uchodzi do Wieprza w okolicy Wólki Orłowskiej. Jej dopływami są Pawłowa, Czechówka, Marianka, Kalinówka.
W rejonie Skierbieszowa koryto rzeki rozszerza się, tworząc duży obszar bagienny i mokradła. Dawniej rzeka nazywała się Kalinówka, Wołucza, Wotyka.
Jest główną i największą rzeką na terenie Działów Grabowieckich.
Przebieg Wolicy.
Źródło Wolicy znajduje się na północny zachód od Tuczęp w powiecie zamojskim, płynie na południe i zasila stawy rybne w Tuczępach wraz z potokiem płynącym od zachodu, który przyjmuje. Dolina rzeczna Wolicy rozszerza się. Płynie dalej na południe i w miejscowości Czechówka przyjmuje Czechówkę, niewielką strugę, która swoje źródła ma na zachód od wsi Hołużne. Następnie we wsi Skomorochy Małe przyjmuje potok o nieustalonej nazwie i dalej rzeczkę Pawłowę o długości około 2 km, która swoje źródła ma w Osiczynie. W Skomorochach Dużych przyjmuje kolejny potok bez nazwy i dalej przepływa pod drogą powiatową łączącą Skierbieszów z Grabowcem i w Szczelatynie łączy się z trzema potokami: z rzeką płynącą z Czartorii o długości około 6 km, z niewielką strugą mającą swoje źródła na południe od wsi Grabowiec-Góra i ze swoim największym dopływem, czyli Kalinówką, rzeką o długości około 21,1 km. Wolica zmienia kierunek na zachodni i znacząco powiększa swoją dolinę rzeczną. W Wolicy Uchańskiej przyjmuje rzekę płynącą z Żukowa. Przepływa przez Szorcówkę i Hajowniki i miejscowości Lipina Nowa przyjmuje Mariankę, rzekę o długości około 7,2 km będąca połączeniem dwóch potoków płynących z Dębowca i Sławęcina. W Skierbieszowie tworzy ogromny obszar bagienny i uchodzi do niej z północy struga zasilająca zalew Broczówka. Przepływa pod drogą wojewódzką nr 843. W Podhuszczce przyjmuje strugę z Huszczki Dużej i dalej kolejną w Bezedni. Przepływa przez Majdan Krynicki, Orłów Murowany-Kolonia, Orłów Drewniany, Orłów Murowany. Płynie pod osobliwym skrzyżowaniem "Most nad Mostem" (droga krajowa nr 17 i droga kolejowa) i w miejscowości Wólka Orłowska wpada do Wieprza. W całym dorzeczu Wolicy można spotkać liczne starorzecza, stawy rybne, oczka wodne, bagna, i rowy melioracyjne. Wolica podobnie jak jej dopływ Kalinówka płynie doliną asymetryczną. Zbocza ekspozycji wschodniej są łagodne, a zbocza ekspozycji zachodniej strome. Wolica charakteryzuje się doliną o najwyższym wcięciu erozyjnym na całej Wyżynie Lubelskiej. Jest główną i największą rzeką na terenie Działów Grabowieckich.

</doc>
<doc id="1247037" url="https://pl.wikipedia.org/wiki?curid=1247037" title="Saint Croix (wyspa Wysp Dziewiczych Stanów Zjednoczonych)">
Saint Croix (wyspa Wysp Dziewiczych Stanów Zjednoczonych)

Saint Croix – wyspa na Morzu Karaibskim, należąca do Wysp Dziewiczych Stanów Zjednoczonych. Jest to największa wyspa tego terytorium, licząca 218 km² powierzchni. W 2010 roku wyspę zamieszkiwało 50 601 mieszkańców.
Geografia.
Wzdłuż północnego wybrzeża wyspy biegnie pasmo wzgórz, z których najwyższe są Blue Mountain (334 m n.p.m.) i Mount Eagle (332 m n.p.m.). Pozostałą część wyspy zajmuje nizinna równina, na znacznym obszarze wykorzystywana rolniczo. Głównymi miejscowościami na wyspie są Christiansted i Frederiksted.
Historia.
Odkryta przez Kolumba, wyspa nazwana została Santa Cruz (z hiszp. „święty krzyż”; obecna nazwa jest jej francuskim tłumaczeniem). W 1643 roku skolonizowali ją Anglicy oraz Holendrzy, wkrótce wyparci przez angielskich kolonistów. W 1650 władzę na niej przejęli Hiszpanie, a tuż po nich Francuzi. W 1651 roku Saint Croix odkupili od nich kawalerowie maltańscy, by w 1665 roku odsprzedać ją Francuskiej Kompanii Zachodnioindyjskiej. W 1674 roku wyspa stała się kolonią francuską, od 1696 roku niezamieszkaną. W 1733 roku Saint Croix nabyła Dania, po czym włączyła ją, wraz z wyspami Saint Thomas i Saint John, w skład Duńskich Indii Zachodnich. W 1878 na wyspie wybuchło powstanie robotnicze. W 1917 całe terytorium zostało sprzedane Stanom Zjednoczonym.
Ekonomia.
Gospodarka wyspy opiera się na turystyce. Do głównych produktów eksportowych należy rum. Na wyspie uprawia się warzywa oraz trzcinę cukrową.

</doc>
<doc id="1247040" url="https://pl.wikipedia.org/wiki?curid=1247040" title="EIB">
EIB



</doc>
<doc id="1247042" url="https://pl.wikipedia.org/wiki?curid=1247042" title="Europejskie Towarzystwo Kardiologiczne">
Europejskie Towarzystwo Kardiologiczne

Europejskie Towarzystwo Kardiologiczne, ESC (od ang. "European Society of Cardiology") – europejskie towarzystwo naukowe zrzeszające ponad 53 000 osób zajmujących się problemami chorób serca i naczyń, głównie kardiologów. Zostało założone 2 września 1950 roku podczas I Światowego Kongresu Kardiologicznego w Paryżu. W jego skład wchodzi 50 towarzystw kardiologicznych z poszczególnych europejskich państw (w tym Polskie Towarzystwo Kardiologiczne), 5 stowarzyszeń, 19 grup roboczych. 
Główna siedziba ESC znajduje się od 1993 w Sophia-Antipolis niedaleko Nicei.
Od 1988 corocznie na przełomie sierpnia i września odbywają się kongresy naukowe ESC, podczas których prezentowane są wyniki najnowszych prac badawczych z zakresu chorób serca i naczyń krwionośnych. Uczestniczy w nich około 20 tysięcy osób. 
Towarzystwo wydaje 13 specjalistycznych czasopism, w tym „European Heart Journal", „Cardiovascular Research", „European Journal of Heart Failure", „Europace", „European Heart Journal – Cardiovascular Imaging", „European Journal of Cardiovascular Nursing", „EuroIntervention" i „European Journal of Preventive Cardiology".
W skład ESC wchodzi szereg niezależnych stowarzyszeń naukowych:
Prezesem ESC w latach 2004–2006 był Michał Tendera.

</doc>
<doc id="1247043" url="https://pl.wikipedia.org/wiki?curid=1247043" title="European Society of Cardiology">
European Society of Cardiology



</doc>
<doc id="1247050" url="https://pl.wikipedia.org/wiki?curid=1247050" title="Cayenne">
Cayenne



</doc>
<doc id="1247052" url="https://pl.wikipedia.org/wiki?curid=1247052" title="Droga krajowa B66n (Niemcy)">
Droga krajowa B66n (Niemcy)



</doc>
<doc id="1247053" url="https://pl.wikipedia.org/wiki?curid=1247053" title="Paraná (miasto w Argentynie)">
Paraná (miasto w Argentynie)



</doc>
<doc id="1247054" url="https://pl.wikipedia.org/wiki?curid=1247054" title="Droga krajowa B66 (Niemcy)">
Droga krajowa B66 (Niemcy)

Droga krajowa 66 () – niemiecka droga krajowa przebiegająca z zachodu na wschód od skrzyżowania z drogą B61 w Bielefeld do skrzyżowania z drogą B1 w Barntrup w Nadrenii Północnej-Westfalii.
Droga krajowa 66n () stanowi ok. 5 km długą, południową obwodnicę miejscowości Lemgo.

</doc>
<doc id="1247055" url="https://pl.wikipedia.org/wiki?curid=1247055" title="Święta Blandyna">
Święta Blandyna



</doc>
<doc id="1247056" url="https://pl.wikipedia.org/wiki?curid=1247056" title="Mount Saint Elias">
Mount Saint Elias



</doc>
<doc id="1247058" url="https://pl.wikipedia.org/wiki?curid=1247058" title="Askanius">
Askanius



</doc>
<doc id="1247065" url="https://pl.wikipedia.org/wiki?curid=1247065" title="Rząd Narodowy (wrześniowy)">
Rząd Narodowy (wrześniowy)

Rząd Narodowy tzw. wrześniowy lub czerwony – naczelny organ władz powstania styczniowego od 17 września do 17 października 1863.
Utworzenie.
We wrześniu 1863 nastąpiła stopniowa dekompozycja Rządu Narodowego, kierowanego przez Karola Majewskiego, spowodowana klęskami militarnymi, nasilającym się terrorem władz rosyjskich i rosnącą opozycją czerwonych. 17 września Karol Majewski wynegocjował oddanie sterów powstania Franciszkowi Dobrowolskiemu. Powołano nowy Rząd Narodowy, składający się w dużej mierze z przedstawicieli stronnictwa czerwonych.
Działalność.
Rząd Narodowy wydał 14 października dekret o reorganizacji władz powstańczych.
Na jego mocy zlikwidowano na szczeblu wojewódzkim urzędy: komisarzy rządowych, naczelników cywilnych i organizatorów wojskowych. Powołano w ich miejsce urząd komisarza pełnomocnego, obdarzonego nieograniczoną władzą cywilną w województwie, podległemu w sprawach wojskowych naczelnikowi wojennemu. 
Upadek.
Rząd pragnąc zjednać stronników Ludwika Mierosławskiego, wydał dekret mianujący go jako "organizatora jeneralnego wojska polskiego poza granicami zaboru moskiewskiego". Mierosławski wykorzystał to, opublikował cyrkularz o swojej nominacji pomijając jednak określenie terytorialne zakresu swojej działalności. Jednocześnie na pogranicze Królestwa Polskiego i Galicji przybyli agenci z ramienia organizacji jeneralnej, konkurującej z władzami narodowymi. Stanisław Frankowski i Ignacy Chmieleński powoływali samodzielnie urzędników, wykorzystując blankiety z pieczęciami Rządu Narodowego. Dodatkowo, po aresztowaniu naczelnika miasta Warszawy, Józefa Piotrowskiego zagrożona dekonspiracją została stołeczna organizacja powstańcza. W zaistniałej sytuacji Dobrowolski wezwał Romualda Traugutta do utworzenia rządu w nowym składzie. 17 października powstał nowy Rząd Narodowy.

</doc>
<doc id="1247067" url="https://pl.wikipedia.org/wiki?curid=1247067" title="Natalija Biessmiertnowa">
Natalija Biessmiertnowa

Natalija Igoriewna Biessmiertnowa (ros. Наталия Игоревна Бессмертнова; ur. 19 lipca 1941 w Moskwie, zm. 19 lutego 2008 tamże) – radziecko-rosyjska primabalerina przez wiele lat związana z Baletem Bolszoj.
Życiorys.
Urodziła się w Moskwie 19 lipca 1941 roku jako córka lekarza Igora Biessmiertnowa i Antoniny z domu Pieszkowej (1920–2012). Miała młodszą siostrę Tatianę. We wczesnym dzieciństwie rozpoczęła treningi taneczne w moskiewskim pałacu Pionierów. W późniejszych latach uczyła się w Moskiewskiej Państwowej Akademii Choreografii. Jej nauczycielkami w tej uczelni były Marija Kożuchowa, Ludmiła Czerkasowa i Sofija Gołowkina. Biessmiertnowa ukończyła akademię z wyróżnieniem w 1961 roku. W 1963 roku dołączyła do Baletu Bolszoj, w którym w początkowych latach jej trenerką była Marina Siemionowa. Biessmiertnowa była primabaleriną Baletu Boszoj do 1988 roku, kiedy to przeszła na emeryturę, jednak okresowo występowała jeszcze do 1993 roku. W latach 1988–1995 i 2001–2003 pełniła funkcję pedagoga i wykładowcy w Teatrze Bolszoj.
Była żoną Jurija Grigorowicza, tancerza baletowego, choreografa, pedagoga i dyrektora artystycznego Teatru Bolszoj w latach 1964–1995. Nie miała dzieci.
Natalija Biessmiertnowa zmarła w Moskwie 19 lutego 2008 roku – przed śmiercią miała problemy z nerkami. Została pochowana na Cmentarzu Nowodziewiczym w Moskwie (kwatera nr 10). 

</doc>
<doc id="1247068" url="https://pl.wikipedia.org/wiki?curid=1247068" title="Rdest nadbrzeżny">
Rdest nadbrzeżny

Rdest nadbrzeżny ("Polygonum oxyspermum" C.A. Meyer &amp; Bunge ex Ledeb.) – gatunek rośliny z rodziny rdestowatych ("Polygonaceae" Juss.). Występuje w Europie i na wschodnich obszarach Ameryki Północnej. W Polsce uznany za gatunek wymarły. Rósł na kilku stanowiskach na wybrzeżu.
Biologia i ekologia.
Roślina jednoroczna. Rośnie na plażach. Kwitnie od lipca do września. Gatunek charakterystyczny klasy "Cakiletea maritimae".
Zmienność.
Wyróżnia się 3 podgatunki:
Zagrożenia.
Roślina umieszczona na Czerwonej liście roślin i grzybów Polski (2006) w grupie gatunków wymarłych i zaginionych (kategoria zagrożenia Ex).

</doc>
<doc id="1247074" url="https://pl.wikipedia.org/wiki?curid=1247074" title="Milan Osterc">
Milan Osterc

Milan „Miki” Osterc (ur. 4 lipca 1975 w Murskiej Sobocie) – słoweński piłkarz grający na pozycji napastnika.
W karierze występował w kilku ligach (m.in. w tureckiej, 2 lidze hiszpańskiej i izraelskiej), często zmieniając kluby. Najlepszym okresem w karierze Osterca były lata 2000–2002, w których uczestniczył z reprezentacji Słowenii w Euro 2000 oraz Mistrzostwa Świata 2002. W karierze klubowej Osterc miał znakomity sezon 2001/2002, w którym dotarł z Hapoelem Tel Awiw do ćwierćfinału Pucharu UEFA, strzelając 7 bramek w tych rozrywkach.
W reprezentacji Słowenii w latach 1997–2002 wystąpił 44 razy, strzelając 8 bramek.

</doc>
<doc id="1247077" url="https://pl.wikipedia.org/wiki?curid=1247077" title="Parafia Wniebowzięcia Najświętszej Maryi Panny w Lubawce">
Parafia Wniebowzięcia Najświętszej Maryi Panny w Lubawce

Parafia Wniebowzięcia Najświętszej Maryi Panny w Lubawce – parafia rzymskokatolicka w Lubawce, w dekanacie Kamienna Góra Zachód w diecezji legnickiej. Proboszczem parafii od 2023 r. jest ks. Tomasz Aszurkiewicz.
Historia.
Powstanie parafii datowane jest na rok 1301, zaś pierwsze wzmianki o kościele pochodzą z roku 1292. Pierwszy kościół wybudowano tu ok. 1300 r., obecny, barokowy pochodzi z 1609–1615. W 1735 r. dano nowe sklepienie i absydę. Miasto należało do 1810 r. do opactwa w Krzeszowie. Lubawka stanowiła silny ośrodek katolików. W pierwszych latach XX w. w Lubawce było więcej katolików niż w Kamiennej Górze.
Do parafii należą wierni z miasta Lubawka, oraz z wsi: Bukówka, Błażkowa, Szczepanów i Stara Białka. Parafia zarządza czterema kościołami – Wniebowzięcia NMP w Lubawce, św. Anny w Lubawce, św. Krzysztofa na Podlesiu (Ulanowice) oraz św. Mateusza w Starej Białce. Ponadto do dyspozycji ma kaplicę w Błażkowej.
Odpust.
Z uwagi na małą odległość od Sanktuarium w Krzeszowie, gdzie mają miejsce doroczne obchody "Wielkiego Odpustu Krzeszowskiego" w Uroczystość Wniebowzięcia NMP (15 sierpnia), biskup legnicki Tadeusz Rybak zdecydował o przeniesieniu odpustu parafialnego w Lubawce z wyżej wymienionego dnia, na dzień 24 maja – wspomnienie NMP Wspomożenia Wiernych.
Cmentarz.
Na terenie parafii znajduje się Cmentarz Komunalny z kaplicą cmentarną, którymi zarządza Zakład Gospodarki Miejskiej w Lubawce. Pod zarządem parafii znajduje się mały, parafialny cmentarz w Starej Białce, znajdujący się blisko kościoła, otoczony przez kamienny mur obronny z zachowanymi strzelnicami, rozdzielony bramą restaurowaną w 1884 r. Dawniej rolę kościoła cmentarnego pełniła świątynia pw. Świętej Anny, wokół której była zlokalizowana dawna nekropolia. 
Obszar parafii.
Miejscowości należące do parafii: Błażkowa, Bukówka, Lubawka, Szczepanów, Stara Białka.

</doc>
<doc id="1247078" url="https://pl.wikipedia.org/wiki?curid=1247078" title="Gleisdreieck (stacja metra)">
Gleisdreieck (stacja metra)

Gleisdreieck (dosł.: trójkąt torowy) – stacja metra w Berlinie, w dzielnicy Kreuzberg, w okręgu administracyjnym Friedrichshain-Kreuzberg, na linii U1 i U2. Stacja została otwarta w 1902.
Dawniej w pobliżu stacji miało powstać przedłużenie autostrady federalnej A103 od skrzyżowania z ulicą Sachsendamm w kierunku północnym.

</doc>
<doc id="1247092" url="https://pl.wikipedia.org/wiki?curid=1247092" title="Sean Maher">
Sean Maher

Sean Maher (ur. 16 kwietnia 1975 w Pleasantville) – amerykański aktor, występował jako Simon Tam w serialu fantastycznonaukowym FOX "Firefly" (2002–2003).
Życiorys.
Wczesne lata.
Urodził się w Pleasantville, w stanie Nowy Jork jako syn Margaret i Josepha Maherów. Uczęszczał do Byram Hills High School w Armonk, w stanie Nowy Jork wraz z aktorami Eddie Cahillem i Eyalem Podellem. W 1997 ukończył studia na wydziale dramatu Uniwersytetu Nowojorskiego.
Kariera.
Wystąpił w dwóch produkcjach scenicznych: "Bezpłodna" ("Yerma") autorstwa Federico Garcíi Lorci i "Chodźmy w las!" ("Into The Woods") Stephena Sondheima.
Po raz pierwszy pojawił się na ekranie w serialu "Ryan Caulfield: Jeden rok" ("Ryan Caulfield: Year One", 1999) jako tytułowy rekrutujący oficer policji. Potem zagrał w serialach: "Ich Pięcioro" ("Party of Five", 2000) w roli Adama Matthewsa, Fox "Ulica/Ka$a" ("The $treet", 2000-2001) i CBS "" ("CSI: Miami", 2003).
Zagrał postać Brian Piccolo, zawodnika drużyny futbolu amerykańskiego w remake’u telewizyjnym biograficznym dramacie sportowym ABC "Piosenka Briana" ("Brian's Song", 2001) u boku Mekhi Phifera. W dramacie telewizyjnym FOX "Skok do wody" ("The Dive From Clausen's Pier", 2005) wystąpił jako Kilroy, nowa miłość bohaterki granej przez Michelle Trachtenberg.
Życie prywatne.
W 2011 ujawnił się jako osoba homoseksualna. W 2016 zawarł związek małżeński z Paulem, z którym zaadaptował córkę Sophię Rose (ur. 2007) i syna Liama Xaviera (ur. 2010).

</doc>
<doc id="1247094" url="https://pl.wikipedia.org/wiki?curid=1247094" title="Tunel Kaskadowy">
Tunel Kaskadowy



</doc>
<doc id="1247100" url="https://pl.wikipedia.org/wiki?curid=1247100" title="Olpe (Nadrenia Północna-Westfalia)">
Olpe (Nadrenia Północna-Westfalia)

Olpe − miasto powiatowe w Niemczech, w kraju związkowym Nadrenia Północna-Westfalia, siedziba powiatu Olpe. W 2010 roku liczyło 25 409 mieszkańców. Ośrodek przemysłowy i turystyczny.

</doc>
<doc id="1247102" url="https://pl.wikipedia.org/wiki?curid=1247102" title="Cascade Tunnel">
Cascade Tunnel



</doc>
<doc id="1247103" url="https://pl.wikipedia.org/wiki?curid=1247103" title="Rząd Edwarda Heatha">
Rząd Edwarda Heatha

Rząd Partii Konserwatywnej pod przewodnictwem Edwarda Heatha powstał po wyborach w czerwcu 1970 r. i przetrwał do marca 1974 r.

</doc>
<doc id="1247105" url="https://pl.wikipedia.org/wiki?curid=1247105" title="Nollendorfplatz (stacja metra)">
Nollendorfplatz (stacja metra)

Nollendorfplatz – stacja metra w Berlinie, w dzielnicy Schöneberg, w okręgu administracyjnym Tempelhof-Schöneberg, na skrzyżowaniu linii U1, U2, U3 i U4. Stacja została otwarta w 1902.

</doc>
<doc id="1247107" url="https://pl.wikipedia.org/wiki?curid=1247107" title="Sten Suvio">
Sten Suvio

Sten Suvio (ur. 25 listopada 1911 w Hannila zm. 19 października 1988 w Helsinkach) – fiński bokser, złoty medalista letnich igrzysk olimpijskich w Berlinie w kategorii półśredniej. W finale pokonał Michaela Muracha.
Linki zewnętrzne.
Biogram boksera na boxrec com

</doc>
<doc id="1247109" url="https://pl.wikipedia.org/wiki?curid=1247109" title="Mark Hateley">
Mark Hateley

Mark Wayne Hateley (ur. 7 listopada 1961 w Wallasey) – angielski piłkarz. Grał najczęściej na pozycji środkowego napastnika. Jego synem jest piłkarz Tom Hateley, a ojcem piłkarz m.in. Chelsea i Liverpoolu – Tony Hateley.
Kariera klubowa.
Hateley swoją karierę rozpoczął w roku 1978 w klubie Coventry City. W roku 1980 został wypożyczony do Detroit Express. W Coventry City Hateley grał aż do 1983 roku. Po 5 latach gry w klubie z Coventry Hateley przeszedł do Portsmouth F.C. Grał w nim tylko przez rok. Następnie Hateley przeszedł do A.C. Milanu. Grał w nim do roku 1987. Po prawie trzech latach gry w Milanie Hateley przeszedł do AS Monaco, w którym grał tak samo jak w klubie z Mediolanu przez prawie trzy lata aż do roku 1990. Później Hateley przeszedł do Rangers F.C. Tak samo jak w Coventry City Hateley grał w nim przez 5 lat. Potem w 1995 roku Hateley przeszedł do Queens Park Rangers F.C. W roku 1996 QPR wypożyczyło Hateleya do Leeds United. Po grze w QPR Hateley powrócił do Rangers F.C. Przedostatnim klubie w karierze Hateleya było Hull City. Przeszedł do niego w roku 1997 i grał w nim przez rok. Hateley swoją karierę zakończył w Ross County.
Kariera reprezentacyjna.
W reprezentacji Anglii Hateley zadebiutował w roku 1984. Grał w niej aż do 1992 roku. Zaliczył w niej 32 mecze strzelając przy tym 8 bramek. Występował także na Mistrzostwach Świata w Piłce Nożnej w 1986 r. Wcześniej w latach 1981–1984 grał w reprezentacji Anglii do lat 21. W niej rozegrał 10 meczów i podobnie jak w kadrze A strzelił 8 bramek.

</doc>
<doc id="1247111" url="https://pl.wikipedia.org/wiki?curid=1247111" title="Okręg wyborczy Finchley">
Okręg wyborczy Finchley

Okręg wyborczy Finchley powstał w 1918 r. i wysyłał do brytyjskiej Izby Gmin jednego deputowanego. Okręg obejmował miasto Finchley w hrabstwie Middlesex. Okręg został zlikwidowany w 1997 r.

</doc>
<doc id="1247112" url="https://pl.wikipedia.org/wiki?curid=1247112" title="Essam El Gindy">
Essam El Gindy

Essam El Gindy (ur. 14 lipca 1966 w Kairze) – egipski szachista i trener szachowy ("FIDE Trainer" od 2013), arcymistrz od 2008 roku. Do końca 2000 r. występował jako Mohamed Esam Ahmed Nagib.
Kariera szachowa.
Pierwszy znaczący sukces odniósł w 1996 r., zwyciężając (wspólnie z Fouadem El Taherem) w otwartym turnieju w Kairze. W następnym roku podzielił II m. (za Klausem Bischoffem, wspólnie z Anatolijem Wajserem i Manuelem Apicellą) w Tunisie. W 1998 r. zwyciężył w turnieju strefowym w Tancie i zdobył awans do pucharowego turnieju o mistrzostwo świata, który rozegrany został w 1999 r. w Las Vegas (w I rundzie przegrał z Ulfem Anderssonem). W 2002 r. zdobył tytuł indywidualnego mistrza Egiptu. W 2003 r. odniósł największe sukcesy w karierze: samodzielnie triumfował w mistrzostwach państw arabskich i w mistrzostwach Afryki oraz podzielił I m. (wspólnie z Edvinsem Kengisem i Spartakiem Wysoczinem) w turnieju "Golden Cleopatra" w Kairze. W 2004 r. po raz drugi w karierze wystąpił w turnieju o mistrzostwo świata, ponownie odpadając w I rundzie (po porażce z Aleksiejem Aleksandrowem). W 2007 r. zajął III m. w mistrzostwach Afryki i zdobył awans do turnieju o Puchar Świata w Chanty-Mansyjsku, ulegając w I rundzie Rusłanowi Ponomariowowi. Zdobył również w tytuł wicemistrza krajów arabskich (za Basheerem Al Qudaimim). W 2008 r. zwyciężył w kołowym turnieju w Ałuszcie.
Wielokrotnie reprezentował Egipt w turniejach drużynowych, m.in.:
Najwyższy ranking w dotychczasowej karierze osiągnął 1 października 2008 r., z wynikiem 2527 punktów zajmował wówczas 3. miejsce wśród egipskich szachistów.

</doc>
<doc id="1247113" url="https://pl.wikipedia.org/wiki?curid=1247113" title="Dejan Nemec">
Dejan Nemec

Dejan Nemec (ur. 1 marca 1977 w Murskiej Sobocie) – słoweński piłkarz grający na pozycji bramkarza.
Nemec grał w NK Mura (1995–2000) i Club Brugge (2000–2004). Potem występował w NK Domžale. W reprezentacji Słowenii wystąpił jeden raz w 2002 roku.
Był rezerwowym bramkarzem podczas mistrzostw Europy w 2000 roku oraz mistrzostw świata w 2002 roku.

</doc>
<doc id="1247122" url="https://pl.wikipedia.org/wiki?curid=1247122" title="Jerzy Wojciechowski (szpadzista)">
Jerzy Wojciechowski (szpadzista)

Jerzy Wojciechowski (ur. 20 stycznia 1938 w Radomiu) – polski szpadzista, mistrz i wicemistrz świata juniorów w szpadzie.
Życiorys.
W latach 1951–1960 był zawodnikiem Kolejarza Wrocław, w latach 1961–1965 LPŻ Wrocław. Jego największymi sukcesami w karierze było indywidualne mistrzostwo (1957) i wicemistrzostwo (1956) świata juniorów w szpadzie oraz drużynowe wicemistrzostwo Letniej Uniwersjady w 1959. W 1958 został mistrzem Polski seniorów w turnieju drużynowym, w 1955 zdobył drużynowo brązowy medal MP.

</doc>
<doc id="1247126" url="https://pl.wikipedia.org/wiki?curid=1247126" title="Derek B">
Derek B

Derek B, właśc. Derek Bowland (ur. 15 stycznia 1965 w Londynie, zm. 15 listopada 2009 tamże) – brytyjski raper.
Wychował się na muzyce The Who, jak również na bardziej konwencjonalnym murzyńskim brzmieniu Arethy Franklin, Ala Greena czy Boba Marleya. Karierę zaczynał w wieku 15 lat jako DJ objazdowej grupy obsługującej londyńskie kluby. Zanim założył własną rozgłośnię WBLS, pracował dla pirackich stacji radiowych KISS FM i LWR. W 1987 r. znudzony rolą DJ-a, podjął pracę w wytwórni Music Of Life. Razem z Simonem Harrisem (rzekomym mistrzem świata w yo-yo) zawarł kontrakty z kilkoma znakomitymi wczesnymi artystami hiphopowymi z Wielkiej Brytanii (m.in. Overlord X, MC Duke, Hijack, The She Rockers i Demon Boyz). Później zaczął nagrywać dla wytwórni własny materiał. Odwiedzając rodzinę w Nowym Jorku, Derek poznał DJ-a Mister Magica, który przedstawił jego nagranie firmie Profile, zapewniając mu tym samym kontrakt licencyjny w USA.
Debiutancki singiel Dereka, "Rock The Beat", jak i kolejny, "Get Down" (w którym Derek B. pojawił się pod pseudonimem EZQ), odniosły sukces. Hip-hop w jego wykonaniu brzmiał trochę niezgrabnie w porównaniu z naturalnym nowojorskim brzmieniem, przez co megalomańskie teksty zdawały się jeszcze zabawniejsze: "Godzinami robiliśmy jedno i to samo/Zaraz potem pod prysznic, bo było nam za mało/Jeszcze przed wyjściem szepnęła mi do uszka/Tylko z tobą chcę znów pójść do łóżka" ("We kept on goin' for hours and hours/Straight after to the bathroom for a shower/Just before leaving she held me close and said/I think you're the greatest thing in bed"- "Get Down"). W 1988 r. znalazł się na brytyjskich listach przebojów z nagraniem "Goodgroove" i zyskał nagły rozgłos, biorąc nawet udział, jako jedyny raper, w koncercie Free Mandela na stadionie Wembley.
Późniejszy sukces przyniosły mu jeszcze przeboje "Bad Young Brother*' i „We've Got The Juice", nagrane dla własnej firmy Tuff Audio, którą zajmowała się wytwórnia Phonogram. Współpraca między firmami załamała się jednak, kiedy Derek podjął próbę zaostrzenia swego brzmienia. Kolejne krótkotrwałe umowy z licznymi wytwórniami nie przyniosły niczego konkretnego, chociaż współpracując z SBK pisał piosenki dla Vanilli Ice'a, który firmował je własnym nazwiskiem.
Album:
"Bullet From A Gun"' (Tuff Audio 1988).

</doc>
<doc id="1247128" url="https://pl.wikipedia.org/wiki?curid=1247128" title="John Connelly">
John Connelly



</doc>
<doc id="1247130" url="https://pl.wikipedia.org/wiki?curid=1247130" title="Park Narodowy Góry Cooka">
Park Narodowy Góry Cooka

Park Narodowy Góry Cooka (ang. "Aoraki/Mount Cook National Park") – jeden z czternastu parków narodowych w Nowej Zelandii. Zlokalizowany jest w centralnej części Wyspy Południowej w Alpach Południowych i zajmuje powierzchnię 707 km². Został utworzony w 1953 roku. Tak jak pozostałe parki narodowe w Nowej Zelandii, jest zarządzany przez Department of Conservation. Należy do grupy Te Wāhipounamu – czterech nowozelandzkich parków narodowych wpisanych razem na listę światowego dziedzictwa UNESCO.
Geografia.
Na terenie parku znajduje się 19 szczytów o wysokości przekraczającej 3000 m n.p.m., w tym Góra Cooka, najwyższy szczyt Nowej Zelandii, od którego pochodzi nazwa parku. 40% powierzchni parku zajmują lodowce, wśród nich Lodowiec Tasmana, który jest największym powierzchnią i najdłuższym lodowcem Nowej Zelandii.
Flora.
W parku właściwie nie występują lasy, jest natomiast bogaty w roślinność alpejską. Można tu spotkać ponad 300 gatunków roślin, w tym kilka gatunków jaskrów. Najbardziej znany z nich to "Ranunculus lyalli", największy gatunek jaskra na świecie. W języku angielskim poprawna nazwa to "Mount Cook Buttercup" lub "Mountain Buttercup" (czyli jaskier Góry Cooka), jednak czasem niepoprawnie nazywany jest "Mount Cook Lily" (czyli lilia Góry Cooka).
Fauna.
Na terenie parku występuje około 40 gatunków ptaków, w tym rzadka papuga kea i sokół nowozelandzki. Oprócz tego, można spotkać wiele gatunków owadów (ważki, motyle, ćmy) oraz rzadko występujące gekony z gatunku Naultinus gemmeus.

</doc>
<doc id="1247133" url="https://pl.wikipedia.org/wiki?curid=1247133" title="Charakterystyka promieniowania anteny">
Charakterystyka promieniowania anteny

Charakterystyka promieniowania – najważniejszy obok kąta połowy mocy, kierunkowości i zysku energetycznego parametr anteny.
Ukazuje w sposób graficzny na wykresie trójwymiarowym zdolność wypromieniowywania energii przez antenę w różnych kierunkach, definiowana jako rozkład pola EM na powierzchni kuli posiadającej bardzo duży promień, równy strefie promieniowania. Środek tej kuli znajduje się w tym samym miejscu co środek anteny. Dlatego też charakterystyka promieniowania nie zależy od oddalenia od anteny, tylko od kątów formula_1 i formula_2
Charakterystyką w płaszczyźnie formula_3 nazywamy charakterystykę w płaszczyźnie wektora formula_4 czyli formula_5 (zależy ona od formula_6), natomiast charakterystyką w płaszczyźnie formula_7 nazywamy charakterystykę zdjętą w płaszczyźnie wektora formula_8 zawierającej środek anteny (zależy ona od formula_1).
Charakterystyka promieniowania odzwierciedla przede wszystkim amplitudę natężenia pola elektrycznego w [V/m].
Aby móc porównywać charakterystyki promieniowania anten, stosuje się unormowaną charakterystykę promieniowania definiowaną wzorem:
Czasami można spotkać się z przedstawieniem charakterystyki promieniowania za pomocą powierzchniowej gęstości mocy definiowanej zależnością:
Listki charakterystyki promieniowania anteny.
W większości anten promieniowanie jej poszczególnych elementów powoduje interferencje pod różnymi kątami. Wynikiem tego jest zerowe promieniowanie na pewnych kierunkach, gdzie fale radiowe z różnych części nadchodzą w przeciwfazie, oraz maksima promieniowania na innych kierunkach, gdzie fale radiowe nadchodzą w fazie. Dlatego wykres promieniowania większości anten daje wzór maksimów, czyli tak zwanych listków (wiązek) pod różnymi kątami, rozdzielonych „zerami”, w których promieniowanie zbliża się do zera. Im większa jest antena w porównaniu do długości fali, tym więcej będzie miała listków. W antenie kierunkowej, gdzie celem jest skierowanie fal radiowych w jednym konkretnym kierunku, listek na tym kierunku jest większy niż inne i zwany jest wówczas listkiem głównym. Oś promieniowania maksymalnego, przechodząca przez środek listka głównego, jest zwana "osią wiązki" lub "osią optyczną anteny". Inne listki, reprezentujące promieniowanie niepożądane w innych kierunkach są zwane listkami bocznymi. Listek boczny o kierunku przeciwnym (180°) do listka głównego jest zwany listkiem wstecznym.

</doc>
<doc id="1247134" url="https://pl.wikipedia.org/wiki?curid=1247134" title="Wiktoryn Bythner">
Wiktoryn Bythner

Wiktoryn Bythner, Victorinus Bythner (ur. ok. 1605 w Głębowicach koło Wadowic, zm. ok. 1670 w Kornwalii), polski hebraista, gramatyk, wykładowca Oksfordu, lekarz.
Pochodził z małopolskiej rodziny protestanckiej o korzeniach niemieckich, był synem Bartłomieja, seniora Kościoła ewangelicko-reformowanego w Małopolsce, młodszym bratem Jana, również duchownego, wybitnego teologa Jednoty polskiej. Od 1629 studiował na uniwersytecie we Frankfurcie nad Odrą, w latach 1631–1633 — uzyskawszy stypendium synodu kalwińskiego — kształcił się w Lejdzie. W 1635 przeniósł się do Anglii, obejmując posadę wykładowcy języka hebrajskiego w kolegium "Christ Church" uniwersytetu w Oksfordzie. W 1643, po wybuchu wojny domowej w Anglii i zajęciu Oksfordu przez wojska króla Karola I, Bythner przeniósł się do Cambridge, a następnie do Londynu.
W 1651 powrócił do Oksfordu na zajmowaną uprzednio posadę wykładowcy. Po kilkunastu latach (około 1664) przeniósł się na stałe do Kornwalii, gdzie prowadził praktykę lekarską. Wydał po łacinie kilka dzieł, z których próbę czasu przetrwały zwłaszcza gramatyka języka hebrajskiego z 1638 oraz "Psałterz Dawida" z 1645, wznawiane jeszcze w XIX wieku.

</doc>
<doc id="1247137" url="https://pl.wikipedia.org/wiki?curid=1247137" title="Roger Michelot">
Roger Michelot

Roger Michelot (ur. 8 czerwca 1912 w Saint-Dizier, zm. 19 marca 1993 w Tulon) – były francuski bokser, złoty medalista letnich igrzysk olimpijskich w Berlinie w kategorii półciężkiej. W finale pokonał Richarda Vogta.

</doc>
<doc id="1247138" url="https://pl.wikipedia.org/wiki?curid=1247138" title="Skala Jakości Obrazu">
Skala Jakości Obrazu



</doc>
<doc id="1247140" url="https://pl.wikipedia.org/wiki?curid=1247140" title="Arnold Bennett">
Arnold Bennett

Arnold Bennett (ur. 27 maja 1867, zm. 27 marca 1931) – angielski pisarz. Autor naturalistycznych powieści opisujących codzienne życie mieszczańskiej prowincji.
Życiorys.
Pochodził z rodziny prawnika (solicitora). Był najstarszym z dziewięciorga dzieci. Ukończył szkołę w Newcastle-under-Lyme. Potem pracował w biurze ojca. W 1889 przeniósł się do Londynu. Gdy ojciec zmarł, wyjechał do Francji i w 1903 zamieszkał w Paryżu. W 1907 ożenił się z francuską aktorką Marguerite Soulié. Małżeństwo zakończyło się separacją w 1921. Po rozstaniu z małżonką związał się z kolejną aktorką Dorothy Cheston, z którą miał córkę Virginię, urodzoną w 1926. Zmarł na tyfus. Jego prochy zostały złożone na Burslem cemetery.
Twórczość.
Pisał utwory narracyjne i teksty krytyczne. Jest autorem trzydziestu powieści. Tworzył też dzienniki ("The Journals of Arnold Bennett, 1896–1928", wyd. 1932–33).

</doc>
<doc id="1247152" url="https://pl.wikipedia.org/wiki?curid=1247152" title="Transformacja falkowa">
Transformacja falkowa

Transformacja falkowa – przekształcenie podobne do transformacji Fouriera. Oba przekształcenia opierają się na wykorzystaniu operacji iloczynu skalarnego badanego sygnału "s(t)" i pozostałej części, zwanej "jądrem przekształcenia”. Główna różnica między tymi przekształceniami to właśnie owo jądro.
Wstęp.
Transformacja Fouriera jako jądro wykorzystuje funkcje sinusoidalne, czyli każda funkcja reprezentuje stale jedną wybraną częstotliwość. W przypadku transformacji falkowej jądrem jest funkcja (zwana falką) spełniająca wymagania analizy czasowo-częstotliwościowej. Widmowa analiza falek pokazuje, że zawierają one częstotliwości należące do pewnego pasma (ściśle w przypadku falek Mayera lub tylko praktycznie jak w przypadku falek Daubechies). Istnieje nieskończenie wiele falek, zatem jest nieskończenie wiele transformacji falkowych w odróżnieniu od jednoznacznie zdefiniowanego jądra transformacji Fouriera. Jądro transformacji falkowej na ogół jest oznaczane literą Ψ. Jądro to jest zarówno funkcją czasu t jak i parametru skali "a" oraz parametru przesunięcia "b". Parametr "a" przesuwa widmo falki w dziedzinie częstotliwości a parametr "b" przesuwa falkę w dziedzinie czasu. Dzięki temu możliwa jest analiza czaso-zmiennego rozkładu częstotliwości.
Klasyczna transformacja Fouriera zapewnia idealną lokalizację w dziedzinie częstotliwości, ale brakuje lokalizacji w dziedzinie czasu. Wynika to z własności funkcji sinus i kosinus. Ich nośniki w dziedzinie częstotliwości są punktami, a w dziedzinie czasu są nieograniczone. Ponieważ nośniki falek jak i ich widm nie są punktowe, analiza przy pomocy transformacji falkowej nie posiada idealnej rozdzielczości, ani w dziedzinie czasu, ani w dziedzinie częstotliwości. Dzieje się tak dlatego, że jądro przekształcenia (czyli funkcja Ψ) nie reprezentuje nieskończenie wąskiego przedziału. Nośnik falki może być zwarty w dziedzinie czasu (np. dla falek Daubechies), albo jeśli tej własności nie posiada, to wartości falki są znikomo małe poza pewnym skończonym przedziałem czasu. W pierwszym przypadku, zgodnie z zasadą nieoznaczoności Heisenberga, widmo co prawda ma nośnik nieograniczony, ale wartości widma poza pewnym przedziałem w dziedzinie częstotliwości są tak małe, że można uznać je za pomijalne w analizie częstotliwościowej. W drugim przypadku widmo może mieć nośnik zwarty (np. falki Meyera) albo wartości widma można uznać za pomijanie małe, poza pewnym przedziałem częstotliwości. Transformacja falkowa służy więc do analizy sygnałów niestacjonarnych, ponieważ dostarcza informacji o czasowo-częstotliwościowych zmianach sygnałów. Jest alternatywnym narzędziem do krótko-czasowej transformacji Fouriera.
Definicja.
Transformacja falkowa dla sygnałów analogowych (ciągłych) jest przekształceniem całkowym
gdzie:
Parametr skali.
Jest to parametr, który decyduje o tym, jaką pseudoczęstotliwość reprezentuje falka. Przyjmuje wartości większe od zera, które są odwrotnie proporcjonalne do pseudoczęstotliwości falki, czyli wraz ze wzrostem współczynnika "a" pseudoczęstotliwość falki maleje, a przebieg zmian jest wolniejszy. Ilustruje to rysunek poniżej.
Współczynnik występujący przed całką, czyli: formula_7 odpowiedzialny jest za normalizację falki. Na przedstawionym rysunku falka najbardziej "ściśnięta" jest najwyższa, natomiast w momencie gdy falka jest "rozciągana", zmniejsza się jej "wysokość". Proces normalizacji ma na celu utrzymanie stałej energii funkcji falkowej bez względu na skalę.
Parametr przesunięcia.
Parametr ten odpowiada za przesuwanie się funkcji falkowej wzdłuż badanego sygnału. Jak widać poniżej, wraz ze zmianą parametru "b", funkcja falki jest przesuwana wzdłuż osi czasu. Należy wspomnieć, że "b" może przyjmować wartości " &gt;0 " lub " &lt;0 ".
Wynik przekształcenia.
Wynikiem transformacji falkowej są współczynniki, których wartości są zależne od parametrów "a" i "b" oraz sygnału badanego "s(t)". Dla danych wartości "a" i "b" współczynnik jest miarą podobieństwa pomiędzy daną falką a wybranym fragmentem sygnału "s(t)". O ile wygodnie dla nas by było gdyby wartości otrzymane w wyniku analizy falkowej zawierały się w przedziale &lt;0,1&gt; (0 – sygnał krańcowo różny, niepodobny; 1 – sygnały identyczne), to w wyniku ciągłej transformacji falkowej (np. w pakiecie Matlab) otrzymujemy szereg współczynników, które wykraczają poza ten zakres przyjmując wartości np. z zakresu (-4, 4).
Przykład procedury obliczania współczynnika falkowego:
Zobacz też.
Transformacje:
Falki:

</doc>
<doc id="1247157" url="https://pl.wikipedia.org/wiki?curid=1247157" title="Test zgodności chi kwadrat">
Test zgodności chi kwadrat



</doc>
<doc id="1247158" url="https://pl.wikipedia.org/wiki?curid=1247158" title="Mike Zonneveld">
Mike Zonneveld

Mike Zonneveld (ur. 27 października 1980 w Lejdzie) – holenderski piłkarz grający na pozycji obrońcy.
Karierę zaczynał w Ajaksie Amsterdam. Nie wystąpił jednak w żadnym oficjalnym meczu, i w 1999 roku przeszedł do Go Ahead Eagles. W klubie tym spędził jeden sezon, po czym przeniósł się do NEC Nijmegen. Regularnie występował w pierwszej drużynie, podczas czterech lat gry w zespole zaliczył 74 występy. W 2004 roku podpisał kontrakt z NAC Breda, gdzie również często pojawiał się na boisku. Trzy lata później związał się 4-letnią umową z PSV Eindhoven. W 2009 roku wypożyczono go do FC Groningen. W 2010 roku przeszedł do AEL Limassol. W latach 2011–2013 grał w NAC Breda, w którym zakończył karierę.

</doc>
<doc id="1247163" url="https://pl.wikipedia.org/wiki?curid=1247163" title="Herb powiatu warszawski-zachodniego">
Herb powiatu warszawski-zachodniego



</doc>
<doc id="1247168" url="https://pl.wikipedia.org/wiki?curid=1247168" title="Henryk Biegeleisen">
Henryk Biegeleisen

Henryk Biegeleisen (ur. 24 października 1855 w Toustem, zm. 1 kwietnia 1934 we Lwowie) – polski etnograf i historyk literatury polskiej. Przedstawiciel pozytywistycznej metody filologicznej. Badacz literatury romantycznej, m.in. twórczości Teofila Lenartowicza. Autor cennych prac etnograficznych.
Życiorys.
Urodził się w żydowskiej rodzinie inteligenckiej, w rodzinie lekarza. Uczęszczał do szkół w Tarnopolu. W 1876 zdał egzamin dojrzałości w C. K. Gimnazjum w Brzeżanach. Studiował historię oraz historie literatury na Uniwersytecie Lwowskim. Debiutował w 1877 w „Sprawozdaniach” Towarzystwa Czytelni Akademickiej, której był działaczem. Następnie studiował w Monachium i Lipsku. Doktoryzował się w 1882. Po powrocie do Lwowa przez kilkadziesiąt lat pracował jako nauczyciel i dyrektor szkół. Jednocześnie prowadził badania naukowe i prace edytorskie.
Synowie:

</doc>
<doc id="1247173" url="https://pl.wikipedia.org/wiki?curid=1247173" title="Ott">
Ott

Ott – pseudonim angielskiego DJ-a, kompozytora i producenta muzycznego.
Ott współpracował z wieloma artystami i grupami muzycznymi, byli to: Brian Eno, The Orb, Youth, Shpongle, Killing Joke, Hallucinogen, Sinéad O’Connor, Embrace, Steve Hillage, System 7, Natacha Atlas i inni. Obecnie związany z wytwórnią Simona Posforda – Twisted Records. Artysta stał się bardziej popularny po wydaniu płyty "Hallucinogen – In Dub" w 2002 roku, która zawierała 6 zremiksowanych przez niego utworów Hallucinogena. W 2003 roku wydał swój pierwszy solowy album "Blumenkraft", w którym stworzył charakterystyczny styl łącząc elektroniczne dźwięki, dub i orientalne rytmy. 25 stycznia 2008 został wydany drugi album Otta – "Skylon". 15 marca 2011 roku ukazał się kolejny krążek, zatytułowany "Mir." Najnowszy album – "Fairchildren" – został wydany 11 sierpnia 2015 roku.

</doc>
<doc id="1247174" url="https://pl.wikipedia.org/wiki?curid=1247174" title="Peter Walker">
Peter Walker

Peter Edward Walker, baron Walker of Worcester, MBE (ur. 25 marca 1932, zm. 23 czerwca 2010 w Worcester), brytyjski polityk, członek Partii Konserwatywnej, minister w rządach Edwarda Heatha i Margaret Thatcher, założyciel Tory Reform Group.
Kariera.
Walker pochodził z hrabstwa Worcestershire. Wykształcenie odebrał w Latymer Upper School. W wieku 14 lat został przewodniczącym lokalnej gałęzi Młodych Konserwatystów. W 1961 r. został wybrany do Izby Gmin w wyborach uzupełniających w okręgu Worcester. W 1965 r. został członkiem gabinetu cieni Edwarda Heatha. Po zwycięstwie konserwatystów w wyborach 1970 r. został wpierw ministrem ds. budownictwa i samorządu lokalnego, a następnie ministrem środowiska. W 1972 r. został ministrem handlu i przemysłu. Po wyborczej porażce konserwatystów w wyborach 1974 r. Edward Heath odszedł ze stanowiska lidera partii (1975 r.). Zastąpiła go Margaret Thatcher. Walker zrezygnował wówczas z zasiadania w gabinecie cieni w geście sprzeciwu wobec socjalnej i ekonomicznej polityki pani Thatcher.
Pomimo takiej postawy, kiedy Partia Konserwatywna w 1979 r. doszła do władzy, Walker przyjął zaoferowane mu przez panią premier stanowisko ministra rolnictwa, rybołówstwa i żywności. W latach 1983–1987 był ministrem energii. W latach 1987–1990 był ministrem ds. Walii. Zrezygnował w 1990 r., na krótko przed rezygnacją Margaret Thatcher. W 1992 r. zrezygnował z ubiegania się o reelekcję. Został mianowany parem dożywotnim jako baron Walker of Worcester i zasiadał w Izbie Lordów.

</doc>
<doc id="1247175" url="https://pl.wikipedia.org/wiki?curid=1247175" title="Ńacunday">
Ńacunday



</doc>
<doc id="1247178" url="https://pl.wikipedia.org/wiki?curid=1247178" title="Grzegorz Brudko">
Grzegorz Brudko

Grzegorz Brudko, właśc. Mirosław Grzegorz Brudko (ur. 11 maja 1938 w Warszawie, zm. 10 stycznia 1996) – polski bandżysta, kompozytor, aranżer oraz autor tekstów piosenek.
Ukończył studia na Wydziale Architektury Politechniki Warszawskiej. Nie jest absolwentem żadnej szkoły muzycznej. Grę na banjo oraz techniki kompozytorskie opanował samodzielnie.
Kariera muzyczna.
Jako bandżysta zadebiutował już w czasie studiów, grając w jazzowych zespołach akademickich Medicus, Real Jazz Band oraz Beat back Step Jazz. Były to grupy specjalizujące się w muzyce dixielandowej.
Najbardziej kojarzony jest z grupą Hagaw, której był założycielem. Grał w niej na banjo, a także był kierownikiem muzycznym tego zespołu (1964–1979).
W 1979 roku miał poważną kontuzję ręki, wskutek czego musiał zrezygnować z kariery instrumentalnej. Nie rozstał się jednak z muzyką – nadal komponował i właśnie na tej twórczości się skoncentrował. Pisał dla zespołów, solistów oraz dla potrzeb filmu. Tworzył też aranżacje.
Współpracował stale z grupą Hagaw, a także z Krystyną Giżowską, Wojciechem Rajewskim i Andrzejem Rosiewiczem. Jest współautorem znanej piosenki "Samba wanna blues" oraz autorem tekstu piosenki "My tańczymy jak brat z siostrą" (wykonywanych przez Andrzeja Rosiewicza).

</doc>
<doc id="1247179" url="https://pl.wikipedia.org/wiki?curid=1247179" title="Polystichum">
Polystichum



</doc>
<doc id="1247181" url="https://pl.wikipedia.org/wiki?curid=1247181" title="Ad-Dakahlija">
Ad-Dakahlija



</doc>
<doc id="1247182" url="https://pl.wikipedia.org/wiki?curid=1247182" title="Dan Nelson">
Dan Nelson

Dan Nelson – amerykański wokalista thrashmetalowy z Nowego Jorku, następca Joeya Belladonny w zespole Anthrax. Po odejściu Belladony w styczniu 2007 po rocznych poszukiwaniach zespół znalazł nowego wokalistę.
Dan Nelson grał poprzednio z amerykańskimi zespołami Dicipline i Devilsize na Long Island. W 2002 poznał Roba Caggiano, gdy grał w zespole Unbroken. Musiał zrezygnować z grania z uwagi na poważną operację serca jego żony i po powrocie skontaktował się z Robem, który uznał, że Dan pasuje do zespołu. Dan był wielkim fanem głosu Belladonny już w wieku 9 lat.
Jest kolekcjonerem komiksów i fanem hokejowej drużyny NY Rangers.

</doc>
<doc id="1247184" url="https://pl.wikipedia.org/wiki?curid=1247184" title="Blumenkraft">
Blumenkraft

Blumenkraft – pierwszy solowy album Otta, wydany 13 maja 2003 roku przez Twisted Records.

</doc>
<doc id="1247185" url="https://pl.wikipedia.org/wiki?curid=1247185" title="Czuha (ujednoznacznienie)">
Czuha (ujednoznacznienie)

Zobacz też:

</doc>
<doc id="1247186" url="https://pl.wikipedia.org/wiki?curid=1247186" title="Al-Gharbija">
Al-Gharbija



</doc>
<doc id="1247187" url="https://pl.wikipedia.org/wiki?curid=1247187" title="Al-Kaljubija">
Al-Kaljubija



</doc>
<doc id="1247188" url="https://pl.wikipedia.org/wiki?curid=1247188" title="Jezioro Mielnica">
Jezioro Mielnica



</doc>
<doc id="1247189" url="https://pl.wikipedia.org/wiki?curid=1247189" title="Al-Minufija">
Al-Minufija



</doc>
<doc id="1247190" url="https://pl.wikipedia.org/wiki?curid=1247190" title="Jezioro Miłachowo">
Jezioro Miłachowo



</doc>
<doc id="1247191" url="https://pl.wikipedia.org/wiki?curid=1247191" title="Asz-Szarkija">
Asz-Szarkija



</doc>
<doc id="1247192" url="https://pl.wikipedia.org/wiki?curid=1247192" title="Skylon (album)">
Skylon (album)

Skylon – drugi studyjny album Otta, został wydany 25 stycznia 2008 roku przez Twisted Records. Okładkę albumu zaprojektował artysta, grafik Matei Apostolescu.

</doc>
<doc id="1247193" url="https://pl.wikipedia.org/wiki?curid=1247193" title="Funambulus palmarum">
Funambulus palmarum



</doc>
<doc id="1247194" url="https://pl.wikipedia.org/wiki?curid=1247194" title="Jezioro Osowo Duże">
Jezioro Osowo Duże



</doc>
<doc id="1247207" url="https://pl.wikipedia.org/wiki?curid=1247207" title="Jezioro Osty">
Jezioro Osty



</doc>
<doc id="1247208" url="https://pl.wikipedia.org/wiki?curid=1247208" title="Jezioro Osuszyno (powiat kościerski)">
Jezioro Osuszyno (powiat kościerski)



</doc>
<doc id="1247209" url="https://pl.wikipedia.org/wiki?curid=1247209" title="Jezioro Parszczenica">
Jezioro Parszczenica



</doc>
<doc id="1247220" url="https://pl.wikipedia.org/wiki?curid=1247220" title="Jezioro Prądzono">
Jezioro Prądzono



</doc>
<doc id="1247221" url="https://pl.wikipedia.org/wiki?curid=1247221" title="Jezioro Płocice">
Jezioro Płocice



</doc>
<doc id="1247222" url="https://pl.wikipedia.org/wiki?curid=1247222" title="Jezioro Płęsno">
Jezioro Płęsno



</doc>
<doc id="1247223" url="https://pl.wikipedia.org/wiki?curid=1247223" title="Jezioro Rzuno">
Jezioro Rzuno



</doc>
<doc id="1247226" url="https://pl.wikipedia.org/wiki?curid=1247226" title="Jezioro Schodno">
Jezioro Schodno



</doc>
<doc id="1247229" url="https://pl.wikipedia.org/wiki?curid=1247229" title="Jezioro Sominko">
Jezioro Sominko



</doc>
<doc id="1247230" url="https://pl.wikipedia.org/wiki?curid=1247230" title="Jezioro Strupino">
Jezioro Strupino



</doc>
<doc id="1247231" url="https://pl.wikipedia.org/wiki?curid=1247231" title="Benha">
Benha



</doc>
<doc id="1247233" url="https://pl.wikipedia.org/wiki?curid=1247233" title="Obwodnice Krakowa">
Obwodnice Krakowa

Obwodnice Krakowa – historyczne, współczesne, jak i projektowane ciągi ulic i dróg pierścieniowo otaczających centrum Krakowa. Stanowią one zespół czterech koncentrycznych obwodnic miasta.
Obecnie jedynie obwodnice I i II są w całości domknięte. Projekt wszystkich czterech obwodnic uznawany jest za koncepcyjnie wzorowy, gdyż docelowo będzie służył całemu miastu.
I obwodnica.
Mianem pierwszej obwodnicy określa się w Krakowie ciąg ulic otaczających Stare Miasto wzdłuż plant. Ruch na obszarze wewnątrz pierwszej obwodnicy jest wysoce ograniczony – uprawnionymi do wjazdu są tu jedynie mieszkańcy, służby miejskie oraz w ograniczonym zakresie zaopatrzenie sklepów. Również sama obwodnica charakteryzuje się licznymi ograniczeniami ruchu, głównie tranzytowego, a w planach miasta jest dodatkowe zaostrzenie tych ograniczeń. Wzdłuż większości ulic obwodnicy poprowadzone są liczne linie tramwajowe, a także autobusowe, usprawniające komunikację w tym miejscu.
Obwodnica ta, podobnie jak krakowskie planty, powstała w miejscu dawnych murów obronnych miasta i przylegających do nich fos.
Wykaz ulic.
Wykaz ulic składających się na pierwszą obwodnicę (zgodnie z kierunkiem ruchu wskazówek zegara):
II obwodnica.
Druga obwodnica Krakowa otacza przede wszystkim większość dzielnicy I Stare Miasto, ale także stare Podgórze oraz częściowo Grzegórzki. Jej najbardziej charakterystycznym odcinkiem są Aleje Trzech Wieszczów. Stanowi ona podstawową arterię komunikacyjną w centrum miasta, będąc jednocześnie jedyną w pełni przejezdną obwodnicą. Domknięcie jej miało miejsce w grudniu 2004 r. wraz z otwarciem ul. Wita Stwosza obok Krakowskiego Centrum Komunikacyjnego. Składa się ona z ciągu ulic co najmniej dwupasmowych, często z wytyczonym dodatkowym pasem dla komunikacji zbiorowej.
Znaczna część tej obwodnicy na północ od Wisły powstała w miejscu dawnych linii fortyfikacyjnych Twierdzy Kraków z XIX wieku.
Wykaz ulic.
Wykaz ulic składających się na drugą obwodnicę (zgodnie z kierunkiem ruchu wskazówek zegara):
III obwodnica.
Głównym zadaniem trzeciej obwodnicy Krakowa jest usprawnienie komunikacji pomiędzy wszystkimi dzielnicami miasta. Obecnie istnieje zaledwie około połowa z planowanych 30 km tej obwodnicy. Istniejący odcinek na północy Krakowa składa się głównie z ciągu ulic trójpasmowych połączonych ze sobą estakadami. Odcinek na południu to ulica dwupasmowa z równolegle przeprowadzonym torowiskiem tramwajowym.
Najbardziej kosztownym brakującym elementem jest kilkukilometrowy tunel pod Wzgórzem św. Bronisławy. Planowana jest też budowa estakady w rejonie zalewu Bagry oraz dwóch mostów na Wiśle.
Kalendarium.
W listopadzie 2011 zakończyła się przebudowa Ronda Ofiar Katynia, dzięki której stało się trójpoziomowym skrzyżowaniem z estakadą w relacji Conrada – Radzikowskiego oraz tunelem w relacji Jasnogórska – Armii Krajowej.
W marcu 2017 roku pozyskano kredyt w wysokości ok. 700 mln PLN na budowę Trasy Łagiewnickiej oraz wybrano wykonawcę trasy.
22 lutego 2018 rozpoczęto budowę Trasy Łagiewnickiej - pierwotny termin zakończenia prac wyznaczono na koniec 2020. 
We wrześniu 2020 roku spółka Trasa Łagiewnicka podpisała umowę na opracowanie dokumentacji budowy Tras Zwierzynieckiej i Pychowickiej. W ramach tej umowy w przeciągu 37 miesięcy wykonawca ma uzyskać decyzję środowiskową dla inwestycji. Planowany termin oddania do użytku tras Zwierzynieckiej i Pychowickiej to 2030 rok. 
W maju 2021 ogłoszono przetarg na opracowanie wielowariantowej i wielobranżowej koncepcji budowy Trasy Ciepłowniczej wraz z uzyskaniem decyzji o środowiskowych uwarunkowaniach. 
W lipcu 2021 ogłoszono przetarg na opracowanie koncepcji budowy Trasy Nowobagrowej; termin składania ofert wyznaczono na 19 sierpnia.
jesienią 2021 roku rozstrzygnięto przetarg na opracowanie koncepcji budowy Trasy Ciepłowniczej i zawarto umowę z firmą Fehlings Krug Polska.
W styczniu 2022 roku rozstrzygnięto przetarg na opracowanie wielowariantowej i wielobranżowej koncepcji budowy Trasy Nowobagrowej i zawarto umowę z firmą Fehlings Krug Polska, która za realizację zadania zaproponowała niecałe 1,9 mln zł. Na opracowanie koncepcji i uzyskanie decyzji środowiskowej wykonawca ma 23 miesiące, tj. do końca 2023 r.
27 sierpnia 2022 roku Trasa Łagiewnicka została otwarta dla ruchu samochodowego. Ruch tramwajów rozpoczął się 29 sierpnia 2022 roku.. Inwestycja spotkała się z krytyką części ruchów miejskich i aktywistów klimatycznych. Przeciwnicy wskazują m.in. na wysokie koszty budowy Trasy i promocję transportu indywidualnego kosztem transportu zbiorowego. 
wydarzenia planowane:
jesień 2023 - termin opracowania koncepcji tras Zwierzynieckiej, Pychowickiej, Ciepłowniczej oraz Nowobagrowej.
2030 - Termin oddania do użytku tras Zwierzynieckiej i Pychowickiej oraz rozpoczęcie prac przy budowie trasy Nowobagrowej.
Wykaz ulic.
Wykaz ulic składających się na trzecią obwodnicę (zgodnie z kierunkiem ruchu wskazówek zegara):
IV obwodnica.
Kalendarium.
Czwarta obwodnica znana jest pod nazwą obwodnicy autostradowej Krakowa, gdyż większość jej istniejącego odcinka stanowi autostrada A4. Odcinek ten na zachodnich obrzeżach miasta to autostrada dwupasmowa, a na południowych – trójpasmowa. Obecnie trwa budowa w standardzie drogi ekspresowej pozostającej części wschodniego odcinka oraz obwodnicy północnej, a także przygotowanie dokumentacji i uzyskiwanie decyzji środowiskowej do przebudowy części zachodniego odcinka obwodnicy i dostosowania go do klasy drogi ekspresowej. Na rok 2018 istniała około połowa z planowanych 60 km tej obwodnicy, przez którą docelowo ma przebiegać cały ruch tranzytowy.
W latach 2007–2008 trwał remont odcinka od węzła opatkowickiego do węzła "Balice I" mający na celu podniesienie standardu drogi.
listopad 2008- rozpoczęto budowę pierwszego odcinka wschodniej obwodnicy Krakowa od węzła "Bieżanów" do węzła "Rybitwy" o dł. 2,7 km.
wrzesień 2009 - ogłoszenie przetargu dwustopniowego na budowę drugiego odcinka wschodniej obwodnicy (o długości 4,4 km) łączącego węzeł "Rybitwy" z węzłem "Nowa Huta" wraz z budową mostu na Wiśle.. Po ogłoszeniu listy wykonawców dopuszczonych do drugiego etapu zaprotestowało konsorcjum, które zdaniem GDDKiA nie spełniało wymaganych warunków.
29 października 2009 - W ramach budowy odcinka autostrady A4 Kraków-Szarów otwarto odcinek obwodnicy od węzła wielickiego do węzła bieżanowskiego.
listopad 2010 - zakończenie budowy pierwszego odcinka wschodniej obwodnicy Krakowa od węzła "Bieżanów" do węzła "Rybitwy" o dł. 2,7 km.
8 czerwca 2011 - otwarto nowo wybudowany odcinek północnej obwodnicy od węzła "Radzikowskiego" do węzła "Modlniczka".
2014 - wznowienie przetargu na budowę odcinka drogi S7 od węzła Nowa Huta (dawniej Igołomska) do węzła Rybitwy (dawniej Botewa) wraz z budową mostu na Wiśle.
12 czerwca 2014 r. wybrana została najkorzystniejsza oferta złożona do przetargu. Złożyło ją konsorcjum firm Strabag Sp. z o.o. i Heilit+Woerner Sp. z o.o. 
22 lipca 2014 GDDKiA podpisała umowę z konsorcjum firm Strabag Sp. z o.o. i Heilit+Woerner Sp. z o.o. na realizację S7 węzeł Rybitwy – węzeł Nowa Huta.
20 stycznia 2016 wydano decyzję środowiskową na budowę północnej obwodnicy miasta. Trasa ta stanowić będzie domknięcie czwartej obwodnicy Krakowa, łącząc odcinek drogi krajowej nr 94 od węzła „Modlnica”, poprzez tereny gmin Wielka Wieś, Zielonki i Kraków, do węzła „Nowohuckiego” na skrzyżowaniu z drogą ekspresową S7.
26 sierpnia 2016 Minister infrastruktury i budownictwa Andrzej Adamczyk podpisał program inwestycyjny dla północnej obwodnicy Krakowa (POK). Północna obwodnica będzie mieć po trzy pasy ruchu w każdym kierunku i liczyć 14,8 km długości (tj. 12,5 km budowy nowej drogi oraz dostosowanie istniejącego odcinka o dł. 2,3 km do parametrów drogi ekspresowej). Połączy ona węzeł Modlniczka z węzłem Mistrzejowice, powstającym w ramach budowy odcinka trasy S7 od węzła Nowa Huta do granicy województwa świętokrzyskiego. Termin ukończenia prac przewidywano wstępnie na rok 2022, lecz zakończenie budowy nastąpi w roku 2023.
9 stycznia 2017 podpisano umowę na wykonanie koncepcji programowej dla północnej obwodnicy Krakowa (POK) w ciągu drogi ekspresowej S52. Wykonawca ma 13 miesięcy na jej przygotowanie. Gdy koncepcja będzie gotowa, zostanie ogłoszony przetarg na projekt i budowę drogi.
29 czerwca 2017 oddano do użytku odcinek wschodniej obwodnicy (o długości 4,4 km) łączącego węzeł "Rybitwy" z węzłem "Nowa Huta" wraz z nowym mostem na Wiśle.
21 grudnia 2017 ogłoszono przetarg na budowę północnej obwodnicy miasta. Oferty złożyło 8 wykonawców, najtańsza z nich była na kwotę 1,3 mld zł.
13 listopada 2018 roku podpisano kontrakt na budowę północnej obwodnicy miasta. Łączna długość trasy wynosi 14,8 km: zadanie będzie obejmowało budowę 12,5 km nowej drogi oraz dostosowanie istniejącego odcinka o dł 2,3 km do parametrów drogi ekspresowej.
6 grudnia 2019 roku z powodu wysokiego natężenia ruchu wprowadzono ograniczenie prędkości do 110 km/h, obowiązujące w dni robocze w godz. 6 – 18, na odcinku między węzłami "Balice I" a "Kraków Południe".
W lipcu 2020 r. rozpoczęto budowę północnej obwodnicy Krakowa w ciągu drogi ekspresowej S52. Prace mają potrwać do 2023 roku. 
20 lipca 2020 rozpoczęto budowę 18-kilometrowego odcinka drogi ekspresowej S7 od węzła "Kraków Nowa Huta" do węzła "Widoma", który na odcinku do węzła "Kraków Mistrzejowice" stanowić będzie wschodnią obwodnicę miasta. 
7 grudnia 2020 GDDKiA zerwała umowę z wykonawcą Webuild (dawniej Salini), odpowiedzialnego za budowę trasy S7. Miało to związek z opóźnieniami w realizacji inwestycji. 
15 lipca 2021 r. podpisano umowę na kontynuację budowy odcinka trasy S7 z konsorcjum firm Gülermak i Mosty Łódź/Nowy wykonawca ma zakończyć budowę na przełomie roku 2023 i 2024.
luty 2022 - w serwisie Youtube pojawiło się nagranie przedstawiające analizę projektu węzła "Mistrzejowice" oraz natężenia ruchu drogowego w jego rejonie z której wynikało, iż istnieje duże ryzyko powstawania zatorów drogowcyh oraz kolizji na tym węźle.
maj 2022 - opublikowano analizę ruchu wykonaną przez Politechnikę Krakowską która wskazywała na konieczność przeprojektowania dwóch łącznic węzła Mistrzejowice: łącznicy S7 - S52 Północnej Obwodnicy Krakowa (w kierunku z węzła Grębałów na zachód do S52) oraz łącznicy od S52 POK w kierunku węzła Grębałów na S7.
wydarzenia planowane:
lipiec 2023 - zakończenie budowy drogi S52 (POK)
październik 2024 - zakończenie budowy drogi S7 (węzeł Mistrzejowice - węzeł Nowa Huta)
Wykaz węzłów drogowych.
Wykaz węzłów drogowych na trasie czwartej obwodnicy (zgodnie z kierunkiem ruchu wskazówek zegara):

</doc>
<doc id="1247237" url="https://pl.wikipedia.org/wiki?curid=1247237" title="Zagazig">
Zagazig



</doc>
<doc id="1247238" url="https://pl.wikipedia.org/wiki?curid=1247238" title="Cmentarz Karaimski">
Cmentarz Karaimski



</doc>
<doc id="1247239" url="https://pl.wikipedia.org/wiki?curid=1247239" title="Interstate 8">
Interstate 8

Interstate 8 (I-8) – amerykańska autostrada międzystanowa o długości 348,25 mil (560,45 km) przebiegająca przez Kalifornię i Arizonę, równolegle do granicy amerykańsko-meksykańskiej. Łączy ona San Diego z miastem Casa Grande położonym pomiędzy Phoenix a Tucson. Do granicy z Arizoną znana jako "Kumeyaay Highway", a w San Diego jako "Mission Valley Freeway".

</doc>
<doc id="1247240" url="https://pl.wikipedia.org/wiki?curid=1247240" title="Obwodnica Krakowa">
Obwodnica Krakowa



</doc>
<doc id="1247241" url="https://pl.wikipedia.org/wiki?curid=1247241" title="IV obwodnica Krakowa">
IV obwodnica Krakowa



</doc>
<doc id="1247242" url="https://pl.wikipedia.org/wiki?curid=1247242" title="III obwodnica Krakowa">
III obwodnica Krakowa



</doc>
<doc id="1247243" url="https://pl.wikipedia.org/wiki?curid=1247243" title="II obwodnica Krakowa">
II obwodnica Krakowa



</doc>
<doc id="1247244" url="https://pl.wikipedia.org/wiki?curid=1247244" title="I obwodnica Krakowa">
I obwodnica Krakowa



</doc>
<doc id="1247245" url="https://pl.wikipedia.org/wiki?curid=1247245" title="ISIC">
ISIC



</doc>
<doc id="1247261" url="https://pl.wikipedia.org/wiki?curid=1247261" title="Hak Farabeufa">
Hak Farabeufa

Hak Farabeufa to rodzaj haka chirurgicznego używanego przy preparowaniu powłok, głównie tkanki podskórnej i mięśni. Nazwa pochodzi od francuskiego chirurga Louisa Huberta Farabeufa.

</doc>
<doc id="1247264" url="https://pl.wikipedia.org/wiki?curid=1247264" title="Lavasoft">
Lavasoft

Lavasoft AB – firma zajmująca się produkcją oprogramowania zabezpieczającego komputery. Jej sztandarowym produktem jest Ad-Aware, który dostępny jest w wersji bezpłatnej (Free Antivirus+), jak również w wersjach płatnych: Personal, Pro, Total, oraz Business.
Firma Lavasoft została założona w Niemczech w 1999 roku przez twórcę programu Ad-Adware, Nicolasa Starka. Od 2002 roku główna siedziba firmy Lavasoft mieści się w Szwecji, w Göteborgu. Lavasoft jest firmą prywatną, zatrudniającą 4000 pracowników w ponad 120 krajach. Obecnie jest prowadzona przez prezesa zarządu Jasona Kinga; poprzedni prezesi: Ann‐Christine Åkerlund i Nicolas Stark są nadal jej współpracownikami.
Bibliografia.
 

</doc>
<doc id="1247273" url="https://pl.wikipedia.org/wiki?curid=1247273" title="Górny Taras (Bydgoszcz)">
Górny Taras (Bydgoszcz)

Górny Taras - największa bydgoska dzielnica przemysłowo-mieszkalna, licząca blisko 150 tys. mieszkańców, położona nad południowym brzegiem Brdy.
Górny Taras obejmuje 17 osiedli (od największego):

</doc>
<doc id="1247277" url="https://pl.wikipedia.org/wiki?curid=1247277" title="Baharija">
Baharija



</doc>
<doc id="1247280" url="https://pl.wikipedia.org/wiki?curid=1247280" title="Święta Koleta">
Święta Koleta



</doc>
<doc id="1247281" url="https://pl.wikipedia.org/wiki?curid=1247281" title="Trójterpeny">
Trójterpeny



</doc>
<doc id="1247282" url="https://pl.wikipedia.org/wiki?curid=1247282" title="Św. Koleta">
Św. Koleta



</doc>
<doc id="1247284" url="https://pl.wikipedia.org/wiki?curid=1247284" title="Farafra">
Farafra



</doc>
<doc id="1247285" url="https://pl.wikipedia.org/wiki?curid=1247285" title="Milaim Rama">
Milaim Rama

Milaim Rama (ur. 29 lutego 1976) – kosowsko-szwajcarski piłkarz grający na pozycji napastnika.
Kariera klubowa.
Rama swoją karierę rozpoczął w 1996 roku w klubie FC Interlaken. Grał w nim tylko przez rok. Następnie w 1997 roku Milaim przeszedł do FC Thun. Grał w nim bardzo długo, bo aż 7 lat. W tym czasie rozegrał w barwach niego 221 meczów strzelając przy tym aż 77 bramek. Później Rama przeszedł do FC Augsburg. Grał w nim tylko przez rok. W 2005 roku przeszedł do FC Schaffhausen. Grał w nim tak samo jak w poprzednim klubie tylko przez 1 rok. Milaim w 2006 przeszedł do klubu FC Thun.
Kariera reprezentacyjna.
W reprezentacji Szwajcarii Rama zadebiutował w 2003 roku. Grał w niej przez bardzo krótki czas, bo tylko przez 1 rok. Milaim był także w składzie swojego kraju na Euro 2004. W barwach swojego kraju rozegrał 7 meczów.

</doc>
<doc id="1247289" url="https://pl.wikipedia.org/wiki?curid=1247289" title="Józef Russek">
Józef Russek

Józef Russek (ur. 12 lutego 1923 w Szczurach koło Ostrowa Wlkp., zm. 8 stycznia 1996 w Ostrowie) – polski lekkoatleta, długodystansowiec, zawodnik Ostrovii i działacz sportowy.
Życiorys.
Karierę sportową rozpoczął w wieku 25 lat. Podczas pierwszego profesjonalnego startu (Bieg Narodowy w 1948 r.) reprezentował barwy LZS Szczury. Dość szybko przeszedł jednak do Ostrovii. Klub z Ostrowa reprezentował do końca kariery.
Był mistrzem Polski w biegu maratońskim w 1957 i 1958, wicemistrzem w biegu na 10 000 metrów w 1951 oraz w biegu godzinnym w 1955, a także brązowym medalistą w biegu na 10 000 metrów w 1950 i 1952 oraz w biegu godzinnym w 1954.
Jeden raz reprezentował Polskę podczas meczu lekkoatletycznego (z NRD w Warszawie 6-7 października 1951; zajął 2. miejsce w biegu na 10 000 metrów). W 1952 wraz z Janem Kielasem i Winandem Osińskim wystartował w biegu przełajowym w Paryżu. Zajął 10. miejsce w biegu maratońskim podczas Międzynarodowych Igrzysk Sportowej Młodzieży w 1955 w Warszawie. Zwyciężył w tej konkurencji w Memoriale Janusza Kusocińskiego w 1956.
Czterokrotnie ustanawiał rekordy Polski: dwukrotnie w maratonie czasem 2:36:06,0 (10 czerwca 1956 w Warszawie) i 2:35:48,0 (15 sierpnia 1956 w Warszawie), w biegu na 15 000 metrów wynikiem 48:57,2 (22 maja 1955 w Poznaniu) oraz w biegu na 20 000 metrów czasem 1:05:20,2 (27 maja 1956 we Wrocławiu).
Sportową karierę zakończył w 1965 roku. W latach późniejszych zajmował się popularyzacją sportu.
Józef Russek był honorowym członkiem KKS Ostrovia i KS Stal oraz Terenowego Klubu Olimpijczyka w Wysocku Wielkim. Zmarł 8 stycznia 1996 roku mając 72 lata.

</doc>
<doc id="1247290" url="https://pl.wikipedia.org/wiki?curid=1247290" title="Zamalek">
Zamalek



</doc>
<doc id="1247293" url="https://pl.wikipedia.org/wiki?curid=1247293" title="Radiostacja R-118">
Radiostacja R-118

Radiostacja R-118 – krótkofalowa, nadawczo-odbiorcza radiostacja średniej mocy, na samochodzie Star-660, eksploatowana w Wojsku Polskim do 1990 roku.
Była sprzętem wyprodukowanym po wojnie w ZSRR produkowanym na potrzeby jednostek wojsk łączności Układu Warszawskiego.
Wersje radiostacji:
Przeznaczenie.
Radiostacja przeznaczona była do utrzymywania łączności fonicznej lub telegraficznej (ręcznej i dalekopisowej) do 200 km lub podczas ruchu.
W latach 70.-80. były już wypierane przez radiostacje R-140 i jedynie pozostawały jeszcze w wojskach chemicznych i jednostkach saperskich.
Wersje starsze radiostacji były wyposażone w odbiornik podstawowy MOLIBDEN o nieco węższym zakresie odbieranych fal jak odbiornik AMUR-2. Nie posiadały one jeszcze przystawek: przystawki zdalnego sterowania PZS i radiowego pulpitu telegrafisty RPT. Wyposażone były też we wcześniejszy dalekopis rosyjski ST-35.
Ukompletowanie.
Wersja R-118BM-Z:
- zdalne sterowanie poprzez aparat telefoniczny TAI-43MR głosem lub praca kluczem telegraficznym
Radiostacje R-118 były sprzętem w którym przewidywano jeszcze odpoczynek załogi. Posiadała ona leżankę-schowek z podnoszonym oparciem. Podniesione oparcie i przypięte do uchwytów w suficie tworzyło drugą leżankę, a pod sufitem zamocowane były haki do podwieszenia brezentowego hamaku. W nowym sprzęcie R-140, R137 już takich udogodnień nie było – cała przestrzeń zajęta była przez aparaturę.
Wersje starsze radiostacji były jeszcze wyposażone w odbiornik podstawowy MOLIBDEN o nieco węższym zakresie odbieranych fal jak odbiornik AMUR-2. Nie posiadały one jeszcze przystawek: przystawki zdalnego sterowania PZS i radiowego pulpitu telegrafisty RPT. Wyposażone były też we wcześniejszy dalekopis rosyjski ST-35.
W wersji R-118K – na dachu nadwozia zamocowano antenę magnetyczną. Spełniała ona podobną funkcję jak antena promieniowania pionowego APP w starszych wersjach radiostacji R-140. W celu umożliwienia współpracy z nowym sprzętem dokonano modernizacji odbiorników AMUR-2, dodając w nim bloki odbiorcze dla emisji jednowstęgowej w górnej wstędze. Jednak do odbioru tych sygnałów nowe radiostacje musiały nadawać emisją jednowstęgową z zachowanym dużym poziomem fali nośnej (A3A-GW lub A3H-GW). W celu współpracy nadajnika z nową anteną zastosowano specjalny blok – sprzęgacz nadawczy SN i dla zapewnienia odbioru – sprzęgacz odbiorczy SO.
Dane taktyczno-techniczne.
Rodzaje pracy.
W sumie radiostacja R-118BM-Z biła wszelkie rekordy w możliwych wariantach pracy. Instrukcja i tabela przełączników wymieniała ich około siedemdziesięciu.
Zakres częstotliwości.
Źródłem sygnału nadajnika był wzbudnik WD-11. Częstotliwość wzbudnika ustawiana była przełącznikami generatorów kwarcowych według specjalnej tabeli strojenia. Stabilność częstotliwości nadajnika była rzędu 1x10-6 Hz/Hz.

</doc>
<doc id="1247294" url="https://pl.wikipedia.org/wiki?curid=1247294" title="Jawa 250 typ 353">
Jawa 250 typ 353

Jawa 250 typ 353 – motocykl firmy Jawa klasy 250 cm³, produkowany w latach 1953–1965. Potocznie nazywany "kývačka".
Po raz pierwszy konstrukcja została pokazana publiczności w 1953 roku, była następcą Jawy Perak typ 11. Początkowo zastosowano nie poddany modyfikacjom silnik poprzedniczki o mocy 9 KM, lecz po dwóch latach zdecydowano się zwiększyć moc do 12 KM (typ 353/03). W pierwszych latach produkcji motocykle wyposażone były w stacyjkę z amperomierzem umieszczoną na zbiorniku paliwa, tłumiki typu „rybka”, gaźnik Jikov 2924H. W marcu 1959 roku zostały one zastąpione przez stacyjkę umieszczoną w osłonie lampy, tłumiki typu „cygaro”, gaźnik Jikov 2926 Monoblok (w wersji przejściowej Jikov 2926 TR) z dużym poliamidowym filtrem powietrza i zakrywającymi go osłonami ramy.
Głębokie, długie błotniki zapewniały ochronę przed błotem i wodą, a puszka narzędziowa miała pojemność wystarczający na podstawowy zestaw kluczy. Napęd był zaopatrzony w mechanizm rozłączający sprzęgło przy zmianie biegów, co pozwalało nie używać ręcznej dźwigni sprzęgła. Charakterystyczne dla tych silników było również wykorzystanie jednej dźwigni do przełączania biegów i do rozruchu – po podniesieniu jej do pozycji pionowej. Początkowo wahacze smarowane były smarem poprzez smarowniczkę, następnie przystosowano je do smarowania za pomocą oleju ze skrzyni biegów doprowadzanego specjalną rurką. Motocykl podczas jazdy po szosie zachowywał się prawidłowo, lecz przy jeździe w terenie miał duże skłonności do uślizgów kół.
Produkcję modelu 353/04 zakończono w roku 1962. Późniejsze wersje (typ 559, potocznie "panelka") były bardzo do niego zbliżone wyglądem, a jednostka napędowa była jedynie nieznacznie zmieniana do lat 70. XX w., do czasu pojawienia się modelu 623 („Bizon”), w którym zastosowano silnik dwucylindrowy.
Większość motocykli produkowana była w kolorze wiśniowym ze złotymi szparunkami, jednak w wersji eksportowanej do Niemiec wykonywano również malowanie czarno-szare ze złotymi szparunkami.

</doc>
<doc id="1247295" url="https://pl.wikipedia.org/wiki?curid=1247295" title="Dżazirat az-Zamalik">
Dżazirat az-Zamalik



</doc>
<doc id="1247296" url="https://pl.wikipedia.org/wiki?curid=1247296" title="Zamalik">
Zamalik



</doc>
<doc id="1247302" url="https://pl.wikipedia.org/wiki?curid=1247302" title="Góra Sirbal">
Góra Sirbal



</doc>
<doc id="1247303" url="https://pl.wikipedia.org/wiki?curid=1247303" title="Leki trombolityczne">
Leki trombolityczne

Leki trombolityczne, leki fibrynolityczne – leki stosowane w celu rozpuszczania zakrzepów wewnątrznaczyniowych, aby udrożnić naczynia krwionośne.
Występują trzy generacje:

</doc>
<doc id="1247305" url="https://pl.wikipedia.org/wiki?curid=1247305" title="Amir Karič">
Amir Karič

Amir Karić (ur. 31 grudnia 1973 w Orahovicy) – słoweński piłkarz bośniackiego pochodzenia grający na pozycji lewego obrońcy.
Karić występował w: Rudarze Velenje, NK Mariborze, Gambie Osaka, Ipswich Town, Crystal Palace, FK Moskwa, ND Mura 05, AEL-u Limmssol, NK Koper, Anorthosisie Famagusta, Interblocku Lublana i NK Malečnik. Karierę zakończył w austriackim USV Murfeld Süd z ligi regionalnej.
Z reprezentacją Słowenii uczestniczył w Euro 2000 oraz Mistrzostwach Świata 2002. W reprezentacji Słowenii rozegrał 64 mecze w latach 1996–2004.

</doc>
<doc id="1247307" url="https://pl.wikipedia.org/wiki?curid=1247307" title="Neil Turbin">
Neil Turbin

Neil Scott Turbin (ur. 24 grudnia 1963) – amerykański wokalista heavymetalowy, pierwszy wokalista zespołu Anthrax. Był także autorem piosenek które ukazały się na pierwszych trzech płytach zespołu. Od 2003 lider zespołu Deathriders powstałego dla promocji jego solowej płyty "Threatcon Delta".

</doc>
<doc id="1247309" url="https://pl.wikipedia.org/wiki?curid=1247309" title="Sirbal">
Sirbal



</doc>
<doc id="1247310" url="https://pl.wikipedia.org/wiki?curid=1247310" title="Antonio de Cabezón">
Antonio de Cabezón

Antonio de Cabezón (ur. 30 marca 1510 w Castrillo Mota de Judíos prow. Burgos – zm. 26 marca 1566 w Madrycie) – hiszpański kompozytor i organista renesansowy. Był pierwszym uznanym iberyjskim kompozytorem muzyki na instrumenty klawiszowe.
Rodzina.
Cała rodzina Cabezonów zajmowała się muzyką. Antonio był ojcem Agustina i Hernanda, bratem Juana.
Życie.
W dzieciństwie utracił wzrok. Od lat młodzieńczych wychowywał się w Palencii, gdzie następnie służył na dworze biskupa Pedro de Sermiento. W latach 1526–38 był nadwornym muzykiem cesarzowej Izabeli Portugalskiej. Następnie został organistą i muzykiem w orkiestrze na dworze Karola V. Był nauczycielem nadwornym księcia Filipa oraz infantek Marii i Juany. Od 1543 roku aż do śmierci był muzykiem w kapeli królewskiej Filipa II. Wraz z dworem królewskim podróżował do Włoch, Niemiec, Anglii i Niderlandów, gdzie stykał się z różnymi stylami muzycznymi renesansu.
Twórczość i znaczenie.
Cabezón skomponował około 200 utworów instrumentalnych na organy, klawesyn, harfę lub vihuelę. Współcześnie chętnie wykonywane są jego kompozycje harfowe. Jest znany także m.in. ze swoich tient – co najmniej 26 krótkich utworów na organy. Są to najstarsze zachowane w Hiszpanii utwory na organy. Pisał również cykle wariacji – "Diferencias" oraz utwory kościelne: kyrie, hymny, psalmy, magnificaty, motety.
Źródłem jego kompozycji są dwa druki: zbiór Luysa Vebegas de Henestrosa "Libro de cifra nueva para tecla, arpa y vihuela" (1557) i "Obras de música para tecla, arpa y vihuela de Antonio de Cabezón" (1578) zestawiony przez jego syna, Hernando de Cabezóna.
W cyklach wariacyjnych kompozytor przetwarza melodykę opartą często na melodiach popularnych pieśni hiszpańskich. Stosuje przy tym bogatą technikę figuracyjną i zdobniczą oraz dzielenie melodii pomiędzy różne głosy.
Cabezón miał duży wpływ na rozwój szkoły wirginalistów angielskich, a także na flamandzkiego kompozytora J.P. Sweelincka, który inspirował się mistrzowsko prowadzoną imitacją i pracą kontrapunktyczną w tientach.

</doc>
<doc id="1247312" url="https://pl.wikipedia.org/wiki?curid=1247312" title="Zamek Sitno">
Zamek Sitno

Zamek Sitno – dawny zamek obronny wzniesiony na wysokości ok. 840 m n.p.m. na wschodnim zboczu góry Sitno w Górach Szczawnickich na Słowacji. Leży na terenie gminy Ilija w powiecie Bańska Szczawnica (Kraj bańskobystrzycki).
Zamek powstał zapewne już w II połowie XIII w. jako jedna z systemu warowni królewskich, wznoszonych po najazdach tatarskich. W pierwszej połowie XVI w. należał najprawdopodobniej do królewskiej komory górniczej. Pierwsze wzmianki pisemne o nim pochodzą jednak dopiero z 1548 r., gdy zdobyły go królewskie wojska i odebrały władającemu nim rycerzowi rozbójnikowi Melchiorowi Balassy’emu (słow. "Melicher Balaš"). Po wygnaniu Balassy’ego zamek dostał we władanie Ján Kružic, ówczesny dowódca królewskiej załogi w Krupinie, który równocześnie trzymał zamek Čabraď. W 1629 r. król Ferdynand II przekazał „państwa” Sitno i Čabraď Piotrowi Kohary’emu jako dowód wdzięczności za jego zasługi w wojnach z Turkami. Sitno było wówczas siedzibą „państwa” feudalnego, do którego należało siedem wsi. Następnie należało ono do Koburgów.
Zamek strzegł dostępu od południa do Bańskiej Szczawnicy i innych królewskich miast górniczych. Przebudowany i znacznie umocniony w latach 1548-1552 stał się ważnym ogniwem obrony przed zagrożeniem tureckim. Po wybuchu antyhabsburskiego powstania Rakoczego w 1703 r. obsadziły go powstańcze wojska, które w 1711 r. zniszczyły go zupełnie w trakcie opuszczania. Dziś pozostaje w stanie zupełnej ruiny.
Zamek jest łatwo dostępny kilkoma szlakami turystycznymi z okolicznych miejscowości. Biegnie przezeń również ścieżka dydaktyczna im. Andreja Kmeťa z Prenčova aż na szczyt Sitna. Prawie do podnóży zamku można dojechać samochodem (boczną drogą z szosy między Bańską Szczawnicą a miejscowością Svätý Anton).

</doc>
<doc id="1247313" url="https://pl.wikipedia.org/wiki?curid=1247313" title="Góra Banat">
Góra Banat



</doc>
<doc id="1247314" url="https://pl.wikipedia.org/wiki?curid=1247314" title="Zespół Adamsa-Victora-Mancalla">
Zespół Adamsa-Victora-Mancalla



</doc>
<doc id="1247317" url="https://pl.wikipedia.org/wiki?curid=1247317" title="41 eskadra rozpoznawcza">
41 eskadra rozpoznawcza



</doc>
<doc id="1247318" url="https://pl.wikipedia.org/wiki?curid=1247318" title="31 eskadra rozpoznawcza">
31 eskadra rozpoznawcza



</doc>
<doc id="1247319" url="https://pl.wikipedia.org/wiki?curid=1247319" title="32 eskadra rozpoznawcza">
32 eskadra rozpoznawcza



</doc>
<doc id="1247321" url="https://pl.wikipedia.org/wiki?curid=1247321" title="34 eskadra rozpoznawcza">
34 eskadra rozpoznawcza



</doc>
<doc id="1247323" url="https://pl.wikipedia.org/wiki?curid=1247323" title="Paul Caddis">
Paul Caddis

Paul Caddis (ur. 19 kwietnia 1988 w Irvine) – szkocki piłkarz występujący na pozycji obrońcy, gracz Birmingham City.
Kariera.
Caddis uczęszczał do St Joseph's Academy aż do czerwca 2004 roku, kiedy to opuścił szkołę i rozpoczął profesjonalną karierę w Celtiku. Zainteresowany był nim również Rangers, jednak Szkot postanowił dołączyć do kadry "The Bhoys".
Celtic.
Trenował z zespołem U-17, a wkrótce z drużyną U-19. Niedługo potem został kapitanem rezerw. Często uczestniczył w treningach pierwszej drużyny. Usiadł na ławce rezerwowych w ostatnim meczu sezonu 2006/2007.
W Celtiku zadebiutował 26 lipca 2007 roku w towarzyskim meczu z Newcastle United, kiedy to zmienił w 74 minucie Jiriego Jarosika. Ze względu na kontuzje Achillesa i kolana, które odnieśli odpowiednio Jean-Joël Perrier-Doumbé i Mark Wilson na początku sezonu, Caddis był kandydatem do gry w pierwszym zespole. Na przeszkodzie stanęła jednak kontuzja pachwiny, która wyeliminowała go z gry do końca grudnia. 
Jego debiut w lidze miał miejsce 27 stycznia 2008 roku w wygranym 1-0 meczu z Falkirk. 2 lutego 2008 roku po raz pierwszy zagrał od początku spotkania w meczu Pucharu Szkocji z Kilmarnock F.C. Zaliczył asystę przy golu Scotta McDonalda, a sam pojedynek zakończył się wynikiem 5-1 dla Celtiku.
Dundee United.
2 lutego 2009 został wypożyczony do Dundee United. Otrzymał koszulkę z numerem "6", którą przed podpisaniem kontraktu z Celtikiem zajmował Willo Flood. Zadebiutował 14 lutego w spotkaniu z Inverness CT, zakończonym remisem 1:1. Po raz ostatni w barwach klubu zagrał 24 maja w przegranym 0:3 meczu z Rangers.

</doc>
<doc id="1247324" url="https://pl.wikipedia.org/wiki?curid=1247324" title="42 eskadra rozpoznawcza">
42 eskadra rozpoznawcza



</doc>
<doc id="1247325" url="https://pl.wikipedia.org/wiki?curid=1247325" title="51 eskadra rozpoznawcza">
51 eskadra rozpoznawcza



</doc>
<doc id="1247327" url="https://pl.wikipedia.org/wiki?curid=1247327" title="International Standard Industrial Classification">
International Standard Industrial Classification

International Standard Industrial Classification of All Economic Activities, ISIC – stworzona przez Organizację Narodów Zjednoczonych statystyczna klasyfikacja gospodarcza.
"Operacja 2007".
W roku 2007 Departament Statystyki Narodów Zjednoczonych patronował pracom mającym na celu ujednolicenie statystyk. W wyniku tych prac powstały:
Na bazie tych prac nastąpiła również aktualizacja Polskiej Klasyfikacji Działalności.

</doc>
<doc id="1247330" url="https://pl.wikipedia.org/wiki?curid=1247330" title="Linia produkcyjna">
Linia produkcyjna

Linia produkcyjna – zespół stanowisk pracy ugrupowanych według kolejności operacji technologicznych.
Na linii produkcyjnej części są łączone w główny produkt o wiele szybciej niż w przypadku produkcji rzemieślniczej. Linie produkcyjne to podstawowy element produkcji masowej.

</doc>
<doc id="1247331" url="https://pl.wikipedia.org/wiki?curid=1247331" title="Linia montażowa">
Linia montażowa



</doc>
<doc id="1247332" url="https://pl.wikipedia.org/wiki?curid=1247332" title="Dolny Taras (Bydgoszcz)">
Dolny Taras (Bydgoszcz)

Dolny Taras – bydgoska dzielnica, licząca około 100 tys. mieszkańców, położona na północnym brzegu Brdy w centralnej części miasta.
Dolny Taras obejmuje 10 osiedli:

</doc>
<doc id="1247336" url="https://pl.wikipedia.org/wiki?curid=1247336" title="Lidda">
Lidda



</doc>
<doc id="1247338" url="https://pl.wikipedia.org/wiki?curid=1247338" title="Octan metylu">
Octan metylu

Octan metylu – organiczny związek chemiczny, ester metylowy kwasu octowego, ciecz o charakterystycznym owocowym zapachu podobnym do octanu etylu. Bardzo dobrze rozpuszcza się w rozpuszczalnikach organicznych takich jak np. etanol lub toluen. Jest to substancja łatwopalna. Nie należy wdychać oparów. Pary octanu metylu tworzą z powietrzem mieszaniny wybuchowe.
Octan metylu stosowany jest między innymi jako rozpuszczalnik oraz jako półprodukt do syntez organicznych.

</doc>
<doc id="1247340" url="https://pl.wikipedia.org/wiki?curid=1247340" title="Okręg wyborczy Worcester">
Okręg wyborczy Worcester

Okręg wyborczy Worcester powstał w 1295 r. i wysyłał do angielskiej, a następnie brytyjskiej, Izby Gmin dwóch deputowanych, a od 1885 r. jednego. Okręg obejmuje miasto Worcester.

</doc>
<doc id="1247341" url="https://pl.wikipedia.org/wiki?curid=1247341" title="Produkcja masowa">
Produkcja masowa

Produkcja masowa – jeden z typów produkcji. Polega na produkowaniu dużej ilości jednakowych wyrobów według tej samej technologii.
Charakteryzuje się bardzo małym asortymentem, ale znaczną ilością produkowanych wyrobów. Wykonywana jest przez duże przedsiębiorstwa przemysłowe. Wymaga usystematyzowanego przebiegu produkcji. Pracownicy specjalizują się w wykonywaniu określonych i na ogół prostych czynności. Charakteryzuje się niskimi kosztami.
Inne typy produkcji:

</doc>
<doc id="1247342" url="https://pl.wikipedia.org/wiki?curid=1247342" title="Zachodnie i północno-zachodnie osiedla willowe">
Zachodnie i północno-zachodnie osiedla willowe

Zachodnia Dzielnica Willowa liczy około 40 tys. mieszkańców i obejmuje 10 osiedli:

</doc>
<doc id="1247343" url="https://pl.wikipedia.org/wiki?curid=1247343" title="Anton Žlogar">
Anton Žlogar

Anton Žlogar (ur. 24 stycznia 1977 w Lublanie) – słoweński piłkarz występujący na pozycji pomocnika, a także trener.
Kariera.
W swojej karierze występował w takich zespołach jak NK Izola, Primorje Ajdovščina, ND Gorica, Olimpija Lublana, Enosis Neon Paralimni, Anorthosis Famagusta, Omonia Nikozja, Alki Larnaka, Pordenone oraz NK Kras Repen.
W reprezentacji Słowenii rozegrał dotychczas 37 meczów i strzelił jedną bramkę. Uczestniczył w Mistrzostwach Europy 2000.

</doc>
<doc id="1247344" url="https://pl.wikipedia.org/wiki?curid=1247344" title="Hercowo">
Hercowo

Hercowo – nieoficjalna nazwa części wsi Kościerzyn Wielki w Polsce położona w województwie wielkopolskim, w powiecie pilskim, w gminie Wyrzysk.
Nazwa nie występuje w spisie miejscowości i ich części TERYT, nazwa występuje w spisie codgik jako niestandaryzowana.
W latach 1975–1998 miejscowość administracyjnie należała do województwa pilskiego.
Przez miejscowość płynie rzeka Łobżonka. W miejscowości tworzy dwór i zabudowania dworskie.
Dwór.
Nieznany jest dokładny czas powstania osady oraz Dworu Hercowo. Położony z dala od wsi na wzniesieniu, bezpośrednio nad zakolem rzeki Łobżonka. Swoją nazwę zawdzięcza jednemu z dawnych właścicieli.
Już pierwsze wzmianki o majątku pochodzą z 1789 r. W 1835 r. Folwark został ujawniony w ks. wieczystych. Wówczas należał do Krystyny i Krzysztofa Bethke. Około 1853 r. w nieznanych okolicznościach nowym właścicielem został Franc Bucholc, obdarzony licznym potomstwem władał majątkiem do ok. roku 1878. W tym czasie Folwark zakupił Ernest Dobberstein, zapalony hodowca cieląt i baranów.
Około 1888 roku nadszedł czas na panowanie majątkiem i dworem w osobie Luisa Herca Hercowa, od którego dwór i to miejsce nosi nazwę Hercowo.
Koniec XIX wieku nie był najlepszym okresem dla ekscentrycznego szlachcica. Jednak że to Pan Luis uratował pannę która nieszczęśliwie zakochana próbowała utonąć w rzece. Nagrodzony przez los tym postępkiem znacznie powiększył swój majątek aż popadając w długi podobno dla prześlicznej aktorki z Berlina. Serce popłynęło i już do Hercowa nie wrócił, tak mawiali miejscowi.
Około roku 1901 wtedy już Hercowo znów zmieniło właściciela i stał się nim Radca prawny ze Szczecina Szanowany Pan Paul Ram. Około roku 1903 obok starego później rozebranego dworu powstał nowy nazywany przez Radcę rezydencją włoską nad Łobżonką. Faktycznie architektura tej budowli nawiązuje do eleganckiej willi w stylu historyzmu odwołująca się do tradycji XIX wiecznej siedziby ziemiańskiej w guście włoskim.
W latach międzywojennych Dwór Hercowo przechodził różne koleje losu, przewłaszczony na Skarb Państwa Polskiego owładnięty zawieruchą wojenną był czasami siedzibą wizyt i spotkań hitlerowskich oficerów a także krążyły opowieści o sesjach masońskich. Po wojnie Dwór Hercowo uwłaszczono na wzór PRL a następnie w kilku etapach dokonano parcelacji. Powoli niszczejąc doczekał się dewastacji a czasowi lokatorzy przyczynili się by popadł w ruinę. W roku 2002 Dwór Hercowo i park nabył obecny właściciel. Obecnie pieczołowicie odrestaurowany godnie pełni swoją dawną rolę a zachowany i zadbany park ma charakter krajobrazowy. Zaliczony w poczet zabytków Dwór Hercowo serdecznie zaprasza.

</doc>
<doc id="1247345" url="https://pl.wikipedia.org/wiki?curid=1247345" title="Cinema City Wolność w Częstochowie">
Cinema City Wolność w Częstochowie

Cinema City Wolność – multipleks sieci kin Cinema City, zlokalizowany w centrum Częstochowy u zbiegu Al. NMP oraz Al. T.Kościuszki. Kino Wolność jest 13 inwestycją Cinema City International na rynku polskim.
Otwarcie obiektu było planowane na 20 grudnia 2004, ale problemy z odbiorem obiektu przez straż pożarną spowodowały, że widzowie mogli podziwiać na drzwiach wejściowych kartkę z napisem "W dniu dzisiejszym kino nieczynne z powodów technicznych". Ostatecznie kino Cinema City zostało otwarte dla publiczności 25 grudnia 2004. Pierwszym seansem była projekcja filmu "Iniemamocni".
Multipleks powstał w miejscu starego kina Wolność w Częstochowie oraz jako nadbudowa DH Schott.
Obiekt liczy 8 sal kinowych, mających łącznie 1.766 miejsc. Największa liczy 334 miejsca, najmniejsza 96.

</doc>
<doc id="1247346" url="https://pl.wikipedia.org/wiki?curid=1247346" title="Północny Pas Rekreacyjny">
Północny Pas Rekreacyjny

Północny Pas Rekreacyjny – bydgoska dzielnica wypoczynkowo-rekreacyjna, licząca niecałe 700 mieszkańców. Obejmuje ona 830-hektarowy Leśny Park Kultury i Wypoczynku „Myślęcinek” z licznymi atrakcjami, część Nadwiślańskiego Parku Krajobrazowego oraz znaczne obszary lasów o zróżnicowanej strukturze.
Północny Pas Rekreacyjny obejmuje 3 osiedla: 

</doc>
<doc id="1247347" url="https://pl.wikipedia.org/wiki?curid=1247347" title="BDI">
BDI



</doc>
<doc id="1247348" url="https://pl.wikipedia.org/wiki?curid=1247348" title="My Bollywood Bride">
My Bollywood Bride

My Bollywood Bride – indyjsko-angielski film wyreżyserowany w 2007 roku przez Rajeev Virani, autora "The Whisperers". W rolach głównych Jason Lewis i Kashmira Shah. W drugoplanowych Sanjay Suri i Gulshan Grover. Tematem filmu jest historia zwycięstwa miłości nad pragnieniem kariery i zależnością od rodziny rozegrana na tle Mumbaju i Bollywoodu.
Fabuła.
Alex (Jason Lewis), pisarz mieszkający w Kalifornii pewnego dnia spotyka na plaży Induskę, która go urzeka. Kilka dni nie widza świata poza sobą, po czym Reena (Kashmira Shah) znika. Alex wie o niej tylko to, że mieszka w Thakur Village w Mumbaju. Zakochany, stęskniony leci do Indii. Tam widzi Reenę na olbrzymich plakatach reklamujących film bollywoodzki. Jego ukochana okazuje się być gwiazdą filmową. Przypadkowo spotkany szofer rikszy Priyad (Ash Chandler) zachwycony jego historią miłosną postanawia mu pomóc. Jeżdżą razem od wytwórni do wytwórni, aż udaje im się odnaleźć Reenę nagrywająca właśnie scenę taneczną do filmu. Zaskoczona, ale i ucieszona Reena prosi swojego przyjaciela Bobby'go (Sanjay Suri), aby zaopiekował się Alexem, pozwolił mu ze sobą zamieszkać przedstawiając go jako swojego przyjaciela. Reena chce zachować pozory przed swoją rodziną i znajomymi. Za 2 tygodnie ma poślubić sławnego producenta, któremu zawdzięcza swoją karierę, związanego z jej rodziną, wzbudzającego we wszystkich strach Shekara Singha Gulshan Grover.

</doc>
<doc id="1247350" url="https://pl.wikipedia.org/wiki?curid=1247350" title="Förgjord">
Förgjord

Förgjord – Fińska grupa założona w Pieksämäki grająca black metal, powstała w 1995 r.

</doc>
<doc id="1247352" url="https://pl.wikipedia.org/wiki?curid=1247352" title="Buller">
Buller

Buller - rzeka na Wyspie Południowej w Nowej Zelandii. Wypływa z jeziora Rotoiti, płynie przez region West Coast. Uchodzi do Morza Tasmana w pobliżu miasta Westport.

</doc>
<doc id="1247353" url="https://pl.wikipedia.org/wiki?curid=1247353" title="Rosette (rzeka)">
Rosette (rzeka)



</doc>
<doc id="1247360" url="https://pl.wikipedia.org/wiki?curid=1247360" title="Rudi Istenič">
Rudi Istenič

Rudi Istenič (ur. 10 stycznia 1971 w Kolonii w RFN) – były słoweński piłkarz.
Rudi Istenič był piłkarzem niemieckich klubów: Fortuny Düsseldorf, KFC Uerdingen 05 i Eintrachtu Brunszwik
Z reprezentacją Słowenii uczestniczył w Mistrzostwach Europy 2000.

</doc>
<doc id="1247362" url="https://pl.wikipedia.org/wiki?curid=1247362" title="Dylan Walsh">
Dylan Walsh

Dylan Walsh, właściwie Charles Hunter Walsh (ur. 17 listopada 1963 w Los Angeles) – amerykański aktor pochodzenia irlandzkiego, najlepiej znany z roli doktora Seana McNamary w serialu "Bez skazy" ("Nip/Tuck"). W 2011 zagrał w serialu "" jako detektyw oraz szef i były chłopak Carrie Wells Poppy Montgomery.
Życiorys.
Wczesne lata.
Urodził się w Los Angeles jako syn pracowników Służby Zagranicznej Stanów Zjednoczonych. Dzieciństwo spędził wraz z rodzicami i siostrą Alison w Afryce Wschodniej, Indiach i Indonezji, zanim ukończył dziesiąty rok życia. Podczas nauki w szkole średniej wystąpił w przedstawieniu "Undiscovered Country" w Arena Stage w hrabstwie Dickenson. W 1982 roku otrzymał świadectwo ukończenia Annandale High School w Annandale w stanie Wirginia. W 1986 roku odebrał licencjat na wydziale anglistyki na Uniwersytecie Stanowym Wirginia w Charlottesville. Po przyjeździe do Nowego Jorku rozpoczął profesjonalną karierę artystyczną.
Kariera.
Po raz pierwszy trafił na szklany ekran w jednym z odcinków serialu CBS "Szkolna przerwa specjalna" ("CBS Schoolbreak Special", 1987) – pt. "Żołnierzyki" ("Soldier Boys") u boku Jamesa Earla Jonesa i Williama McNamary oraz sitcomie CBS "Kate i Allie" ("Kate &amp; Allie", 1987-89). Potem trafił na kinowy ekran w komedii "Kochaneczek" ("Loverboy", 1989) z udziałem Patricka Dempseya, Kate Jackson, Barbary Carrery, Kirstie Alley i Carrie Fisher.
Zagrał w komedii romantycznej "Wesele Betsy" ("Betsy's Wedding", 1990) z Alanem Aldą i Anthony LaPaglią, dreszczowcu "Arktyczna depresja" ("Arctic Blue", 1993) u boku Rutgera Hauera, melodramacie "Dopłynąć do brzegu" ("Radio Inside", 1994) z Williamem McNamarą i Elisabeth Shue, dramacie sensacyjno-przygodowym na podstawie powieści Crichtona "Kongo" ("Congo", 1995) u boku Tima Curry i dramacie "Naiwniak" ("Nobody's Fool", 1994) z Melanie Griffith jako syn głównego bohatera granego przez Paula Newmana. Sławę zawdzięcza roli chirurga plastycznego doktora Seana McNamary w serialu "Bez skazy" ("Nip/Tuck", 2003–2010), za którą zdobył nominację do nagrody Satelity.
Życie prywatne.
Spotykał się z Julią Robets. 20 marca 1996 poślubił aktorkę Melorę Walters, z którą ma syna Thomasa Charlesa (ur. 30 kwietnia 1996) i córkę Joannę Marie (ur. 19 listopada 1997). Jednak 29 lipca 2003 doszło do rozwodu. W dniu 10 października 2004 roku ożenił się po raz drugi z aktorką Joanną Going. Mają córkę Stellę Haven (ur. 22 listopada 2003). 15 grudnia 2010 wniesiono sprawę o rozwód, który miał miejsce w roku 2012. W 2011 związał się z Leslie Bourque, z którą ma córkę Amélie Belle i syna Hudsona Scotta.

</doc>
<doc id="1247363" url="https://pl.wikipedia.org/wiki?curid=1247363" title="Pusty Zamek">
Pusty Zamek

Pusty Zamek (słow. "Pustý hrad") – ruiny wielkiego zamku obronnego na południe od Zwolenia w kraju bańskobystrzyckim na Słowacji.
Teren, na którym wznoszą się ruiny zamku, był zamieszkany już w eneolicie (3200-1900 r. p.n.e.). Pozostałości murów zamku dość dobrze odwzorowują ciąg prehistorycznych umocnień z młodszej epoki brązu, wzniesionych i zamieszkanych przez ludność kultury łużyckiej (1100-800 r. p.n.e.), na wysokim wzgórzu, ponad ujściem Slatiny do Hronu.
Najstarsza wzmianka o zamku pochodzi z kroniki tzw. Anonima z przełomu XII i XIII w., która podaje jakoby pierwszy historyczny gród był założony w tym miejscu przez niejakiego Borsza na przełomie IX i X w. Po raz pierwszy zamek wspominany był w dokumencie w 1214 r. Później notowany jako "Zolum sub castro Polona" (1246), "castrum Zoulum" (1254), "castrum de Zoulum" (1306), "castrum de Zolyo" (1323).
Obecny najstarszy zamek, tzw. Górny, powstał w XII w. Zbudowano go prawdopodobnie w latach 1172-1196 (za panowania króla Węgier Beli III) na szczycie wzgórza, na wysokości ok. 570 m n.p.m., by strzegł tzw. Wielkiej Drogi Zwoleńskiej. Składał się pierwotnie z wysokiej, murowanej z kamienia wieży (stołpu) na rzucie kwadratu, otoczonej suchą fosą. Wielka rozbudowa zamku miała miejsce w latach 1242-1255, kiedy król Bela IV po najeździe Mongołów przystąpił do umacniania starych i budowy nowych zamków. Do pierwotnego jądra dobudowano rozległe podgrodzie otoczone własnym murem, którego brama częściowo dochowała się do naszych czasów. Posiadało ono liczne zabudowania gospodarcze (w większości drewniane) oraz m.in. kamienną cysternę na wodę. Zamek był wojskowym i administracyjnym ośrodkiem ogromnego tzw. „państwa zwoleńskiego” – terenów obejmujących całą dzisiejszą środkową Słowację, od Hontu na południu po Liptów i Orawę na północy, które wkrótce przekształciło się w żupę zwoleńską. Był też ulubionym miejscem pobytu królów węgierskich podczas polowań w tzw. Zwoleńskim Lesie – wielkiej puszczy, porastającej wówczas całą dolinę górnego Hronu.
Trzeci etap rozbudowy przypadł na lata 1290-1301, tj. na panowanie Andrzeja III. Powstał wówczas tzw. Dolny Zamek o powierzchni 1,2 ha, którego zadaniem była obrona dostępu do zamku górnego. Założony został na planie rozciągniętego owalu. Posiadał również wieżę i był otoczony murem z bramą. Jego umocnienia nawiązywały do murów zamku górnego długim na 380 m murem, chroniącym drogę łączącą oba zamki. Przy nim powstał kompleks różnych dodatkowych budowli, nazwanych środkowym zamkiem. Zespół obronny Pustego Zamku z powierzchnią zabudowy ok. 7,6 ha należał wówczas do największych średniowiecznych założeń obronnych Europy.
Kolejna rozbudowa miała miejsce w latach 1307-1337, za panowania króla Karola Roberta. Twórcą nowej części mieszkalnej był zaufany Karola Roberta na ówczesnych Górnych Węgrzech, rycerz Doncz (znany w dawniejszym piśmiennictwie jako magister Doncz), do 1337 r. administrator potężnej żupy zwoleńskiej. Dlatego też ta część zamku znana jest w piśmiennictwie słowackim jako "Dončov hrad".
Zamek stracił raptownie na znaczeniu w końcu XIV w. po tym, jak w latach 1370-1382 zbudowany został zamek w Zwoleniu. Ostatnie prace budowlane na zamku miały miejsce przed połową XV w., kiedy znalazł się on we władaniu Jana Jiskry. Podczas walk Jiskry z Janem Hunyadym, w 1451 r. zamek został zrabowany i spalony. Od tego czasu opustoszały, zaczął popadać w ruinę, rychło uzyskując swą dzisiejszą nazwę. Jedynie w okresie zagrożenia tureckiego na przełomie XVI i XVII w. wybudowano tu strażnicę i obsadzono ją niewielką załogą wojskową.
Pierwsze systematyczne prace wykopaliskowe na zamku miały miejsce w latach 1886-1899. W latach 50. XX w. trwały badania historyczne dotyczące dziejów zamku, a w latach 60. miał tu miejsce kolejny zwiad archeologiczny. Trwające od 1992 r. wielkie prace wykopaliskowe przyniosły setki znalezisk od ceramiki przez ozdoby z brązu po żelazne elementy broni, ostrogi i końskie podkowy. Prowadzone równocześnie rozległe prace rekonstrukcyjne i zabezpieczające ruin pozwoliły na wyeksponowanie i udostępnienie do zwiedzania całego kompleksu. Znaleziska archeologiczne z Pustego Zamku można zobaczyć w ekspozycji pt. „Z historii Zwolenia” na zamku w Zwoleniu.
Pusty Zamek jest łatwo dostępny znakowanym na niebiesko szlakiem turystycznym ze Zwolenia.

</doc>
<doc id="1247364" url="https://pl.wikipedia.org/wiki?curid=1247364" title="Forgjord">
Forgjord



</doc>
<doc id="1247365" url="https://pl.wikipedia.org/wiki?curid=1247365" title="Trzech Braci">
Trzech Braci

Trzech Braci na wschodzie Warszawy (fr. "Trois Frères", niem." drei Brüder") – polska loża wolnomularska, powołana w 1744 przez Andrzeja Mokronowskiego i Stanisława Lubomirskiego. Na jej czele stanął Franciszek Longchamps de Bérier.
Wznowiona w sierpniu w 1766, zamknięta w roku następnym, otwarta w 1769, przez lożę Cnotliwy Sarmata dla prac w języku niemieckim. Hrabia Alojzy Fryderyk Brühl zaprowadził w niej ryt ścisłej obserwy.

</doc>
<doc id="1247371" url="https://pl.wikipedia.org/wiki?curid=1247371" title="Multiple Imputation">
Multiple Imputation



</doc>
<doc id="1247372" url="https://pl.wikipedia.org/wiki?curid=1247372" title="Multiple imputation">
Multiple imputation



</doc>
<doc id="1247373" url="https://pl.wikipedia.org/wiki?curid=1247373" title="Martha Grimes">
Martha Grimes

Martha Grimes (ur. 2 maja 1931 w Pittsburghu) – amerykańska pisarka, autorka powieści detektywistycznych.
Zarys biografii.
Jest córką prawnika Williama Dermita Grimesa i June Dunnington, właścicielki hotelu „Mountain Lake” w miejscowości Mountain Lake Park w zachodnim Maryland, gdzie spędziła większość dzieciństwa. Wspomnienia z tego okresu wykorzystała w powieściach "Stacja Cold Flat Junction" i "Hotel Belle Rouen". Studiowała na University of Maryland i pracowała jako nauczycielka języka angielskiego, a swoją pierwszą książkę napisała dopiero po czterdziestce.
Najbardziej popularne są jej cykle powieściowe z inspektorem Scotland Yardu Richardem Jurym oraz Emmą Graham. Jej debiutem pisarskim była – rozpoczynająca pierwszy ze wspomnianych cykli – powieść "Pod Huncwotem" ("The Man With A Load Of Mischief", 1981), w Polsce wydana dopiero w lutym 2008. Jej książki wielokrotnie trafiały do pierwszej dziesiątki bestsellerów „New York Timesa”, a pierwszą z nich była "The Five Bells and Bladebone", dziewiąta z kolei powieść poświęcona brytyjskiemu inspektorowi. W 1983 zdobyła także nagrodę Nero Wolfe'a „za najlepszą powieść kryminalną” – "The Anodyne Necklace".
Ekranizacje.
W 2013 "Pod Huncwotem" ("The Man With a Load of Mischief)" został nakręcony jako film przez niemiecką ZDF i austriacką ORF, pod tytułem "Der Tote im Pub" ("Martwy mężczyzna w pubie").

</doc>
<doc id="1247375" url="https://pl.wikipedia.org/wiki?curid=1247375" title="Miłosz Wojewski">
Miłosz Wojewski

Miłosz Wojewski (ur. 2 kwietnia 1991 w Chojnicach) – polski żeglarz, bojerowy Mistrz i wicemistrz Świata i Europy do lat 21, wicemistrz świata do lat 21 w olimpijskiej klasie Finn, dwudziestokrotny medalista Mistrzostw Polski, siedmiokrotny Mistrz Polski, dziesięciokrotny wicemistrz, reprezentant Polski.
Karierę żeglarską rozpoczął w 1998 roku w Ludowym Klubie Sportowym w Charzykowach. Zimą 2005 roku zmienił barwy na Chojnicki Klub Żeglarski. Oficjalnie jego zawodnikiem został 22 lutego 2005, w latach 2009–2011 reprezentował klub "Spójnia" Warszawa. Obecnie SEJK Pogoń Szczecin.

</doc>
<doc id="1247376" url="https://pl.wikipedia.org/wiki?curid=1247376" title="Pablo Bruna">
Pablo Bruna

Pablo Bruna (ur. 1611 w miejscowości Daroca, zm. 1679 tamże) – hiszpański kompozytor i organista barokowy.
W dzieciństwie stracił wzrok z powodu ospy.Od 1631 roku aż do śmierci pełnił funkcję organisty w swojej rodzinnej miejscowości Darocie. Pablo Bruna był stryjem Diega Xaraba. Bruna znany był jako zdolny nauczyciel, a jego uczeń i bratanek Diego Xaraba również stał się wybitnym muzykiem.
Twórczość.
Przetrwały 32 dzieła organowe Bruny, głównie w formie tiento. Wiele z nich znanych jako "tientos de medio registerro" przeznaczonych jest na podzieloną klawiaturę, co jest typową cechą organów hiszpańskich. 
Był także twórcą 7 hymnów na święto Bożego Ciała Pange lingua oraz niekompletnego zestawu Psalmów. 

</doc>
<doc id="1247377" url="https://pl.wikipedia.org/wiki?curid=1247377" title="Katarzyny pod Gwiazdą Północną">
Katarzyny pod Gwiazdą Północną

Katarzyny pod Gwiazdą Północną na wschodzie Warszawy – polska loża wolnomularska, założona 20 grudnia 1778. Szkocka loża-matka dla całej Polski, należąca do Wielkiego Wschodu Narodowego Polski. 
Nazwana tak na cześć cesarzowej Rosji Katarzyny II.
Pracowała w języku francuskim. Przy loży działała kapituła większa, czuwająca nad zachowaniem rytu. Istniała federacja czterech lóż na wschodzie Warszawy: Katarzyny pod Gwiazdą Północną, Tarczy Północnej, Bogini Eleuzis i Świątynia Izis. 
8 maja 1788 loża zmieniła nazwę na Stanisława Augusta pod Gwiazdą Północną. Po 1792 nazwę zmieniono na Gwiazdę Wschodnią, a w 1818 Pod Gwiazdą Północną.

</doc>
<doc id="1247378" url="https://pl.wikipedia.org/wiki?curid=1247378" title="Kanały logiczne w GSM">
Kanały logiczne w GSM

Kanały logiczne w GSM.
Do transmisji w systemie GSM przydzielony jest kanał telekomunikacyjny fizyczny. W poszczególnych szczelinach czasowych mieszczą się pakiety zróżnicowane pod względem struktury czasowej i znaczenia. Kanały logiczne, za pomocą których zorganizowana jest wymiana informacji, realizowane są poprzez transmisję tychże pakietów. Każda komórka systemu posiada jedną wybraną częstotliwość nośną, na której w szczelinie zerowej transmitowane są informacje systemowe do wszystkich stacji z obszaru tej komórki (transmisja „w dół"")". Stacje ruchome mają możliwość sygnalizacji chęci nawiązania połączenia także w szczelinie zerowej, ale na częstotliwości niższej o 45 MHz (w GSM 900) i o 95 MHz (w GSM 1800) – jest to tzw. transmisja „w górę”. Ta para częstotliwości nośnych jest w danej komórce na stałe wykorzystywana w celach sygnalizacyjnych. Rozróżniamy kilka kanałów logicznych w zależności od ich funkcji i rodzajów pakietów, które je tworzą (rys. 1).
Kanały sygnalizacyjne.
Specjalne kanały sygnalizacyjne (DCCH).
SACCH (z ang. "Slow Associated Control Channel") – kanał sterujący powolny stowarzyszony z określonym kanałem rozmownym. W tym kanale przekazywane są informacje np. nakazujące zmianę mocy sygnału emitowanego przez stację ruchomą lub przygotowania się do przejęcia połączenia przez inna stację bazową.
FACCH (z ang. "Fast Associated Control Channel") – kanał sterujący szybki stowarzyszony z określonym kanałem rozmownym. Kanał ten posiada analogiczne funkcje jak kanał SACCH ale służy on do transmisji informacji pilnych.
Przed przydzieleniem określonego kanału konkretnej stacji ruchomej, wykorzystywany jest kanał DCCH ("z ang. Dedicated Control Channel") – dedykowany kanał sterujący. Kanał DCCH zbudowany jest z dwóch innych kanałów:
Kanały rozmówne.
TCH (z ang. "Traffic Channel") – kanał rozmówny, w którym transmitowane są ciągi zer i jedynek odpowiadające sygnałowi mowy lub danych abonenta. Są dwa rodzaje kanałów rozmownych: 

</doc>
<doc id="1247384" url="https://pl.wikipedia.org/wiki?curid=1247384" title="Viruddh... Family Comes First">
Viruddh... Family Comes First

Viruddh... Family Comes First - bollywoodzki dramat rodzinny i społeczny wyreżyserowany w 2005 roku przez Mahesh Manjrekara. W rolach głównych Amitabh Bachchan, Sharmila Tagore, Sanjay Dutt i John Abraham. To jeden z nielicznych w Bollywoodzie filmów bez przerywania (bądź dopełniania) akcji tańczonymi piosenkami.
Tematem filmu jest pochwała rodziny, siła więzi w małżeństwie, między rodzicami a ich dorosłym synem, ale i krzywda, ból straty, a także walka o sprawiedliwość i prawdę.
Fabuła.
Maharasztra. Idylla starzejącego się małżeństwa Vidhyadhara Patwardhana (Amitabh Bachchan) i Sumitry Patwardhan (Sharmila Tagore). Podają sobie leki. Uśmiechają się do siebie. Razem się modlą oddając cześć hinduskiemu Bogu Ganeśowi. Razem co tydzień czekają na telefon z Londynu. Cieszą się słysząc głos swego jedynego syna Amara (John Abraham). Ona go nie wypuszcza z domu bez błogosławieństwa i bez czapki. On próbuje ją oszukiwać, nie nosząc jej. Ona się złości bojąc o jego zdrowie. On biega po parku spotykając się tam z przyjaciółmi. Drobiazgi świadczące o miłości. Czułość w spojrzeniach. Rozbawienie sobą. Idyllę przerywa tylko czasem huk pracującego obok warsztatu, ale i jego muzułmański właściciel Ali (Sanjay Dutt) z czasem staje się ich przyjacielem. Życie we dwoje przerywa przyjazd niewidzianego od dwóch lat syna. Amar przywozi z Londynu swoją przyszłą żonę Jenny. Mimo że nie mówi w hindi, Jenny przypada do serca rodzicom. Po ich ślubie w świątyni hinduskiej cieszą się obecnością nie tylko syna, ale i córki. Radośnie przygotowują dom na urodziny Amara, nie podejrzewając, że za chwilę ich uśmiechy zamienią się w łzy.

</doc>
<doc id="1247385" url="https://pl.wikipedia.org/wiki?curid=1247385" title="Tv Okey!">
Tv Okey!

TV Okey! – tygodnik telewizyjny wydawany od 2004 do 2011 roku przez wydawnictwo AMERCOM SA. Liczył 68 stron i zawierał program 89 stacji telewizyjnych. Do każdego numeru dołączona była płyta DVD z odcinkiem serialu. W sumie ukazało się 388 numerów. Numer 43/2011 był numerem ostatnim.

</doc>
<doc id="1247388" url="https://pl.wikipedia.org/wiki?curid=1247388" title="Pułapina">
Pułapina



</doc>
<doc id="1247389" url="https://pl.wikipedia.org/wiki?curid=1247389" title="APIS (psychometria)">
APIS (psychometria)

APIS – bateria testów do badania inteligencji ogólnej. Nawiązując do teorii inteligencji Cattella, APIS mierzy składową inteligencji ogólnej – inteligencję skrystalizowaną. Powstaje ona na podstawie inteligencji płynnej i jest ukształtowana w oparciu o indywidualne doświadczenie jednostki.
Wyniki testu podawane są w skali stenowej (10-stopniowej).
APIS-P przeznaczony jest dla dzieci kończących szkołę podstawową (normy dla uczniów klas I, II i III gimnazjum – próby ogólnopolskie). APIS-Z przeznaczony jest dla uczniów kończących szkołę średnią i studentów (normy dla uczniów klas II szkół średnich, dla studentów III roku – próby ogólnopolskie), dla dorosłych z wykształceniem średnim i wyższym (próby incydentalne).
Autorkami testu są: Anna Ciechanowicz, Aleksandra Jaworowska, Anna Matczak, Teresa Szustrowa 

</doc>
<doc id="1247390" url="https://pl.wikipedia.org/wiki?curid=1247390" title="Pułapina Nowa">
Pułapina Nowa



</doc>
<doc id="1247391" url="https://pl.wikipedia.org/wiki?curid=1247391" title="Pułapina Stara">
Pułapina Stara



</doc>
<doc id="1247392" url="https://pl.wikipedia.org/wiki?curid=1247392" title="Budy Zosińskie">
Budy Zosińskie



</doc>
<doc id="1247395" url="https://pl.wikipedia.org/wiki?curid=1247395" title="Adam Brzozowski (kompozytor)">
Adam Brzozowski (kompozytor)

Adam Brzozowski (ur. 7 października 1930 w Przemyślu) – polski kompozytor, aranżer, klarnecista, pedagog, dyrygent.
Życiorys.
Absolwent Technikum Mechanicznego w Łodzi, Średniej Szkoły Muzycznej tamże oraz Państwowej Wyższej Szkoły Muzycznej w Łodzi (klasa klarnetu).
Już w czasie studiów grał w big bandzie studenckim, a potem związał się z Rozgłośnią Polskiego Radia oraz z łódzkim Ośrodkiem Telewizji. Współpracował też z zespołami A Vista, Pro Contra (grupy wokalne), Primo Voto, AB Sound, Aerobic Band (zespoły instrumentalne). Jego piosenki śpiewała też piosenkarka Elżbieta Igras.
Jest autorem podręczników do nauki gry na klarnecie, a także programów nauczania szkolnictwa muzycznego.

</doc>
<doc id="1247396" url="https://pl.wikipedia.org/wiki?curid=1247396" title="Cnotliwy Sarmata">
Cnotliwy Sarmata

Cnotliwy Sarmata na wschodzie Warszawy (fr. "vertueux Sarmate", niem. "der tugenhafte Sarmate") – polska loża wolnomularska.
Założona przez Alojzego Fryderyka von Brühla 11 stycznia 1767, po uprzednim zamknięciu loży Trzech Braci. Powołana jako loża rytu staroszkockiego. 24 kwietnia 1769 ogłoszona lożą wielką a jej wielkim mistrzem został August Fryderyk Moszyński. Pracowała w językach polskim i niemieckim w stopniach szkockich i symbolicznych.

</doc>
<doc id="1247397" url="https://pl.wikipedia.org/wiki?curid=1247397" title="Serbal">
Serbal



</doc>
<doc id="1247398" url="https://pl.wikipedia.org/wiki?curid=1247398" title="John Hensley">
John Hensley

John Carter Hensley (ur. 29 sierpnia 1977 w Louisville, w stanie Kentucky) – amerykański aktor telewizyjny, występował w roli Matta McNamary w serialu "Bez skazy" ("Nip/Tuck").
Kiedy miał trzy lata, jego rodzice rozwiedli się, wraz ze swoją siostrą wychowywany był między matką a ojcem. Uczęszczał do Fort Lewis College w Durango, w stanie Kolorado. Pracował na ranczo koni w Wyoming. Podczas pobytu w Nowym Jorku został odkryty przez menadżera.
Debiutował na szklanym ekranie w komediowej serii "Powrót do klasy" ("Strangers with Candy", 1999) jako student. Potem wystąpił w serialach: HBO "Rodzina Soprano" ("The Sopranos", 2000), ABC "Wszystko w rodzinie" ("Madigan Men", 2000) w roli Luke’a Madigana, "Witchblade" (2001–2002) i CBS "" (2007). Popularność przyniosła mu postać studenta Matta McNamary, syna doktora Seana McNamary (Dylan Walsh) (który go wychowywał) i doktora Christiana Troya (jego biologicznego ojca) i Julii Noughton (Joely Richardson) w serialu "Bez skazy" ("Nip/Tuck"), którą przyjął w 2003 roku.

</doc>
<doc id="1247399" url="https://pl.wikipedia.org/wiki?curid=1247399" title="Dżabal Sirbal">
Dżabal Sirbal

Dżabal Sirbal ("Serbal") – góra na południowym Synaju (2070 m n.p.m.). Jedna z najwyższych gór w Egipcie. Znajduje się na terenie Parku Narodowego Święta Katarzyna w muhafazie Synaj Południowy.
Stoki góry pokrywają liczne granitowe zagłębienia, które już u początków chrześcijaństwa zamieszkiwane były przez anachoretów. Do dzisiaj widoczne są pozostałości klasztoru z IV wieku u podnóża góry. Na ten sam okres datowane są greckie inskrypcje odnalezione u stóp góry i przy ścieżce prowadzącej na jej szczyt. Ze względu na zabytki piśmiennictwa jedno z miejsc przy szlaku na szczyt nazywane jest "Mokatteb", tzn. "Dolina Napisów".
Utożsamiana przez niektórych z biblijną Górą Horeb, na której Jahwe przekazał Izraelitom Dekalog, większość jednak identyfikuje "Horeb" z Górą Mojżesza.

</doc>
<doc id="1247400" url="https://pl.wikipedia.org/wiki?curid=1247400" title="Synagoga Chóralna w Dnieprze">
Synagoga Chóralna w Dnieprze

Synagoga Chóralna w Dniepropietrowsku, zwana Złotą Różą () – żydowska bożnica zbudowana w połowie XIX wieku, od 2000 roku znów działająca w Dnieprze. 
Pierwszy dom modlitewny w Dnieprze – wówczas nazywanym "Jekaterynosławiem" – został wzniesiony na początku XIX wieku, jednak w 1833 roku spłonął w pożarze. W połowie XIX wieku zbudowano murowaną synagogę w stylu klasycyzmu, z trójkątnym tympanonem i dwoma symetrycznie ustawionymi wieżyczkami. 
W 1929 roku bóżnica została zamknięta i zamieniona w klub, a po 1947 roku w fabryczny dom kultury im. M. Wołodarskiego (odbywały się tu m.in. zajęcia sportowe). W 1996 roku gmach został zwrócony gminie żydowskiej, która przeprowadziła jego gruntowną rekonstrukcję. W 2005 roku dokonano uroczystego poświęcenia synagogi.

</doc>
<doc id="1247401" url="https://pl.wikipedia.org/wiki?curid=1247401" title="Odbiornik BERYL-2">
Odbiornik BERYL-2

Odbiornik radiowy BERYL-2 – wojskowy odbiornik radiokomunikacyjny, krótkofalowy, eksploatowany w jednostkach łączności Wojska Polskiego. Dwa takie odbiorniki wchodziły w skład ukompletowania każdej radiostacji dużej mocy R-110.
Warunki pracy.
Konstrukcja odbiornika zapewnia dobrą odporność na wstrząsy i stabilną pracę w szerokim zakresie temperatur.
Przeznaczenie.
Odbiornik BERYL-2 był przeznaczony do zapewnienia odbioru sygnałów telefonicznych i telegraficznych na ustalonych zgodnie z tabelą strojenia częstotliwościach. w zależności od zakresu częstotliwościach.
Był odbiornikiem podstawowym (głównym) w radiostacjach dużej mocy typu R-110 wszystkich typów.

</doc>
<doc id="1247405" url="https://pl.wikipedia.org/wiki?curid=1247405" title="Stanisława Augusta pod Gwiazdą Północną">
Stanisława Augusta pod Gwiazdą Północną

Stanisława Augusta pod Gwiazdą Północną na wschodzie Warszawy – polska loża wolnomularska, otwarta 8 maja 1788, nazwana na cześć Stanisława Augusta Poniatowskiego.
Powstała w wyniku zmiany nazwy przez lożę Katarzyny pod Gwiazdą Północną. Loża-matka zamknięta w 1792. Prace jej pozostawały w ścisłym związku z akcją polityczną Sejmu Czteroletniego.

</doc>
<doc id="1247407" url="https://pl.wikipedia.org/wiki?curid=1247407" title="Diego Xaraba">
Diego Xaraba

Diego Xaraba (ur. ok. 1652 w Daroca, zm. ok. 1715 w Madrycie) – hiszpański kompozytor i organista. Siostrzeniec Pabla Bruno. Do dziś zachowało się kilka jego utworów.

</doc>
<doc id="1247408" url="https://pl.wikipedia.org/wiki?curid=1247408" title="Akamas (syn Tezeusza)">
Akamas (syn Tezeusza)

Akamas (gr. Akámas, łac. Acamas) – w mitologii greckiej królewicz, eponim szczepu attyckiego Akamantydów.
Uchodził za syna Tezeusza i Fedry oraz za brata Demofonta. Poślubił córkę króla Priama, Laodikę, z którą spłodził Munitosa.
Uciekł z Aten, gdy zaatakowali je Dioskurowie. Wraz z Diomedesem, synem Tydeusa, udali się do Troi z prośbą o uwolnienie Heleny Trojańskiej. Po wojnie przyprowadził swą babcię, Ajtrę, która była jeńcem w Troi. Był jednym z tych, którzy podczas wojny trojańskiej skryli się w drewnianym koniu.

</doc>
<doc id="1247409" url="https://pl.wikipedia.org/wiki?curid=1247409" title="Triple J">
Triple J

Triple J - australijska ogólnokrajowa stacja radiowa, wchodząca w skład publicznego nadawcy radiowo-telewizyjnego Australian Broadcasting Corporation (ABC) i pełniąca w jego portfolio rolę rozgłośni dla dorosłej młodzieży, definiowanej jako osoby w wieku 18-30 lat. Została uruchomiona w 1974 roku jako stacja lokalna dla Sydney pod nazwą 2JJ. W latach 80. uzyskała obecną nazwę, zaś na początku lat 90. stała się radiem ogólnokrajowym.
Stacja dostępna jest w całej Australii w analogowym przekazie naziemnym. Nadaje również w naziemnym przekazie cyfrowym, przy czym jego zasięg nie obejmuje jeszcze całego kraju. Można jej również słuchać przez Internet. Prowadzona jest także transmisja przez satelitę Optus C1, ale jest ona kodowana i służy głównie przesyłowi technicznemu na potrzeby sieci kablowych firmy Optus.
Hottest 100.
Triple J od 1989, co roku organizuje audycję zwaną "Triple J Hottest 100" (nazywane również "Największą muzyczną demokracją"). Odbywa się ona zawsze w Dzień Australii – 26 stycznia.. Przez 3 miesiące słuchacze za pomocą serwisów społecznościowych Facebook, Twitter, Tumblr oraz Instagram (#hottest100) wrzucają swoje typowania do listy hitów, głosując tym samym na swoich faworytów. Dokładnie o godzinie 12:00 czasu obowiązującego w Sydney, dnia 26 stycznia rozpoczyna się audycja podczas trwania której prowadzący program łączą się z innymi prezenterami radiowymi biorącymi udział w Imprezach na plażach (i nie tylko, biorąc przykład z miasta Alice Springs, w którym transmisja odbywała się spod góry "Uluru") który prezentują listę hitów Hottest 100 zaczynając od pozycji 100, kończąc na 1. Triple J gra wtedy w domach wielu australijskich rodzin, galeriach handlowych czy w centrach miast. Dla wielu młodych australijczyków słuchanie Hottest 100 w dzień Australii stało się już tradycją, towarzyszącą imprezą w dzień Australii odbywającym się na całym świecie. Samo radio zachęca do rejestrowania na specjalnej stronie imprez odbywających się z "Hottest 100", wysyłając gadżety do każdej z grup, która wyśle zdjęcie do radia po trwania audycji na żywo. Po zakończeniu wydarzenia, wydawany jest album 20 pierwszymi hitami z listy.
Audycja jest na tyle popularna, że w roku 2014 na skutek dużej liczby słuchaczy zostało przeciążone łącze międzynarodowe do głównego serwera odpowiadającego za transmisję Triple J w internecie. Stało się to za sprawą dużej promocji słuchania Triple J przez internet oraz premiery aplikacji służącej do słuchania radia dostępnej również dla zagranicy, na krótko przed samym wydarzeniem. Operatorom techniczym udało się jednak uporać w problemem, zmieniając jakość głównego streamu AAC z 128kbps, na 48kbps na czas trwania audycji. Jako że przeciążenie wystąpiło jeszcze przed rozpoczęciem wydarzenia, całej audycji na żywo można było słuchać bez przeszkód. Numerem 1 został wtedy australijski wykonawca Vance Joy ze swoją piosenką Riptide.

</doc>
<doc id="1247410" url="https://pl.wikipedia.org/wiki?curid=1247410" title="Triple j">
Triple j



</doc>
<doc id="1247411" url="https://pl.wikipedia.org/wiki?curid=1247411" title="Bedri Pejani">
Bedri Pejani

Bedri Abdi Pejani, właśc. Bedri Abdi Thaçi (ur. 10 października 1885 w Peciu, zm. 6 lipca 1946 w Prizrenie) – albański polityk i publicysta.
Życiorys.
Syn Abdiego Thaçi (Pejaniego), który był właścicielem ziemskim z okolic Niszu. Ukończył amerykańską szkołę Robert College w Stambule, studiował na Uniwersytecie Stambulskim. Naukę w zakresie nauk politycznych i prawa kontynuował w Niemczech. Po studiach pracował w Skopju, od 1908 został nauczycielem w szkole albańskiej w tym mieście. Był przedstawicielem społeczności albańskiej w Skopju na Kongres w Monastirze w kwietniu 1910 r. W roku 1911 przyłączył się do powstania antyosmańskiego w Kosowie, współpracując z Hasanem Prishtiną i Isą Boletinim. W sierpniu 1912 r. został wybrany przedstawicielem Gjakovy i Peje na obrady Zgromadzenia Narodowego we Vlorze. B jednym z autorów listu wysłanego 12 listopada 1912 z Durrësu do cesarza Austro-Węgier Franciszka Józefa I z prośbą o wsparcie dla niepodległościowych działań Albańczyków. Był jednym z sygnatariuszy deklaracji niepodległości. W czerwcu 1914 r. uczestniczył w spotkaniu deputowanych Kosowa z Wilhelmem zu Wiedem.
Po zakończeniu I wojny światowej związał się z organizacją "Inteligjenca e Kosoves", był także redaktorem naczelnym pisma "Populli" (Lud). Do parlamentu albańskiego dostał się jako przedstawiciel Partii Ludowej, jednej z dwóch głównych sił politycznych w tym okresie. Większość swojej aktywności parlamentarnej poświęcił obronie ludności albańskiej w Kosowie. W czerwcu 1924 r. wziął udział w zamachu stanu, opowiadając się po stronie Fana Noliego. Kiedy upadł rząd Noliego, Pejani wyjechał z kraju. Przebywał w Berlinie, Paryżu i Wiedniu. Był jednym z założycieli najbardziej wpływowej organizacji albańskiej emigracji Komitetu Narodowo-Rewolucyjnego KONARE. Współpracował także z ludźmi Kominternu, w tym z Georgi Dimitrowem.
W 1930 powrócił do Albanii, skąd w 1937 wyjechał do Francji. Był autorem memorandum skierowanego do mocarstw w 1939 r., aby poparły one aspiracje Albańczyków i pomogli im uwolnić się od dominacji włoskiej. W okresie włoskiej okupacji Albanii wrócił do kraju i został internowany w obozie w Porto Romano. 13 września 1943 uwolniony z obozu został jednym ze współorganizatorów i przewodniczącym Komitetu Centralnego Drugiej Ligi Prizreńskiej. Od 1944 r. kierował strukturami Ligi w Peje. W marcu 1944 zaproponował Niemcom współpracę wojskową i powołanie pod broń 120–150 tys. Albańczyków, którzy mieli być uzbrojeni przez Niemców w nowoczesną broń. W 1944 był autorem koncepcji państwa islamskiego na Bałkanach obejmującego terytoria Bośni, Kosowa, Sandżaku i Albanii. Projekt ten jednak nie został zaakceptowany przez Niemców.
W 1945 został ujęty w Szkodrze przez partyzantów albańskich i osadzony w więzieniu w Tiranie. Przekazany władzom jugosłowiańskim. 21 lutego 1946 Sąd Okręgowy w Prizrenie skazał go na karę śmierci. Zmarł w szpitalu więziennym w Prizrenie.
Jego imię nosi gimnazjum w Peje, a także ulice w Prisztinie, Prizrenie i w Vučitrnie. W czerwcu 2012 został uhonorowany pośmiertnie orderem Nderi i Kombit (Honor Narodu) przez prezydenta Albanii.

</doc>
<doc id="1247414" url="https://pl.wikipedia.org/wiki?curid=1247414" title="Karola pod Trzema Hełmami">
Karola pod Trzema Hełmami

Karola pod Trzema Hełmami na wschodzie Warszawy (niem. "Karl zu drei Helmen") – polska loża wolnomularska ścisłej obserwy, założona 29 stycznia 1774 przez Alojzego Fryderyka von Brühla. Zamknięta w 1779.
Pracowała w języku niemieckim. Członkiem tej loży w stopniu brata różanego krzyża był król Polski Stanisław August Poniatowski pod imieniem "Eques Salsinatus" i "Salsinatus Magnus".

</doc>
<doc id="1247416" url="https://pl.wikipedia.org/wiki?curid=1247416" title="Pączkowce">
Pączkowce

Pączkowce, blastoidy (†Blastoidea) – gromada wymarłych szkarłupni (Echinodermata), żyjących od syluru do permu. Swój rozkwit osiągnęły w karbonie.
Pączkowce charakteryzowały się wyraźną pięciopromienną symetrią ciała. Kielich zbudowany był z 13 płytek (5 deltoidowych, 5 widełkowych i 3 bazalnych) i osadzony na łodydze. Na kielichu występowało 5 pasów ambulaklarnych zaopatrzonych w liczne cienkie brachiole. Cały kielich przypominał w kształcie pączek róży (stąd nazwa grupy). Na szczycie występował otwór gębowy otoczony 4 spirakulami i otworem odbytowym.
Były to organizmy wyłącznie morskie, prowadzące bentoniczny, osiadły tryb życia.

</doc>
<doc id="1247417" url="https://pl.wikipedia.org/wiki?curid=1247417" title="Jacek Bukowski">
Jacek Bukowski

Jacek Bukowski (ur. 18 lutego 1945 w Sosnowcu, zm. 1 września 2020) – polski poeta i autor tekstów piosenek, a także dziennikarz, publicysta i tłumacz.
Życiorys.
Absolwent warszawskiego Technikum Mechanicznego.
Działalność literacką rozpoczął pod koniec lat 60. XX wieku. Nawiązał wtedy współpracę z warszawskimi kabaretami Stodoła (zob. klub Stodoła) i Largactil. Związał się wówczas również z prasą literacką, tłumaczył literaturę piękną z języków słowiańskich.
Piosenki z jego tekstami śpiewali m.in.: Felicjan Andrzejczak, Aura, Andrzej Dąbrowski, Eleni, Fryderyka Elkana, Gang Marcela, Irena Jarocka, Waldemar Kocoń, Seweryn Krajewski, Bohdan Łazuka, Bogusław Mec, Danuta Mizgalska, Iwona Niedzielska, Witold Paszt, Jerzy Połomski, Zdzisława Sośnicka, Danuta Stankiewicz, Ewa Śnieżanka, Texel, Liliana Urbańska, VOX, Irena Woźniacka, Tadeusz Woźniak, Joanna Zagdańska.
Wystąpił w filmie "Tumor Witkacego" (reż. Grzegorz Dubowski).
Piosenki ze słowami Jacka Bukowskiego.
Skomponował utwór "She's all right, she's all wrong" wykonywany przez Gang Marcela. Napisał tekst piosenki "Nie tak serio" do serialu "Klinika samotnych serc".

</doc>
<doc id="1247418" url="https://pl.wikipedia.org/wiki?curid=1247418" title="Korwety projektu 133">
Korwety projektu 133

Korwety projektu 133 – wyprodukowane w NRD korwety przeznaczone do zwalczania okrętów podwodnych na wodach przybrzeżnych. Od 1981 na potrzeby Volksmarine zbudowano 16 okrętów, które w 1993 sprzedano Indonezji. W latach 1986–1990 12 jednostek wyprodukowano dla ZSRR. Okręty nosiły także oznaczenie "projekt 133.1". Pierwsza seria produkcyjna w kodzie NATO nosiła oznaczenie "Parchim I". Okręty przeznaczone dla ZSRR nosiły oznaczenie "Parchim II".
Historia.
W połowie lat 70. w NRD rozpoczęto prace nad nowym typem okrętów przeznaczonych do zwalczania okrętów podwodnych, które miałyby zastąpić w służbie ścigacze okrętów podwodnych typu "Hai" i stanowić uzupełnienie dla fregat typu "1159". Pierwsza jednostka serii, „Wismar”, została zwodowana w stoczni Peenewerft w Wolgast 9 kwietnia 1981. Łącznie dla Volksmarine zbudowano 16 jednostek tego typu. Okręty te miały zwalczać okręty podwodne na płytkich wodach Bałtyku. Głównym celem miały być okręty podwodne typu "206".
Aby uczynić produkcję tych jednostek jeszcze bardziej opłacalną w 1986 ZSRR złożył zamówienie na 12 zmodernizowanych jednostek tego typu. Ostatnią jednostkę tej serii dostarczono 9 kwietnia 1990. 24 wyrzutnie torped dla korwet typu "Parchim-II" zostały dostarczone przez polskie Centrum Techniki Morskiej.
Po zjednoczeniu Niemiec w październiku 1990 16 korwet "133" trafiło do Bundesmarine, gdzie poddano je dokładnym testom i porównaniom, a następnie w 1993 sprzedano Indonezji. W Indonezji okręty poddano modernizacji, której koszty przekroczyły sumę za którą je zakupiono.
Okręty zakupione przez ZSRR zostały przejęte w 1991 przez Rosję i wcielone do Floty Bałtyckiej.

</doc>
<doc id="1247419" url="https://pl.wikipedia.org/wiki?curid=1247419" title="Oreste Ravanello">
Oreste Ravanello

Oreste Ravanello (ur. 25 sierpnia 1871 w Wenecji, zm. 2 lipca 1938 w Padwie) – włoski kompozytor i organista w bazylice św. Marka w Wenecji.
Życiorys.
W wieku 6 lat rozpoczął naukę muzyki u organisty i kompozytora Paolo Agostiniego. Następnie uczył się gry organowej i kompozycji w Civic Liceo Musicale w Wenecji. Pobierał także prywatne lekcje u organistki kaplicy Marciana, Andrei Girardi. W 1887 roku diecezjalna komisja muzyki sakralnej w Wenecji przyznała mu dyplom zawodowego organisty i uprawnienia dydaktyczne.
W wieku 17 lat został mianowany organistą katedry San Marco. Wykładał w Konserwatorium Muzycznym w Wenecji (obecnie Conservatorio di Musica Benedetto Marcello di Venezia).
Od 1898 roku był maestro di cappella w kościele S Antonio w Padwie. Od 1902 roku nauczał organów w Konserwatorium Weneckim. Od 1912 roku był dyrektorem Instytutu Muzycznego w Padwie (obecnie Conservatorio Pollini di Padova). Działał w ruchu cecyliańskim na rzecz odnowy rzymskokatolickiej muzyki kościelnej oraz zasiadał w komitecie ustanowionym przez papieża Piusa X w celu odnowienia pieśni religijnej.
Twórczość.
Dawał organowe koncerety solistyczne; znany był ze swoich improwizacji na tym instrumencie. Komponował muzykę sakralną: ok. 30 mszy, Te Deum, utwory na organy i fortepian. Język kompozycji Ravanello operuje stylistyką późnoromantryczną, melodyjną i emocjonalną.

</doc>
