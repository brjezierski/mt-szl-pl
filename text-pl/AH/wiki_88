<doc id="1251803" url="https://pl.wikipedia.org/wiki?curid=1251803" title="Kinetic Energy Interceptor">
Kinetic Energy Interceptor

Kinetic Energy Interceptor (KEI) – amerykański kinetyczny pocisk antybalistyczny w stadium konstrukcyjnym służący zwalczaniu pocisków balistycznych w ich startowej oraz środkowej fazie lotu ("boost phase" oraz "midcourse phase"). KEI jest pierwszym i jedynym do tej pory systemem antybalistycznym w całości opracowywanym po wypowiedzeniu przez USA traktatu ABM, zaś jego opracowanie w okresie obowiązywania tego układu nie byłoby możliwe.
Program KEI.
Program "Kinetic Energy Interceptor" (KEI) powstał w ramach amerykańskiego programu obrony antybalistycznej Ballistic Missile Defense jako program rozwoju pocisku kinetycznego dysponującego parametrami pozwalającymi na zwalczanie pocisków balistycznych we wczesnej – startowej fazie lotu, gdy ze względu na krótki czas trwania tej fazy (180-300 sekund) nie jest możliwe zwalczanie pocisków balistycznych typu SRBM, MRBM, IRBM, czy ICBM] innymi dostępnymi pociskami antybalistycznymi. W związku jednak z nadspodziewanie dobrymi wynikami prac badawczo-konstrukcyjnych i wyprzedzeniem o 6 miesięcy zakładanego harmonogramu prac, "Missile Defense Agency" – MDA (Agencja Obrony Antybalistycznej) postanowiła rozszerzyć program w zakresie możliwości pocisku, stawiając przed konstruktorami dodatkowe wymaganie – zdolności do zwalczania pocisków balistycznych także po zakończeniu fazy startowej i oddzieleniu się głowicy bojowej od stopni napędowych, czy też zaprzestania pracy silnika napędowego w jednostopniowych pociskach o krótszym zasięgu.
W październiku 2003 roku Boeing z sukcesem przeprowadził testy nowego silnika sterującego dla KEI. Jednostka o zaledwie 20 cm długości jest dziś najpotężniejszym opracowanym gdziekolwiek silnikiem tego typu. W trakcie naziemnego "gorącego" testu Divert And Altitude Control System (DACS) w White Sands Test Facility wygenerował ciąg 1.100 funtów (498,95 kg). Jednostka ta "od zera" skonstruowana została w ciągu zaledwie 5 miesięcy. Konstrukcja tej jednostki nacelowana została na zdolność włączenia i wyłączenia w dowolnym momencie – w zależności od aktualnej potrzeby misji, zgodnie z komendami naprowadzania, bardzo wysoki stosunek ciągu do masy, i wysoką wiarygodność przy niewielkim koszcie produkcji. Kluczową cecha tej jednostki jest takie wykorzystywanie paliwa ciekłego, które zapewnia bardzo wysoka wydajność i bezpieczeństwo.
W ciągu roku 2004 opracowano i przetestowano podstawy systemu kontroli i komunikacji, sprawdzając także ich zdolność do współpracy z satelitarnymi systemami ostrzegania o odpaleniu pocisku balistycznego. Zgodnie z wypowiedziami prowadzących program, system zademonstrował zdolność do współpracy z pracującymi w zakresie podczerwieni satelitami wykrywającymi odpalenie pocisków balistycznych, a także wysoką odporność na zakłócenia radioelektroniczne i powodowane wybuchami jądrowymi.
Do roku 2008 opracowano i osobno przetestowano na ziemi wszystkie trzy stopnie napędu Kinetic Energy Interceptor.
W pociskach KEI zawarto kilka zapożyczeń, i tak:
Właściwości pocisku.
Kinetic Energy Interceptor cechować się ma bardzo dużą prędkością lotu oraz zdolnością do przenoszenia bojowych ładunków wielogłowicowych. Z powodu ograniczeń budżetowych zrezygnowano z opracowywania dedykowanej głowicy kinetycznej dla pocisku KEI, postanawiając iż pocisk ten będzie zdolny do przenoszenia każdego typu głowicy tego rodzaju opracowanej dla innych pocisków kinetycznych, a wiec Exoatmospheric Kill Vehicle (EKV) opracowanej dla pocisku GBI, Lightweight Exo-Atmospheric Projectile (LEAP) pocisków rodziny SM-3, czy też przyszłych głowic Multiple Kill Vehicle (MKV).
Przystosowanie KEI do zwalczania pocisków balistycznych w fazie startowej, wymagało opracowania konstrukcji zdolnej do poruszania się z gigantycznymi prędkościami, w związku z tym, KEI będzie najprawdopodobniej dysponował prędkością zbliżającą się nawet do 10 km/s, czyli 36 000 km/h. Pierwotne plany określały długość pocisku na 36 stóp (10,97 m.) oraz 36 cali (0,91 m) średnicy, jednakże późniejsze raporty sugerowały, iż KEI posiada niemal 39 stóp długości i 40 cali średnicy (odpowiednio: 11,88 i 1 metr), zaś każdy stopień napędowy dysponować ma zmiennym wektorem ciągu.
Generalnie wiadomo dzisiaj, iż naziemny system KEI składał się będzie z pocisku przechwytującego, mobilnej wyrzutni lądowej na platformie samochodowej, systemu dowodzenia, kontroli, zarządzania walka i komunikacji ("Command, Control, Battle Management, and Communications (C2BMC)").
Rozmieszczenie.
Konstrukcja pocisku opiera się na założeniu iż będzie on wykorzystywany ze stałych wyrzutni lądowych, mobilnych wyrzutni samochodowych oraz wyrzutni okrętowych. Główne plany zakładają, iż pociski te bazować będą na naziemnych wyrzutniach kołowych M983 Oshkosh HEMTT – oraz okrętach "Aegis BMD" krążownikach typu "CG(X)". Kwestią rozważań jest aktualnie możliwość ich dyslokacji także na okrętach desantowych typu "San Antonio" oraz atomowych okrętach podwodnych – przekonstruowanych nosicielach strategicznych pocisków balistycznych SLBM – typu "Ohio".
Pierwsze mobilne systemy KEI rozmieszczone zostaną najprawdopodobniej w Wirginii na wschodnim wybrzeżu Stanów Zjednoczonych – skąd miałyby chronić obszar tego kraju, a także we Włoszech – skąd chronić maja obszar Europy Zachodniej.
Nie zakończony wciąż w zakresie konstrukcyjnym program KEI, a więc brak ostatecznego kształtu systemu i pocisku w szczególności, wpływa na opóźnienie podjęcia ostatecznych decyzji w sprawie cech krążowników CG(X).

</doc>
<doc id="1251806" url="https://pl.wikipedia.org/wiki?curid=1251806" title="Michał Janocha">
Michał Janocha

Michał Robert Janocha (ur. 27 października 1959 w Warszawie) – polski duchowny rzymskokatolicki, doktor habilitowany nauk humanistycznych w zakresie historii, profesor nadzwyczajny Uniwersytetu Warszawskiego i Uniwersytetu Kardynała Stefana Wyszyńskiego w Warszawie, biskup pomocniczy warszawski od 2015.
Życiorys.
Urodził się 27 października 1959 w Warszawie. Siostrzeniec polityka Jana Olszewskiego. Kształcił się w miejscowym Liceum Ogólnokształcącym im. Stefana Batorego. W latach 1978–1982 studiował historię sztuki w Akademii Teologii Katolickiej w Warszawie, uzyskując w 1983 magisterium. W latach 1982–1987 odbył studia filozoficzno-teologiczne w Wyższym Metropolitalnym Seminarium Duchownym w Warszawie. Święceń prezbiteratu udzielił mu 28 maja 1987 w bazylice archikatedralnej św. Jana Chrzciciela w Warszawie kardynał Józef Glemp. Inkardynowany został do archidiecezji warszawskiej. W latach 1988–1993 kontynuował studia z zakresu historii i historii sztuki w Akademii Teologii Katolickiej w Warszawie, gdzie w 1993 na podstawie dysertacji "Ikonografia Mszy Świętej w średniowiecznej i nowożytnej sztuce polskiej" otrzymał doktorat nauk humanistycznych w zakresie nauk o sztuce. W 2003 na Uniwersytecie Kardynała Stefana Wyszyńskiego w Warszawie po przedłożeniu rozprawy "Ukraińskie i białoruskie ikony świąteczne w dawnej Rzeczypospolitej. Problem kanonu" uzyskał habilitację z nauk humanistycznych w zakresie historii.
W latach 1987–1988 pracował jako wikariusz i katecheta w parafii w Izabelinie. W latach 1990–1994 pełnił posługę kapelana w Zakładzie dla Niewidomych w Laskach. W 2009 został rezydentem w parafii św. Zygmunta w Warszawie. W latach 1988–1990 był pracownikiem Muzeum Archidiecezji Warszawskiej. W 1989 współzakładał miesięcznik społeczno-religijny „Credo”, następnie w latach 1989–1993 był jego redaktorem naczelnym, do 1999 pozostał członkiem redakcji. Został członkiem Rady Prymasowskiej Budowy Kościołów w Archidiecezji Warszawskiej, Komisji Architektoniczno-Artystycznej przy Kurii Metropolitalnej Warszawskiej oraz konsultorem Rady ds. Kultury Episkopatu Polski. W 2004 otrzymał godność kapelana Jego Świątobliwości.
W latach 1992–2011 był zatrudniony w Akademii Teologii Katolickiej (następnie Uniwersytecie Kardynała Stefana Wyszyńskiego) na stanowiskach: asystenta (od 1992), adiunkta przy Katedrze Historii Sztuki Nowożytnej (od 1995) i profesora nadzwyczajnego przy Katedrze Historii Sztuki Bizantyńskiej i Postbizantyńskiej (od 2004). W latach 2002–2011 pełnił funkcję kierownika Katedry Historii Kultury Chrześcijańskiego Wschodu w Instytucie Historii Sztuki. Od 2008 do 2010 był wykładowcą na Wydziale Architektury Politechniki Warszawskiej. W 2010 został profesorem w Instytucie Badań Interdyscyplinarnych „Artes Liberales” (przekształconego w Wydział „Artes Liberales”) Uniwersytetu Warszawskiego. W latach 2009–2013 pełnił funkcję ojca duchownego w Wyższym Metropolitalnym Seminarium Duchownym w Warszawie. W 2013 został dyrektorem biblioteki seminaryjnej i spowiednikiem alumnów. Jego zainteresowania naukowe dotyczą sztuki i tradycji bizantyńskiej, teologii sztuki oraz badań porównawczych kultury chrześcijańskiego Wschodu i Zachodu. Wszedł w skład Stowarzyszenia Historyków Sztuki. W 2000 został jurorem Fundacji im. Ks. Janusza Pasierba. Wraz z Waldemarem Delugą współredaktor periodyku „Series Byzantina. Studies on Byzantine and Postbyzantine Art”.
9 maja 2015 papież Franciszek mianował go biskupem pomocniczym archidiecezji warszawskiej ze stolicą tytularną Barica. Święcenia biskupie przyjął 14 czerwca 2015 w archikatedrze św. Jana Chrzciciela w Warszawie. Głównym konsekratorem był kardynał Kazimierz Nycz, arcybiskup metropolita warszawski, zaś współkonsekratorami Józef Michalik, arcybiskup metropolita przemyski, i arcybiskup Celestino Migliore, nuncjusz apostolski w Polsce. Jako zawołanie biskupie przyjął słowa „"Marana tha"” ("Przyjdź, Panie").
W ramach Konferencji Episkopatu Polski w 2016 został przewodniczącym Rady ds. Kultury i Ochrony Dziedzictwa Kulturowego.
Odznaczenia i wyróżnienia.
W 2020 prezydent RP Andrzej Duda nadał mu Krzyż Kawalerski Orderu Odrodzenia Polski.
W 2018 przyznano mu Srebrny Medal „Zasłużony Kulturze Gloria Artis”.
Został laureatem m.in.: nagrody Fundacji im. Ks. Janusza St. Pasierba (1999), nagrody „Przeglądu Wschodniego” w kategorii autorów krajowych za książkę "Ukraińskie i białoruskie ikony świąteczne w dawnej Rzeczypospolitej. Problem kanonu" (2002), nagrody Feniks „Pro Autore” przyznanej przez Stowarzyszenie Wydawców Katolickich za książkę "Ikony w Polsce. Od średniowiecza do współczesności" (2009).

</doc>
<doc id="1251807" url="https://pl.wikipedia.org/wiki?curid=1251807" title="Jastrzębski Rów">
Jastrzębski Rów

Jastrzębski Rów ("Rów Wargański") – rów, dopływ Szarki, do której uchodzi prawostronnie poniżej Nowego Tomyśla. Ciek o długości 14,8 km i powierzchni zlewni 55,3 km². Zlewnia ma charakter rolniczy.

</doc>
<doc id="1251808" url="https://pl.wikipedia.org/wiki?curid=1251808" title="AWS Shopper">
AWS Shopper

AWS Shopper ("Automobilwerk Walter Schätzle") – niemiecki mikrosamochód, produkowany w Berlinie w latach 1971-1974.
Historia.
AWS Shopper został stworzony przez Waltera Schätzle w 1970 roku. Wytwórnia była umieszczona w Berlinie Zachodnim w Rudow. Przedsiębiorstwo rozpoczęło produkcję samochodu w 1971 roku, marketing był silny, lecz popyt na ten samochód utrzymywał się na niskim poziomie, dlatego też przedsiębiorstwo przerwało produkcję w 1974 roku.

</doc>
<doc id="1251813" url="https://pl.wikipedia.org/wiki?curid=1251813" title="Emu (gatunek)">
Emu (gatunek)

Emu, emu zwyczajne ("Dromaius novaehollandiae") – gatunek nielotnego ptaka z podrodziny emu (Dromaiinae) w rodzinie kazuarowatych (Casuariidae), będący jedynym żyjącym gatunkiem w obrębie rodzaju "Dromaius". Jest największym ptakiem tubylczym w Australii i drugim pod tym względem na świecie. Większy jest jedynie inny bezgrzebieniowiec – struś.
Podgatunki emu, które wcześniej zamieszkiwały Tasmanię, Wyspę Kangura i wyspę King, wyginęły po kolonizacji Australii przez Europejczyków w 1788. Ich działania wpłynęły także na rozmieszczenie podgatunku kontynentalnego. Dawniej emu były pospolite na wybrzeżu wschodnim, dziś występują tam rzadko. Jednak rozwój rolnictwa i dostarczanie wody do centralnej części kontynentu pozwoliły ptakom na egzystencję na wysuszonych regionach. Emu są hodowane dla mięsa, oleju i skór.
Morfologia.
Ma masywne ciało i długie nogi po trzy palce na każdej. Upierzenie tułowia u obu płci jest koloru brązowego. Głowa o czarnym odcieniu z niebieskoszarą, nagą skórą na bokach i na szyi.
Jest drugim po strusiu największym żyjącym ptakiem. Osiąga do 2 m wysokości (1 m w kłębie) i masę do 55 kg. Samica jest cięższa od samca o około 5 kg. Skrzydła zredukowane, ich długość to około 20 cm.
Zasięg występowania, środowisko.
Emu zamieszkuje znaczną część Australii. Żyje głównie na krzaczastych stepach (w Australii nazywanych "scrubs"); unika gęsto zaludnionych miejsc, zwartych lasów oraz obszarów suchych. Ptak ten został introdukowany na Wyspę Kangura. W latach 60. XX wieku introdukowano go także na Maria Island położoną u wschodnich wybrzeży Tasmanii, jednak do połowy lat 90. tamtejsza populacja została zlikwidowana dla bezpieczeństwa odwiedzających wyspę turystów.
Zachowanie.
Żeruje w małych stadach. Jest wszystkożercą, jego główne pożywienie to owoce, nasiona oraz owady. W warunkach naturalnych nie jedzą suchych traw i dojrzałych liści, nawet gdy brak innego pożywienia. Połyka małe kamyczki (gastrolity) o masie do 46 gramów. W okresie dostępności pokarmu magazynuje zapasy tłuszczu, które zużywa w okresie niedostępności pożywienia; po spadku wagi z 45 do 20 kg ptak jest nadal sprawny. Poza okresem inkubacji emu stale wędrują.
Biega bardzo szybko, osiągając do 50 km/h. W razie zagrożenia broni się, uderzając napastnika nogami. Potrafi pływać.
Lęgi.
Emu zaczynają tworzyć pary w grudniu i styczniu. Wielkość terytorium to około 30 km2. Jaja są składane od kwietnia do czerwca w liczbie 9 do 20. Początkowo są zielononiebieskie, lecz ciemnieją wraz z postępem inkubacji; w momencie wykluwania się piskląt są niemal czarne. Ich wymiary to około 130×90 mm. Składane są w odstępach 2–4 dni. Inkubacja trwa 56 dni. Po wykluciu się młodych samiec staje się agresywny i przepędza samicę, a nawet ludzi, z okolic gniazda. Samica szuka kolejnych samców, z którymi może kopulować, a opiekę nad młodymi sprawuje samiec. W szacie puchowej młode pokryte są brązowo-białymi pasami, a na wierzchu głowy brązowo-białymi wzorami. Samiec nie narzuca młodym, gdzie mają iść, jedynie je pilnuje. Usamodzielniają się po 5–7 miesiącach od wyklucia. Po tym okresie samiec poszukuje samicy na kolejny lęg.
Emu mogą się rozmnażać po 2–3 latach, w niewoli już po 20 miesiącach.
Podgatunki.
Wyróżniono kilka podgatunków "D. novaehollandiae", lecz ich pozycja taksonomiczna jest sporna. Niektórzy autorzy podnoszą podgatunki emu małe i czarne do rangi gatunku, jednakże niektóre badania genetyczne wykazują, że nie różnią się one od emu w sposób wystarczający, by uzyskać status odrębnych taksonów.
Niektórzy autorzy wyróżniali też podgatunki "woodwardi" (północno-zachodnia Australia) i/lub "rothschildi" (południowo-zachodnia Australia), nie są one jednak obecnie uznawane.
Status, zagrożenia.
Przez IUCN emu klasyfikowane jest jako gatunek najmniejszej troski (LC, "Least Concern") nieprzerwanie od 1988 roku. Populacja szacowana jest na 630 000–725 000 dorosłych osobników, a jej trend uznawany jest za stabilny.
Hodowcy i farmerzy australijscy tępią emu, gdyż żerują one na polach uprawnych i wyrządzają tam szkody. Na południowym zachodzie postawiono ponad 1000 km ogrodzeń, by chronić uprawy przed emu wędrującymi z centrum kontynentu. Mimo tego działalność ludzka ma również pozytywny wpływ na populację tych ptaków, gdyż sztucznie utworzone pod wypas bydła i owiec obszary nawadniane umożliwiają emu gnieżdżenie się w miejscach, gdzie uprzednio nie mogły z powodu braku wody.

</doc>
<doc id="1251820" url="https://pl.wikipedia.org/wiki?curid=1251820" title="Osadzki Wierch">
Osadzki Wierch

Osadzki Wierch (1253 m n.p.m., inne źródło 1251 m n.p.m) – drugi co do wysokości i najwyższy dostępny szlakiem turystycznym szczyt w paśmie Połoniny Wetlińskiej w Bieszczadach Zachodnich. 
Wierzchołek stanowi krótką, kamienistą grań o stromych stokach pokrytych grehotami. Na Osadzkim Wierchu grzbiet Połoniny Wetlińskiej zmienia kierunek (patrząc od wschodu) z NE-SW na NW-SE; ponadto na zachód odchodzi boczny grzbiet kulminujący w Hnatowym Berdzie. Z uwagi na występowanie połoniny, szczyt jest punktem widokowym na okoliczne pasma Bieszczadów oraz Gór Sanocko-Turczańskich.

</doc>
<doc id="1251821" url="https://pl.wikipedia.org/wiki?curid=1251821" title="Równina Błońska">
Równina Błońska



</doc>
<doc id="1251823" url="https://pl.wikipedia.org/wiki?curid=1251823" title="Charkow">
Charkow



</doc>
<doc id="1251824" url="https://pl.wikipedia.org/wiki?curid=1251824" title="Pterocnemia pennata">
Pterocnemia pennata



</doc>
<doc id="1251825" url="https://pl.wikipedia.org/wiki?curid=1251825" title="Al-Kantara">
Al-Kantara

Al-Kantara, Kantara, Al-Qantara, (arab. القنطرة, "most") – miasto w północno-wschodnim Egipcie, port nad Kanałem Sueskim, położone ok. 40 km na północ od Ismailii i ok. 82 km na południe od Port Saidu. Administracyjnie należy do muhafazy Ismailia.
Węzeł drogowy i kolejowy (trasa Ismailia – Port Said oraz trasa do Arisz wybudowana w 1916 roku).
W mieście ustanowiono cmentarz wojskowy poległych w I i II wojnie światowej, na którym pochowano także polskich żołnierzy.

</doc>
<doc id="1251829" url="https://pl.wikipedia.org/wiki?curid=1251829" title="Salvador Cabañas">
Salvador Cabañas

Salvador Cabañas Ortega (ur. 5 sierpnia 1980 w Asunción) – paragwajski piłkarz grający na pozycji napastnika. Obdarzony przydomkiem „Chava”.
Kariera klubowa.
Piłkarską karierę Cabañas rozpoczął w klubie 12 de Octubre Itaugua. W 1998 roku zadebiutował w jego barwach w Primera División. W zespole 12 de Octubre końca 2000 roku, ale zaliczył półroczny epizod (1999) w stołecznym zespole Club Guaraní. W 2001 roku zawodnik wyjechał do Chile. Został piłkarzem zespołu Audax Italiano. Miejsce w wyjściowym składzie wywalczył w 2002 roku, ale zdobył tylko jedną bramkę w chilijskiej Primera División. Jednak w sezonie 2003 fazy Apertura zaliczył 18 trafień w 17 meczach i wywalczył koronę króla strzelców chilijskiej ligi.
Latem 2003 roku Cabañas przeniósł się do Meksyku. Jego pierwszym klubem w tym kraju został Jaguares de Chiapas z miasta Tuxtla Gutiérrez. W meksykańskiej Primera División swój debiut zaliczył 2 sierpnia w przegranym 0:1 wyjazdowym spotkaniu z Tigres UANL. W Jaguares szybko stał się najlepszym strzelcem drużyny – w sezonie 2003/2004 strzelił 20 goli, w 2004/2005 – 16, a w 2005/2006 – 20 (został królem strzelców fazy Clausura).
Latem 2006 roku Cabañas znów zmienił barwy klubowe i został zawodnikiem Club América. 27 sierpnia w meczu z CD Veracruz, wygranym przez Amérikę 5:1, zaliczył 4 trafienia, stając się pierwszym od 10 lat piłkarzem tego klubu, który zdobył 4 gole w jednym spotkaniu. W 2007 roku został najlepszym strzelcem zespołu. W Copa Libertadores zdobył 10 bramek i został najlepszym strzelcem tego turnieju. W roku 2007 został wybrany Piłkarzem Roku w Paragwaju, a także Piłkarzem Roku w Ameryce Południowej.
25 stycznia 2010 roku został postrzelony w głowę w jednym z meksykańskich klubów. Trafił do szpitala z obrażeniami głowy, znajdując się w stanie krytycznym.
W styczniu 2012 dołączył do klubu w którym zaczynał swoją karierę – 12 de Octubre.
Kariera reprezentacyjna.
W reprezentacji Paragwaju Cabañas zadebiutował 1 czerwca 2004 roku w przegranym 1:2 meczu z Boliwią, rozegranym w ramach eliminacji do Mistrzostwa Świata w Niemczech. W 2006 roku został powołany przez Aníbala Ruiza do kadry na ten turniej, jednak był tylko rezerwowym i nie wystąpił w żadnym spotkaniu. W 2007 roku na Copa América 2007 zdobył trzy gole: dwa w spotkaniu z Kolumbią (5:0) i jednego z USA (3:1).

</doc>
<doc id="1251831" url="https://pl.wikipedia.org/wiki?curid=1251831" title="Salvador Cabanas">
Salvador Cabanas



</doc>
<doc id="1251833" url="https://pl.wikipedia.org/wiki?curid=1251833" title="Ośrodek „Pamięć i Przyszłość”">
Ośrodek „Pamięć i Przyszłość”

Ośrodek „Pamięć i Przyszłość” − państwowa instytucja kultury, której celem jest promowanie polskiego dziedzictwa narodowego i upowszechniania dorobku historycznego i kulturowego stworzonego przez Polaków po II wojnie światowej.
Ośrodek został powołany 11 marca 2007 r. przez ministra kultury Kazimierza M. Ujazdowskiego podczas konferencji w Zakładzie Narodowym im. Ossolińskich we Wrocławiu.
Celem Ośrodka jest:
Powyższe cele realizowane są w szczególności poprzez:
Ośrodek prowadzi szereg programów i projektów wystawienniczych służących szacunkowi dla prawdy historycznej m.in. Pociąg do historii, Świadkowie Historii.Ostatecznie zrezygnowano z utworzenia Muzeum Ziem Zachodnich, poprzestając na uruchomieniu Centrum Historii Zajezdnia oraz – wspólnie z 4 innymi placówkami – Sieci Ziem Zachodnich i Północnych.
Dyrektorem Ośrodka Pamięć i Przyszłość jest Marek Mutor, wcześniej prowadził Narodowe Centrum Kultury.
W ramach szerokiej działalności wydawniczej Ośrodek wydaje kwartalnik „Pamięć i Przyszłość”.

</doc>
<doc id="1251837" url="https://pl.wikipedia.org/wiki?curid=1251837" title="McKayla Matthews">
McKayla Matthews

McKayla Matthews (ur. 4 września 1979 w Bristolu) – amerykańska aktorka pornograficzna.
Życiorys.
Urodziła się w Bristolu w stanie Connecticut. Na początku swojej kariery, po spotkaniu z Alishą Klass, byłą tancerką klubową, z którą Matthews pracowała, nakręciła cztery filmy w reżyserii Seymoura Buttsa. W swoim pierwszym filmie "Thighs Wide Open" wzięła udział w scenie seksu podwójnej penetracji z Herschelem Savage’em i Tyce Bune.
Pojawiła się też w filmie dokumentalnym "Fluffy Cumsalot, Porn Star" (2003) obok takich gwiazd porno jako Ron Jeremy, Jenna Jameson, Nina Hartley, Tera Patrick czy Briana Banks.

</doc>
<doc id="1251838" url="https://pl.wikipedia.org/wiki?curid=1251838" title="Camponotus ligniperdus">
Camponotus ligniperdus



</doc>
<doc id="1251839" url="https://pl.wikipedia.org/wiki?curid=1251839" title="Pani Soffel">
Pani Soffel

Pani Soffel (ang. "Mrs. Soffel") – amerykański dramat obyczajowy z 1984 roku w reżyserii Gillian Armstrong. Zdjęcia do filmu kręcono w Pittsburghu i Wisconsin oraz w kanadyjskiej prowincji Ontario.
Nagrody i nominacje.
Złote Globy 1984

</doc>
<doc id="1251840" url="https://pl.wikipedia.org/wiki?curid=1251840" title="Benecko">
Benecko

Benecko – miejscowość i gmina (obec) w Czechach, w kraju libereckim, w powiecie Semily. W 2022 roku liczyła 1090 mieszkańców.
W Benecku funkcjonuje ośrodek narciarski.

</doc>
<doc id="1251841" url="https://pl.wikipedia.org/wiki?curid=1251841" title="Leonid Michiejew">
Leonid Michiejew

Leonid Michajłowicz Michiejew, ros. Леонид Михайлович Михеев (ur. 1884, zm. 1962 w USA) – rosyjski inżynier wojskowy (pułkownik), korpuśny inżynier w Rosyjskim Korpusie Ochronnym podczas II wojny światowej.
Ukończył korpus kadetów w Orenburgu, zaś w 1904 r. – nikołajewską szkołę inżynieryjną. Służył jako podporucznik podczas wojny rosyjsko-japońskiej w latach 1904–1905. Od 1907 do 1910 r. studiował na akademii inżynieryjnej, po czym służył w wojskach inżynieryjnych. Brał udział w I wojnie światowej. Był oficerem w sztabie generał-inspektora lotnictwa, gdzie opracowywał metody kartografii lotniczej oraz prowadził kursy szkoleniowe z tej dziedziny. Doszedł do stopnia pułkownika. Na początku 1918 r. przybył nad Don, przystępując do białych. Został szefem zarządu inżynieryjnego przy sztabie wojskowym Wojska Dońskiego. Następnie był inżynierem wojskowym w Nowoczerkasku. Po odwrocie wojsk białych na Krym objął dowodzenie pułkiem technicznym Kozaków dońskich. Po ewakuacji z Krymu w listopadzie 1920 r., przebywał na wyspie Limnos, a w 1921 r. zamieszkał w Królestwie SHS. Pracował jako inżynier. W okresie II wojny światowej podjął współpracę z Niemcami. Służył w Rosyjskim Korpusie Ochronnym jako korpuśny inżynier. Po zakończeniu wojny zamieszkał w zachodnich Niemczech. W 1949 r. przeniósł się do USA, gdzie zmarł w 1962 r.

</doc>
<doc id="1251844" url="https://pl.wikipedia.org/wiki?curid=1251844" title="Akta sprawy">
Akta sprawy

Akta sprawy – dokumenty zgromadzone w toku postępowania przed określonym organem, np. administracyjnego, przygotowawczego karnego, sądowego karnego, cywilnego itd.
Akta sprawy opisane są sygnaturą lub znakiem sprawy, a w przypadku spraw karnych również kwalifikacją prawną.
Akta sprawy stanowią też akta o pokrewnej przeważnie treści, połączone fizycznie w urzędzie/instytucji w osobny plik, poszyt itp.
Dokumentami mogą być pisma, notatki, wypełnione formularze, plany, fotokopie lub rysunki.

</doc>
<doc id="1251845" url="https://pl.wikipedia.org/wiki?curid=1251845" title="Delio Toledo">
Delio Toledo

Delio César Toledo Rodas (2 października 1976 w Doctor Cecilio Báez) – piłkarz paragwajski grający na pozycji lewego obrońcy.
Kariera klubowa.
Toledo wychował się w klubie Atlético Colegiales wywodzącego się z dzielnicy Asunción, 4 Mojones. Już w 1994 roku włączono go do kadry pierwszej drużyny i wówczas zaliczył swój debiut w paragwajskiej Primera División. W Atlético występował przez cztery sezony, a w 1995 roku dotarł do półfinału Copa CONMEBOL. W 1998 roku odszedł do innego klubu ze stolicy kraju, Cerro Porteño. Przez kolejne dwa sezony dochodził z nim do półfinałów Copa Libertadores.
Latem 1999 roku Toledo trafił do Europy. Jego pierwszym klubem na tym kontynencie było włoskie Udinese Calcio. W Serie A zaliczył jednak tylko 2 spotkania i już na początku 2000 roku odszedł do hiszpańskiego Espanyolu Barcelona. W Primera División zadebiutował 16 stycznia w przegranym 0:2 meczu z Málagą. W Espanyolu nie wywalczył jednak miejsca w podstawowym składzie i latem 2001 odszedł z zespołu.
Nowym klubem Delio został argentyński CA Colón. Tam spędził jeden sezon i już we wrześniu 2002 znów trafił do Hiszpanii. Podpisał kontrakt z Realem Saragossa, a na koniec sezonu 2002/2003 wywalczył awans z Segunda División do Primera División. Rok później zdobył Puchar Króla, a w 2006 roku dotarł do finału tych rozgrywek.
Latem 2006 na zasadzie wolnego transferu Toledo przeszedł do tureckiego Kayserisporu, z którym zajął w 2007 roku 5. miejsce w Süper Lig. W 2008 roku zdobył z Kayserisporem Puchar Turecji. Latem 2010 roku po zakończeniu kontraktu odszedł z klubu i stał się wolnym zawodnikiem.
Kariera reprezentacyjna.
W reprezentacji Paragwaju Toledo zadebiutował 5 marca 1999 roku w wygranym 3:1 towarzyskim meczu z Jamajką. W tym samym roku dotarł z Paragwajem do ćwierćfinału Copa América 1999. W 2006 roku został powołany przez Aníbala Ruiza do kadry na Mistrzostwa Świata w Niemczech. Tam wystąpił jedynie w przegranym 0:1 spotkaniu z Anglią.

</doc>
<doc id="1251853" url="https://pl.wikipedia.org/wiki?curid=1251853" title="Skoki narciarskie 2005">
Skoki narciarskie 2005

Skoki narciarskie 2005 – trzecia gra komputerowa z serii o skokach narciarskich. Producentem był L’Art, a wydawcą Axel Springer Polska.
W grze został wykorzystany RenderWare. Kibice są po raz pierwszy w serii wykonani w trójwymiarze. Wprowadzono 6 dodatkowych kamer, w tym jedna z gogli zawodnika. Pojawiają się nowe tryby rozgrywki, w tym także skoki kobiet.
Sterowanie.
Sterowanie zostało zmienione - nie ma precyzyjnych informacji o ułożeniu skoczka podczas najazdu (pojawiały się tylko strzałki wskazujące podwyższenie lub obniżenie sylwetki zawodnika), trzeba było rozwinąć odpowiednią prędkość do wybicia, a przy wyjściu z progu należało przez chwilę przytrzymać przyciski - a nie jak w poprzednich częściach - nacisnąć. Rozbudowano lądowanie – gracz musiał ręcznie wyhamować, co w przypadku niewykonania kończyło się przewrotem przez baner reklamowy.
Tryb kariery.
Tryb kariery został znacznie rozbudowany. Teraz gracz w ciągu 20 sezonów musiał pokonać drogę z reprezentacyjnej kadry C, przez B, do kadry A przy uwzględnieniu wszystkich pucharów w tychże kadrach. Gracz zaczyna z bardzo niskim nakładem pieniężnym, sprzęt niskiej jakości bardzo szybko ulega zniszczeniu, a sponsorzy udzielają skromnych ofert. Zawody mogą być odwoływane z powodu złych warunków atmosferycznych. Pojawił się nowy tryb - "Zadania" w którym musimy wykonać odpowiednie zadania - ich wykonanie jest nagradzane pieniężnie. Pojawił się także "Magazyn", w którym można składować stary sprzęt.
Komentarz.
W zawodach szczegółowego komentarza udzielają Włodzimierz Szaranowicz i Dariusz Szpakowski.
Obiekty.
W grze "Skoki narciarskie 2005" można rywalizować na 44 skoczniach, wykonanych na wzór prawdziwych obiektów (jedynym wyjątkiem jest skocznia Vancouver – K300).

</doc>
<doc id="1251854" url="https://pl.wikipedia.org/wiki?curid=1251854" title="Człowiek, który pokonał strach">
Człowiek, który pokonał strach

Człowiek, który pokonał strach (w Polsce znany także jako „Na skraju miasta”, „Na krańcu miasta” i „Na krawędzi”) – amerykański kryminał z 1957 roku.
Obsada.
i inni

</doc>
<doc id="1251858" url="https://pl.wikipedia.org/wiki?curid=1251858" title="Weilersbach">
Weilersbach

Niemcy:
Zobacz też:

</doc>
<doc id="1251859" url="https://pl.wikipedia.org/wiki?curid=1251859" title="Zbieg z Alcatraz">
Zbieg z Alcatraz

Zbieg z Alcatraz (oryg. "Point Blank") – amerykański film sensacyjny z 1967 roku na podstawie powieści „The Hunter” Donalda E. Westlake’a, napisanej pod pseudonimem Richard Stark. W 1999 roku powstał remake filmu "Godzina zemsty" z Melem Gibsonem w roli głównej.

</doc>
<doc id="1251860" url="https://pl.wikipedia.org/wiki?curid=1251860" title="Arachnofobia (film)">
Arachnofobia (film)

Arachnofobia (tytuł oryg. "Arachnophobia") – amerykański komediohorror z 1990 roku.
Nagrody i nominacje.
Nagrody Saturn 1989/90

</doc>
<doc id="1251861" url="https://pl.wikipedia.org/wiki?curid=1251861" title="Droga krajowa B81 (Niemcy)">
Droga krajowa B81 (Niemcy)

Droga krajowa 81 () – niemiecka droga krajowa przebiegająca przez teren Niemiec z południowego zachodu na północny wschód od skrzyżowania z drogą B4 w Netzkater w Turyngii do Magdeburga w Saksonii-Anhalt, gdzie krzyżuje się z drogami B1 i B71.

</doc>
<doc id="1251862" url="https://pl.wikipedia.org/wiki?curid=1251862" title="Robaki palolo">
Robaki palolo

Robaki palolo () – poławiane przez ludność tubylczą strefy subtropikalnej stadia epitokowe niektórych wieloszczetów, głównie z rodzajów "Eunice" i "Palola". Są to przekształcone całe osobniki lub przekształcone i odrzucone, tylne części ich ciał zawierające jaja i plemniki. W czasie masowych wystąpień, ściśle związanych z fazami Księżyca i określanych jako "rojenie się robaków", pojawiają się w znacznych ilościach na powierzchni mórz, w pobliżu raf koralowych, gdzie są poławiane w celach konsumpcyjnych przez oczekujących na nie ludzi. Osiągają długość ok. 40 cm. Samice mają niebieskozieloną barwę skóry, a samce czerwoną barwę. 
W wielu regionach uważane są za smakołyk. Spożywane są na surowo, wędzone lub smażone w liściach przez mieszkańców wysp Fidżi, Samoa i Tonga. Okres połowu jest lokalnym świętem o długiej tradycji.
O związku masowych wystąpień robaków palolo z fazami Księżyca naukowcy dowiedzieli się od ludności Samoa w połowie XIX wieku. 
Do najbardziej znanych gatunków robaków palolo należą:

</doc>
<doc id="1251863" url="https://pl.wikipedia.org/wiki?curid=1251863" title="Sarah Blake">
Sarah Blake

Sarah Blake (ur. 21 sierpnia 1980 w Terre Haute) – amerykańska aktorka pornograficzna. 
Życiorys.
Wczesne lata.
Urodziła się w Terre Haute w stanie Indiana. Była wychowywana przez matkę wraz z dwójką rodzeństwa. Dorastała w małym konserwatywnym miasteczku na Midwest. Była szkolną pielęgniarką i pracowała w domu opieki. Studiowała na wydziale informatyki.
Kariera.
W 2003 roku, mając 23 lata debiutowała w filmach dla dorosłych: Nectar Entertainment "Metropolis", Nectar Entertainment "Liquid" i Hustler Video "Barely Legal 46". 
Stała się osobowością internetową, która w latach 2005-2013 uczestniczyła w scenach w stylu fetysz i innych BDSM z Phoenix Marie.
Brała udział w sesjach zdjęciowych dla różnych męskich magazynów oraz telewizyjnych filmach erotycznych HBO, Playboy, Showtime i Cinemax.
W 2007 roku przeprowadziła się z Los Angeles do Las Vegas.
W 2011 roku wyreżyserowała "European Best Friends Forever 3", "European Best Friends Forever 4" i "Girlfriends from Europe 4".
Poza planem filmowym spotykała się z Savanną Samson.

</doc>
<doc id="1251867" url="https://pl.wikipedia.org/wiki?curid=1251867" title="Trzech mężczyzn i mała dama">
Trzech mężczyzn i mała dama

Trzech mężczyzn i mała dama – amerykańska komedia obyczajowa z 1990 roku będąca kontynuacją filmu "Trzech mężczyzn i dziecko" z 1987 roku.

</doc>
<doc id="1251870" url="https://pl.wikipedia.org/wiki?curid=1251870" title="Skoki narciarskie 2006">
Skoki narciarskie 2006

Skoki narciarskie 2006 – komputerowa gra sportowa o tematyce skoków narciarskich, wyprodukowana przez polskie studio Metropolis Software i wydana w 2005 roku przez Axel Springer SE. "Skoki narciarskie 2006" symulują rozgrywki Pucharu Świata, umożliwiając graczowi przejęcie kontroli nad stworzonym przez siebie skoczkiem narciarskim. 
W głównym trybie gry pod nazwą Kariera graczowi dane jest rozwijanie kariery awatara lub całej drużyny skoczków (od reprezentacji juniorskiej do kadry A) poprzez uczestnictwo w konkursach, organizację treningów skutkujących zdobywaniem punktów doświadczenia oraz pozyskiwanie sponsorów. Dodatkowo gracz może spróbować swych sił w pojedynczym konkursie, także konkurując z żywymi uczestnikami. Rozgrywka odbywa się w trójwymiarowym otoczeniu, a samo sterowanie zawodnikiem polega na ruchu myszą i kontrolowaniu widocznego w centrum ekranu wskaźnika równowagi.
Po chłodno przyjętej przez graczy grze "Skoki narciarskie 2005" polskie studio L’Art zaniechało produkcji polskiej serii gier o tytułowej dyscyplinie sportowej. Schedę po nim przejęło Metropolis Software, które w stosunku do pierwowzoru dokonało fundamentalnych modyfikacji – począwszy od znacząco poprawionej oprawy graficznej, a na przyśpieszeniu tempa gry kończąc. Rezultatem owych zmian były niezbyt emocjonalne, ale pozytywne recenzje. W 2011 roku magazyn GameStar umieścił "Skoki narciarskie 2006" na liście pięciu najlepszych symulatorów dyscypliny.

</doc>
<doc id="1251872" url="https://pl.wikipedia.org/wiki?curid=1251872" title="Wyznania nałogowej karierowiczki">
Wyznania nałogowej karierowiczki

Wyznania nałogowej karierowiczki (tytuł oryg. "Confessions of a Sociopathic Social Climber") – amerykańska komedia romantyczna z 2005 roku na podstawie powieści Adeli Lang.
Główne role.
i inni

</doc>
<doc id="1251875" url="https://pl.wikipedia.org/wiki?curid=1251875" title="Helena Fliśnik">
Helena Fliśnik

Helena Fliśnik z domu Kerner (ur. 22 stycznia 1952 w Zabrzu, zm. 1 stycznia 1999 tamże) – polska lekkoatletka, olimpijka.
Kariera.
Specjalizowała się w biegach sprinterskich i w skoku w dal. Największy sukces odniosła podczas mistrzostw Europy juniorów w 1970 w Paryżu, gdzie zdobyła złote medale w biegu na 100 metrów i w sztafecie 4 × 100 metrów, a także zajęła 7. miejsce w skoku w dal.
Startowała w mistrzostwach Europy w 1971 w Helsinkach, odpadając w półfinale biegu na 100 metrów i zajmując wraz z koleżankami 4. miejsce w finale biegu sztafetowego 4 × 100 metrów. Wystąpiła także w sztafecie 4 × 100 metrów na igrzyskach olimpijskich w 1972 w Monachium (8. miejsce w finale). Dwukrotnie brała udział w halowych mistrzostwach Europy (w Katowicach w 1975 i Monachium w 1976), Oba razy odpadając w półfinale biegu na 60 metrów. W 1977 zdobyła brązowy medal letniej uniwersjady w sztafecie 4 × 100 metrów.
Trzykrotnie była mistrzynią Polski: w biegu na 100 metrów na 100 metrów (w 1970 i 1971) i w skoku w dal (w 1970)]. Ustanowiła rekord Polski w sztafecie 4 × 100 metrów (44,19 s), a także istniejący do tej pory (sierpień 2020) w sztafecie 4 × 200 metrów (1:35,5 w Bourges 31 maja 1975). Wystąpiła w 16 meczach reprezentacji Polski (3 zwycięstwa indywidualne).
Rekordy życiowe:
Była zawodniczką Górnika Zabrze. Po zakończeniu kariery (w 1979) pracowała jako nauczycielka.

</doc>
<doc id="1251877" url="https://pl.wikipedia.org/wiki?curid=1251877" title="Julio Manzur">
Julio Manzur

Julio César Manzur (22 czerwca 1981 w Asunción) − piłkarz paragwajski grający na pozycji środkowego obrońcy.
Kariera klubowa.
Manzur jest wychowankiem klubu Club Cerro Corá. W 2000 roku zadebiutował w jego barwach w paragwajskiej Primera División. W zespole tym występował do końca 2001 roku, a na początku 2002 przeszedł do Club Guaraní. W Guaraní w każdym z sezonów występował w wyjściowej jedenastce, jednak nie odniósł większych sukcesów. W 2006 roku na rok wypożyczono go do brazylijskiego Santosu FC, z którym zajął 4. miejsce i zakwalifikował się do Copa Libertadores, a także wygrał mistrzostwo stanu São Paulo. W 2007 roku wrócił do Guaraní i występował w nim przez pół roku. Łącznie przez 4,5 roku rozegrał dla tego klubu 119 meczów ligowych i strzelił 6 goli.
Latem 2007 roku Manzur wyjechał do meksykańskiego zespołu CF Pachuca. W meksykańskiej Primera División zadebiutował 18 sierpnia w wygranym 1:0 wyjazdowym meczu z Atlasem Guadalajara. W Pachuce grał do końca 2008 roku.
Na początku 2009 roku Manzur został wypożyczony do Libertadu Asunción, a latem odszedł do argentyńskiego CA Tigre.
Kariera reprezentacyjna.
W reprezentacji Paragwaju Manzur zadebiutował 14 lipca 2004 roku w wygranym 2:1 meczu Copa América 2004 z Brazylią. Na tym turnieju dotarł z Paragwajem do ćwierćfinału. W tym samym roku z kadrą olimpijską wywalczył srebrny medal na Igrzyskach Olimpijskich w Atenach. W 2006 roku został powołany przez Aníbala Ruiza do kadry na Mistrzostwa Świata w Niemczech. Tam wystąpił jedynie w wygranym 2:0 spotkaniu z Trynidadem i Tobago. W 2007 roku wystąpił na Copa América 2007 (1/4 finału).

</doc>
<doc id="1251879" url="https://pl.wikipedia.org/wiki?curid=1251879" title="Sunny Leone">
Sunny Leone

Sunny Leone, także Karen Malhotra (ur. 13 maja 1981 w Sarnia w Ontario) – kanadyjska aktorka, modelka i reżyserka występująca w indyjskich produkcjach filmowych. W latach 2002–2013 brała udział w filmach pornograficznych. Od roku 2006 stała się obywatelką Stanów Zjednoczonych, zachowała jednak paszport kanadyjski.
Życiorys.
Wczesne lata.
Urodziła się w Sarnia w prowincji Ontario w rodzinie sikhijskiej. Jej ojciec, Jaspal Singh Vohra, był inżynierem mechanikiem, a matka Balwant Kaur Vohra była gospodynią domową. Jej rodzice pochodzili z Dalekiego Wschodu i Tybetu. Jej matka była uzależniona od alkoholu. Zmarła w 2008 z powodu marskość wątroby, a jej ojciec zmarł w 2010 z powodu raka. Ma młodszego brata Sundeepa Singha Vohrę, który jest szefem kuchni. Uczęszczała do Katolickiej Szkoły Podstawowej, gdzie udzielała się w sporcie, śpiewała i tańczyła, chciała być strażakiem lub kosmonautą. W 1996 wraz z rodziną przeniosła się do Los Angeles w Kalifornii. Po ukończeniu szkoły średniej, pracowała w piekarni i na stacjach benzynowych, uczęszczała na kursy dla pielęgniarek dziecięcych, gdzie jej kolega przekonał ją, by podjęła pracę jako modelka.
Kariera.
Od 2001 pozowała pod pseudonimem Sunny Leone dla magazynów „Penthouse”, „FHM”, „Hustler”, „Cinéblitz” i „High Society”, a w 2003 została uznana za dziewczynę magazynu „Penthouse”, pierwszą w historii Indii.
W latach 2002–2013 występowała w filmach pornograficznych. W 2005 podpisała kontrakt ze studiem filmowym Vivid Entertainment. Brała udział przede wszystkim w scenach lesbijskich, choć sporadycznie pojawiała się także w scenach seksu z mężczyznami, w tym "It’s Sunny in Brazil" (2007) z Roge, "Sunny Experiment" (2007) z Jamesem Deenem czy "Po drugiej stronie Sunny" ("Other Side of Sunny") (2008) i "Sunny’s B/G Adventure" (2009) z Tommym Gunnem.
W czerwcu 2010 znalazła się wśród dwunastu najwybitniejszych osobowości przemysłu pornograficznego wybranych przez magazyn „Maxim”.
W 2019 powstał serial internetowy ZEE5 "Karenjit Kaur – The Untold Story of Sunny Leone".
Życie prywatne.
W latach 2007–2008 była związana z Mattem Eriksonem, wiceprezesem Playboy Enterprises. W 2008 spotykała się także z komikiem Russellem Petersem.
W 2010 poznała Daniela Webera, za którego wyszła za mąż 20 stycznia 2011. Wspólnie wzięli udział w kampanii na rzecz PETA. 20 lipca 2017 zaadoptowali dziewczynkę Nishę z Latur. 4 marca 2018 zostali rodzicami synów bliźniaków: Ashera i Noaha, które urodziła matka zastępcza.

</doc>
<doc id="1251881" url="https://pl.wikipedia.org/wiki?curid=1251881" title="Dracula – wampiry bez zębów">
Dracula – wampiry bez zębów

Dracula – wampiry bez zębów (ang. "Dracula – Dead and Loving it") – amerykańsko-francuski film fabularny (horror komediowy) z 1995 roku. Głównym miejscem akcji jest Anglia. Jego główną postacią jest tytułowy Dracula, a więc siejący postrach w Transylwanii wampir. W Londynie miesza się ze światem wyższych sfer i wśród nich znajduje swoje kolejne ofiary.
Film ten jest swoistą parodią powszechnie znanego na całym świecie filmu "Książę" "Dracula" "z" 1931 roku", a" także innych dzieł przedstawiających postać owego wampira. "Dracula – wampiry bez zębów" został wyreżyserowany przez Mela Brooksa.
To, co dla niej znaczące to fakt, że nasycona jest ona masą parodii, a praktycznie każda scena rozwiązuję się komicznie.
Fabuła.
W roku 1893 prawnik Thomas Renfield podróżuje z Londynu do Transylwanii na spotkanie z ważnym klientem. Celem jego podroży, jest miejsce o nazwie Zamek Draculi. Gdy podróż dobiega końca, w czasie zachodu słońca, woźnica odmawia dalszej podróży. Uprzejmi wieśniacy usilnie zalecają mu powrót, jednakże Renfield kontynuuje swoją podroż pieszo. Jego decyzja wzbudza postrach wśród ludzi. Za ów zamek określają, jako siedzibę wampirów. Dociera do celu bezpiecznie i spotyka hrabiego Draculę, który okazuje się wampirem.
Ich spotkanie jest idealną parodią Księcia Draculi. Podpisują dokumenty, umożliwiające hrabiemu wynajęcie opactwa Carfax. Gość przecina się do krwi, która tryska z jego palca niczym ze strzykawki. Prawnik pozostaje na noc i spotyka dwie wampirzyce (blondynkę i brunetkę), które odganiane zostają przez Draculę. Ten hipnotyzuje swego gościa – także w sposób prześmiewczy- by w konsekwencji stał się sługą pana wampirów i pożeraczem małych istot, z których czerpać ma energię (owadów).
Razem wyruszają statkiem do Londynu, a w drodze hrabia zabija całą załogę. Ocalony Renfield uznany zostaje za obłąkanego. Trafia do szpitala psychiatrycznego. Obok tego szpitala swoją posiadłość ma Dracula. Tam wypatruje swoją pierwszą ofiarę, jest nią Lucy. Wlatuje do jej komnaty i w nocy wypija jej krew w równie komiczny sposób – brzmi to bowiem jak siorbanie przez rurkę. Właściciel lecznicy-dr Seward nie jest w stanie zaradzić na jej stan zdrowia i wzywa do siebie specjalistę, którym jest dr Abraham Van Helsing. Ten rozpoznaje ugryzienie wampira i zaleca, aby w następną noc całe pomieszczenie obłożyć czosnkiem, który według wierzeń odstrasza wampiry. Czosnek od razu uniemożliwia Draculi dostęp do sypialni Lucy, a nawet uwolniony ze szpitala Renfield przez swoją głupotę nie pomaga w usunięciu czosnku i zostaje złapany przez doktorów. Za pomocą telepatii wywabia dziewczynę z pokoju i wypijając resztki krwi zostawia martwą na ławce. A widzi to jej przyjaciółka Mina, która woła o pomoc. Mimo tego dziewczyna umiera i zostaje pochowana.
Dr Abraham Van Helsing podejrzewa jednak, że teraz to ona stanie się wampirzycą. Zostawiają więc przy jej trumnie człowieka, aby ją pilnował. Ta jednak podstępem zwabia go do otwarcia trumny i wypijając krew zabija go. Na zewnątrz straż pełni także Jonathan Harker. Kobieta próbuje go ugryźć, lecz Van Helsing odstrasza ją krzyżem. Ta ucieka do trumny. Doktor nakazuje młodzieńcowi wbić drewniany kołek w jej serce. Jedno uderzenie jednak jej nie zabija, więc w komediowy sposób robi to po raz kolejny. Z ciała kobiety dwa razy wypływa w sposób komiczny niemal fala krwi.
W tym samym czasie Hrabia za pomocą telepatii usypia madame Ouspenskayę, a następnie próbuje wywabić Minę. Cała sytuacja jest komiczna, a kobiety niezdarne. Finalnie porywa jedną z nich, jednak musi zawrócić, gdyż przez pomyłkę zabrał gosposię, a nie Minę. Finalnie jednak zabiera odpowiednią kobietę do siebie i po jakże cudownym tańcu wypija z niej krew. Dziewczyna rano zachowuje się inaczej i przejawia wiele znaków sprośności. Dr Abraham Van Helsing wyczuwa w tym podstęp i odsłania szal z szyi dziewczyny, dzięki czemu wszyscy dostrzegają ukąszenie.
Wymyślono podstęp i zorganizowano bal. Dr Seward podejrzewa nieokiełzanego podopiecznego -Thomasa Renfielda, a Van Helsing-Draculę. Podczas balu hrabia bierze do tańca ukochaną Minę, a na znak doktora potężne lustro zostaje odsłonięte. Wszyscy goście dostrzegają, że nie widać odbicia hrabiego, co zdradza go. Gdy ten dostrzega podstęp, rozbija lustro i po porwaniu ukochanej ucieka. Aby można było go znaleźć, wypuszczają na wolność Renfielda, aby śledzić go i dotrzeć do Draculi. A, że jest on bardzo głupim mężczyzną robi to niemal od razu. W kryjówce mężczyźni uniemożliwiają Draculi ostateczną przemianę ukochanej i próbują ugodzić go kołkiem w serce. Nie udaje im się to. Wstaje dzień. Hrabia przemienia się kolejny raz w nietoperza (a co zgodne z wszechobecnym komizmem jest on nietoperzem z ludzką głową) i próbuje uciec. Jego głupi sługa jednak w kluczowym momencie odsłania deskę na dachu, a promienie słońca spalają jego mistrza na proch. Kochanka zostaje uratowana, prochy Draculi włożone do trumny, a Renfield ślepo zmienia swego pana, na dr. Sewarda.
Kreacja wampira.
Sylwetka Draculi jest zdecydowanie inna niż we wszelkich produkcjach. Nie ma tu bowiem elementu grozy, a wszechobecny komizm. Ukazany jest on w wielu sytuacjach:
• Hrabia ma cień, który niejako żyje swoim życiem przez co ośmiesza bohatera i jest przez niego momentami nawet ganiony.
• Podczas picia krwi wydaje odgłosy jak pies albo siorbie jakby pił przez rurkę.
• Wręcz przesadnie działają na niego wszelkie przesądy dotyczące wampirów; dymi się na słońcu, nie umie przezwyciężyć zapachu czosnku, boi się krzyża, ma moc telepatyczną, nie ma odbicia w lustrze, przemienia się w nietoperza – ale w tym przypadku z ludzką głową, umie także chodzić po ścianach i sufitach.
• Nosi na głowię potężną perukę, którą nazywa swoim kapeluszem.
• Jest on bardzo nieporadny i nawet wpływając na ludzki umysł nie panuje nad ludźmi. Często się wywraca, potyka lub o coś uderza. Nawet jego śmierć jest pozbawiona jakichkolwiek cech heroicznych.
Cała jego postać przedstawiona jest bardzo komicznie. Ma to na celu niejako parodiowanie wyidealizowanej wizji wampira silnego, bystrego, nieuchwytnego, pełnego grozy.
Reakcje krytyków.
Pomimo tego, że kreacja Hrabiego Draculi jest od zawsze intrygująca, to ów film wcale nie cieszy się pozytywną opinią wśród grona krytyków.
Film nie zyskał wiele pochlebnych opinii. Jedynie 49% z 63 489 opinii zebranych przez Rotten Tomatoes było pozytywnych. Zgodnie z oceną najlepszych krytyków owa ekranizacja szczyci się wynikiem 3,60/10.
Wśród opinii cenionych krytyków możemy znaleźć stwierdzenia:"Albo jest to najgorsza komedia Mela Brooksa w historii, albo jest zbyt blisko innych pretendentów, by coś zmienić." - Jonathan Rosenbaum
"Nie odważać się na jakiś radykalny pomysł, ale czy komedie nie powinny mieć żartów?" -David Kronke
"Jedynymi prawdziwą iskrą jest MacNicol jako Renfield, prawnik, który po ugryzieniu przez Draculę polubił muchy i pająki." - Joe Leydon
Reakcje ogółu odbiorców.
Gdyby jednak spojrzeć na środowisko wszelkich odbiorców statystyki mogą dość odbiegać od tych, odnoszących się do krytyków.
Platforma Filmweb prezentuje statystki zebrane spośród 34 343 oddanych ocen. Zgodnie z głosami odbiorców film uzyskał ocenę 6,6/10.
Możemy napotkać tam także pozytywne opinie, jak na przykład:"Wielki Nielsen zaczynał jak najbardziej poważnie. Pamiętamy go jako kapitana w Zakazanej planecie, czy w Tragedii Posejdona. Potem odnalazł się w komedii dla dobra nas wszystkich. Te jego siorbanie czy ciamkanie... Jego już nie ma, ale nam przedłuża życie swoimi występami. Nie do przecenienia."-Winnetou28
Odniesienia.
Film bardzo mocno bazuje na wszelkich przekazach o wampirach, które przedstawiane były w filmach, komiksach, czy książkach. Dość widocznym jest jednak odwołanie i parodia filmu "Książę" "Dracula z" 1931 roku. Wiele scen jest niemal identyczna, a wzbogacona o elementy komiczne.

</doc>
<doc id="1251882" url="https://pl.wikipedia.org/wiki?curid=1251882" title="Droga krajowa B82 (Niemcy)">
Droga krajowa B82 (Niemcy)

Droga krajowa 82 () – niemiecka droga krajowa przebiegająca z południowego zachodu na północny wschód od skrzyżowania z drogą B243 w Rhüden do skrzyżowania z drogą B244 w Schöningen w Dolnej Saksonii.

</doc>
<doc id="1251886" url="https://pl.wikipedia.org/wiki?curid=1251886" title="Kochankowie z sąsiedztwa">
Kochankowie z sąsiedztwa

Kochankowie z sąsiedztwa - amerykańska tragikomedia z 1999 roku.

</doc>
<doc id="1251890" url="https://pl.wikipedia.org/wiki?curid=1251890" title="Bissingen">
Bissingen

Niemcy:

</doc>
<doc id="1251892" url="https://pl.wikipedia.org/wiki?curid=1251892" title="Jak za dawnych, dobrych czasów">
Jak za dawnych, dobrych czasów

Jak za dawnych, dobrych czasów (Jak za starych czasów) – amerykańska komedia romantyczna z 1980 roku.
Opis.
Nick (Chevy Chase) jest pisarzem, który w domku nad oceanem pracuje nad swą nową powieścią. Pewnego dnia zostaje porwany przez dwóch bandytów, którzy zmuszają go, by okradł dla nich bank. Ścigany przez policję Nick nie ma innego wyjścia jak zwrócić się o pomoc do swej byłej żony Glendy (Goldie Hawn). Glenda ma słabość do przybłędów (jej dom jest pełen bezpańskich psów), przyjmuje więc Nicka pod swój dach. Problem w tym, że niedawno wyszła za mąż za surowego prokuratora okręgowego (Charles Grodin), który nigdy nie daje za wygraną!

</doc>
<doc id="1251893" url="https://pl.wikipedia.org/wiki?curid=1251893" title="Czarna Woda (dopływ Czarnej Wody)">
Czarna Woda (dopływ Czarnej Wody)

Czarna Woda – struga, lewostronny dopływ rzeki Czarnej Wody o długości 12,27 km i powierzchni zlewni 39,9 km².
Źródła strugi znajdują się w okolicy wsi Sękowo. . Od 1973 planowany był na niej (na styku z rzeką Czarną Wodą) Zbiornik Bobrówka.

</doc>
<doc id="1251895" url="https://pl.wikipedia.org/wiki?curid=1251895" title="Imbaba">
Imbaba

Imbaba (arab. إمبابة) – dzielnica Gizy w północnym Egipcie. W roku 1970 Imbaba liczyła 226,3 tys. mieszkańców, w 2008 roku mieszkało tu już 1,1 miliona osób. Miejsce bitwy pod piramidami w 1798.
Imbaba jest przedmieściem i slumsami zamieszkiwanym przez biedniejszych niż w stolicy mieszkańców i rzadko odwiedzane przez turystów. Miejscowa społeczność zdominowana jest przez muzułmanów.

</doc>
<doc id="1251896" url="https://pl.wikipedia.org/wiki?curid=1251896" title="Imbabah">
Imbabah



</doc>
<doc id="1251897" url="https://pl.wikipedia.org/wiki?curid=1251897" title="Iwonia z Goraja">
Iwonia z Goraja

Iwonia z Goraja ("Iwonia Gorayski, Iwonia z Klecia") herbu Korczak (ur. ok. 1290) – sędzia chełmski.
Był jednym z protoplastów rodu i jednym z założycieli Gorajskich – herbu Korczak. Wywodził się z Rusi Czerwonej. Iwonia był sędzią chełmskim, który zasłużył się niebezpiecznym poselstwem do Tatarów, zapobiegł wojnie z Turcją, uzyskując dla Polski pokój. Miał syna Piotra z Klecia, zwanego też Piotrem z Goraja, który był starostą żydaczowskim. Jego wnukiem był Dymitr z Goraja. Jego potomkowie uzyskali znaczenie za panowania Kazimierza Wielkiego w latach 1340-49 Polska odzyskała Ruś Halicką. W 1353 r., synowie Iwana (Iwoni) z Klecia, trzej bracia – Chodko, Ostaszko i Piotr z Klecia otrzymali od króla Kazimierza Wielkiego kilkanaście wsi, takich jak: Klecie (Kleszcze), Czermno, Januszkowice, Błażkowa, Gogołów, Glinik, Bukowa, Smarżowa i Kamienica (okolice Jasła). W ten sposób wynagrodził ich za zasługi położone na rzecz Polski, w walkach na Rusi. Otrzymali oni także; m. Klecie, Januszkowice i Skurowa, odebrane wcześniej benedyktynom, o które to wioski toczyły się długie procesy, z interwencjami kolejnych papieży na wniosek opactwa tynieckiego. Benedyktynom udało się odzyskać jedynie część Januszkowic i Kleci, z uwagi na to, iż sporne ziemie przypadły w dziedzictwie synom; Piotra z Klecia: Iwanowi i Dymitrowi, który był zaufanym współpracownikiem królów, podskarbim koronnym i marszałkiem królestwa.
Iwonia był właścicielem większości terenów okolic m. Klecie, Iwonicz, Rymanów, w XIII, które później jego syn – Piotr z Klecia – starosta żydaczowski, i wnuk – Dymitr z Goraja – który z Iwanem z Klecia w 1377 roku od Ludwika Węgierskiego otrzymał; Goraj (województwo lubelskie) wraz z przyległymi ziemiami.

</doc>
<doc id="1251898" url="https://pl.wikipedia.org/wiki?curid=1251898" title="Wydział wewnętrzny">
Wydział wewnętrzny

Wydział wewnętrzny – amerykański dramat sensacyjny z 1990 roku.

</doc>
<doc id="1251901" url="https://pl.wikipedia.org/wiki?curid=1251901" title="Rozmowa (film 1974)">
Rozmowa (film 1974)

Rozmowa (ang. "The Conversation") – amerykański film kryminalny z 1974 roku w reżyserii Francisa Forda Coppoli, nagrodzony Złotą Palmą na 27. MFF w Cannes.
Fabuła.
Harry Caul (Gene Hackman) jest ekspertem od inwigilacji, prowadzi własną firmę w San Francisco. Cieszy się wysokim szacunkiem w swojej branży. Caul ma obsesję na punkcie własnej prywatności; jego mieszkanie jest prawie nieumeblowane za drzwiami z trzema zamkami, dzwoni z publicznych automatów i twierdzi, że nie ma w domu telefonu, a jego biuro otoczone drucianą siatką znajduje się w kącie wielkiego magazynu. Caul w pracy jest profesjonalistą w każdym calu, ale kontakty prywatne przychodzą mu z trudem. Nie czuje się dobrze w zwartym tłumie, jest zamknięty w sobie i małomówny w nieformalnych sytuacjach. Zachowuje się powściągliwie i skrycie także wobec współpracowników. Wygląd ma bardzo przeciętny, tyle że prawie wszędzie chodzi w półprzezroczystym płaszczu przeciwdeszczowym ze sztucznego tworzywa, nawet kiedy nie pada.
Twierdzi z naciskiem, że etyka zawodowa nie każe mu przejmować się treścią rozmów, które nagrywa ani sposobami wykorzystania zdobytych przez niego informacji przez klientów. W rzeczywistości nęka go poczucie winy z powodu pewnego zlecenia z zakresu podsłuchu, które doprowadziło do śmierci trzech osób, tym większe, że jest gorliwym katolikiem. Jego jedyne hobby to granie na saksofonie tenorowym wraz z puszczanymi ulubionymi płytami jazzowymi w zaciszu mieszkania.
Caul i jego przyjaciel Stan (John Cazale) podjęli się zadania monitorowania rozmowy pewnej pary (Cindy Williams i Frederic Forrest), gdy będzie ona przechodziła przez zatłoczony Union Square w San Francisco. Wykonują to trudne zlecenie, ale Caula stopniowo coraz bardziej dręczą wątpliwości dotyczące faktycznego znaczenia tej rozmowy. Myśli o tym, co może spotkać tę parę po wysłuchaniu taśmy przez klienta. Przez cały film puszcza w kółko tę taśmę, starając się jak najwierniej odtworzyć słowa podsłuchiwanych. Wyłapuje kluczowe, chociaż dwuznaczne zdanie ukryte pod melodią graną przez ulicznego muzyka: „Zabiłby nas, gdyby znalazł okazję” i ciągle interpretuje na nowo jego znaczenie w świetle tego, co wie i co zgaduje.
Caul unika wręczenia taśmy pracownikowi (Harrison Ford) mężczyzny, który zamówił usługi podsłuchowe (Robert Duvall). Ten pełnomocnik coraz bardziej naciska i sam Caul jest w końcu śledzony, oszukiwany, podsłuchiwany. Taśma zostaje mu wreszcie ukradziona, kiedy zaniedbuje chwilowo ostrożność...
Nagrody i nominacje (wybrane).
Oscary za rok 1974
Złote Globy 1974
Nagrody BAFTA 1974
27. Międzynarodowy Festiwal Filmowy w Cannes

</doc>
<doc id="1251902" url="https://pl.wikipedia.org/wiki?curid=1251902" title="Holzheim">
Holzheim



</doc>
<doc id="1251904" url="https://pl.wikipedia.org/wiki?curid=1251904" title="Pacific Life Open 2008 (kobiety)">
Pacific Life Open 2008 (kobiety)

Tenisowy turniej WTA Pacific Life Open 2008 odbył się w dniach 10 marca – 22 marca w amerykańskim Indian Wells na kortach twardych. Pula nagród wyniosła 2 100 000 dolarów amerykańskich.

</doc>
<doc id="1251908" url="https://pl.wikipedia.org/wiki?curid=1251908" title="Victor/Victoria">
Victor/Victoria

Victor/Victoria – amerykańsko-brytyjski musical z 1982 roku, powstały na podstawie niemieckiego filmu z 1933 roku "Viktor und Viktoria".
Nagrody i nominacje.
Oscary za rok 1982
Złote Globy 1982
Cezary 1983

</doc>
<doc id="1251913" url="https://pl.wikipedia.org/wiki?curid=1251913" title="Pacific Life Open 2008 (mężczyźni)">
Pacific Life Open 2008 (mężczyźni)

Pacific Life Open 2008 – tenisowy turniej ATP rangi ATP Masters Series z cyklu Pacific Life Open rozgrywany w dniach 12–23 marca 2008 roku w Indian Wells na kortach twardych o puli nagród 3 589 000 dolarów amerykańskich.

</doc>
<doc id="1251919" url="https://pl.wikipedia.org/wiki?curid=1251919" title="Sandr Nowotomyski">
Sandr Nowotomyski

Sandr Nowotomyski – największy w Wielkopolsce równinny obszar sandrowy. Rozciąga się on na wysokości ok. 70-80 m n.p.m. między środkowopoznańską moreną czołową w części północnej a Pradoliną Warciańsko-Odrzańską na południe od Wolsztyna. Na obszarze tym rozciągają się obszary borów sosnowych i niezbyt żyznych pól. W obniżeniach występują obszary nadające się do wykorzystania rolniczego, płyną tu również rzeczki – Czarna Woda, Bobrówka, Szarka, Dojca.
Pozostałością wcześniejszego okresu lodowego są ostańce wysoczyznowe zbudowane z glin i iłów. Największy z tych ostańców o wysokości 101 m n.p.m. położony jest 6 km na północny zachód od Nowego Tomyśla. W celu jego ochrony powstał Zespół Przyrodniczo-Krajobrazowy „Glińskie Góry”. Występują tutaj także wydmy powstałe wskutek działalności wiatru bezpośrednio po ustąpieniu lodowca. Niektóre z nich wznoszą się nawet na 20 m ponad otaczający teren.
Przez powiat nowotomyski z północy na południe ciągnie się również Wał Lwówecko-Rakoniewicki od Lwówka po Pradolinę Warciańsko-Odrzańską na południe od Rakoniewic. Ten zasadniczo płaski teren urozmaicają nieliczne wydmy oraz wzgórze położone przy drodze pomiędzy Chmielinkiem a Lwówkiem o wysokości 138 m n.p.m., które jest najwyższym punktem powiatu nowotomyskiego.
Na wschód od Wału Lwówecko-Rakoniewickiego znajduje się wysoczyzna morenowa, będąca częścią Równiny Opalenickiej. Występują tu urodzajne gleby rolnicze, natomiast stosunkowo niewiele lasów, głównie liściastych w płd.-wsch. części tego obszaru.
Zachodnie krańce Sandru opadają ku Obniżeniu Obrzańskiemu, zwanemu także Bruzdą Zbąszyńską, stanowiącą część Pojezierza Lubuskiego. Podstawą wydzielenia tego obszaru był fakt, iż w czasie ostatniego zlodowacenia istniejącą uprzednio dolinę wypełnił lód. Z tego powodu jest to teren nisko położony (ok. 60 m n.p.m.). W okolicach jez. Rybojadło znajduje się najniższy punkt powiatu, na wysokości 51 m n.p.m. Północno-zachodnia granica powiatu opiera się o fragment Ozu Pszczewskiego – długiego na 20 km, od Trzciela po Goraj, ciągu pagórków polodowcowych.
Krajobraz powiatu nowotomyskiego ukształtował lądolód skandynawski w okresie tzw. zlodowacenia bałtyckiego sprzed 15 tys. lat. Pomimo tego, że powiat leży na Pojezierzu Wielkopolskim, występuje tu stosunkowo niewiele jezior, głównie w jego części zachodniej.

</doc>
<doc id="1251920" url="https://pl.wikipedia.org/wiki?curid=1251920" title="Droga krajowa B83 (Niemcy)">
Droga krajowa B83 (Niemcy)

Droga krajowa 83 () – niemiecka droga krajowa przebiegająca z południa na północ od skrzyżowania z drogą B27 w Bebra w Hesji do skrzyżowania z drogą B65 na obwodnicy Bückeburgu w Dolnej Saksonii.

</doc>
<doc id="1251921" url="https://pl.wikipedia.org/wiki?curid=1251921" title="System 7/24">
System 7/24

System 7/24 - system teleinformatyczny, którego celem jest poszerzenie dostępności usług Publicznych Służb Zatrudnienia. System ten umożliwia bezpłatny dostęp telefoniczny do aktualnych ofert pracy, szkoleń oraz doradztwa zawodowego. Umożliwia też pracodawcom szybkie wyszukiwanie kandydatów na pracowników. System ten został wdrożony na terenie województwa podlaskiego.
System ten został stworzony w ramach projektu "Urząd Pracy 7 dni w tygodniu, 24 h na dobę" w ramach Działania 1.1 ("Rozwój i modernizacja instrumentów i instytucji rynku pracy; schemat B - Rozwój oferty usług instytucji rynku pracy") Sektorowego Programu Operacyjnego Rozwój Zasobów Ludzkich. Liderem projektu jest Wojewódzki Urząd Pracy w Białymstoku, partnerami: Zarząd Województwa Podlaskiego oraz czternaście powiatowych urzędów pracy województwa podlaskiego.
Elementy systemu.
System 7/24 składa się trzech elementów:
Rozwinięcie projektu.
Usługi Systemu 7/24 są dostępne w województwie podlaskim od listopada 2007 roku. System 7/24 był pierwszym tego typu przedsięwzięciem w Polsce. 
Według zamierzeń Ministerstwa Pracy i Polityki Społecznej wypracowane przez podlaskie urzędy pracy rozwiązania teleinformatyczne mają być wprowadzone również w innych województwach. W związku z tym System 7/24 został przekształcony w Zieloną Linię - Centrum Informacyjno - Konsultacyjne Służb Zatrudnienia, która od kwietnia 2009 roku działa na terenie całego kraju pod numerem infolinii 19524.

</doc>
<doc id="1251922" url="https://pl.wikipedia.org/wiki?curid=1251922" title="Roksana Wikaluk">
Roksana Wikaluk

Roksana Wikaluk (, ur. 10 sierpnia 1973 w Tarnopolu, USRR, ZSRR) – ukraińska wokalistka i instrumentalistka, od 1994 roku mieszkająca w Polsce.
Biogram.
Od dzieciństwa interesowała się muzyką. Naukę gry na fortepianie rozpoczęła wcześnie, następnie w szkole muzycznej, a po przyjeździe do Polski kontynuowała pod opieką Ewy Bem w Policealnym Studium Jazzowym w Warszawie w klasie śpiewu. Ukończyła kompozycję i aranżację na wydziale Jazzu i Muzyki Rozrywkowej Akademii Muzycznej w Katowicach.
Współpracuje z Józefem Skrzekiem. Ich wspólne przedsięwzięcia to między innymi:
W 1999 r. w Warszawie współtworzy grupę Mizrah (R. Wikaluk – wokal, piano, R. Borowski – flety, P. Aleksandrowicz – gitara, W. Traczyk – kontrabas, M. Trela – perkusja). Wraz z zespołem nagrywa płytę "Mizrah" wydaną nakładem "Jazz Forum Records", zawierającą aranżacje jazzowe i inspiracje muzyki wschodnioeuropejskiej z elementami muzyki żydowskiej.
W 2005 roku wystąpiła z solowym programem łączącym ukraińskie, polskie i żydowskie motywy ludowe. Przy akompaniamencie instrumentów elektronicznych i fortepianu przedstawiała stare ukraińskie melodie oraz kompozycje własne do wierszy ukraińskich poetów T. Szewczenki, J. Pawulaka, I. Franki. Owocem tych inspiracji było wydanie solowej płyty "Barwy"
Od 2007 roku aktorka Teatru Żydowskiego w Warszawie.
W roku 2009 wspólnie z Michałem Borowskim (saksofon) jako „Rozmaj Duo” zdobyli pierwsze miejsce w konkursie Europejskie Integracje Muzyczne w Żyrardowie. W latach 2009–2013 współpracowała z Teatrem Rampa w Warszawie. W 2009 w Teatrze Rampa odbyła się premiera spektaklu "Jaskółka" według opowiadania klasyka literatury rosyjskiej I. Turgieniewa "Żywe relikwie", do którego Roksana Wikaluk skomponowała muzykę i w którym wystąpiła jako śpiewaczka i aktorka. Początek współpracy z Wolframem DER Spyrą, niemieckim wykonawcą muzyki elektronicznej i wynalazcą, z którym tworzą det Moon&amp;Melody. Współpraca zaowocowała wydaną płytą "Overture" (2011). W roku 2010 ukazała się płyta "Jaskółka" z muzyką do spektaklu (śpiewy starosłowiańskie ujęte w przestrzeniach brzmień elektronicznych). Skomponowała suitę „Drzewo Światów” ilustrującą zbiór opowieści, stworzonych na podstawie baśni szamańskich, głównie ludów Syberii (aut. M. Panabażys). Projekt został wydany w formie książki z załączoną płytą CD i nosi pełną nazwę "Drzewo Światów. Opowieści czterech szamanów". Powstał muzyczny kameralny spektakl "Taki jeden dzień" stworzony wspólnie z aktorami Teatru Żydowskiego, Moniką Chrząstowską i Grzegorzem Kulikowskim, na podstawie opowiadań Sz. Alejhema (premiera – Festiwal Kultury Żydowskiej Warszawa Singera, Teatr Żydowski w Warszawie). W spektaklu również brała udział Karolina Brodniewicz (puzon) oraz później Katarzyna Skrzypczak (klarnet). Na festiwalu Kultury Żydowskiej „Błąkające gwiazdy” w Kijowie spektakl został nagrodzony dyplomem.
W roku 2012 pracuje nad spektaklem "Ach! Odessa-mama..." (Teatr Żydowski, reż. J. Szurmiej), w którym wystąpiła w roli Czarnego Klauna. Występuje solo oraz z Wolframem Spyrą i Robertem Gollą (gitara) w ramach wystawy sztuki współczesnej „Documenta” (Kassel, Niemcy). Prowadzi warsztaty wokalne w Niemczech.
Od roku 2013 kontynuuje występy w Teatrze Żydowskim, koncertuje na Ukrainie, w Niemczech, Polsce. Wystąpiła jako gość specjalny w programie telewizyjnym Muzyka dla dorosłych (prowadząca – Maria Burmaka, Ukraina, Kijów). Wystąpiła z okazji 20-lecia własnej działalności twórczej z teatralizowanym koncertem "Dijstwo" (Tarnopol, Teatr Dramy).

</doc>
<doc id="1251932" url="https://pl.wikipedia.org/wiki?curid=1251932" title="Leonid Kannegiser">
Leonid Kannegiser

Leonid Kannegiser, (ur. w marcu 1896, zm. w październiku 1918) − student Politechniki w Piotrogradzie, poeta, zabójca Mojsieja Urickiego.
Urodził się w rodzinie słynnego inżyniera i dyrektora nikołajewskiej stoczni Akima Kanegissera. Ukończył Gimnazjum Gurewicza i w 1913 roku rozpoczął studia ekonomiczne na Politechnice Petersburskiej. Pisał wiersze pod wpływem Michaiła Kuzmina, przyjaźnił się z Siergiejem Jesieninem.
Po wybuchu rewolucji październikowej wraz z przyjaciółmi bronił siedziby Rządu Tymczasowego. Straciwszy w fali czerwonego terroru bliskiego znajomego – oficera Perelcwejga – zdecydował się na zabójstwo szefa Czeka Mojsieja Urickiego. 30 sierpnia 1918 roku Urickij zginął na miejscu od kuli wymierzonej mu przez Kannegisera w głowę przed drzwiami jego gabinetu.
Po wykonaniu wyroku Kannegiser wybiegł z budynku i wsiadł na rower uciekając, jednak jeszcze tego samego dnia został schwytany i aresztowany. W październiku 1918 roku rozstrzelano go w Piotrogrodzie (dokładna data nieznana). Jedną z przyczyn niepowodzenia ucieczki było to, że Kannegiser zostawił w gmachu swoją czapkę.
Po schwytaniu zamachowcy władze bolszewickie aresztowały również jego bliskich, m.in. znajomego Jurija Jurkuna. Rodzicom udało się uciec z RFSRR – zmarli po latach w Warszawie. 
Zabójstwo Urickiego wraz z zamachem Fanny Kapłan na Lenina stało się oficjalnym powodem rozpoczęcia przez bolszewików operacji „czerwonego terroru” 5 września 1918 roku.

</doc>
<doc id="1251935" url="https://pl.wikipedia.org/wiki?curid=1251935" title="Ośrodek Badań Naukowych im. Wojciecha Kętrzyńskiego w Olsztynie">
Ośrodek Badań Naukowych im. Wojciecha Kętrzyńskiego w Olsztynie

Ośrodek Badań Naukowych im. Wojciecha Kętrzyńskiego w Olsztynie – instytut naukowy powołany 28 grudnia 1961, działający od 26 marca 1963 w Olsztynie. 31 maja 2019 został przekształcony w Instytut Północny.
Historia.
Wyodrębnił się ze SKK „Pojezierze”, w ramach którego funkcjonował od 1963 do uzyskania samodzielności prawnej w 1968.
Odwoływał się do tradycji Instytutu Mazurskiego. Wydawał m.in. kwartalnik naukowy "Komunikaty Mazursko-Warmińskie" i biuletyn "Obwód Kaliningradzki".

</doc>
<doc id="1251936" url="https://pl.wikipedia.org/wiki?curid=1251936" title="Droga krajowa B84 (Niemcy)">
Droga krajowa B84 (Niemcy)

Droga krajowa 84 () – niemiecka droga krajowa przebiegająca z południa na północ od skrzyżowania z drogą B27 w Hünfeld w Hesji do skrzyżowania z drogą B249 na obwodnicy Ebeleben w Turyngii.
Miejscowości leżące przy B84.
Hesja.
Hünfeld, Neuwirtshaus, Rasdorf.
Turyngia.
Buttlar, Sünna, Vacha, Oberzella, Kieselbach, Dönges, Marksuhl, Förtha, Epichnellen, Eisenach, Stockhausen, Behringen, Oesterbehringen, Reichenbach, Bad Langensalza, Merxleben, Kirchheilingen, Allmenhausen, Billeben, Ebeleben.

</doc>
<doc id="1251937" url="https://pl.wikipedia.org/wiki?curid=1251937" title="Koha Jonë">
Koha Jonë

Koha Jonë (alb. „Nasz czas”) – niezależny dziennik albański o tematyce polityczno-społecznej, wydawany od 11 maja 1991 r. w Lezhy. Początkowo wydawany jako gazeta lokalna, od 30 stycznia 1993 ogólnokrajowa. W okresie swojego debiutu pismo ukazywało się raz w tygodniu, miało 4 strony i nakład 2000 egzemplarzy. Od 21 sierpnia ukazywało się już dwa razy w tygodniu (wtorki i piątki). Było to pierwsze czasopismo opozycyjne, wydawane w okresie przemian ustrojowych w latach 1990–1991.
Pierwszymi redaktorami pisma byli Nikollë Lesi i Aleksander Frangaj. W 1994 osiągnął sprzedaż na poziomie 70 tys. 
W listopadzie 1992 r. rozpoczął się konflikt pisma z rządzącą w kraju Demokratyczną Partią Albanii. Powodem była publikacja artykułu nieprzychylnego przewodniczącemu Komisji Kontroli Państwa – Blerimowi Çeli. Sąd uniewinnił dziennikarzy, oskarżonych o zniesławienie. W tym czasie pismo liczyło 8 stron.
W latach 1994-1997 była najbardziej popularnym czasopismem opozycyjnym wobec rządów Salego Berishy. W styczniu 1994 r. dwaj redaktorzy pisma: Martin Leka i Aleksander Frangaj zostali aresztowani za artykuł krytykujący ministra obrony Safeta Zhulaliego. W sprawę uwolnienia dziennikarzy zaangażowały się organizacje międzynarodowe. Dzięki temu opuścili więzienie po 3 miesiącach. Pismo odegrało szczególną rolę w okresie rewolucji piramidowej, która ogarnęła Albanię w początkach 1997 r. W tym czasie nakład pisma sięgał 42 500 egzemplarzy dziennie. W okresie stanu wyjątkowego, 3 marca 1997 r., o godzinie 2 w nocy siedziba redakcji została zniszczona i spalona, wraz z dokumentacją i komputerami należącymi do redakcji przez policję. Trzy osoby, znajdujące się wówczas w redakcji przewieziono na posterunek policji, gdzie zostali poddani brutalnemu przesłuchaniu. Gazeta została zawieszona i nie ukazywała się przez 63 dni. Pismo wznowiło swoją działalność 17 kwietnia 1997, w mieszkaniu prywatnym wydawcy. Po kradzieży samochodów należących do redakcji pismo znalazło się na skraju bankructwa. Dzięki pomocy włoskiej udało się przywrócić normalne funkcjonowanie KJ. W tym czasie każdy numer pisma zawierał 32 strony.
W 2002 pismo po raz kolejny stało się obiektem ataku, po zamieszczeniu serii artykułów, zawierających krytykę premiera Ilira Mety. Tym razem skończyło się na serii kontroli finansowych w redakcji pisma.
W 2008 pojawiło się po raz pierwsze wydanie internetowe czasopisma. Pod patronatem "Koha Jone" powstały stacje telewizyjne: TV Koha i TV Klan, a także czasopismo sportowe – "Sport Express".

</doc>
<doc id="1251938" url="https://pl.wikipedia.org/wiki?curid=1251938" title="Like Whoa">
Like Whoa

Like Whoa – piosenka zespołu Aly &amp; AJ, napisana i nagrana dla ich drugiego studyjnego albumu "Insomniatic".
To drugi i ostatni singel promujący album, wydany w 2008 roku. Miał zostać wydany w Wielkiej Brytanii, lecz z nieznanych powodów odwołano premierę.
Informacje o piosence.
Utwór razem z piosenkami: „Bullseye”, „Silence”, i Potential Breakup Song, promowały W radiach Wielkiej Brytanii album Insomniatic, później „Like Whoa” ogłoszono nowym singlem.
„Like Whoa” to piosenka o ekscytującym uczuciu na starcie nowego związku
Albumowa wersja piosenki wykorzystana została w filmie „Tajniaki”. Wersja Singlowa stała się dostępna do kupienia w Internecie 18 marca 2008 roku razem z akustyczną wersją piosenki i specjalnym wywiadem – jako minialbum. oprócz tego piosenka grana była tylko
W Radio Disney w całych USA przez styczeń i luty.
Krytyka.
Utwór ogólnie otrzymał pozytywne opinie:
UMusic opisało piosenkę słowami: "„Like Whoa” zaczyna się delikatnymi bitami i przechodzi w energiczny taneczny refren."
Todd Sterling, z Wal-Martu, stwierdził: „"Like Whoa”, Przenikliwy utwór o uczuciu zakochania na rollercosterze"”.
Logan Leasure,z zespołu "Jesus Freak Hideout", nazwał piosenkę „pewnym-hitem” i dodał: „radosna, chwytliwa piosenka, która sprawia, że pozytywnie patrzy się na życie”
Teledysk.
3 grudnia, 2007 roku Aly &amp; AJ oznajmiły na swoim blogu MySpace, że wideo do piosenki nakręcą jeszcze w tym samym tygodniu.
Napisały też, że reżyserem jest Scott Speer oraz że „to zupełnie co innego, niż nasza praca dotychczas”. Zdjęcia z planu dostępne były w internecie już 15 grudnia 2007 roku, w czterech różnych wersjach: Aly skacząca na trampolinie, obie siedzące na sofie
i podobne sceny z mikrofonem tak jak w piosence Potential Breakup Song. Oprócz tego zdjęcia które nie dotyczyły scen z teledysku jednak przedstawiały dziewczyny na schodach po skończonej pracy.
Są trzy wersji wideo promujące „Like Whoa”:
Pozycja na listach przebojów.
Albumowa wersja piosenki trafiła na listę iTunes Top 100 21 stycznia, 2008 na #100 miejsce, wspięła się na #57 przez jeden dzień i ostatecznie na #13. 27 lutego, 2008 roku wersja albumowa kupiona została przez internet ponad 558,084 razy w USA zyskując tym najwyższą pozycję #63 w liście Hot 100. Wersja singlowa trafiła na listę ponownie na #92 miejsce po wypadnięciu z niej tydzień przed wydaniem.

</doc>
<doc id="1251939" url="https://pl.wikipedia.org/wiki?curid=1251939" title="Petersburski Uniwersytet Politechniczny Piotra Wielkiego">
Petersburski Uniwersytet Politechniczny Piotra Wielkiego

Petersburski Uniwersytet Politechniczny Piotra Wielkiego () – jedna z najstarszych i najbardziej renomowanych rosyjskich uczelni technicznych, z siedzibą w Petersburgu.
Uczelnia została założona w 1899, staraniem Siergieja Wittego, jako Cesarski Petersburski Instytut Politechniczny (ros. Императорский Санкт-Петербургский политехнический институт). Jego nazwa była później kilkunastokrotnie zmieniana.
Pierwsi studenci rozpoczęli naukę 1 października 1902 na czterech wydziałach: ekonomii, budowy statków, elektromechaniki, metalurgii.
W 2018 na uczelni, składającej się z 23 wydziałów i instytutów, kształciło się około 17 tysięcy studentów w trybie dziennym, 4200 w trybie wieczorowym i 4160 w trybie zaocznym.

</doc>
<doc id="1251945" url="https://pl.wikipedia.org/wiki?curid=1251945" title="Jezioro Mała Boruja">
Jezioro Mała Boruja



</doc>
<doc id="1251946" url="https://pl.wikipedia.org/wiki?curid=1251946" title="Jezioro Obrowo Małe">
Jezioro Obrowo Małe



</doc>
<doc id="1251947" url="https://pl.wikipedia.org/wiki?curid=1251947" title="Jezioro Obrowo">
Jezioro Obrowo



</doc>
<doc id="1251949" url="https://pl.wikipedia.org/wiki?curid=1251949" title="Jezioro Osiecko">
Jezioro Osiecko



</doc>
<doc id="1251950" url="https://pl.wikipedia.org/wiki?curid=1251950" title="Jezioro Piasek">
Jezioro Piasek



</doc>
<doc id="1251951" url="https://pl.wikipedia.org/wiki?curid=1251951" title="Jezioro Pomysko">
Jezioro Pomysko



</doc>
<doc id="1251952" url="https://pl.wikipedia.org/wiki?curid=1251952" title="Jezioro Przytarnia">
Jezioro Przytarnia



</doc>
<doc id="1251955" url="https://pl.wikipedia.org/wiki?curid=1251955" title="Jezioro Płóczyca">
Jezioro Płóczyca



</doc>
<doc id="1251956" url="https://pl.wikipedia.org/wiki?curid=1251956" title="Nyctiphanes">
Nyctiphanes

Nyctiphanes – rodzaj szczętek obejmujący cztery gatunki, które jako część zooplanktonu są ważnym elementem pożywienia ptaków morskich oraz poławianych komercyjnie ryb. 
Nazwa "Nyctiphanes" pochodzi z greki klasycznej i oznacza "nocne światło". Odnosi się ona do zdolności zwierząt tego jak i innych rodzajów szczętek do iluminacji w mrocznych głębiach oceanów za pomocą fotoforów. 
Gatunki:
Gatunki występują w różnych, oddalonych od siebie regionach oceanów: "N. australis" występuje w wodach u wybrzeży południowo-wschodniej Tasmanii. "Nyctiphanes couchi" jest częścią zooplanktonu w Morzu Północnym. "Nyctiphanes simplexis" jest najliczniejszym gatunkiem szczętek w Zatoce Kalifornijskiej. Natomiast "Nyctiphanes capensis" żyje w północnych wodach Prądu Benguelskiego.

</doc>
<doc id="1251959" url="https://pl.wikipedia.org/wiki?curid=1251959" title="Rock with You (singel Michaela Jacksona)">
Rock with You (singel Michaela Jacksona)

Rock with You – singel wydany z albumu Michaela Jacksona z 1979 roku "Off the Wall". Utwór jest drugim singlem wydanym z tego albumu. Ponownie wydany na singlu 27 lutego 2006 roku, jako część boxu "Visionary".
Informacje o utworze.
„Rock with You” stało się drugim singlem z przełomowego w karierze Jacksona albumu "Off the Wall" i pomogło mu w dalszym jej rozwoju, docierając do miejsca pierwszego na liście Billboard Hot 100. Utwór został napisany przez współpracującego z Jacksonem kompozytora Roda Tempertona, członka grupy Heatwave. „Rock with You” ukazało się z towarzyszącym teledyskiem.
Utwór był wykonywany na żywo podczas trasy Bad World Tour.

</doc>
<doc id="1251961" url="https://pl.wikipedia.org/wiki?curid=1251961" title="Siodło (jezioro)">
Siodło (jezioro)



</doc>
<doc id="1251965" url="https://pl.wikipedia.org/wiki?curid=1251965" title="Jezioro Stary Staw">
Jezioro Stary Staw



</doc>
<doc id="1251967" url="https://pl.wikipedia.org/wiki?curid=1251967" title="Jezioro Stropno">
Jezioro Stropno



</doc>
<doc id="1251968" url="https://pl.wikipedia.org/wiki?curid=1251968" title="Jezioro Studzieniczno">
Jezioro Studzieniczno



</doc>
<doc id="1251969" url="https://pl.wikipedia.org/wiki?curid=1251969" title="Olej kreozotowy">
Olej kreozotowy



</doc>
<doc id="1251971" url="https://pl.wikipedia.org/wiki?curid=1251971" title="Lean manufacturing">
Lean manufacturing

Lean manufacturing, lean production (pol. szczupła produkcja) – koncepcja zarządzania procesem produkcji, która rozwinęła się w oparciu o zasady i narzędzia Systemu Produkcyjnego Toyoty (TPS).
W ostatnich latach, w związku z popularyzacją zasad TPS poza przemysłem, częściej stosowana jest szersza i bardziej uniwersalna nazwa tej koncepcji – lean management – oraz jej forma skrócona – lean.
Historia.
Autorem pojęcia "lean production" był John Krafcik. Użył on tego określenia w 1988 w artykule w „Sloan Management Review” porównując TPS z tradycyjnym systemem produkcji masowej.
Koncepcja zyskała popularność po ukazaniu się w 1990 książki Jamesa Womacka, Daniela Jonesa i Daniela Roosa "The Machine That Changed the World" ("Maszyna, która zmieniła świat").

</doc>
<doc id="1251972" url="https://pl.wikipedia.org/wiki?curid=1251972" title="Jezioro Wołczyca">
Jezioro Wołczyca



</doc>
<doc id="1251973" url="https://pl.wikipedia.org/wiki?curid=1251973" title="Carlos Bonet">
Carlos Bonet

Carlos Bonet Cáceres (2 października 1977 w Lambaré) – piłkarz paragwajski grający na pozycji prawego obrońcy lub pomocnika.
Kariera klubowa.
Bonet wychował się w klubie Club Sol de América. W 1997 roku zadebiutował w jego barwach w paragwajskiej Primera División. W Sol de América występował przez dwa sezony, po czym w 1998 roku przeszedł do argentyńskiego drugoligowca Atlético Rafaela. Tam występował do końca 2001 roku i na początku 2002 powrócił do ojczyzny. Został zawodnikiem Club Libertad. Już w tym samym roku osiągnął swój pierwszy większy sukces w karierze, którym było wywalczenie mistrzostwa Paragwaju. Jako członek pierwszego składu przyczynił się także do zdobycia przez Libertad kolejnych tytułów mistrzowskich w latach 2003, 2006 i 2007. W 2006 roku dotarł do półfinału Copa Libertadores.
Latem 2007 Bonet wyjechał do Meksyku i podpisał kontrakt z tamtejszym Cruz Azul stając się czwartym obok Cristiana Riverosa, Pablo Zeballosa i Denisa Canizy Paragwajczykiem w zespole. W zespole zadebiutował w fazie Apertura Primera División.
Kariera reprezentacyjna.
W reprezentacji Paragwaju Bonet zadebiutował 26 marca 2002 roku zremisowanym 1:1 towarzyskim spotkaniu z Nigerią. W 2002 roku znalazł się w kadrze Paragwaju na Mistrzostwa Świata 2002, na których zagrał jedynie w 1/8 finału z Niemcami (0:1). Natomiast w 2006 roku został powołany przez Aníbala Ruiza do kadry na Mistrzostwa Świata w Niemczech. Tam wystąpił we dwóch spotkaniach: z Anglią (0:1) i ze Szwecją (0:1). W 2007 roku wystąpił na Copa América 2007 (1/4 finału).

</doc>
<doc id="1251974" url="https://pl.wikipedia.org/wiki?curid=1251974" title="Instytut Politechniczny w Petersburgu">
Instytut Politechniczny w Petersburgu



</doc>
<doc id="1251978" url="https://pl.wikipedia.org/wiki?curid=1251978" title="Chacor ha-Gelilit">
Chacor ha-Gelilit

Chacor ha-Gelilit (, ) – samorząd lokalny położony w Dystrykcie Północnym, w Izraelu.
Położenie.
Miejscowość Chacor ha-Gelilit leży na południowo-wschodnim obrzeżu Doliny Hula w Górnej Galilei, na północy Izraela. W jego otoczeniu znajdują się miasto Safed, miejscowości Rosz Pina i Tuba-Zangarijja, kibuce Ajjelet ha-Szachar, Machanajim i Kefar ha-Nasi, moszawy Alma, Sede Eli’ezer i Miszmar ha-Jarden, oraz wioska komunalna Amukka. Osady wiejskie należą do Samorządu Regionu Ha-Galil ha-Eljon, Samorządu Regionu Merom ha-Galil i Samorządu Regionu Mewo’ot ha-Chermon.
Chacor ha-Gelilit jest położone w Poddystrykcie Safed, w Dystrykcie Północnym Izraela.
Środowisko naturalne.
Miasteczko jest położone na wschodnich zboczach góry Har Kena’an (936 m n.p.m.), które opadają do Dolina Hula, będącej częścią Rowu Jordanu. W ten sposób miejscowość leży na wysokości od 480 do 310 m n.p.m. Po stronie zachodniej wznoszą się strome zbocza góry Har Kena’an, natomiast po stronie wschodniej teren łagodnie opada w kierunku depresji rzeki Jordan. Z zachodnich gór spływają strumienie Machanajim, ha-Me’agel i Far’am. Na południowy wschód od miejscowości przepływa strumień Rosz Pina. Wzgórza są zalesione, natomiast tereny położone po stronie północno-wschodniej i wschodniej są eksploatowane rolniczo.
Historia.
Pierwotnie w tej okolicy było położone starożytne miasta Chacor. Badania archeologiczne odkryły ślady osadnictwa sięgające wczesnej epoki brązu. Około XV wieku p.n.e. Chacor było już rozwiniętym miastem o dużym znaczeniu strategicznym, największym miastem północnego Kanaanu. Korzystne położenie przy szlaku handlowym Via Maris sprzyjało jego rozwojowi. Opisy biblijne wymieniają dwóch królów o imieniu Jabin, którzy panowali w Chacor i walczyli z Hebrajczykami. Miasto zostało doszczętnie zniszczone, a jego mieszkańcy zabici. Kolejny opis biblijny wskazuje, że miasto zostało szybko odbudowane i ufortyfikowane. Przypadło ono w dziale izraelskiemu pokoleniu Naftalego. Dalsza rozbudowa miasta miała miejsce za czasów króla Salomona, jednak analiza stylu architektonicznego i cech odnalezionych ceramik wskazują, że w rzeczywistości miało to miejsce na początku IX wieku p.n.e., czyli podczas panowania króla Omri. Następnie, w zachodniej części Chacor powstała twierdza króla Achaba (zachowały się pozostałości sześciu bram wjazdowych i budynków administracji). Chacor zostało zniszczone w 732 roku p.n.e. przez Asyryjczyków. Nigdy później nie wróciło już do swojej wielkości. Izraelici co prawda odbudowali niewielką twierdzę, która istniała na wzgórzu od VII do II wieku p.n.e., jednak nie odgrywała już ona większej roli w regionie. Ostatnia historyczna wzmianka o Chacor mówi, że na tutejszej równinie Jonatan Machabeusz walczył w 147 roku p.n.e. przeciwko Demetriuszowi.
W późniejszych wiekach wzgórze z ruinami miasta Chacor pozostawało opuszczone, natomiast bardziej na południe od niego powstały arabskie wioski Mughar al-Chajt i Fir'im. Po I wojnie światowej w 1918 roku wioski wraz z całą Palestyną przeszły pod panowanie Brytyjczyków. Utworzyli oni w 1921 roku Brytyjski Mandat Palestyny. W poszukiwaniu skutecznego rozwiązania narastającego konfliktu izraelsko-arabskiego w dniu 29 listopada 1947 roku została przyjęta Rezolucja Zgromadzenia Ogólnego ONZ nr 181. Zakładała ona między innymi, że wioski Mughar al-Chajt i Fir'im miały znaleźć się w granicach nowo utworzonego państwa żydowskiego. Arabowie odrzucili Rezolucję i dzień później doprowadzili do wybuchu wojny domowej w Mandacie Palestyny. Od samego początku wojny siły Arabskiej Armii Wyzwoleńczej paraliżowały żydowską komunikację w całej Galilei. Z tego powodu, w dniu 2 maja 1948 roku żydowskie siły Palmach zajęły wioskę Mughar al-Chajt – jej mieszkańcy zostali wysiedleni, a domy wyburzono. Podczas I wojny izraelsko-arabskiej w dniu 26 maja 1948 roku taki sam los spotkał wioskę Fir'im.
Współczesna osada miała swoje początki w dniu 25 grudnia 1952 roku., kiedy to założono dwa obozy przejściowe dla żydowskich imigrantów (ma’abarot). W pobliżu zniszczonej arabskiej wioski Mughar al-Chajt powstał obóz "Chacor A" (hebr. חצור א), a około 1 km na południowy wschód obóz "Chacor B" (hebr. חצור ב). W obozach zamieszkali w większości imigranci z Afryki Północnej. Ich powstaniu towarzyszyła dyskusja i poważny spór nad celowością zakładania nowej osady. Zwolennicy argumentowali, że Chacor powinno służyć jako regionalne centrum rozwijającego się rolnictwa w Dolinie Hula, korzystając ze wsparcia handlu i przemysłu pobliskiego miasta Safed. Opozycja twierdziła, że ciężko będzie zbudować wystarczająco silną bazę gospodarczą, która umożliwiłaby samodzielne przetrwanie Chacor. Uważali oni, że w pierwszej kolejności powinny być rozwijane istniejące już miejscowości Safed i Kirjat Szemona, a słabe Chacor będzie tylko dodatkowym obciążeniem. Ostatecznie, w 1956 roku rozwijająca się osada otrzymała status samorządu lokalnego. Podczas II wojny libańskiej w 2006 roku na miejscowość spadło kilka rakiet wystrzelonych przez organizację terrorystyczną Hezbollah z południowego Libanu.
Demografia.
Według danych Izraelskiego Centrum Danych Statystycznych w 2012 roku w Chacor ha-Gelilit żyło ponad 8,8 tys. mieszkańców, z czego 97,2% stanowili Żydzi, a 2,8% inne narodowości. Jest to niewielkie miasto, którego populacja charakteryzuje się małym wzrostem liczebności. Według danych z 2011 roku przyrost naturalny w porównaniu do poprzedniego roku wyniósł 0,4%. W roku tym urodziło się 196 dzieci, a zmarło 49 osób (odnotowano 1 zgon niemowlęcia). Według danych za 2010 rok liczba zatrudnionych pracowników wynosiła 3816, a liczba osób pracujących na własny rachunek – 233. Średnie miesięczne wynagrodzenie w 2010 roku wynosiło 5635 ILS (średnia krajowa 7522 ILS). Zasiłki dla bezrobotnych pobierało 79 osób, w tym 29 mężczyzn (średni wiek: 41 lata). Świadczenia emerytalne oraz rentowe pobierało 881 osób, a zapomogi społeczne – 407 osób.
Symbole.
Herb Chacor ha-Gelilit został opublikowany w 1956 roku. Widnieją na nim cztery charakterystyczne dla miejscowości symbole. Jest wizerunek ruin starożytnego miasta Chacor, ilustracja gór i okolicznej roślinności, oraz przebiegająca przy miejscowości droga z położonymi obok osiedlami mieszkaniowymi i strefą przemysłową.
Polityka.
Siedziba władz samorządowych znajduje się w samym jego centrum, przy ulicy Ma'ale Ha-Me'agel. Przewodniczącym rady jest Szymon Swisa. W miejscowości znajduje się siedziba urzędu ochrony zabytków na region północny (ang. Northern Region Governmental Authority fo Antiquities).
Gospodarka.
W zachodniej części miasteczka jest położona strefa przemysłowa. Tutejsze firmy to drobny przemysł oraz zakłady spożywcze przetwarzające owoce okolicznych rolników i produkujące konserwy. Działalność strefy jest ułatwiona dzięki bliskiemu sąsiedztwu portu lotniczego i ważnych drogowych węzłów komunikacyjnych.
Infrastruktura.
W miejscowości nie ma szpitala, są tu tylko przychodnie zdrowia oraz klinika stomatologiczna. Najbliższy szpital to Centrum Medyczne Sieff w Safedzie. Remiza straży pożarnej znajduje się w strefie przemysłowej. Miejski cmentarz jest położony w zachodniej części miejscowości, przy ulicy Narkis.
Transport.
Miejscowość leży przy dwóch ważnych węzłach komunikacyjnych Doliny Hula. Wzdłuż wschodniej granicy miasteczka przebiega droga ekspresowa nr 90, którą, jadąc na północ, dojeżdża się do skrzyżowania z drogą nr 91 (prowadzi na północny wschód do kibucu Machanajim i moszawu Miszmar ha-Jarden), lub na południe do skrzyżowań z drogą 8676 i drogą nr 8900 (prowadzą na zachód do miejscowości Rosz Pina i następnie na południe do osiedla Nof Kinneret miasta Safed), oraz z drogą nr 8677 (prowadzi na wschód na lotnisko, do strefy przemysłowej, miejscowości Tuba-Zangarijja i kibucu Kefar ha-Nasi). Jeszcze dalej na południu jest położony węzeł drogowy z drogą nr 89, która prowadzi na zachód do miasta Safed. Centralny dworzec autobusowy znajduje się zaraz przy zjeździe z drogi nr 90 na główną ulicę miejscowości – ulicę Ma'ale Ha-Me'agel. Głównym środkiem transportu publicznego są autobusy linii "Egged". Można stąd dojechać do Kirjat Szemona, Safedu, Tyberiady, Nazaretu i Hajfy.
W 2011 roku w Chacor ha-Gelilit było zarejestrowanych 2551 pojazdów silnikowych, w tym 2028 samochodów osobowych (średnia wieku samochodów prywatnych wynosiła 8 lat). W roku tym w mieście doszło do 7 wypadków.
Na wschód od miejscowości jest położony port lotniczy Rosz Pina, obsługujący połączenia krajowe.
Architektura.
Chacor ha-Gelilit jest młodym i nowoczesnym miasteczkiem. Zabudowa w większości składa się z niskich domów jednorodzinnych. Są tu osiedla mieszkaniowe: Nof Ha-Moszawa, Ze’ew, Rova Merkaz, Ha-Kirja Ha-Hasidit i Ha-Keramim. Cechą charakterystyczną miejscowości jest duża ilość zieleni. Jest tu Las Miejski Chacor ha-Gelilit, oraz ogrody: Ha-Andarta, Ha-Jedidut oraz HaGat. Wzdłuż wszystkich ulic zasadzono drzewa, co dodaje miasteczku uroku.
Edukacja i nauka.
Zgodnie z danymi Izraelskiego Centrum Danych Statystycznych w Chacor ha-Gelilit jest 5 przedszkoli, 6 szkół podstawowych i 4 średnie. W 2011 roku w 110 klasach szkolnych uczyło się prawie 2,4 tys. uczniów, w tym ponad 1 tys. w szkołach podstawowych. Średnia uczniów w klasie wynosiła 22. Szczególną uczelnią jest Technologiczny College Cheil Ha-Avir.
Religia.
Miejscowość ma tradycyjny żydowski charakter religijny, na który silny wpływ wywiera duża społeczność chasydów z dynastii Ger. Jest tu wiele synagog: synagoga Izaaka przy ulicy Neve Harim, synagoga Szalom i mykwa przy ulicy Ha-Nachlieli, synagoga Rabbi Meira przy ulicy Ha-Hula, synagoga Honi ha-M'agel przy ulicy Ha-Jarden oraz synagoga Eliasza. Jednak najważniejszym miejscem o charakterze religijnym jest grobowiec rabina Honi ha-M'agel. To właśnie obecność tego grobowca przyciąga tutaj licznych chasydów.
W Chacor ha-Gelilit znajduje się także silny ośrodek edukacji religijnej. Obok szkół Talmud Tora Kol Menachem i Talmud Tora Beit Ja’akow, jest religijne seminarium Beit Ja’akow oraz jesziwa Siftei Cadik.
Sport i rekreacja.
W południowo-wschodniej części miejscowości znajduje się basen kąpielowy Gal Gil, w południowo-zachodniej są korty tenisowe, natomiast po stronie zachodniej jest położony stadion piłkarski. Mniejsze boiska i obiekty sportowe znajdują się przy szkołach.
Wojsko.
W rejonie miejscowości rozlokowane są liczne bazy wojskowe Sił Obronnych Izraela. Na południowym wschodzie, przy miejscowości Rosz Pina, leży baza wojskowa Filon, na północy, przy Chasor, znajduje się baza wojskowa Merot, a na zachodzie, przy mieście Safed, rozmieszczone są baza wojskowa Nabratein i baza wojskowa Pacan.

</doc>
<doc id="1251982" url="https://pl.wikipedia.org/wiki?curid=1251982" title="Jezioro Uściwierz">
Jezioro Uściwierz



</doc>
<doc id="1251986" url="https://pl.wikipedia.org/wiki?curid=1251986" title="Jezioro Nakło-Chechło">
Jezioro Nakło-Chechło



</doc>
<doc id="1251991" url="https://pl.wikipedia.org/wiki?curid=1251991" title="Zbiornik Kozłowa Góra">
Zbiornik Kozłowa Góra



</doc>
<doc id="1251993" url="https://pl.wikipedia.org/wiki?curid=1251993" title="Marzanna Graff">
Marzanna Graff

Marzanna Graff (ur. 21 kwietnia 1969 w Sierpcu) – polska pisarka, aktorka, autorka tekstów piosenek i spektakli teatralnych.
Życiorys.
Współpracuje na stałe z teatrem Mam Teatr jako aktorka i scenarzystka. Związana jest również z warszawskimi teatrami Towarzystwo Teatrum i Capitol, a także z kaszubską sceną im. J. Wybickiego jako aktorka i scenarzystka.
Od 1999 współpracuje z mediami (m.in. z Polskim Radiem) tworząc własne audycje i rubryki autorskie. Jest wykładowcą w Akademia Dobrych Obyczajów, której założycielem był aktor Janusz Zakrzeński. Współpracuje jako wykładowca z Uniwersytetem Trzeciego Wieku Fundacji Shalom.
Prowadzi zajęcia na Uniwersytecie im. Kardynała Stefana Wyszyńskiego.
W latach 2000–2001 pełniła obowiązki dyrektora Biura Reklamy i Sponsoringu Telewizji Niepokalanów, wchodząc jednocześnie w skład jej zarządu.
W latach 2006–2009 współpracowała z kompozytorami i aranżerami Januszem Tylmanem i Czesławem Majewskim przy projekcie "Śpiewaj z nami", prowadząc koncerty z ich udziałem i zaproszonych gwiazd. Od 2008 jest honorowym ambasadorem dzieci chorych na guzy mózgu.
Życie prywatne.
30 grudnia 2011 wyszła za mąż za aktora Aleksandra Mikołajczaka.
Twórczość.
Książki z cyklu pamiętniki/rozmowy/wspomnienia
Bajki dla dzieci
Teksty piosenek
Utwory wykonywane m.in. przez Magdę Femme i Michała Wiśniewskiego; muzyka: Janusz Tylman.
Płyty CD

</doc>
<doc id="1252000" url="https://pl.wikipedia.org/wiki?curid=1252000" title="Johan Langell">
Johan Langell



</doc>
<doc id="1252005" url="https://pl.wikipedia.org/wiki?curid=1252005" title="Dominik (tygodnik)">
Dominik (tygodnik)

Dominik – katolicki miesięcznik dla dzieci w wieku szkolnym, założony w Krakowie w 1999 roku (jako tygodnik), ukazujący się do dziś. 
Pierwszy numer ukazał się 21 marca 1999 roku. 
Od numeru 401 z 16 września 2007 tytuł pisma został zmieniony na "Dominik idzie do I Komunii Świętej". Profil pisma i odbiorca został zawężony do uczniów drugiej i trzeciej klasy szkoły podstawowej, przygotowujących się do pierwszej Komunii świętej. Od września 2014 roku czasopismo wydawane jako miesięcznik. Wydawany do marca 2020 roku.

</doc>
<doc id="1252006" url="https://pl.wikipedia.org/wiki?curid=1252006" title="Moisiej Uricki">
Moisiej Uricki

Moisiej Sołomonowicz Uricki (ros. Моисей Соломонович Урицкий, ur. w Czerkasach, zm. 30 sierpnia 1918 w Piotrogrodzie) – rosyjski socjaldemokrata i komunista pochodzenia żydowskiego. Działacz Socjaldemokratycznej Partii Robotniczej Rosji różnych frakcji (kolejno: Bund, mienszewicy, międzydzielnicowcy, bolszewicy). Od września 1917 członek Komitetu Centralnego SDPRR(b), następnie Rosyjskiej Partii Komunistycznej (bolszewików), szef piotrogrodzkiego Czeka. 
Życiorys.
Urodził się w rodzinie żydowskiego kupca. W 1897 ukończył prawo na Uniwersytecie św. Włodzimierza w Kijowie, rok później wstąpił do Socjaldemokratycznej Partii Robotniczej Rosji, gdzie zajmował się kolportażem bezdebitowych wydawnictw partyjnych. W 1899 został aresztowany i zesłany do Olokminska w obwodzie jakuckim. W składzie SDPRR był członkiem Bundu, który był jej członem autonomicznym (podobnie jak SDKPiL). W 1903 opowiedział się za mienszewikami. W 1905 wziął udział w rewolucji w Petersburgu i Krasnojarsku, za co w 1906 został zesłany do Wołogdy i guberni archangielskiej. 
W sierpniu 1912 uczestniczył w zjeździe SDPRR w Wiedniu. W czasie I wojny światowej członek frakcji międzydzielnicowców w SDPRR. Po rewolucji lutowej i obaleniu caratu wrócił do Piotrogrodu, po połączeniu frakcji międzydzielnicowców z bolszewikami wszedł we wrześniu 1917 w skład Komitetu Centralnego Socjaldemokratycznej Partii Robotników Rosji (bolszewików), wszedł również w skład Piotrogrodzkiej Rady Delegatów Robotniczych i Żołnierskich z ramienia bolszewików. Pisywał do "Prawdy", "Wpieriod" i innych gazet bolszewickich. 
W czasie rewolucji październikowej członek Komitetu Wojskowo-Rewolucyjnego w Piotrogrodzie, później komisarz w komisariacie ludowym spraw zagranicznych. W demokratycznych wyborach w listopadzie 1917 wybrany na deputowanego do Konstytuanty z listy partii bolszewików. W styczniu 1918 uczestniczył w rozpędzeniu Konstytuanty. Niechętnie odnosił się do podpisania przez bolszewików traktatu brzeskiego. 
Od marca 1918 stał na czele piotrogrodzkiej Czeka, był również komisarzem spraw wewnętrznych obwodu północnego RFSRR. Odpowiedzialny za zbrodnie czerwonego terroru w Piotrogrodzie i jego okolicach. 30 sierpnia został zabity przez poetę Leonida Kannegisera w westybulu piotrogrodzkiego komisariatu spraw wewnętrznych przy Placu Pałacowym. Pochowano go na Polu Marsowym w Piotrogrodzie. Jego śmierć, równoległa do zamachu na Lenina dokonanego przez Fanny Kapłan stała się pretekstem do wydania przez bolszewików dekretów o masowym "czerwonym terrorze" i udzielenia Czeka nieograniczonych pełnomocnictw w tym zakresie.

</doc>
<doc id="1252007" url="https://pl.wikipedia.org/wiki?curid=1252007" title="August Freyer">
August Freyer



</doc>
<doc id="1252012" url="https://pl.wikipedia.org/wiki?curid=1252012" title="Testament polityczny Lenina">
Testament polityczny Lenina



</doc>
<doc id="1252016" url="https://pl.wikipedia.org/wiki?curid=1252016" title="Wulkametr">
Wulkametr

Wulkametr – urządzenie służące do pomiaru poprawności przebiegu procesu wulkanizacji kauczuków. Poprawność przebiegu procesu wulkanizacji jest oceniana na podstawie pomiarów szybkości zmiany wymiarów termostatowanej próbki kauczuku pod wpływem działania oscylujących naprężeń rozciągających i ściskających.
Otrzymywane wyniki pomiaru pozwalają ustalić w funkcji czasu:
Wynik zmian opisanych wyżej parametrów w czasie są nazywane krzywą wulkametryczną.
Metoda pomiaru.
Próbka z określoną pojemnością mieszanki kauczukowej umieszczona jest w komorze pomiarowej składającej się z dwóch matryc nagrzewanych do odpowiedniej temperatury (100 °C ÷ 200 °C). Dolna cześć komory pomiaru oscyluje z określoną częstotliwością i zadaną amplitudą powodując skręcenie materiału. Podnoszona i opuszczana górna część komory mieści czujnik pomiaru momentu skręcania. W trakcie pomiaru zostaje ona opuszczona, co powoduje prasowanie próbki, która wypełnia całą komorę, nadmiar mieszanki wychodzi przez szczelinę( max. 0,1 mm) między częściami komory.
Na początku pomiaru moment wzrasta, aby znowu opaść na moment minimalny (plastyczny). W dalszym trakcie pomiaru zachodzi proces wulkanizacji. Dalszy pomiar powoduje rewersję, mostki między cząstkami chemicznymi rozpadają się. Otrzymany sygnał elektryczny o przebiegu sinusoidalnym podawany jest na wejście interfejsu pomiarowego. Po filtracji sygnał jest wzmocniony w wzmacniaczu o programowanym wzmocnieniu, co pozwala na osiągnięcie maksymalnej czułości układu dla mieszanek gumowych różnej twardości. Przy pomocy oprogramowaniu otrzymuje się krzywą wulkametryczną oraz czasy procesu jak t90, t50, t2 (czas, w którym 90%, 50%, 2% sieciowania jest zakończona), kąt fazowy oraz temperatury komory.

</doc>
<doc id="1252017" url="https://pl.wikipedia.org/wiki?curid=1252017" title="Mahomet (struga)">
Mahomet (struga)

Mahomet – struga, lewy dopływ Kamianki o długości 11,21 km. 
Przepływa m.in. przez Romanówkę, Baciki Dalsze i Baciki Średnie. W dolnym biegu meandruje tworząc dolinkę o szerokości około 100–200 m, której zbocza miejscami są strome. Uchodzi do Zalewu w Siemiatyczach.

</doc>
<doc id="1252018" url="https://pl.wikipedia.org/wiki?curid=1252018" title="Eduard Brunner">
Eduard Brunner

Eduard Brunner (ur. 14 lipca 1939 w Bazylei, zm. 27 kwietnia 2017 w Monachium) – szwajcarski klarnecista.
Po studiach w Bazylei i Paryżu przez jeden sezon był pierwszym klarnecistą w orkiestrze Filharmonii w Bremie (1962), po czym objął analogiczną pozycję w Orkiestrze Radia Bawarskiego w Monachium (1963). Obecnie naucza w Wyższej Szkole Muzycznej w Saarbrücken. Międzynarodową renomę zdobył jako solista i kameralista, przede wszystkim bardzo zaangażowany w wykonawstwo muzyki współczesnej. Wielokrotnie gościł na festiwalach Warszawska Jesień, przez lata występował z Kwartetem Wilanów. Z jego inicjatywy powstało kilkadziesiąt utworów kameralnych i symfonicznych z udziałem klarnetu. Komponował dla niego m.in. Jean Françaix, Cristóbal Halffter, Helmut Lachenmann, György Kurtág, Isang Yun, a w Polsce Augustyn Bloch i Krzysztof Meyer. Uczył w Akademii Muzycznej w Saarbrüecken.

</doc>
<doc id="1252024" url="https://pl.wikipedia.org/wiki?curid=1252024" title="Mały Budda">
Mały Budda

Mały Budda (ang. "Little Buddha") – francusko-brytyjski-liechtensteiński dramat obyczajowy z 1993 roku.
Opis fabuły.
Buddyjscy mnisi poszukują reinkarnacji ich zmarłego przed dziesięcioma laty nauczyciela Lamy Dorje. Poszukiwania prowadzą do Seattle, gdzie razem ze swoimi rodzicami mieszka Jesse Conrad. W tym samym czasie w Katmandu i Indiach ujawnia się dwoje kolejnych Lama Dorje. Troje dzieci zaproszonych zostaje do klasztoru u stóp Himalajów, gdzie poddane zostaną identyfikacji.
Obsada.
i inni

</doc>
<doc id="1252027" url="https://pl.wikipedia.org/wiki?curid=1252027" title="Wacław Worowski">
Wacław Worowski

Wacław Wacławowicz Worowski, ros. "Вацлав Вацлавович Воровский", ps. „П. Орловский”, „Шварц”, „Жозефина”, „Фавн” (ur. 27 października 1871 w Moskwie, zm. 10 maja 1923 w Lozannie) – rosyjski rewolucjonista i publicysta, bolszewik, krytyk literacki i dyplomata.
Urodził się w Moskwie w rodzinie o polskich korzeniach. Kształcił się w szkole średniej przy lokalnej parafii ewangelicko-augsburskiej. W ruch rewolucyjny zaangażował się w już podczas nauki w gimnazjum. W 1890 roku rozpoczął studia – najpierw na Uniwersytecie Moskiewskim, później Moskiewskiej Uczelni Technicznej, gdzie organizował kółka rewolucyjne.
Od 1894 roku członek SDPRR, po pobycie na zsyłce w Wiatce wyjechał do Genewy, związał się z bolszewickim odłamem SDPRR pisując do gazety "„Iskra”". W 1903 roku pojawił się w Odessie, gdzie prowadził działalność rewolucyjną – m.in. jako łącznik między SDPRR(b) a SDKPiL. W 1906 roku wziął udział w IV zjeździe SDPRR w Sztokholmie. W czasie I wojny światowej pracował w piotrogrodzkim oddziale Siemens-Schukkert (obecnie "„Elektrosiła"”).
W kwietniu 1918 roku wraz z Jakubem Haneckim i Karolem Radkiem wszedł w skład biura zagranicznego KC SDPRR(b) w Sztokholmie, pośrednicząc w pobieraniu pieniędzy od strony niemieckiej na rosyjski ruch rewolucyjny (operacja "„Parwus”"). Po zdobyciu przez bolszewików władzy pozostał w Szwecji na stanowisku posła ("„polpreda”") RFSRR.
W 1919 roku wrócił do Rosji, gdzie stał się jednym z inicjatorów prześladowań cerkwi prawosławnej. Dwa lata później ponownie wysłany jako "„polpred”" zagranicę, tym razem do Rzymu. W 1922 roku wziął udział w konferencji w Genui jako przedstawiciel RFSRR, a rok później w konferencji w Lozannie. 10 maja 1923 roku został zastrzelony w restauracji tamtejszego hotelu "„Cecille”" przez Maurice Conradiego, który uważał Worowskiego za współodpowiedzialnego terror bolszewicki lat 1917–1921. Ława przysięgłych uniewinniła Conradiego.
Został pochowany pod murem Kremla na Placu Czerwonym w Moskwie. Jego imieniem nazwano m.in. ulicę w Moskwie (obecnie ul. Powarska), Chreszczatyk w Kijowie. W 1961 roku rząd ZSRR ustanowił nagrodę im. Worowskiego za dziennikarstwo międzynarodowe.

</doc>
<doc id="1252028" url="https://pl.wikipedia.org/wiki?curid=1252028" title="Jorge Núñez">
Jorge Núñez

Jorge Martín Núñez Mendoza (ur. 22 stycznia 1978 w Asunción) – piłkarz paragwajski grający na pozycji lewego obrońcy.
Kariera klubowa.
Núñez pochodzi ze stolicy Paragwaju Asunción i tam też rozpoczął piłkarską karierę w klubie Cerro Porteño. W 1996 roku zadebiutował w jego barwach w paragwajskiej Primera División i w swoim pierwszym sezonie był podstawowym graczem klubu. Wywalczył też swój pierwszy tytuł mistrza Paragwaju. W kolejnych sezonach częściej usiadał jednak na ławce rezerwowych niż grał i w końcu w 2000 roku odszedł do lokalnego rywala, Club Guaraní. Tam występował przez dwa lata, a w 2002 roku wrócił do Cerro Porteño, w którym spędził kolejne półtora roku.
Latem 2003 Núñez znów zmienił klub. Wyjechał do argentyńskiego Club Atlético Banfield, gdzie spędził cały sezon 2003/2004. Rok później był już zawodnikiem innego klubu z Buenos Aires, Arsenalu de Sarandí. Karierę w Argentynie kontynuował przez kolejny rok. W fazie Apertura 2005 występował w Racing Club de Avellaneda, a w Clausura 2006 w Estudiantes La Plata.
Przez drugą połowę 2006 roku Núñez pozostawał bez klubu, a na początku 2007 ponownie podpisał kontrakt z Cerro Porteño.
Kariera reprezentacyjna.
W reprezentacji Paragwaju Núñez zadebiutował 2 kwietnia 2003 roku zremisowanym 1:1 towarzyskim spotkaniu z Hondurasem. Natomiast w 2006 roku został powołany przez Aníbala Ruiza do kadry na Mistrzostwa Świata w Niemczech, na których zaliczył wszystkie trzy grupowe spotkania – z Anglią (0:1), Szwecją (0:1) oraz Trynidadem i Tobago (2:0).

</doc>
<doc id="1252029" url="https://pl.wikipedia.org/wiki?curid=1252029" title="Jorge Nunez">
Jorge Nunez



</doc>
<doc id="1252030" url="https://pl.wikipedia.org/wiki?curid=1252030" title="Żubry Białystok">
Żubry Białystok

PKK Żubry Chorten Białystok – męski klub piłki koszykowej z Białegostoku. W sezonie 2022/2023 grał w II lidze.
Historia.
Klub powstał w 2003 roku. W 4 sezonie swojego istnienia awansował do I ligi.

</doc>
<doc id="1252032" url="https://pl.wikipedia.org/wiki?curid=1252032" title="Katedra Wniebowzięcia Najświętszej Maryi Panny w San Francisco">
Katedra Wniebowzięcia Najświętszej Maryi Panny w San Francisco

Katedra Wniebowzięcia Najświętszej Maryi Panny w San Francisco, potoczna nazwa: Katedra Matki Bożej w San Francisco – siedziba arcybiskupa rzymskokatolickiej archidiecezji San Francisco i główna rzymskokatolicka świątynia w mieście. Została zbudowana w latach 1967-1971 w stylu modernistycznym według projektu dwóch architektów pochodzenia włoskiego: Pier Luigi Nervi i Pietro Belluschi. W 1987 w katedrze miała miejsce msza celebrowana przez papieża Jana Pawła II. Świątynia pełni rolę również kościoła parafialnego.

</doc>
<doc id="1252035" url="https://pl.wikipedia.org/wiki?curid=1252035" title="Dunkin’ Donuts">
Dunkin’ Donuts

Dunkin’ Donuts – amerykańska sieć barów typu fast food, specjalizująca się w produkcji pączków, ciastek oraz kawy.
Dunkin’ Donuts zostało założone przez Williama Rosenberga. Pierwszy bar powstał w 1950 roku w Quincy, w stanie Massachusetts, w Stanach Zjednoczonych.
Dunkin’ Donuts w Polsce.
Sieć rozpoczęła działalność w Polsce w 1996, jednak w 2002 wycofała się z rynku. Wznowiła tu swoją działalność w 2015 roku i ponownie zakończyła w 2018.

</doc>
<doc id="1252038" url="https://pl.wikipedia.org/wiki?curid=1252038" title="Mieczysław Surzyński">
Mieczysław Surzyński

Mieczysław Surzyński (ur. 22 grudnia 1866 w Środzie Wielkopolskiej, zm. 11 września 1924 w Warszawie) − polski kompozytor, organista, dyrygent i pedagog.
Życiorys.
Kształcił się w zakresie gry na organach w Konserwatorium w Berlinie i Lipsku. Od 1890 roku pełnił funkcję dyrektora artystycznego i dyrektora orkiestry Towarzystwa Muzycznego w Poznaniu. W latach 1906-1909 zajmował stanowisko dyrygenta chórów Filharmonii Warszawskiej. Od 1906 do 1924 roku był profesorem gry na organach w Instytucie Muzycznym w Warszawie, a od 1909 roku prowadził naukę kontrapunktu. Jego najsłynniejszym utworem są Improwizacje na temat polskiej pieśni kościelnej "Święty Boże" op. 38.
Spoczywa na cmentarzu Powązkowskim w Warszawie (kwatera 99, rząd 6, miejsce 10).

</doc>
<doc id="1252050" url="https://pl.wikipedia.org/wiki?curid=1252050" title="Irina Łaczina">
Irina Łaczina

Irina Łaczina, właśc. Irina Olegowna Łaczina, ros. Ирина Олеговна Лачина (ur. 29 sierpnia 1972 w Bielcach w Mołdawii) – rosyjska aktorka filmowa i teatralna, znana w Polsce m.in. z roli Marusi w filmie Jacka Bromskiego "U Pana Boga za piecem", za którą w 1998 r. otrzymała nagrodę „Video Studio Gdańsk” na 23. Festiwalu Polskich Filmów Fabularnych.
Życiorys.
Urodziła się w rodzinie Swietłany Tomy i Olega Łaczina. Studiowała w Szkole Teatralnej im. B. Szczukina w Moskwie, którą ukończyła w 1993 r. Debiutowała jako dziecko w rosyjskim filmie "Dzień dobry, przyjechałem" z 1979 roku. Dopiero jednak dzięki kolejnemu filmowi, "Wędrówce Gwiazd" z 1991 roku, w którym wcieliła się w rolę samej siebie, stała się znana wśród rosyjskich widzów.
Dziś jest bardziej aktorką telewizyjną i teatralną niż filmową. Obecnie pracuje w Teatrze na Tagance. Sławę w Rosji przyniósł jej serial "Tajemnice pałacowych przewrotów", opowiadający o rządach Piotra Wielkiego, w którym w latach 2000-2001 wcieliła się w rolę Anny Romanowny, córki imperatora.
Życie prywatne.
W 1991 poślubiła rosyjskiego aktora Olega Budrina, z którym ma córkę Marię (urodzona 18 grudnia 1991). Obecnie związana z Dmitrijem Charatianem.

</doc>
<doc id="1252054" url="https://pl.wikipedia.org/wiki?curid=1252054" title="Kaplan">
Kaplan

Osoby.
Inna forma tego nazwiska to Kapłan:

</doc>
<doc id="1252056" url="https://pl.wikipedia.org/wiki?curid=1252056" title="Rabinat Rzeczypospolitej Polskiej">
Rabinat Rzeczypospolitej Polskiej

Rada Polskich Rabinów, Rabinat Rzeczypospolitej Polskiej – naczelna rada rabinacka w Polsce, zrzeszająca rabinów zatrudnionych przez Związek Gmin Wyznaniowych Żydowskich w RP. Do zadań rady należy podejmowanie najważniejszych decyzji dotyczących społeczności żydowskiej w Polsce, koordynacja działań Gmin Wyznaniowych Żydowskich w Polsce, powoływanie sądu do rozstrzygania sporów religijnych, ustalanie standardów dotyczących koszerności, edukacji, modlitw czy zachowania.
Historia i skład.
Rabinat został powołany 23 lutego 2008 roku w Łodzi. List intencyjny w sprawie jego powołania podpisał Jona Metzger, naczelny aszkenazyjski rabin Izraela. Na uroczystości z okazji powołania rabinatu przyjechał Eliyahu Birnbaum, naczelny rabin Shavei Israel.
Jest to pierwszy polski rabinat od czasu wybuchu II wojny światowej. W skład rady wchodzą:

</doc>
<doc id="1252060" url="https://pl.wikipedia.org/wiki?curid=1252060" title="Antonio Langella">
Antonio Langella

Antonio Langella (ur. 30 marca 1977 roku w Neapolu) – włoski piłkarz występujący na pozycji napastnika. Obecnie gra w AS Bari.
Kariera klubowa.
Antonio Langella zawodową karierę rozpoczynał w wieku siedemnastu lat w USD Castelsardo. Przez sześć lat gry w tej drużynie Włoch wystąpił w 104 meczach i strzelił osiemnaście goli. Następnie przeniósł się do Sassari Torres, w którym grał przez trzy sezony z przerwą na wypożyczenie do Cagliari Calcio w styczniu 2001 roku. Dla „Sassari” Langella zaliczył 77 występów i zdobył 20 bramek.
W letnim okienku transferowym w 2002 roku Antonio został zawodnikiem Cagliari, w barwach którego podczas wcześniejszego wypożyczenia zrobił dobre wrażenie na działaczach "Rossoblu". Razem z Cagliari w sezonie 2003/2004 Langella awansował z Serie B do Serie A. W najwyższej klasie rozgrywek we Włoszech Antonio zadebiutował 12 września w spotkaniu przeciwko Bolonii. Już w kolejnym rozgrywkach urodzony w Neapolu zawodnik wraz ze swoim zespołem dosyć niespodziewanie dotarł aż do półfinału Pucharu Włoch. Pozyskaniem Langelli interesowało się kilka innych klubów, a wśród nich między innymi Beşiktaş JK, S.S. Lazio oraz CSKA Moskwa.
Włodarze Cagliari liczyli na to, że jeden z ich najlepszych piłkarzy pozostanie w zespole, jednak 10 lipca 2007 roku włoski zawodnik podpisał kontrakt z Atalantą BC, a w ramach rozliczenia w odwrotnym kierunku powędrował Antonino D'Agostino. W ekipie „Nerazzurrich” Antonio zadebiutował 26 sierpnia w meczu przeciwko Regginie Calcio. Latem 2008 roku Langella odszedł do Udinese Calcio, jednak jeszcze przed rozpoczęciem ligowych rozgrywek został wypożyczony do Chievo Werona. W barwach Chievo zadebiutował 31 sierpnia w wygranym 2:1 meczu z Regginą Calcio, a pierwszego gola strzelił 21 września w zremisowanym 1:1 wyjazdowym spotkaniu przeciwko Sampdorii.
Pod koniec czerwca 2009 roku na zasadzie współwłasności Włoch odszedł do beniaminka Serie A – AS Bari.
Kariera reprezentacyjna.
W reprezentacji Włoch Langella zadebiutował 9 lutego 2005 roku w wygranym 2:0 pojedynku z Rosją, kiedy to szkoleniowcem „Squadra Azzura” był Marcello Lippi. Łącznie dla drużyny narodowej Langella rozegrał cztery mecze, ostatni z nich 11 czerwca tego samego roku przeciwko Ekwadorowi.

</doc>
<doc id="1252061" url="https://pl.wikipedia.org/wiki?curid=1252061" title="Kronenberg">
Kronenberg

Osoby:
Miejscowości:
Zobacz też:

</doc>
<doc id="1252067" url="https://pl.wikipedia.org/wiki?curid=1252067" title="Al-Kadarif (prowincja)">
Al-Kadarif (prowincja)

Al-Kadarif ( "al-Qaḍārif") – prowincja we wschodnim Sudanie. Według spisu z 2008 zamieszkiwało ją wówczas 1 348 378 osób.
W jej skład wchodzi 5 dystryktów (ludność z roku 2008):

</doc>
<doc id="1252068" url="https://pl.wikipedia.org/wiki?curid=1252068" title="Carlos Humberto Paredes">
Carlos Humberto Paredes

Carlos Humberto Paredes Monges (16 lipca 1976 w Asunción) – piłkarz paragwajski grający na pozycji defensywnego pomocnika.
Kariera klubowa.
Paredes urodził się w Asunción. Piłkarską karierę rozpoczynał w szkółce piłkarskiej tamtejszej Olimpii Asunción. W 1996 roku zadebiutował w pierwszej drużynie w rozgrywkach paragwajskiej Primera División. W 1997 roku został mianowany kapitanem zespołu, najmłodszym w historii klubu. Osiągnął też swój pierwszy sukces w karierze - wywalczył mistrzostwo Paragwaju. Następnie w 1998, 1999 i 2000 roku ponownie zostawał mistrzem kraju.
Latem 2000 roku Paredesem zainteresowały się europejskie kluby i ostatecznie zawodnik trafił do portugalskiego FC Porto. W swoim pierwszym sezonie spędzonym na Estádio das Antas występował w pierwszym składzie. Wystąpił w rozgrywkach Ligi Mistrzów, zdobył Puchar Portugalii, a także został wicemistrzem kraju. Natomiast w 2002 roku zajął z Porto 3. miejsce w lidze.
W 2002 roku Paredes wyjechał do Włoch i został zawodnikiem Regginy Calcio. W Serie A zadebiutował 15 września w przegranym 0:2 wyjazdowym meczu z Perugią. W Regginie podobnie jak w Porto był zawodnikiem wyjściowej jedenastki i czterokrotnie z rzędu pomógł jej w utrzymaniu w lidze. W 2006 roku Paragwajczyk wrócił do Portugalii i podpisał kontrakt ze Sportingiem. W klubie z Lizbony był rezerwowym i przez półtora roku rozegrał tylko 18 spotkań ligowych. W 2007 roku zdobył swój drugi Puchar Portugalii.
W styczniu 2008 kierownictwo Sportingu rozwiązało kontrakt z Paredesem, a on sam powrócił do Olimpii Asunción.
Kariera reprezentacyjna.
W reprezentacji Paragwaju Paredes zadebiutował 28 marca 1998 roku zremisowanym 1:1 towarzyskim spotkaniu z Kolumbią. W 1998 roku po raz pierwszy znalazł się kadrze na finały Mistrzostw Świata. Na boiskach Francji był podstawowym zawodnikiem Paragwajczyków i wystąpił we wszystkich czterech meczach: zremisowanych 0:0 z Bułgarią i Hiszpanią, wygranym 3:1 z Nigerią i przegranym 0:1 w 1/8 finału z Francją.
W 2002 roku Paredes zaliczył występy na Mistrzostwach Świata 2002. Tam wystąpił we dwóch meczach: przegranym 1:3 z Hiszpanią i wygranym 3:1 ze Słowenią, w którym otrzymał czerwoną kartkę. Natomiast w 2006 roku został powołany przez Aníbala Ruiza do kadry na Mistrzostwa Świata w Niemczech, na których zaliczył wszystkie trzy grupowe spotkania – z Anglią (0:1), Szwecją (0:1) oraz Trynidadem i Tobago (2:0).
W swojej karierze Paredes wystąpił także w Copa América 1999 dochodząc z rodakami do ćwierćfinału.

</doc>
<doc id="1252071" url="https://pl.wikipedia.org/wiki?curid=1252071" title="Taksówka wspomnień">
Taksówka wspomnień

Taksówka wspomnień – amerykański film obyczajowy z 1998 roku.

</doc>
<doc id="1252074" url="https://pl.wikipedia.org/wiki?curid=1252074" title="Szeksna">
Szeksna

Szeksna (ros. Шексна́) – lewy dopływ Wołgi mający swe źródła w Jeziorze Białym, w obwodzie wołogodzkim, na terenie Rosji.

</doc>
<doc id="1252078" url="https://pl.wikipedia.org/wiki?curid=1252078" title="Zapomniany diabeł">
Zapomniany diabeł

Zapomniany diabeł (czes. "Dalskabáty, hříšná ves aneb Zapomenutý čert") – sztuka teatralna czeskiego prozaika i dramaturga Jana Drdy z 1960 roku.
Fabuła.
W miasteczku Długie Kabaty ukrywa się zaginiony diabeł. Piekło postanawia go odnaleźć.
Polskie wykonania.
Sztuka przeniesiona została na deski Teatru Telewizji w 1985 r. (premiera 30 grudnia 1985 r.). W przedstawieniu w reżyserii Tadeusza Lisa zagrała doborowa obsada aktorska. 

</doc>
<doc id="1252080" url="https://pl.wikipedia.org/wiki?curid=1252080" title="Małgorzata Książkiewicz">
Małgorzata Książkiewicz

Małgorzata Książkiewicz (ur. 5 maja 1967 w Zielonej Górze) – polska zawodniczka w strzelectwie, specjalistka w strzelaniu z karabinu pneumatycznego i karabinu kulowego z trzech postaw. Brązowa medalistka olimpijska z Barcelony.
Występowała w barwach Gwardii z rodzinnego miasta. Wielokrotnie zdobywała tytuły mistrza Polski, stawała także na podium mistrzostw Europy. W Barcelonie zdobyła medal w konkurencji karabinu kulowego w trzech postawach. Brała udział w igrzyskach w Atlancie.
Żona strzelca Jacka Kubki, matka tenisistki Martyny Kubki.

</doc>
<doc id="1252081" url="https://pl.wikipedia.org/wiki?curid=1252081" title="Igraszki z losem">
Igraszki z losem

Igraszki z losem - amerykańska komedia z 1996 roku.

</doc>
<doc id="1252085" url="https://pl.wikipedia.org/wiki?curid=1252085" title="Subhan Gazi aga">
Subhan Gazi aga



</doc>
<doc id="1252086" url="https://pl.wikipedia.org/wiki?curid=1252086" title="Komarow">
Komarow

Komarow, rosyjskie nazwisko "Комаров", w ang. i francuskim jako "Komarov", niem. "Komarow"
Planetoida.
Zobacz też Komarów

</doc>
<doc id="1252087" url="https://pl.wikipedia.org/wiki?curid=1252087" title="Nagoja (stacja kolejowa)">
Nagoja (stacja kolejowa)

 – główna stacja kolejowa w Nagoi w Japonii i zarazem jeden z największych dworców kolejowych na świecie o powierzchni 446 000 m². Na jego terenie znajdują się dwa wieżowce JR Central Towers, będące siedzibą Central Japan Railway Company.

</doc>
<doc id="1252088" url="https://pl.wikipedia.org/wiki?curid=1252088" title="Kordofan Południowy">
Kordofan Południowy

Kordofan Południowy (arab. جنوب كردفان, "Dżanub Kurdufan") – sudańska prowincja leżąca na południu kraju, przy granicy z Sudanem Południowym.
W jej skład wchodzi 8 dystryktów:

</doc>
<doc id="1252090" url="https://pl.wikipedia.org/wiki?curid=1252090" title="Kaduqli">
Kaduqli



</doc>
<doc id="1252091" url="https://pl.wikipedia.org/wiki?curid=1252091" title="Bye Bye, Love">
Bye Bye, Love

Bye Bye, Love – amerykańska komedia z 1995 roku.
Fabuła.
Bye Bye, Love to opowieść o trójce przyjaciół, którzy ciągle próbują pogodzić weekendowe opiekowanie się dziećmi z życiem towarzyskim. Film przedstawia relacje mężczyzn z ich byłymi żonami, przyjaciółkami i kolegami z ich punktu widzenia. Poza problemami wychowawczo-opiekuńczymi porusza kwestię rozwodów, jak również bezdomności, zachowując przy tym emocjonalny i zabawny charakter.
Główne role.
i inni.

</doc>
<doc id="1252093" url="https://pl.wikipedia.org/wiki?curid=1252093" title="Synagoga w Oni">
Synagoga w Oni

Synagoga w Oni – synagoga znajdująca się w mieście Oni, w Gruzji, przy ulicy Wachtang VI 53.
Synagoga została zbudowana w 1895 roku w stylu eklektycznym. Jest obecnie trzecią co do wielkości synagogą w kraju, po Wielkiej Synagodze w Tbilisi i synagodze w Kutaisi. Uległa zniszczeniu podczas trzęsienia ziemi w 1991 roku i została odrestaurowana. 

</doc>
<doc id="1252098" url="https://pl.wikipedia.org/wiki?curid=1252098" title="Wielka Synagoga w Kutaisi">
Wielka Synagoga w Kutaisi

Wielka Synagoga w Kutaisi – synagoga znajdująca się w mieście Kutaisi w Gruzji, przy ulicy Borisa Gaponowa 57-59. Znajduje się w dworze synagogalnym wraz z małą synagogą. Jest jednym z trzech zachowanych żydowskich domów modlitwy w mieście.
Synagoga została zbudowana w 1885 roku. Jest drugą co do wielkości synagogą w kraju, po Wielkiej Synagodze w Tbilisi. Obecnie służy niewielkiej, lokalnej gminie żydowskiej.

</doc>
<doc id="1252100" url="https://pl.wikipedia.org/wiki?curid=1252100" title="Wystrzałowe dziewczyny">
Wystrzałowe dziewczyny

Wystrzałowe dziewczyny – amerykański western z 1994 w reżyserii Jonathana Kaplana.
Fabuła.
Gdy pracująca w saloonie prostytutka, Cody Zamora staje w obronie swej koleżanki, Anity, nagabywanej przez niezwykle agresywnego klienta i zabija go, oburzeni mieszkańcy miasteczka postanawiają dokonać samosądu. By uniknąć krwawej zemsty, Cody, Anita i ich dwie przyjaciółki, Eileen i Lilly wyjeżdżają do Teksasu. W ślad za nimi podążają dwaj detektywi. Mimo nieustannego pościgu kobiety wierzą, że mogą rozpocząć nowe życie.

</doc>
<doc id="1252103" url="https://pl.wikipedia.org/wiki?curid=1252103" title="BYD F0">
BYD F0

BYD F0 – samochód osobowy klasy najmniejszej produkowany pod chińską marką BYD w latach 2008 – 2019.
Historia i opis modelu.
Niewielki miejski hatchback marki BYD został zaprezentowany pod nazwą BYD F1 oficjalnie w listopadzie 2007 roku podczas wystawy samochodowej w chińskim Kantonie. W dotychczasowej ofercie producenta pojazd zastąpił hatchbacka Flyer, przejmując po nim funkcję najtańszego i najmniejszego pojazdu w gamie modelowej.
Stylizacja pojazdu wywołała szerokie kontrowersje z powodu łudzącego podobieństwa do pierwszej generacji oferowanej w Europie Toyoty Aygo, odtwarzając nie tylko kształt nadwozia, linię okien, ale i charakterystyczne detale jak szklana klapa bagażnika, listwy na zderzakach i kształt deski rozdzielczej.
W lipcu 2008 roku producent ogłosił, że pierwotna nazwa BYD F1 zostanie skorygowana na BYD F0 aby uniknąć potencjalnego sporu z Formułą 1 o zbieżne nazewnictwo.
Lifting.
W kwietniu 2014 podczas wystawy samochodowej w Pekinie przedstawiony został BYD F0 po restylizacji. Samochód otrzymał nowy wygląd pasa przedniego, z chromowaną atrapą chłodnicy i przemodelowanym zderzakiem, a także nowy projekt kokpitu z wyżej osadzonymi nawiewami. 
Sprzedaż.
BYD F0 w momencie debiutu określony został mianem najtańszego nowego samochodu na świecie dzięki cenie 23 tysięcy chińskich juanów, które pod koniec 2007 roku odpowiadały równowartości 7700 złotych. Sprzedaż pojazdu pod skorygowaną w międzyczasie nazwą ruszyła niespełna rok po debiucie, we wrześniu 2008 roku.
Jako jeden z pierwszych modeli marki BYD, F0 trafił także do sprzedaży na globalne rynki eksportowe. Wśród nich znalazły się zarówno kraje WNP jak Rosja czy Ukraina, państwa Półwyspu Indochińskiego jak Laos i Wietnam, państwa Afryki jak Algieria oraz kraje regionu Ameryki Południowej jak Chile czy Kolumbia.

</doc>
<doc id="1252105" url="https://pl.wikipedia.org/wiki?curid=1252105" title="Hudson Hawk">
Hudson Hawk

Hudson Hawk – amerykańska komedia kryminalna z 1991 roku.
Opis fabuły.
Eddie Hawkins to legendarny złodziej. Wychodzi po 10 latach odsiadki i próbuje zacząć uczciwe życie. Niestety zostaje zmuszony przez parę milionerów, państwa Mayflower, do kradzieży dzieł Leonarda da Vinci. Inaczej zginie jego przyjaciel Tommy. Postanawia zrealizować polecenie. W tym samym czasie poznaje piękną kobietę, która okazuje się być zakonnicą. Zakochuje się w niej. Kradnie z muzeum notatnik Leonarda i oddaje go milionerom. Chcą oni, na podstawie notatek, odtworzyć maszynę do robienia złota. Każą Eddiemu złożyć diament. Złodziej robi to, ale niedokładnie – jedną część zachowuje dla siebie. W wyniku tego maszyna wybucha i zabija małżeństwo Mayflowerów. Eddie i jego ukochana uciekają z twierdzy na paralotni. Na końcu filmu okazuje się również, że Tommy przeżył wypadek samochodowy.
Zdjęcia.
Zdjęcia realizowane były na terenie Węgier (Budapeszt), Anglii (Londyn), Włoch (Rimini, Rzym), Stanów Zjednoczonych (Nowy Jork, Los Angeles), Watykanu.

</doc>
<doc id="1252109" url="https://pl.wikipedia.org/wiki?curid=1252109" title="Mściciel (film 1973)">
Mściciel (film 1973)

Mściciel – amerykański western z 1973 roku.
Opis fabuły.
W skrywającym mroczny sekret miasteczku Lago zjawia się tajemniczy jeździec. Właściciele lokalnej kopalni wynajmują go do ochrony przed bandytami, którzy po wyjściu z więzienia chcą zemścić się na mieszkańcach.

</doc>
<doc id="1252110" url="https://pl.wikipedia.org/wiki?curid=1252110" title="BZWBK">
BZWBK



</doc>
<doc id="1252114" url="https://pl.wikipedia.org/wiki?curid=1252114" title="Chrzest Chrystusa (obraz Piera della Francesca)">
Chrzest Chrystusa (obraz Piera della Francesca)

Chrzest Chrystusa to namalowany temperą na desce topolowej obraz Piero della Francesca. Powstał w połowie XV wieku. Jego wymiary to: 167 × 116 cm. Znajduje się on w National Gallery w Londynie.
Obraz przedstawia opisaną w Nowym Testamencie scenę ochrzczenia Chrystusa przez Jana Chrzciciela. Nad głową Jezusa unosi się gołębica, symbol Ducha Świętego. Z lewej strony stoją trzej aniołowie, trzymający Jego szaty.
Dzieło stanowiło niegdyś centralną część poliptyku. Należy prawdopodobnie do wczesnego okresu twórczości artysty. Skrzydła oraz predella malowane były przez Matteo di Giovanni w latach 60. XV w. Ołtarz znajdował się w kaplicy św. Jana Chrzciciela w opactwie kamedułów w rodzinnym mieście malarza – Borgo Santo Sepolcro. Miasto widoczne w głębi (między postacią Chrystusa a drzewem) to być może właśnie Borgo Santo Sepolcro, gdyż cały krajobraz rozciągający się w tle nawiązuje do miejscowych widoków.

</doc>
<doc id="1252115" url="https://pl.wikipedia.org/wiki?curid=1252115" title="W. Wołodarski">
W. Wołodarski

W. Wołodarski, ros. В. Володарский, właśc. Моисей Маркович Гольдштейн (ur. 1891 w Ostropolu koło Płoskirowa, zm. 20 czerwca 1918 w Piotrogrodzie) − rosyjski rewolucjonista i bolszewik, komisarz w pierwszym rządzie bolszewickim RFSRR w latach 1917-18.
Urodził się w rodzinie żydowskiego rzemieślnika koło Płoskirowa. Uczył się w gimnazjum w Dubnie, jednak za działalność rewolucyjną został stamtąd wyrzucony. W 1905 roku wstąpił do Bundu, później związał się z ukraińskimi socjaldemokratami. Od 1908 do 1911 roku prowadził działalność agitacyjną na Ukrainie, za co został zesłany do Archangielska.
W latach 1913-16 przebywał w USA, razem z Trockim i Bucharinem wydawał gazetę "„Nowyj mir”". Po rewolucji lutowej wrócił do Rosji, został głównym agitatorem piotrogrodzkiego komitetu SDPRR(b).
W 1918 roku mianowany komisarzem ludowym prasy, propagandy i agitacji, stanął na czele redakcji "„Krasnej Gaziety”", prowadził prace indoktrynacyjne wśród żołnierzy rosyjskich na froncie rumuńskim.
20 czerwca 1918 roku został zastrzelony przez eserowca Siergiejewa w drodze na wiec – świadkiem zabójstwa był szofer Wołodarskiego Hugo Jurgens.
Został pochowany na Marsowym Polu w Piotrogrodzie. W latach 1918-1944 jego imię nosił petersburski Prospekt Litiejny.

</doc>
<doc id="1252116" url="https://pl.wikipedia.org/wiki?curid=1252116" title="Kordofan Zachodni">
Kordofan Zachodni

Kordofan Zachodni (arab. غرب كردفان, "Gharb Kurdufan") – wilajet (prowincja) w środkowym Sudanie. Utworzony 14 lutego 1994 roku, 16 sierpnia 2005 roku został podzielony pomiędzy Kordofan Północny i Kordofan Południowy. W lipcu 2013 został przywrócony.
W jego skład wchodziło w 2005 r. 5 dystryktów:

</doc>
<doc id="1252118" url="https://pl.wikipedia.org/wiki?curid=1252118" title="Annolesie (przystanek kolejowy)">
Annolesie (przystanek kolejowy)

Annolesie – przystanek kolejowy w Annolesiu, w województwie śląskim, w Polsce. Znajdują się tu 2 perony. Przystanek stracił na znaczeniu, kiedy w 2009 r. wstrzymano ruch pasażerski na odcinku Herby Nowe - Chorzew Siemkowice.

</doc>
<doc id="1252119" url="https://pl.wikipedia.org/wiki?curid=1252119" title="Prawdziwa zbrodnia">
Prawdziwa zbrodnia

Prawdziwa zbrodnia (tytuł oryg. "True Crime") – amerykański film fabularny (thriller) z 1999 roku, powstały na podstawie powieści Andrew Klavana.
Fabuła.
Nowojorski reporter Steve Everett, alkoholik i kobieciarz, dostaje zadania przeprowadzenia wywiadu z Frankiem Louisem Beechumem, więźniem skazanym na karę śmierci, którego egzekucja ma nastąpić 12 godzin po udzieleniu wywiadu. Zaintrygowany rozmową ze skazańcem, Everett zaczyna nabierać podejrzeń co do winy Beechuma i rozpoczyna własne śledztwo, które ma na celu zapobiec egzekucji.

</doc>
<doc id="1252127" url="https://pl.wikipedia.org/wiki?curid=1252127" title="Bohdan Kezik">
Bohdan Kezik

Bohdan Kezik (ur. 1933 w Warszawie) – muzyk, aranżer, autor filmów dokumentalnych. Twórca „Kwartetu Warszawskiego“ oraz studia „SONUS“.

</doc>
<doc id="1252131" url="https://pl.wikipedia.org/wiki?curid=1252131" title="Sannar (prowincja)">
Sannar (prowincja)

Sannar (arab. سنار Sannār) – prowincja we wschodnim Sudanie.
W jej skład wchodzą 3 dystrykty:

</doc>
<doc id="1252133" url="https://pl.wikipedia.org/wiki?curid=1252133" title="Żółtodziób">
Żółtodziób

Żółtodziób (ang. "The Rookie") – amerykański film kryminalny z 1990 roku w reżyserii Clinta Eastwooda.
Fabuła.
Sierżant Nick Pulovski (Clint Eastwood), Amerykanin polskiego pochodzenia pracuje w wydziale do spraw kradzieży samochodów policji w Los Angeles. Podczas próby powstrzymania dużej dostawy kradzionych samochodów, wywiązuje się strzelanina. Partner Nicka zostaje zastrzelony przez lidera złodziei, Stroma (Raúl Juliá). Funkcjonariusz rusza za nim w pościg, lecz bezskutecznie a na dodatek omal nie ginie w karambolu na autostradzie.
Ku niezadowoleniu Nicka, sprawę przejmuje wydział zabójstw, a on sam dostaje nowego partnera, detektywa Davida Ackerman'a (Charlie Sheen), tytułowego żółtodzioba. Mimo odsunięcia od sprawy, Nick działa na własną rękę. Podczas próby zatrzymania Stroma okradającego skarbiec wraz ze swoją kobietą Liesl (Sonia Braga), ona strzela do Davida (od śmierci ratuje go kamizelka kuloodporna) natomiast Pulovski zostaje uprowadzony.
Za uwolnienie Nicka porywacze żądają wysokiego okupu, nie dając żadnej gwarancji, że będzie żył. Wściekły Ackerman prosi o pieniądze ojca, z którym od śmierci swojego brata nie żyje w dobrych stosunkach. Jednocześnie szuka na własną rękę sposobu uwolnienia partnera, a także musi chronić swoją dziewczynę, śladem której podąża płatny zabójca. Chce tym samym odzyskać respekt kolegów z pracy oraz udowodnić sobie, że potrafi być twardym gliniarzem.

</doc>
<doc id="1252134" url="https://pl.wikipedia.org/wiki?curid=1252134" title="Herb Uniejowa">
Herb Uniejowa

Herb Uniejowa – jeden z symboli miasta Uniejów i gminy Uniejów w postaci herbu.
Wygląd i symbolika.
Herb przedstawia w błękitnym polu złoty krzyż łaciński ponad trzema srebrnymi liliami w układzie w roztrój.
Historia.
Herb ten znany jest od XVI wieku. Nawiązuje on do dawnej przynależności Uniejowa do arcybiskupów gnieźnieńskich.

</doc>
<doc id="1252135" url="https://pl.wikipedia.org/wiki?curid=1252135" title="Ryszard Stocki">
Ryszard Stocki

Ryszard Stocki (ur. 14 maja 1960 w Krakowie) – psycholog, doradca, doktor habilitowany. Współzałożyciel Towarzystwa Doradczego, zajmującego się wdrażaniem systemów pełnej partycypacji w zarządzaniu.
Życiorys.
Absolwent psychologii oraz anglistyki Uniwersytetu Jagiellońskiego. Doktorat z psychologii uzyskał w roku 1992, habilitował się w roku 2007. Prowadzi badania z zakresu poznania organizacyjnego i partycypacji. Jest członkiem European Federation of Employee Stockownership oraz International Association for Economic Participation.
Był doradcą NSZZ „Solidarność” oraz Katolickiego Instytutu Zarządzania. Pracował dla wielu organizacji, w tym dla dużych korporacji takich jak Siemens, BASF, BP Polska i organizacji pozarządowych jak Towarzystwo Pomocy Świętego Brata Alberta, Federacja Polskich Banków Żywności. Był inicjatorem badań przedsiębiorstw pod kątem respektowania godności pracowników – Firma Przychylna Ludziom – organizowanych corocznie przez NSZZ „Solidarność” w latach 1999–2001. Jest orędownikiem kształcenia działaczy związków zawodowych w zakresie podstaw biznesu. W 2003 zainicjował konkurs Lider Zarządzania CXO, wyłaniający najlepsze przedsiębiorstwa rozwijające się w sposób zrównoważony. Wraz z kierowanym przez siebie zespołem, na zlecenie Fundacji Stefana Batorego zbudował narzędzie diagnozy dojrzałości organizacji pozarządowych – Non-Profit Index.
Jest zwolennikiem profesjonalizacji zarządzania w organizacjach pozarządowych, dla których napisał podręcznik „Zarządzanie dobrami”. Jest twórcą koncepcji diagnozy organizacji opartej na standardach normatywnych „zdrowia organizacji”, analogicznych do diagnozy lekarskiej. Koncepcję tę wyłożył w swojej pracy habilitacyjnej pt. „Patologie organizacyjne – diagnoza i interwencja.” Od wielu lat wprowadza eksperymentalne systemy kształcenia mające na celu upodmiotowić studentów i zachęcić ich do współtworzenia programu studiów. W Instytucie Psychologii uruchomił kilka symulacji edukacyjnych, w których studenci uczą się zarządzania, kierując swoją studencką firmą. Prace te kontynuuje w ramach międzynarodowego programu Total Participation Community of Practice.
Ostatnio pracuje nad psychologiczną teorią uczestnictwa, będącą kontynuacją filozoficznej teorii uczestnictwa Karola Wojtyły. Współpracuje z sekcją Managerial and Organizational Cognition American Management Association oraz z Saint Mary's University w Halifax w Kanadzie, gdzie uczestniczy w programie budowy systemu eksperckiego do autodiagnozy spółdzielni w zakresie zarządzania.
W 2022 został odznaczony Krzyżem Wolności i Solidarności.

</doc>
<doc id="1252141" url="https://pl.wikipedia.org/wiki?curid=1252141" title="Każdy sposób jest dobry">
Każdy sposób jest dobry

Każdy sposób jest dobry (ang. "Every Which Way But Loose") – amerykański film z 1978 roku wyreżyserowany przez Jamesa Fargo. Była to pierwsza komedia w dorobku Clinta Eastwooda.
Opis fabuły.
Phil Beddoe (Eastwood) to pięściarz zarabiający na życie dzięki pojedynkowaniu się. Razem z dwójką przyjaciół, by zarobić na utrzymanie, podróżuje przez Stany Zjednoczone. Jego kompanami są jego promotor Orville (Lewis) i orangutan o imieniu Clyde.

</doc>
<doc id="1252145" url="https://pl.wikipedia.org/wiki?curid=1252145" title="Jak tylko potrafisz">
Jak tylko potrafisz

Jak tylko potrafisz – amerykańska komedia z 1980 roku, będąca kontynuacją filmu "Każdy sposób jest dobry" z 1978 roku.

</doc>
<doc id="1252151" url="https://pl.wikipedia.org/wiki?curid=1252151" title="Pożegnanie z Afryką (film)">
Pożegnanie z Afryką (film)

Pożegnanie z Afryką (ang. "Out of Africa") – amerykański melodramat z 1985 roku w reżyserii Sydneya Pollacka. Powstał na podstawie utworów "Pożegnanie z Afryką", "Cienie na trawie" oraz "Listów z Afryki" autorstwa Karen Blixen, wydanych pod pseudonimem Isak Dinesen, "Isak Dinesen: The Life of a Storyteller" Judith Thurman oraz "Silence Will Speak" Errol Trzebinski. Film opowiada o losach Karen Blixen, prowadzącej plantację kawy w Kenii.
Obsada.
Główne role:
Nagrody i nominacje.
Wybrane sukcesy:
Oscary 1986:
Złote Globy 1986
Nagrody BAFTA 1987
Recenzje.
Krytyk Richard Combs stwierdził, że adaptacja powieści polegała w przypadku tego filmu na znajdowaniu substytutów. Według niego film przewyższył powieść pod względem narracyjnym. Napisał on, że "o ile romans Blixen - Finach Hatton oparty na samych danych biograficznych mógłby stać się jedną z najpiękniejszych historii miłosnych naszych czasów, o tyle w ujęciu filmowym jest on mało sugestywnym domniemaniem". Reżyser zasypuje widza szczegółami i kaskadą zdarzeń na początku, w fazie formowania się miłości. Gdy zostaje ona już nawiązana i skonsumowana, oś fabularna załamuje się, impet narracyjny opada. 
Nie do końca udało się w dziele uzyskać obraz Afryki ukazany w powieści. Według Combsa film okazał się "mniej ironiczny, mniej obiektywny niż jego źródło, ponieważ tym co ważne w książce jest poczucie "niesamowitości", obcości, absurdalności, poczucie, że Europejczycy są "nie na miejscu" w afrykańskim krajobrazie". 
Silnie widoczna jest opozycja pomiędzy subtelną, mimiczną grą Meryl Streep, a totalną, gwiazdorską kreacją Roberta Redforda, będącego mieszanką arystokraty z samotnym, westernowym bohaterem. Film, według Combsa, stanowił krok do przodu w obrębie swego gatunku, po zapaści lat poprzednich, reprezentowanej np. przez "Bobby'ego Deerfielda" autorstwa Sydney'a Pollacka. 
Według krytyka Ginette Delmas film skupia się na postaci Karen Blixen. Reżyser robi wszystko, by wydobyć prawdę historyczną postaci. Szczególnie drobiazgowo traktuje stosunki na linii Karen - tubylcy, które początkowo są typowo kolonialne, ale z czasem zmieniają się, bohaterka zaczyna odróżniać wspólnoty etniczne, a następnie poszczególne osoby. Dochodzi z czasem do stadium paternalizmu, mówiąc np. o "moich Kikuju". Kosztowne dla budżetu filmowego pragnienie odnalezienia autentyzmu ujawnia się m.in. w drobiazgowej rekonstrukcji wioski Kikuju z 1914, ich strojów, czy ozdób, a także używanych podówczas samochodów i infrastruktury. Odstępstwem w tym zakresie było sprowadzenie lwów z Kalifornii i posługiwanie się przez Karen językiem angielskim, a nie suahili, który znała. 
Francuski krytyk François Guérif wskazał, że film staje się przede wszystkim historią miłości i odkrycia kontynentu afrykańskiego przez kobietę z Północy. U Pollacka nie występuje konflikt między tymi dwoma światami. Chciał on odnaleźć ducha kina romantycznego, od dawna przeżywającego regres. Elementem tego była postać Redforda, legendarnego awanturnika oraz Streep, kobiety nowoczesnej i romantycznej zarazem. Według Guérifa obraz jest jednak zbyt długi, nie unika powtórzeń i w wielu momentach jest nudny. 

</doc>
<doc id="1252153" url="https://pl.wikipedia.org/wiki?curid=1252153" title="Port lotniczy Asuan">
Port lotniczy Asuan

Port lotniczy Asuan (IATA: ASW, ICAO: HESN) – międzynarodowy port lotniczy położony w Asuanie, w południowym Egipcie. W 2006 obsłużył ponad 870 tys. pasażerów.

</doc>
<doc id="1252154" url="https://pl.wikipedia.org/wiki?curid=1252154" title="Piotruś i Wilk">
Piotruś i Wilk



</doc>
<doc id="1252156" url="https://pl.wikipedia.org/wiki?curid=1252156" title="Nil Górny">
Nil Górny

Nil Górny (ang. "Upper Nile", d. arab. أعالي النيل – "A'ali an-Nil") – stan na północnym wschodzie Sudanu Południowego istniejący do 2015 roku (wówczas to podzielony na stany: Latjoor, Nil Wschodni i Nil Zachodni) i ponownie od roku 2020.
Do 2015 w jego skład wchodziło 12 hrabstw.

</doc>
<doc id="1252162" url="https://pl.wikipedia.org/wiki?curid=1252162" title="Nil Błękitny (prowincja)">
Nil Błękitny (prowincja)

Nil Błękitny (arab. النيل الأزرق An-Nil al-azraq, "An-Nil al-Azrak") – prowincja we wschodnim Sudanie. W latach 1991-1994 nosiła nazwę al-Wusta (الوسطى, pl. "Centralny").
W jej skład wchodzi 5 dystryktów, ludność według spisu w 2008:

</doc>
<doc id="1252164" url="https://pl.wikipedia.org/wiki?curid=1252164" title="Gaston Flosse">
Gaston Flosse

Gaston Flosse (ur. 24 czerwca 1931 w Riktea, Polinezja Francuska) – polinezyjski polityk, czterokrotny prezydent (szef rządu) Polinezji Francuskiej, w latach 1984–1987, 1991–2004, 2004–2005 oraz od 23 lutego do 15 kwietnia 2008. Senator francuski od 1998.
Kariera polityczna.
Gaston Flosse jest liderem konserwatywnej, proautonomicznej i antyniepodległościowej partii Tāhōʻēraʻa Huiraʻatira (Zgromadzenie Powszechne) od ponad 20 lat. Od 1965 nieprzerwanie zasiada w Zgromadzeniu Polinezji Francuskiej. Od 1982 do 1984 zajmował stanowisko wiceprezydenta. W latach 1984–1987 oraz od 1991 do 15 czerwca 2004 był prezydentem (szef rządu) Polinezji Francuskiej.
W maju 2004 jego partia przegrała jednym głosem wybory parlamentarne i Flosse musiał opuścić fotel szefa rządu na rzecz Oscara Temaru.
Oprócz stanowiska prezydenta, Flosse zajmował w przeszłości także urząd ministra turystyki oraz ministra mieszkalnictwa. Od września 1998 zasiada również we francuskim Senacie. Posiada bliskie stosunki z byłym prezydentem Francji Jakiem Chirakiem, który jest ojcem chrzestnym jego najmłodszego syna.
Prezydent 2004–2005.
9 października 2004 parlament przegłosował wotum nieufności wobec gabinetu Oscara Temaru stosunkiem głosów 29 do 28. Wniosek o wotum nieufności został wysunięty przez Gastona Flosse po tym, jak Temaru zarządził audyt działań poprzedniego rządu.
W wyniku upadku gabinetu Temaru, w Polinezji Francuskiej doszło do poważnego kryzysu politycznego. Koalicja Temaru sprzeczała się z partią Flossego o wybór nowego szefa rządu. Ostatecznie 22 października 2004 Zgromadzenie Terytorialne wybrało nowym szefem rządu Gastona Flosse.
Wcześniej, 15 października Oscar Temaru zaapelował o przeprowadzenie nowych wyborów do parlamentu. Poparło go ponad 20 tysięcy mieszkańców wysp, którzy 16 października 2006 przemaszerowali w wiecu w Papeete.
15 listopada 2004 Rada Państwa (francuski Najwyższy Sąd Administracyjny) przychyliła się do wniosku Temaru, unieważniając wynik wyborczy w dwóch dystryktach, gdzie różnica głosów była minimalna.
13 lutego 2005 w Polinezji Francuskiej odbyły się wybory uzupełniające, które partia Flossego ponownie przegrała. 3 marca 2005 Oscar Temaru został ponownie wybrany przez parlament prezydentem Polinezji Francuskiej.
21 czerwca 2006 Flosse został skazany przez sąd pod zarzutem korupcji na trzy miesiące pozbawienia wolności w zawieszeniu. Sąd uznał go winnym wykorzystania stanowiska prezydenta do dokonania zakupu hotelu.
Kryzys polityczny 2007.
W lipcu 2007 Gaston Flosse ostro skrytykował swojego partyjnego kolegę, Gastona Tong Sanga, który od grudnia 2006 zajmował stanowisko prezydenta Polinezji Francuskiej. Zarzucił mu zbytnią uległość wobec mniejszych partii koalicyjnych i w rezultacie ignorowanie potrzeb własnej formacji.
Flosse nawiązał taktyczne porozumienie z liderem opozycji Oscarem Temaru, który skierował do parlamentu wniosek o wotum nieufności wobec gabinetu Tong Sanga. Przeciwko Tong Sangowi opowiedziała się także część jego własnej partii Tāhōʻēraʻa Huiraʻatira i wezwała go do samodzielnej rezygnacji ze stanowiska.
Wskutek odmowy z jego strony, 31 sierpnia 2007 parlament większością głosów przegłosował wotum nieufności wobec gabinetu Tong Sanga. 14 września 2007 parlament wybrał na nowego szefa rządu ponownie Oscara Temaru. W rezultacie 1 października 2007 Tong Sang opuścił partię i założył własne ugrupowanie, O Porinetia To Tatou Ai'a („Polinezja, Nasz Dom”).
Prezydent 2008.
Wskutek reformy francuskiego systemu wyborczego z listopada 2007, w styczniu i lutym 2008 w Polinezji Francuskiej odbyły się wcześniejsze wybory parlamentarne. Partia Flossego zdobyła w nich tylko 10 mandatów w 57-osobowym Zgromadzeniu. 23 lutego 2008 Gaston Flosse, dzięki poparciu partii Oscara Temaru, został wybrany nowym szefem rządu. Uzyskał 29 głosów w czasie głosowania w Zgromadzeniu, podczas gdy jego rywal Gaston Tong Sang 27 głosów. 15 kwietnia 2008 r. odwołany przez parlament w wyniku wotum nieufności. Jego następcą został Gaston Tong Sang.

</doc>
<doc id="1252165" url="https://pl.wikipedia.org/wiki?curid=1252165" title="Moisés Hurtado">
Moisés Hurtado

Moisés Hurtado Pérez zwany Moisés, (ur. 20 lutego 1981 w Sabadell) jest hiszpańskim piłkarzem występującym na pozycji pomocnika. Jego warunki fizyczne to 1,85 cm i 85 kg. Od 2011 roku broni barw Granady.

</doc>
<doc id="1252166" url="https://pl.wikipedia.org/wiki?curid=1252166" title="Parafia św. Jana Chrzciciela w Brochowie">
Parafia św. Jana Chrzciciela w Brochowie

Parafia pw. św. Jana Chrzciciela w Brochowie – parafia rzymskokatolicka w dekanacie Sochaczew-św. Wawrzyńca diecezji łowickiej.
Zasięg parafii.
W zasięgu parafii znajdują się następujące miejscowości: Andrzejów, Bieliny, Brochocin, Brochów-Kolonia, Budki Żelazowskie, Brochów, Famułki Brochowskie, Famułki Królewskie, Górki, Hilarów, Janów, Konary, Kromnów, Łasice, Lasocin, Malanowo, Miszory, Olszowiec, Plecewice, Sianno, Tułowice, Wilcze Tułowskie, Witkowice, Wólka Smolana.

</doc>
<doc id="1252168" url="https://pl.wikipedia.org/wiki?curid=1252168" title="Aeroméxico Connect">
Aeroméxico Connect

Aeroméxico Connect – meksykańska regionalna linia lotnicza z siedzibą w Monterrey, w stanie Nuevo León. Należy do linii lotniczych Aeroméxico.

</doc>
<doc id="1252170" url="https://pl.wikipedia.org/wiki?curid=1252170" title="Blok Demokratyczny">
Blok Demokratyczny

Blok Demokratyczny, Blok Stronnictw Demokratycznych – wspólna koalicja i lista wyborcza Polskiej Partii Robotniczej (PPR) i kilku podporządkowanych jej w różnym stopniu partii satelitarnych, utworzona jesienią 1944 r. przed wyborami do Sejmu Ustawodawczego w 1947 r., przewidzianymi przez porozumienia jałtańskie. 
Blok Stronnictw Demokratycznych stanowił polityczną podstawę PKWN, Rządu Tymczasowego i Tymczasowego Rządu Jedności Narodowej. Partie Bloku ściśle ze sobą współpracowały poprzez Centralną Komisję Porozumiewawczą Stronnictw Demokratycznych. 
W skład Bloku, oprócz PPR, wchodziły także PPS, SD oraz SL. Oficjalnie z inicjatywą jego utworzenia wystąpiły w listopadzie 1945 r. władze PPS, ale w praktyce był to twór całkowicie uzależniony od PPR, której celem było doprowadzenie do sytuacji wystawienia w wyboarch parlamentarnych tylko jednej, w pełni kontrolowanej przez komunistów listy. ​Z blokiem współpracowały też PSL „Nowe Wyzwolenie” i Stronnictwo Pracy (grupa Feliksa Widy-Wirskiego i Zygmunta Felczaka), co zaowocowało wystawieniem na terenie Ziem Odzyskanych wspólnej z tymi partiami listy wyborczej pod nazwą Bloku Jedności Narodowej. Zgodnie z przedwyborczym porozumieniem, podział mandatów w bloku przewidywał po 31% zdobytych miejsc w przyszłym parlamencie dla PPR i PPS, 27% dla SL i 11% dla SD. Ugrupowanie wygrało w sfałszowanych na jego korzyść wyborach do Sejmu Ustawodawczego w 1947 r.
Kierujący Polskim Stronnictwem Ludowym Stanisław Mikołajczyk odmówił przystąpienia do Bloku, gdyż działacze PPR nie zgodzili się na stawiane przez niego żądanie 40% miejsc w Sejmie dla PSL, zgadzając się na po 25% mandatów dla PPR i PSL, 22% dla PPS, 12% dla SL oraz po 8% dla SD i SP.
Po wyborach do Bloku Stronnictw Demokratycznych przyłączyło się także Polskie Stronnictwo Ludowe – Lewica.

</doc>
<doc id="1252178" url="https://pl.wikipedia.org/wiki?curid=1252178" title="Wysoczyzna Czerwieńska">
Wysoczyzna Czerwieńska

Wysoczyzna Czerwieńska (315.73) – mały mezoregion fizycznogeograficzny w zachodniej Polsce, stanowiący środkową część Wzniesień Zielonogórskich. Region graniczy od północy z Doliną Środkowej Odry, od zachodu z Doliną Dolnego Bobru, od południa z Wałem Zielonogórskim a od wschodu z Kotliną Kargowską. Wysoczyzna Czerwieńska leży w całości w obrębie woj. lubuskiego i bierze swą nazwę od miasta Czerwieńsk.
Mezoregion jest wysoczyzną o wysokościach do 134 m n.p.m., wznoszącą się ponad otaczające ją doliny. Występują tu lesiste pagóry kemowe i morenowe, ukształtowane w epoce maksymalnego zasięgu zlodowacenia bałtyckiego. Głównym kompleksem leśnym w obrębie regionu jest Puszcza Zielonogórska.
Jedynym ośrodkiem miejskim jest Czerwieńsk. Na Wysoczyźnie Czerwieńskiej leży także część północnych dzielnic Zielonej Góry oraz wieś Dąbie.

</doc>
<doc id="1252183" url="https://pl.wikipedia.org/wiki?curid=1252183" title="Skaugum">
Skaugum

 
Skaugum − rezydencja norweskich władców państwa, położona na południowy zachód od Oslo. 
Historia.
Należała do Mariakirke (kościół Marii) w Oslo, w r. 1909 zakupiona przez ministra rządu norweskiego Fritza Wedel-Jarlsberga. W 1929 zamieszkał w nim król Olaf V bezpośrednio po ślubie. Rok później rezydencja została strawiona przez pożar i została odbudowana w 1932, przy czym zastąpiono drewnianą konstrukcję cegłami. Przy odbudowie zrezygnowano ze stylu neoklasycystycznego, skupiając się na funkcjonalności. W 1968 wprowadził się do niej książę Harald V, król państwa od 17 stycznia 1991. W 2001 w rezydencji przeprowadzono remont, w użytku od 2003.
Architektura.
Budynek wybudowano na planie litery "L"; główne skrzydło jest zwrócone w stronę ogrodu, drugie skrzydło mieści część gospodarczą.

</doc>
<doc id="1252186" url="https://pl.wikipedia.org/wiki?curid=1252186" title="Janina Kwaśniewska">
Janina Kwaśniewska

Janina Kwaśniewska (ur. 11 marca 1928 w Poznaniu, zm. 31 stycznia 2011) – żeglarka, instruktorka żeglarstwa, sędzia żeglarski klasy państwowej, mierniczy jachtów klasowych, pracownik naukowy Ośrodka Badawczego Normalizacji i Zakładu Systemów Informatycznych Akademii Ekonomicznej w Poznaniu.
Członek honorowy Polskiego Związku Żeglarskiego
Działalność związkowa.
Od 1993 członek komisji Rewizyjnej Jacht Klubu Wielkopolski

</doc>
<doc id="1252187" url="https://pl.wikipedia.org/wiki?curid=1252187" title="Droga krajowa B85 (Niemcy)">
Droga krajowa B85 (Niemcy)

Droga krajowa 85 () – niemiecka droga krajowa przebiegająca z południowego wschodu na północny zachód od skrzyżowania z drogą B12 w Pasawie w Bawarii do skrzyżowania z autostradą A38 na węźle "Berga" w Saksonii-Anhalt.
Odcinki międzynarodowe.
Droga pomiędzy węzłem "Schwandorf-Nord" na autostradzie A93 a węzłem "Amberg-Ost" na autostradzie A6 jest częścią trasy europejskiej E50 (ok. 15 km).
Miejscowości leżące przy B84.
Bawaria.
Pasawa, Patriching, Schwaiberg, Gotting, Ruderting, Witzling, Neukirchen vorm Wald, Friebersdorf, Weiding, Tittling, Stützersdorf, Stadl, Gumpenreit, Eberhardsreuth, Schönberg, Eppenschlag, Kirchdorf im Wald, Rinchnach, Regen, Patersdorf, Linden, Fernsdorf, Viechtach, Prackenbach, Miltach, Hörwalting, Chamerau, Wölsting, Schlondorf, Chameregg, Cham, Wetterfeld, Roding, Neubäu, |Mappach}, Bruck, Bodenwöhr, Heselbach, Wackersdorf, Schwandorf, Pittersberg, Amberg, Sulzbach-Rosenberg, Edelsfeld, Auerbach, Michelfeld, Neudorf, Pegnitz, Creußen, Wolfsbach, Bayreuth, Heinersreuth, Grüngraben, Neudrossenfeld, Unterbrücklein, Kulmbach, Lösau, Kirchleus, Weißenbrunn, Kronach, Knellendorf, Gundelsdorf, Haßlach, Stockheim, Pressig, Förtschendorf, Steinbach, Ludwigstadt, Lauenstein.
Turyngia.
Probstzella, Arnsbach, Hockeroda, Eichicht, Kaulsdorf, Saalfeld/Saale, Rudolstadt, Teichröda, Teichel, Neckeroda, Lengfeld, Blankenhain, Bad Berka, Legefeld, Weimar, Großobringen, Buttelstedt, Olbersleben, Großneuhausen, Kölleda, Schillingstedt, Etzleben, Gorsleben, Sachsenburg, Oldisleben, Seehausen, Bad Frankenhausen (Kyffhäuser).
Saksonia-Anhalt.
Kelbra (Kyffhäuser), Berga (Kyffhäuser).

</doc>
<doc id="1252189" url="https://pl.wikipedia.org/wiki?curid=1252189" title="USS Midway (CVB-41)">
USS Midway (CVB-41)



</doc>
<doc id="1252191" url="https://pl.wikipedia.org/wiki?curid=1252191" title="Miedwiedica (dopływ Donu)">
Miedwiedica (dopływ Donu)

Medvedica (ros. Медведица́) – lewy dopływ Donu mający swe źródła w obwodzie saratowskim i wpadający do Donu powyżej miejscowości Serafimowicz, przez którą w czasie II wojny światowej przebiegał Front Doński.

</doc>
<doc id="1252192" url="https://pl.wikipedia.org/wiki?curid=1252192" title="Paulo da Silva">
Paulo da Silva

Paulo César da Silva Barrios (ur. 1 lutego 1980 w Asunción) – paragwajski piłkarz z obywatelstwem meksykańskim, który występował na pozycji środkowego obrońcy.
Kariera klubowa.
Da Silva jest wychowankiem klubu Atlántida Sport Club. W 1997 roku przeniósł się do Cerro Porteño, wywodzącego się z jego rodzinnego miasta Asunción i w tamtym roku zadebiutował w rozgrywkach paragwajskiej Primera División. W 1998 roku dotarł z nim do półfinału Copa Libertadores. Na początku 1999 roku Paulo wyjechał do włoskiej Perugii, jednak nie przez pół roku nie zdołał zadebiutować w Serie A. Latem przeszedł do argentyńskiego Club Atlético Lanús z Buenos Aires. Tam spędził jeden rok rozgrywając tylko 6 spotkań, a latem 2000 wrócił do Włoch. Drugoligowej Venezii nieznacznie pomógł w awansie do pierwszej ligi, a następnie na rok przeszedł do Cosenzy Calcio, której pomógł w utrzymaniu w Serie B.
W 2002 roku Da Silva powrócił do ojczyzny. Przez dwa lata występował w drużynie Club Libertad. Zarówno w 2002, jak i 2003 roku wywalczył swoje pierwsze dwa mistrzostwa Paragwaju w karierze. Latem 2003 wyjechał do Meksyku. Podpisał kontrakt z zespołem Deportivo Toluca, w którym od razu wywalczył sobie miejsce w podstawowym składzie. W 2005 roku został mistrzem fazy Apertura, a w 2006 wicemistrzem. W tamtym roku dotarł też do półfinału Copa Sudamericana.
Od sezonu 2012/2013 grał w CF Pachuca.
Statystyki kariery.
Kariera reprezentacyjna.
W reprezentacji Paragwaju da Silva zadebiutował 27 lipca 2000 roku zremisowanym 0:0 spotkaniu z Boliwią. W 2006 roku został powołany przez Aníbala Ruiza do kadry na Mistrzostwa Świata w Niemczech, na których zaliczył jedno spotkanie – z Trynidadem i Tobago (2:0).

</doc>
<doc id="1252199" url="https://pl.wikipedia.org/wiki?curid=1252199" title="Aniela Borne">
Aniela Borne

Aniela Borne, z domu Dembińska (ur. 26 czerwca 1853 w Małej Komorzy, zm. 5 października 1921) – polska nauczycielka, ziemianka, autorka pamiętników.
Pochodziła z rodziny ziemiańskiej, była córką Teodora Dembińskiego i Nepomuceny z Jasińskich, młodszą siostrą Wincentego (oficera WP, działacza społecznego), a starszą Bronisława (historyka, rektora Uniwersytetu Lwowskiego). Kształciła się w domu oraz na 3-letniej pensji w Poznaniu. W 1875 poślubiła swojego kuzyna Wiktora Borne, właściciela majątku ziemskiego Jasieniec koło Koronowa; po utracie tego majątku mąż był plenipotentem w Zielęcinie koło Śmigla. W listopadzie 1878 polski szlachcic Józef Wolszlegier, wykupił na aukcji dla niej ów majątek. Owdowiawszy w 1895, Aniela Borne przeniosła się do Inowrocławia, gdzie zajęła się opieką nad swoimi rodzicami i dziećmi. Pracowała też w polskich domach jako prywatna nauczycielka.
W 1902 osiadła w Zakopanem, gdzie wydzierżawiła pensjonat i prowadziła go razem z córką Ludmiłą. W chwili wybuchu I wojny światowej przebywała w Poznaniu u syna; wobec niemożności powrotu do Zakopanego ze względu na działania wojenne, zatrzymała się w Wielkopolsce i pracowała na pensji u krewnej Antoniny Ratkiewicz. Po wojnie prowadziła przez pewien czas sierociniec.
Była współpracowniczką pism kobiecych i katolickich. Publikowała m.in. w warszawskim "Bluszczu". Krótko przed śmiercią w 1921 spisała "Wspomnienia rodzinne", które ukazały się drukiem w zbiorze "Trzy pamiętniki pomorskie" (1983) w opracowaniu Józefa Borzyszkowskiego. Zmarła jesienią 1921, pochowana została w Poznaniu.
Miała dwoje dzieci — córkę Ludmiłę (zamężną Niesiołowską) oraz syna Tadeusza (doktora praw i ekonomii).

</doc>
<doc id="1252201" url="https://pl.wikipedia.org/wiki?curid=1252201" title="Lućmierz (ujednoznacznienie)">
Lućmierz (ujednoznacznienie)

Zobacz też:

</doc>
<doc id="1252203" url="https://pl.wikipedia.org/wiki?curid=1252203" title="Tata Guines">
Tata Guines



</doc>
<doc id="1252206" url="https://pl.wikipedia.org/wiki?curid=1252206" title="Synagoga w Andorze">
Synagoga w Andorze

Synagoga w Andorze – synagoga znajdująca się w Andorze, stolicy Księstwa Andory. Jest jak dotąd pierwszym i jedynym obecnie funkcjonującym żydowskim domem modlitwy w kraju.
Synagoga została zbudowana w 2000 roku wraz z żydowskim centrum kulturalnym. Obecnie służy niewielkiej gminie żydowskiej, liczącej około 100 członków.

</doc>
<doc id="1252209" url="https://pl.wikipedia.org/wiki?curid=1252209" title="USS Midway (CVA-41)">
USS Midway (CVA-41)



</doc>
<doc id="1252212" url="https://pl.wikipedia.org/wiki?curid=1252212" title="Dolina Dolnego Bobru">
Dolina Dolnego Bobru

Dolina Dolnego Bobru (315.72) – dolina dolnego odcinka rzeki Bobr. Niewielki mezoregion fizycznogeograficzny w zachodniej Polsce, położony w środkowej części Wzniesień Zielonogórskich. Region graniczy od północy z Doliną Środkowej Odry, od zachodu ze Wzniesieniami Gubińskimi, od południa z Obniżeniem Nowosolskim, od południowego wschodu (na bardzo krótkim odcinku) z Wałem Zielonogórskim a od wschodu z Wysoczyzną Czerwieńską. Dolina Dolnego Bobru leży w całości w obrębie woj. lubuskiego.
Mezoregion obejmuje wąski południkowy pas doliny dolnego Bobru, ciągnący się na odcinku ok. 30 km od okolic Krzywańca (72 m n.p.m.) po ujście rzeki w Krośnie Odrzańskim. Odcinek charakteryzuje się obecnością licznych meandrów. W Dychowie i Starym Raduszcu na Bobrze wybudowano elektrownie wodne.
W Dolinie Dolnego Bobru nie ma ośrodków miejskich. Jedyną większą wsią są Bobrowice.

</doc>
<doc id="1252229" url="https://pl.wikipedia.org/wiki?curid=1252229" title="EP (album Odroerir)">
EP (album Odroerir)

EP (lub niekiedy Odroerir) – album EP zespołu Odroerir wydany 25 listopada 2004 roku. Powstał w liczbie 498 kopii.

</doc>
<doc id="1252231" url="https://pl.wikipedia.org/wiki?curid=1252231" title="Wacław Borowski">
Wacław Borowski

Wacław Borowski (ur. 6 sierpnia 1885 w Łodzi, zm. 9 kwietnia 1954 tamże) – polski malarz, grafik, litograf i scenograf.
Życiorys.
Urodził się 6 sierpnia 1885 w Łodzi, w rodzinie Hipolita i Julii z Garbolewskich. Po ukończeniu gimnazjum studiował w latach 1905–1909 na Akademii Sztuk Pięknych w Krakowie pod kierunkiem Józefa Mehoffera. W latach 1909–1913 przebywał w Paryżu, gdzie kopiował dzieła starych mistrzów z Luwru. Później podróżował do Włoch by zgłębić tajniki renesansu w jego kolebce. Następnie, w latach 1914–1919, mieszkał w Szwajcarii. W 1920 uczestniczył jako ochotnik w wojnie polsko-bolszewickiej.
Borowski był współzałożycielem i członkiem (1922–1932) warszawskiej grupy Rytm, w której propagował estetykę nowego klasycyzmu. Przez dłuższy czas był nawet jej prezesem. W roku 1926 przystąpił do Stowarzyszenia Artystów Grafików „Ryt”, zaś od 1932 roku był członkiem Towarzystwa Zachęty Sztuk Pięknych.
Borowski był czołowym polskim artystą klasycyzującym lat 20. i 30. Jego estetyka nowego klasycyzmu opierała się na renesansowych zasadach komponowania obrazu, ale także widoczny jest silny wpływ środowiska paryskiego, a szczególnie André Deraina i Henri Matisse'a. W okresie przynależności do grupy Rytm łączyła go silna przyjaźń z Eugeniuszem Zakiem, z którym to wypracował styl o idyllicznym wyrazie i lirycznym nastroju, z formą stylizowaną na włoskich mistrzów Quattrocenta. Krytyczny wobec impresjonizmu, skłaniał się w kierunku kubistycznej geometryzacji.
Poza malarstwem sztalugowym, parał się także malarstwem monumentalnym, w 1925 pokrył polichromią Salę Obiadów Czwartkowych na Zamku Królewskim w Warszawie, wykonał polichromię kaplicy w Miłosławiu, oraz liczne wnętrza warszawskich kamienic (m.in. wnętrze kawiarni Ziemiańskiej przy ulicy Mazowieckiej). Wykonał prace dekoratorskie wnętrz na statkach pasażerskich MS Piłsudski i MS Batory. Borowski był także autorem scenografii teatralnych, szczególnie związany był zwłaszcza z Teatrem Polskim w Warszawie. Zajmował się też projektowaniem banknotów dla Polskiej Wytwórni Papierów Wartościowych. Projektowana przez W. Borowskiego nowa seria banknotów nazwana „Wodzowie Polski” miała składać się z pięciu nominałów od 10 do 500 złotych. Wybuch wojny przerwał realizację tej serii.
Wziął udział w Olimpijskim Konkursie Sztuki i Literatury na igrzyskach olimpijskich w Los Angeles (1932) w dziedzinie malarstwa, w którym za jego obraz olejny "Łuczniczki" przyznano wyróżnienie honorowe.
Jego grób symboliczny znajduje się na warszawskim cmentarzu Powązkowskim (kwatera c-10-3).

</doc>
<doc id="1252232" url="https://pl.wikipedia.org/wiki?curid=1252232" title="Gabrielle Carteris">
Gabrielle Carteris

Gabrielle Anne Carteris (ur. 2 stycznia 1961 w Scottsdale) – amerykańska aktorka i działaczka związkowa. Sławę przyniosła jej rola Andrei Zuckerman w młodzieżowym telewizyjnym hicie lat 90. "Beverly Hills, 90210". Od 2012 pełni funkcję przewodniczącej związku SAG-AFTRA, który jest największym amerykańskim związkiem zawodowym zrzeszającym aktorów, prezenterów telewizyjnych i radiowych, modeli, piosenkarzy oraz inne osoby zatrudnione w firmach medialnych.
Życiorys.
Córka Marlene (pośrednika w sprzedaży nieruchomości) i Ernesta Carterisa (właściciela restauracji). Ma brata bliźniaka, Jamesa. Jej rodzice rozeszli się sześć miesięcy po jej urodzeniu. Matka Carteris przeniosła się z dziećmi do San Francisco, gdzie otworzyła sklep z ubraniami dla dzieci. Uczęszczała do liceum Marin County w Kalifornii, gdzie zaczęła interesować się sztuka i baletem. Jako szesnastolatka występowała jako mim na European Tour. Ukończyła Sarah Lawrence College w 1983 z tytułem magistra.
Carteris jest Żydówką. Poślubiła Charlesa Isaacsa, maklera giełdowego w 1992, ma z nim dwie córki.
Filmografia.
Filmy i seriale telewizyjne

</doc>
<doc id="1252233" url="https://pl.wikipedia.org/wiki?curid=1252233" title="Klemens Borys">
Klemens Borys

Klemens Borys (ur. 20 listopada 1874 w Wesołej, zm. 7 października 1928) – polityk, działacz związkowy, jeden z liderów Polskiej Partii Socjalistycznej na Górnym Śląsku w latach 1898–1924, działacz Centrali Zjednoczenia Zawodowego Polskiego w latach 1920–1925, członek 7-osobowego Komitetu Wykonawczego, sprawującego nadzór nad III powstaniem w 1921, członek Tymczasowej Śląskiej Rady Wojewódzkiej w 1922, poseł Sejmu Śląskiego w latach 1922–1928, działacz Związku Obrony Górnoślązaków w latach 1925–1928.
Życiorys.
Od ukończenia szkoły ludowej do 1919 pracował on w górnictwie. W międzyczasie w 1898 wstąpił do Polskiej Partii Socjalistycznej. Wkrótce został jednym z jej górnośląskich liderów, uczestnicząc w kolejnych (IV i V) zjazdach PPS odbytych w Berlinie. Był pomysłodawcą i współtwórcą koncepcji powołania do życia polskich związków zawodowych, by w latach 1920–1925 zasiąść we władzach Centrali Zjednoczenia Zawodowego Polskiego. Podczas kampanii plebiscytowej organizował wiece polskiego komisarza Wojciecha Korfantego. W czasie III powstania śląskiego zasiadał w jego politycznym nadzorze, podlegającym bezpośrednio dyktatorowi Korfantemu, czyli Komitecie Wykonawczym w skład którego wchodzili również: Józef Rymer, Józef Biniszkiewicz, Franciszek Roguszczak, Michał Grajek, Adam Wojciechowski i Józef Grzegorzek. Gdy Wojciech Korfanty w Warszawie skarżył się polskiemu rządowi, że na łonie Komitetu Wykonawczego pojawiają się „tendencje do ogłoszenia suwerennego państwa śląskiego”, miał na myśli postawę m.in. Klemensa Borysa. Bezpośrednio po podziale Górnego Śląska, Klemens Borys był członkiem Tymczasowej Śląskiej Rady Wojewódzkiej. W 1922 został wybrany posłem Sejmu Śląskiego z ramienia PPS. W październiku 1924, sprzeciwiając się polityce polonizacyjnej, poróżnił się z liderem PPS Biniszkiewiczem i wystąpił z klubu parlamentarnego tej partii, by w połowie 1925 wraz z innym posłem Sejmu Ślaskiego Józefem Wiechułą, zasilić powstający Związek Obrony Górnoślązaków Jana Kustosa, opowiadający się za uznaniem Ślązaków za odrębną narodowość, za co obaj zostali ostatecznie wykluczeni z PPS.

</doc>
<doc id="1252236" url="https://pl.wikipedia.org/wiki?curid=1252236" title="Pojezierze Krzywińskie">
Pojezierze Krzywińskie

Pojezierze Krzywińskie (315.82) – mezoregion fizycznogeograficzny w środkowo-zachodniej Polsce, stanowiący południową część Pojezierza Leszczyńskiego. Region graniczy od północy z Równiną Kościańską, od zachodu z Pojezierzem Sławskim, od południa z Wysoczyzną Leszczyńską, od południowego wschodu z Wałem Żerkowskim a od północnego wschodu z Kotliną Śremską. Pojezierze Krzywińskie leży w całości w obrębie woj. wielkopolskiego i bierze swą nazwę od miasta Krzywiń.
Mezoregion jest jeziorną wysoczyzną morenową o wysokościach do 150 m n.p.m., porozcinaną licznymi rynnami polodowcowymi (obecnie jeziora). Występują tu zalesione wzniesienia powiązane z akumulacją lądolodu, m.in. kemy i moreny o wysokościach względnych do ok. 50 m n.p.m. Jest to region rolniczy o dużych walorach turystycznych (zróżnicowany krajobraz, atrakcyjne jeziora, m.in. Dolskie Wielkie i Grzymisławskie).
Głównymi ośrodkami miejskimi regionu są Osieczna, Krzywiń i Dolsk, ponadto wieś Lipno. 

</doc>
<doc id="1252237" url="https://pl.wikipedia.org/wiki?curid=1252237" title="Test pilota Pirxa">
Test pilota Pirxa

Test pilota Pirxa – polsko-radziecki film fantastyczno-naukowy zrealizowany w 1978 r. przez Marka Piestraka, na podstawie opowiadania Stanisława Lema "Rozprawa" (z cyklu "Opowieści o pilocie Pirxie").
Treść.
Pirx zostaje mianowany dowódcą statku kosmicznego „Goliath”, do którego załogi oprócz ludzi włączone są też androidy. Pionierski lot jest zarazem testowy, gdyż ma wykazać przydatność robotów w kosmicznych wyprawach, dowódca więc nie wie, kto z jego załogi nie jest człowiekiem. Na pozytywnym wyniku tej próby zależy tym bardziej, że robot jest produktem potężnego koncernu i w przedsięwzięcie zaangażowane są wielkie fundusze.
Lot przebiega spokojnie, dopóki w okolicy Saturna nie zachodzi katastrofalne zdarzenie, w którym musi wykazać się dowódca i jego załoga. Potem okazuje się, że ekstremalna sytuacja zainscenizowana była przez zaprogramowanego robota. Ryzykownego przejścia przez pierścienie Saturna załoga miała nie przeżyć, zaś android miał wyprowadzić statek z zagrożenia i tym samym udowodnić swoją wyjątkową przydatność. Pirx jednak wykazuje, że nie jest tuzinkowym dowódcą: jego nietypowe zachowanie i nieprzewidziana reakcja dezorientują robota i tym samym ocalają załogę.

</doc>
<doc id="1252238" url="https://pl.wikipedia.org/wiki?curid=1252238" title="San Juan de la Maguana">
San Juan de la Maguana

San Juan de la Maguana – miasto w zachodniej Dominikanie, nad rzeką Yague del Sur; ośrodek administracyjny prowincji San Juan; 73 tys. mieszk. (2005); ośrodek handlowy regionu uprawy kawowca, ryżu; przemysł spożywczy. Znajduje się tu port lotniczy San Juan de la Maguana.

</doc>
<doc id="1252239" url="https://pl.wikipedia.org/wiki?curid=1252239" title="Stanisław Cwynar">
Stanisław Cwynar

Stanisław Cwynar (ur. 23 marca 1906 w Albigowej, zm. 24 stycznia 1984 w Łodzi) – polski lekarz psychiatra. Profesor Śląskiej Akademii Medycznej i Akademii Medycznej w Łodzi. Sprawował kolejno funkcje prodziekana, dziekana i prorektora Akademii Medycznej w Łodzi. Był specjalistą krajowym ds. psychiatrii.
Życiorys.
Dyplom lekarski uzyskał w roku 1934 na Uniwersytecie im. Jana Kazimierza we Lwowie. Jeszcze w trakcie studiów rozpoczął pracę w Państwowym Szpitalu Psychiatrycznym w Kulparkowie jako siła pomocnicza. W latach 1937-1940 pracował jako ordynator w instytucji Opieka Rodzinna nad Psychicznie Chorymi w województwie wileńskim. W roku 1944 został dyrektorem szpitala psychiatrycznego w Wilnie, w roku 1945 ekspatriowany trafił do Krakowa, gdzie od roku 1946 rozpoczął pracę w Państwowym Szpitalu dla Psychicznie i Nerwowo Chorych w Kobierzynie.
W roku 1948 obronił pracę doktorską pt. "Opracowanie wyników leczenia elektronarkozą 75 schizofreników przy pomocy aparatu własnej konstrukcji", której promotorem był Eugeniusz Brzezicki. W roku 1952 powołany został na stanowisko kierownika Katedry i Kliniki Psychiatrii Śląskiej Akademii Medycznej, którą zorganizował na bazie Państwowego Szpitala dla Nerwowo i Psychicznie Chorych w Lublińcu. Tytuł naukowy docenta uzyskał w roku 1954, profesora nadzwyczajnego w 1961, a profesora zwyczajnego w 1967 roku. W 1958 powołany na stanowisko kierownika Katedry i Kliniki Psychiatrii Akademii Medycznej w Łodzi oraz kierownika Katedry Psychiatrii WAM. Od 1961 roku należał do PZPR.
Jego dorobek naukowy obejmuje ok. 170 publikacji. Był promotorem 22 prac doktorskich i opiekunem naukowym 6 przewodów habilitacyjnych. Pełnił liczne funkcje w nadzorze specjalistycznym psychiatrii oraz w towarzystwach naukowych. Współautor wielokrotnie wznawianego i lubianego podręcznika do psychiatrii, który służył licznym rocznikom medyków oraz psychiatrów.
Odznaczony Krzyżem Komandorskim Orderu Odrodzenia Polski, Krzyżem Oficerskim Orderu Odrodzenia Polski, Złotym Krzyżem Zasługi i innymi odznaczeniami. 
Ożeniony z Zofią zd. Szajowskiej. Ich synem jest kompozytor i piosenkarz Krzysztof Cwynar.

</doc>
<doc id="1252251" url="https://pl.wikipedia.org/wiki?curid=1252251" title="Tom Wilkinson">
Tom Wilkinson

Tom Wilkinson (ur. 5 lutego 1948 w Leeds) – brytyjski aktor, zdobywca nagrody BAFTA, dwukrotnie nominowany do nagrody Oscara.

</doc>
<doc id="1252253" url="https://pl.wikipedia.org/wiki?curid=1252253" title="Synagoga Beit Jakow w Skopju">
Synagoga Beit Jakow w Skopju

Synagoga Beit Jakow w Skopju (z hebr. "Dom Jakuba") – synagoga znajdująca się w Skopju, stolicy Macedonii Północnej, przy ulicy Borka Taleski 24. Jest pierwszym czynnym żydowskim domem modlitwy w kraju od 1951 roku.
Synagoga została założona w 2000 roku na najwyższym piętrze budynku gminy żydowskiej w Skopju. Jej uroczyste otwarcie nastąpiło w marcu tego samego roku. Fundusze na jej budowę zostały przekazane przez Joint oraz Kongregację Beth Israel w Phoenix w Arizonie, która również ufundowała nowe zwoje Tory. Dwa pozostałe zwoje zostały podarowane przez synagogę w Pasadenie oraz gminę żydowską z Sofii. W oknach głównej sali modlitewnej znajdują się barwne witraże przedstawiające symbole judaizmu.
Obecnie synagoga służy niewielkiej społeczności żydowskiej, liczącej obecnie około 200 osób. Gmina nie zatrudnia własnego rabina. Podczas większych uroczystości do Skopje przyjeżdża Icchak Asiel, Naczelny Rabin Jugosławii.

</doc>
<doc id="1252259" url="https://pl.wikipedia.org/wiki?curid=1252259" title="Droga krajowa B86 (Niemcy)">
Droga krajowa B86 (Niemcy)

Droga krajowa 86 () – niemiecka droga krajowa przebiegająca z południa na północ od skrzyżowania z drogą B4 i B176 w Straußfurcie w Turyngii do skrzyżowania z drogą B180 w Hettstedt w Saksonii-Anhalt.

</doc>
<doc id="1252260" url="https://pl.wikipedia.org/wiki?curid=1252260" title="Massacre de la rue Transnonain">
Massacre de la rue Transnonain

Massacre de la rue Transnonain – litografia francuskiego malarza, grafika i rysownika Honoré Daumiera z 1834. 
Artysta wykonywał w tym czasie ilustracje dla czasopism satyryczno-politycznych. Temat dzieła odwołuje się do tragicznego wydarzenia z 14 kwietnia 1834, kiedy to wojsko tłumiąc powstanie w Paryżu dokonało mordu ludzi w ich własnych mieszkaniach. Grafika stanowi krytykę ówczesnego systemu politycznego we Francji. Przedstawia ciało robotnika leżące obok łóżka. W ciemnym pokoju widać jeszcze zwłoki trzech innych ofiar, w tym dziecka (pod ciałem mężczyzny), poprzewracane sprzęty, krew na podłodze. Według Jana Białostockiego Daumier nawiązał układem ciała martwego robotnika do typu ikonograficznego wykorzystanego przez Petera Paula Rubensa w obrazie "Opłakiwanie". 
Po publikacji dokonano konfiskaty litografii, a wolność prasy została ograniczona.

</doc>
<doc id="1252262" url="https://pl.wikipedia.org/wiki?curid=1252262" title="Baní">
Baní

Baní - miasto w Dominikanie. Stolica prowincji Peravia. 
Według danych szacunkowych na rok 2008 miasto liczyło 73 762 mieszkańców. 

</doc>
<doc id="1252264" url="https://pl.wikipedia.org/wiki?curid=1252264" title="Świat Dzikiego Zachodu">
Świat Dzikiego Zachodu

Świat Dzikiego Zachodu (oryg. "Westworld") – amerykański film fantastyczny zrealizowany w 1973 roku przez Michaela Crichtona. Nominowany do nagród Hugo i Nebula w 1974 roku.
Miejscem akcji jest park rozrywki, gdzie roboty wiernie naśladują ludzi. Przebrane za kowbojów i rewolwerowców pozwalają klientom poczuć się jak w westernie. Można je na niby zabić (są na bieżąco naprawiane), ale one nie mogą nikogo skrzywdzić. Awaria komputera sterującego robotami powoduje, że przygoda staje się śmiertelnie niebezpieczna. Jeden z robotów wydostaje się spod kontroli i zaczyna polować na dwóch turystów.

</doc>
<doc id="1252265" url="https://pl.wikipedia.org/wiki?curid=1252265" title="Holmenkollen ski festival">
Holmenkollen ski festival



</doc>
<doc id="1252269" url="https://pl.wikipedia.org/wiki?curid=1252269" title="Pieter Bourke">
Pieter Bourke

Pieter Bourke - australijski perkusista, kompozytor i inżynier dźwięku. Współpracował z wykonawcami australijskimi: z zespołem Dead Can Dance, Lisą Gerrard i Davidem Thrussellem (jako Black Lung). 
Pieter Bourke i Lisa Gerrard otrzymali wspólnie dwie nominacje do nagrody Złotego Globu za Najlepszą Oryginalną Partyturę: w 2000 za film Informator (film) (z 1999 roku) i w 2002 roku za film Ali (film) (z 2001).

</doc>
<doc id="1252270" url="https://pl.wikipedia.org/wiki?curid=1252270" title="Ciosny (kolonia w powiecie zgierskim)">
Ciosny (kolonia w powiecie zgierskim)

Ciosny – kolonia w Polsce położona w województwie łódzkim, w powiecie zgierskim, w gminie Zgierz.
W latach 1975–1998 miejscowość administracyjnie należała do ówczesnego województwa łódzkiego.

</doc>
<doc id="1252273" url="https://pl.wikipedia.org/wiki?curid=1252273" title="Dąbrówka-Malice">
Dąbrówka-Malice

Dąbrówka-Malice – wieś w Polsce położona w województwie łódzkim, w powiecie zgierskim, w gminie Zgierz.
W latach 1975–1998 miejscowość administracyjnie należała do ówczesnego województwa łódzkiego.

</doc>
<doc id="1252276" url="https://pl.wikipedia.org/wiki?curid=1252276" title="Florianów (powiat zgierski)">
Florianów (powiat zgierski)

Florianów – wieś w Polsce położona w województwie łódzkim, w powiecie zgierskim, w gminie Zgierz.
W latach 1975–1998 miejscowość administracyjnie należała do ówczesnego województwa łódzkiego.

</doc>
<doc id="1252278" url="https://pl.wikipedia.org/wiki?curid=1252278" title="Pojezierze Sławskie">
Pojezierze Sławskie

Pojezierze Sławskie (315.81) – mezoregion fizycznogeograficzny w środkowo-zachodniej Polsce, stanowiący najniższą, zachodnią część Pojezierza Leszczyńskiego. Region graniczy od północy z Doliną Środkowej Obry, od zachodu z Kotliną Kargowską, od południa z Pradoliną Głogowską i Wysoczyzną Leszczyńską, a od wschodu z Pojezierzem Krzywińskim i Kotliną Kościańską. Pojezierze Sławskie leży na pograniczu województw: lubuskiego i wielkopolskiego oraz fragmentarycznie na obszarze woj. dolnośląskiego. Nazwa regionu pochodzi od miasta Sława.
Mezoregion jest pojezierzem (największym jeziorem jest Jezioro Sławskie) od południa zamkniętym zespołem moren czołowych i kemów ostatniego zlodowacenia. Pojezierze Sławskie jest ze względu na urozmaicone ukształtowanie terenu i obecność lasów i jezior regionem o dużej atrakcyjności turystycznej.
Głównymi ośrodkmi miejskimi regionu są Śmigiel i Sława, ponadto leżą tu wsie Włoszakowice i Wijewo.

</doc>
<doc id="1252279" url="https://pl.wikipedia.org/wiki?curid=1252279" title="Mołoga">
Mołoga

Mołoga (ros. Молога) – lewy dopływ Wołgi mający swe źródła na Wzgórzach Wałdaj w obwodzie twerskim, na terenie Rosji.

</doc>
<doc id="1252280" url="https://pl.wikipedia.org/wiki?curid=1252280" title="Święta Franciszka">
Święta Franciszka

Zobacz też:

</doc>
<doc id="1252281" url="https://pl.wikipedia.org/wiki?curid=1252281" title="Aleksander Mandziara">
Aleksander Mandziara

Aleksander Mandziara, do 1965 nosił imię "Alfons" (ur. 16 sierpnia 1940, zm. 2 września 2015) – polski piłkarz i trener piłkarski. Posiadał również obywatelstwo niemieckie.
Kariera.
Był wychowankiem ŁTS Łabędy. Grał we Flocie Gdynia, Szombierkach Bytom, NAC Breda, z którym zdobył Puchar Holandii w 1973 roku, i w GKS Tychy. Prowadzona przez Mandziarę drużyna GKS Tychy zdobyła tytuł wicemistrza kraju w 1976. W swojej karierze trenerskiej prowadził również Pogoń Szczecin.
Po wyjeździe do Europy Zachodniej od sezonu 1981/82 do stycznia 1983 prowadził w niemieckiej 2. Bundeslidze zespół Rot-Weiß Essen. Następnie w latach 1984–1988 trenował BSC Young Boys, z którym w 1986 zdobył mistrzostwo i superpuchar kraju, a w 1987 puchar Szwajcarii. W sezonie 1992/93 na krótko objął drużynę SV Darmstadt 98.
Życie prywatne.
Był ojcem Adama Mandziary, menadżera piłkarskiego.

</doc>
<doc id="1252282" url="https://pl.wikipedia.org/wiki?curid=1252282" title="Św. Franciszka">
Św. Franciszka



</doc>
<doc id="1252283" url="https://pl.wikipedia.org/wiki?curid=1252283" title="Bahr el Ghazal Zachodni">
Bahr el Ghazal Zachodni

Bahr el Ghazal Zachodni (ang. "Western Bahr el Ghazal"; d. arab. غرب بحر الغزال – "Gharb Bahr al-Ghazāl") – stan w Sudanie Południowym istniejący do 2015 roku (wówczas podzielony na stany Wau i Lol) i ponownie od 2020 roku. Do 2015 roku w jego skład wchodziły 3 hrabstwa.

</doc>
<doc id="1252287" url="https://pl.wikipedia.org/wiki?curid=1252287" title="1. Kongres Stanów Zjednoczonych">
1. Kongres Stanów Zjednoczonych

1. Kongres Stanów Zjednoczonych – pierwsza kadencja amerykańskiej federalnej władzy ustawodawczej trwająca od 4 marca 1789 roku do 3 marca 1791 roku. W skład Kongresu Stanów Zjednoczonych wchodziły dwie izby: Senat Stanów Zjednoczonych oraz Izba Reprezentantów Stanów Zjednoczonych.
Posiedzenia.
Podczas 1. Kongresu Stanów Zjednoczonych miały miejsce trzy posiedzenia.
Senat Stanów Zjednoczonych.
Na inauguracyjną sesję w środę 4 marca 1789 roku przybyło zaledwie 8 senatorów i nie uzyskano kworum. Także w kolejnych dniach nie udało się zgromadzić większości. Kworum po raz pierwszy uzyskano w poniedziałek 6 kwietnia 1789 roku. Przewodniczącym pro tempore Senatu wybrano Johna Langdona reprezentującego stan New Hampshire.
Pierwsza sesja obu izb odbyła się 6 kwietnia 1789 roku. W jej trakcie otworzono i policzono głosy oddane przez Kolegium Elektorów Stanów Zjednoczonych na prezydenta i wiceprezydenta Stanów Zjednoczonych. Wiceprezydent John Adams zgodnie z Konstytucją Stanów Zjednoczonych objął obowiązki przewodniczącego Senatu we wtorek 21 kwietnia.
Z kolei 15 maja zgodnie z trzecim paragrafem pierwszego artykułu Konstytucji Senat zadecydował poprzez losowanie o podziale senatorów na klasy. Senatorami 1. klasy, których kadencja wygasała 3 marca 1791 roku, wylosowano senatorów Carrolla, Daltona, Ellswortha, Elmera, Maclaya, Reada i Graysona. Senatorami 2. klasy, których kadencja wygasała 3 marca 1793 roku, wylosowano senatorów Bassetta, Butlera, Fewa, Lee, Stronga, Patersona i Wingate’a. Senatorami 3. klasy, których kadencja wygasała 3 marca 1795 roku, wylosowano senatorów Gunna, Henry’ego, Johnsona, Izarda, Langdona i Morrisa.
Od początku w obradach senatu uczestniczyli przedstawiciele dziesięciu stanów: Connecticut, Delaware, Georgii, Karoliny Południowej, Marylandu, Massachusetts, New Hampshire, New Jersey, Pensylwanii i Wirginii. W czerwcu 1789 roku w skład senatu zostali zaprzysiężeni przedstawiciele stanu Nowy Jork, w styczniu 1790 roku przedstawiciele Karoliny Północnej, a w czerwcu 1790 roku przedstawiciele stanu Rhode Island.
Izba Reprezentantów Stanów Zjednoczonych.
Na inauguracyjną sesję w środę 4 marca 1789 roku przybyło zaledwie 13 członków izby i nie uzyskano kworum. Także w kolejnych dniach nie udało się zgromadzić większości. Kworum po raz pierwszy uzyskano 1 kwietnia 1789 roku. Spikerem Izby Reprezentantów wybrano Fredericka Augustusa Conrada Muhlenberga reprezentującego stan Pensylwania.

</doc>
<doc id="1252289" url="https://pl.wikipedia.org/wiki?curid=1252289" title="Unity (Sudan Południowy)">
Unity (Sudan Południowy)

Unity (d. arab. الوحدة – "Al-Wahda") – stan w północnej części Sudanu Południowego, istniejący do 2015 roku (wówczas podzielony na stany: Ruweng, Northern Liech i Southern Liech) i ponownie od roku 2020.
Do 2015 w jego skład wchodziło 9 hrabstw.

</doc>
<doc id="1252290" url="https://pl.wikipedia.org/wiki?curid=1252290" title="Józef Wiechuła">
Józef Wiechuła

Józef Wiechuła (ur. 12 grudnia 1882 w Dąbrówce Małej, zm. 17 listopada 1948 w Katowicach) – polityk, działacz związkowy, sekretarz Centrali Zjednoczenia Zawodowego Polskiego, czołowy działacz Polskiej Partii Socjalistycznej na Górnym Śląsku, w okresie plebiscytowym członek 12-osobowej Naczelnej Rady Ludowej dla Górnego Śląska, od 1922 poseł Sejmu Śląskiego z ramienia PPS, w 1925 wraz z partyjnym kolegą, posłem Klemensem Borysem, przystąpił do Związku Obrony Górnoślązaków, któremu przewodził Jan Kustos.
Po II wojnie światowej wójt gminy Dąbrówka Mała (1946–1948).

</doc>
<doc id="1252291" url="https://pl.wikipedia.org/wiki?curid=1252291" title="Krzemień (Grotniki)">
Krzemień (Grotniki)

Krzemień – część wsi Grotniki w Polsce, położona w województwie łódzkim, w powiecie zgierskim, w gminie Zgierz. Wchodzi w skład sołectwa Grotniki.
W latach 1975–1998 Krzemień należał administracyjnie do ówczesnego województwa łódzkiego.

</doc>
<doc id="1252294" url="https://pl.wikipedia.org/wiki?curid=1252294" title="Gone (utwór U2)">
Gone (utwór U2)

Gone to piosenka rockowej grupy U2, pochodząca z jej wydanego w 1997 roku albumu, "Pop". Jej wykonania podczas trasy PopMart Tour były często dedykowane Michaelowi Hutchence, zmarłemu przyjacielowi zespołu. Bono przyznał, że "Gone" jest jednym z jego ulubionych utworów w twórczości U2. 
Tempo piosenki jest bardzo zbliżone do utworu "Love and Peace or Else", który powstał podczas sesji nagraniowych "Pop", ale ukazał się dopiero na płycie "How to Dismantle an Atomic Bomb".
Piosenka została wydana również na kompilacyjnym albumie "The Best of 1980-1990" oraz na DVD ".
Podczas koncertu (wydanego później na DVD), " w 2001 roku, The Edge na koniec piosenki "Gone" wyrwał struny, a następnie kopnął swoją gitarę elektryczną Rickenbacker 330-12, z wściekłości, prawdopodobnie na perkusistę Larry'ego Mullena, gdyż ten zdecydował skończyć zbyt wcześnie, robiąc bałagan w całym utworze. Jednak w oczach wielu fanów, wpłynęło to dobrze na reputację zespołu, ponieważ ich zdaniem, granie koncertów polega przede wszystkim na przekazywaniu widzom prawdziwych emocji.

</doc>
<doc id="1252295" url="https://pl.wikipedia.org/wiki?curid=1252295" title="Osmolin">
Osmolin



</doc>
<doc id="1252299" url="https://pl.wikipedia.org/wiki?curid=1252299" title="Alfons Mandziara">
Alfons Mandziara



</doc>
<doc id="1252300" url="https://pl.wikipedia.org/wiki?curid=1252300" title="Adam Papée">
Adam Papée

Adam Stanisław Papée (ur. 21 lipca 1895 we Lwowie, zm. 6 marca 1990 w Bydgoszczy) – polski szermierz, dwukrotny medalista olimpijski.
Życiorys.
Młodość.
Syn Fryderyka i Władysławy z d. Anczyc. W dzieciństwie mieszkał we Lwowie, gdzie ukończył szkołę powszechną. W 1905 przeniósł się z rodzicami do Krakowa. W latach 1905–1908 chodził do Gimnazjum świętej Anny. Następnie uczęszczał do III Gimnazjum im. Sobieskiego w Krakowie, gdzie w 1914 zdał maturę. W latach 1918–1923 studiował na Wydziale Prawa i Administracji Uniwersytetu Jagiellońskiego uzyskując stopień doktora.
Służba wojskowa.
W sierpniu 1914 wstąpił do Legionów Polskich. Został przydzielony do 1 pułku artylerii. Pierwszą bitwę stoczył w listopadzie 1914 pod Krzywopłotami. W 1915 brał udział w walce nad Nidą. W 1917 walczył nad Styrem i Stochodem. Po kryzysie przysięgowym został wcielony do Armii Austro-Węgier. W listopadzie 1918 wstąpił do Wojska Polskiego, a w lutym 1919 został zdemobilizowany. Podczas wojny polsko-bolszewickiej w stopniu podporucznika pełnił wartę w Krakowie.
Kariera sportowa.
Szermierkę zaczął uprawiać w 1908. Pierwszym nauczycielem był olimpijczyk z Paryża Konrad Winkler. Od 1909 chodził na treningi prowadzone przez Antoniego Bąkowskiego . Trenował w Krakowskim Klubie Szermierczym. Przed 1914 rokiem zdobył kilka znaczących sukcesów w zawodach międzyszkolnych w szabli i florecie. Karierę sportową przerwał wybuch I wojny światowej. W grudniu 1921 powrócił do szermierki wstępując do AZS Kraków. Klub ten reprezentował do 1928. Od 1929 do sierpnia 1933 był zawodnikiem Legii Warszawa, a następnie Śląskiego Szermierczego Klubu Sportowego w Katowicach. Czterokrotnie zdobywał mistrzostwo polski we florecie i szabli (1926, 1927, 1929, 1932) czterokrotnie zdobywał także wicemistrzostwo kraju w szabli (1924) i we florecie (1924, 1925 i 1926) . W 1932 przyczynił się do zdobycia drużynowego Mistrzostwa Polski w szabli przez Legię Warszawa. W 1924 odniósł pierwsze międzynarodowe sukcesy zdobywając srebrne medale w drużynowych turniejach szabli i floretu. W tym samym wystąpił na Igrzyskach Olimpijskich w Paryżu odpadając w eliminacjach. W 1926 startował w mistrzostwach Europy. W latach 1924–1936 czterokrotnie startował w igrzyskach olimpijskich. Na Igrzyskach Olimpijskich w Amsterdamie zdobył wspólnie z Tadeuszem Friedrichem, Kazimierzem Laskowskim, Aleksandrem Małeckim, Władysławem Segdą i Jerzym Zabielskim. W 1930 zdobył medal mistrzostw Europy. W 1932 na Igrzyskach Olimpijskich w Los Angeles zdobył brązowy medal w drużynie w składzie: Tadeusz Friedrich, Leszek Lubicz-Nycz Władysław Segda i Marian Suski oraz zakwalifikował się do walk półfinałowych. W 1936 wystąpił na Igrzyskach Olimpijskich w Berlinie zajmując 4. miejsce w szabli w składzie Władysław Segda, Marian Suski, Antoni Sobik, Teodor Zaczyk. Po igrzyskach w Berlinie zakończył czynne uprawianie szermierki. Ostatni raz wystąpił w 1946 w meczu szablowym Polska-Czechosłowacja.
Działacz.
Był jednym z pionierów szermierki sportowej w Polsce, nie tylko jako zawodnik, ale także działacz. W grudniu 1921 był jedną z osób przywracających sekcję szermierki w AZS Kraków. Był gospodarzem na następnie sekretarzem pierwszego zarządu sekcji. 28 maja 1922 we Lwowie reprezentował AZS Kraków na zebraniu założycielskim Polskiego Związku Szermierczego. Od 28 listopada 1926 do 2 marca 1930 pełnił funkcję prezesa tej organizacji. Do 1933 był kapitanem sportowym związku. W 1930 wraz z Kazimierzem Laskowskim i Leszkiem Lubicz Nyczem jako pierwszy w kraju otrzymał dyplom fechmistrza amatora. W latach 1923–1927 był sędzią szermierczym związkowym, a w latach 1930–1960 był sędzią międzynarodowym. Podczas igrzysk olimpijskich w Los Angeles podczas finału turnieju szabli pełnił funkcję sędziego przewodniczącego. Był także działaczem Związku Polskich Związków Sportowych – Polskiego Komitetu Olimpijskiego gdzie pełnił funkcję zastępcy skarbnika od 14 kwietnia 1929 do 30 marca 1930 a od 16 kwietnia 1939 był członkiem zarządu PKOL. W 1945 r. był w grupie osób reaktywujących Polski Związek Szermierczy. 20 października 1945 objął funkcję I wiceprezesa związku. Pracował w komisji sędziowskiej i dyscyplinarnej oraz kole seniorów związku szermierczego. Udzielał się w okręgowych związkach w Bydgoszczy Katowicach i Krakowie. W latach 1968–1980 był prezesem Pomorskiego Okręgowego Związku Szermierczego. Był trenerem w klubie AZS Kraków oraz Budowlani, a także w Gwieździe Bydgoszcz. Posiadał liczne nagrody sportowe m.in. i Kalos Kagathos (1985) i Nagrodę im. Janusza Kusocińskiego.
II wojna światowa.
We wrześniu 1939 ewakuował się z Warszawy do Kowla. Miesiąc później powrócił do stolicy. Pracował w Banku Gospodarstwa Krajowego oraz pod pseudonimem „Gil” był w konspiracji. Podczas powstania warszawskiego walczył na odcinku Polna-Politechnika. Następnie wraz z rodziną przeniósł się do Krakowa, gdzie podjął pracę w bankowości.
Po wojnie.
Od 1945 do 1949 był wicedyrektorem Banku Gospodarstwa Krajowego w Bielsku Białej. Do końca 1954 pracował w przedsiębiorstwach budowlanych na terenie Krakowa. Od stycznia 1955 zajął się wyłącznie sportem. Publikował wspomnienia, "Na planszach czterech olimpiad" (1957) "Na białą broń" (KAW, 1987). Zmarł 6 marca 1990 w Bydgoszczy, pierwotnie został pochowany na cmentarzu w osiedlu na Błoniach. Później Jego prochy zostały umieszczone w rodzinnym grobowcu na Cmentarzu Salwatorskim (sektor SC6-B-2).
Życie prywatne.
Był dwukrotnie żonaty: w latach 1920–1966 z Antoniną Marcinkowską (1898–1966), w latach 1968–1990 z Ireną Mathey. Jego bratem był polski dyplomata Kazimierz Papée (1889–1979).

</doc>
<doc id="1252301" url="https://pl.wikipedia.org/wiki?curid=1252301" title="Adam Papee">
Adam Papee



</doc>
<doc id="1252302" url="https://pl.wikipedia.org/wiki?curid=1252302" title="Warrap (stan)">
Warrap (stan)

Warrap (d. arab. واراب – "Warab") – jeden z 10 stanów Sudanu Południowego, istniejący do 2015 roku (wówczas to podzielony na stany Gogrial i Tonj) i ponownie od roku 2020; wchodzi w skład regionu Bahr el Ghazal. Obejmuje powierzchnię 45 567 km², w 2008 roku zamieszkiwało go 972 928 osób. Graniczy z obszarem administracyjnym Abyei na północy, ze stanami Bahr el Ghazal Północny i Bahr el Ghazal Zachodni na zachodzie, Ekwatorią Zachodnią i Lakes na południu, oraz ze stanem Unity na wschodzie. Stolicą stanu jest miejscowość Kuajok, wcześniej funkcję tę sprawowało miasto Warrap.
Do 2015 stan Warrap dzielił się na 6 hrabstw:

</doc>
<doc id="1252304" url="https://pl.wikipedia.org/wiki?curid=1252304" title="Solaris (film 1972)">
Solaris (film 1972)

Solaris (ros. "Солярис, Solaris") – radziecki film fantastycznonaukowy zrealizowany w 1972 roku przez Andrieja Tarkowskiego, na podstawie powieści Stanisława Lema pod tym samym tytułem. Film był nominowany do Złotej Palmy na Festiwalu Filmowym w Cannes w 1972 r., zdobywca nagrody FIPRESCI i Grand Prize of the Jury na tym samym festiwalu.
Fabuła.
Bohater, Kris Kelvin, wyrusza w kosmos, niosąc w sobie poczucie winy za samobójczą śmierć żony, Hari. Obcy byt – myślący ocean na planecie Solaris – materializuje najskrytsze myśli ludzi przebywających na stacji kosmicznej. Ożywia także Hari, która staje się żywym wyrzutem sumienia dla Krisa. Kontakt z fantomem żony staje się dla bohatera swoistą pokutą. W końcu następuje oczyszczenie i kosmonauta wraca na Ziemię.
Film jest luźną adaptacją jednej z najsłynniejszych powieści Stanisława Lema, skupiającą się na psychologii postaci, toteż w zasadzie trudno go zaliczyć do utworów fantastycznonaukowych sensu stricto. Autor porusza tu problemy moralne, które nadają mu raczej rangę traktatu filozoficznego o uniwersalnym przesłaniu. Inaczej niż w pierwowzorze Lema tematem filmu jest rodzaj ludzki stający w obliczu nieskończonego, niebezpiecznego i obcego Wszechświata, zaś ludzie są tu pokazani jako grzeszne istoty, którym obca planeta penetruje sumienia, czyniąc kontakt namiastką Sądu Ostatecznego.
Recepcja.
Stanisław Lem negatywnie ocenił tę ekranizację, mówiąc, że Tarkowski „nie nakręcił "Solaris" tylko "Zbrodnię i karę"”. Pisarz nigdy filmu nie obejrzał w całości.
Film niektórzy odczytywali jako rosyjską odpowiedź na "" Stanleya Kubricka, jednak z innym przesłaniem: ostrzeżeniem przed technologicznym, odhumanizowanym światem.
Nagrody.
Źródło:

</doc>
<doc id="1252307" url="https://pl.wikipedia.org/wiki?curid=1252307" title="Jonglei">
Jonglei

Jonglei (d. arab. جونقلي – "Dżunkali") – stan w Sudanie Południowym, istniejący do 2015 roku (wówczas to podzielony na stany: Boma, Eastern Bieh, Western Bieh i Jonglei) i ponownie od roku 2020. Według spisu z 2008 roku Populacja stanu wynosiła 1358602 osób. Stolicą jest miasto Bor na południu stanu. 
Do 2015 w skład stanu wchodziło 11 hrabstw.

</doc>
<doc id="1252311" url="https://pl.wikipedia.org/wiki?curid=1252311" title="Osmolin (Janów)">
Osmolin (Janów)

Osmolin – część wsi Janów w Polsce, położona w województwie łódzkim, w powiecie zgierskim, w gminie Zgierz.
W latach 1975–1998 Osmolin należał administracyjnie do ówczesnego województwa łódzkiego.

</doc>
<doc id="1252312" url="https://pl.wikipedia.org/wiki?curid=1252312" title="Vinny Appice">
Vinny Appice

Vinny Appice, właśc. Vincent Appice (ur. 13 września 1957 w Nowym Jorku) – amerykański perkusista. Appice znany jest z występów z takimi grupami muzycznymi jak Black Sabbath, Big Noize, Dio czy Heaven and Hell. Jego starszy brat, Carmine Appice, również jest perkusistą.

</doc>
<doc id="1252313" url="https://pl.wikipedia.org/wiki?curid=1252313" title="Święta Joanna">
Święta Joanna

Zobacz też: Błogosławiona Joanna

</doc>
<doc id="1252314" url="https://pl.wikipedia.org/wiki?curid=1252314" title="Lakes (Sudan Południowy)">
Lakes (Sudan Południowy)

Lakes (d. arab. البحيرات – "Al-Buhairat") – stan w centralnej części Sudanu Południowego istniejący do 2015 roku (wówczas podzielony na stany: Gok, Eastern Lakes i Western Lakes) i ponownie od 2020 roku.
Do 2015 jego skład wchodziło 8 hrabstw:

</doc>
<doc id="1252316" url="https://pl.wikipedia.org/wiki?curid=1252316" title="Stare Łagiewniki">
Stare Łagiewniki

Stare Łagiewniki – wieś w Polsce położona w województwie łódzkim, w powiecie zgierskim, w gminie Zgierz.
Historia.
Łagiewniki Stare to dawna wieś, od 1867 w gminie Łagiewniki w powiecie łódzkim. Pod koniec XIX wieku liczyły 232 mieszkańców, a cały zespół osadniczy Łagiewniki (obejmujący wsie Łagiewniki Małe, Łagiewniki Nowe, Łagiewniki Stare i Łagiewniki Poklasztorne oraz osadę folwarczną Łagiewniki) – 877 mieszkańców. W okresie międzywojennym należała do powiatu łódzkiego w woj. łódzkim. W 1921 roku liczba mieszkańców wynosiła 38. 1 września 1933 weszła w skład nowo utworzonej gromady (sołectwa) "Łagiewniki Stare" w granicach gminy Łagiewniki, składającej się z wsi Łagiewniki Stare oraz wsi i osady młynarskiej Skotniki (gmina Zgierz). Podczas II wojny światowej włączona do III Rzeszy.
Po wojnie Łagiewniki Stare powróciły na krótko do powiatu łódzkiego woj. łódzkim, lecz już 13 lutego 1946 gminę Łagiewniki podzielono i zniesiono, włączając jej południową część do Łodzi. Łagiewniki Stare weszły w skład gminy Lućmierz, jako jedna z jej 19 gromad. W związku z reorganizacją administracji wiejskiej jesienią 1954, Proboszczewice weszły w skład nowej gromady Smardzew w powiecie brzezińskim. 1 lipca 1956 Łagiewniki Stare wraz z całą gromadą Smardzew włączono powiatu łódzkiego. W 1971 roku (wraz z osadą młynarską Skotniki) liczyły 220 mieszkańców.
Od 1 stycznia 1973 w gminie Zgierz jako część sołectwa "Łagiewniki". W latach 1975–1987 miejscowość należała administracyjnie do województwa łódzkiego.

</doc>
<doc id="1252318" url="https://pl.wikipedia.org/wiki?curid=1252318" title="Kombryg">
Kombryg



</doc>
<doc id="1252321" url="https://pl.wikipedia.org/wiki?curid=1252321" title="Św. Joanna">
Św. Joanna



</doc>
<doc id="1252322" url="https://pl.wikipedia.org/wiki?curid=1252322" title="Ekwatoria Zachodnia">
Ekwatoria Zachodnia

Ekwatoria Zachodnia (ang. "Western Equatoria"; d. arab. غرب الاستوائي – "Gharb al-Istiwa’ijja") – jeden z 10 stanów Sudanu Południowego, istniejący do 2015 roku (wówczas to podzielony został na stany: Amadi, Gbudwe i Maridi) i ponownie od 2020 roku; wchodzi w skład regionu Ekwatoria. Obejmuje powierzchnię 79 343 km², zamieszkaną przez 619 029 osób . Graniczył ze stanami Lakes, Warrap i Bahr el Ghazal Zachodni na północy, Republiką Środkowoafrykańską na zachodzie, z Demokratyczną Republiką Konga na południu, oraz ze stanem Ekwatoria Środkowa na wschodzie. Stolicą stanu jest Yambio.
Do 2015 Ekwatoria Zachodnia dzieliła się na 10 hrabstw:

</doc>
<doc id="1252323" url="https://pl.wikipedia.org/wiki?curid=1252323" title="Stefanów (Leonów)">
Stefanów (Leonów)

Stefanów – część wsi Leonów w Polsce położona w województwie łódzkim, w powiecie zgierskim, w gminie Zgierz.
W latach 1975–1998 Stefanów należał administracyjnie do ówczesnego województwa łódzkiego.

</doc>
<doc id="1252325" url="https://pl.wikipedia.org/wiki?curid=1252325" title="Wola Branicka-Kolonia">
Wola Branicka-Kolonia

Wola Branicka-Kolonia – wieś w Polsce położona w województwie łódzkim, w powiecie zgierskim, w gminie Zgierz.
W latach 1975–1998 miejscowość należała administracyjnie do ówczesnego województwa łódzkiego.

</doc>
<doc id="1252328" url="https://pl.wikipedia.org/wiki?curid=1252328" title="Kapturnicowate">
Kapturnicowate

Kapturnicowate ("Sarraceniaceae" Dumort.) – rodzina roślin z rzędu wrzosowców. Do rodziny należą trzy rodzaje z 34 gatunkami. Osiem gatunków z rodzaju kapturnica "Sarracenia" występuje we wschodniej części Ameryki Północnej. Darlingtonia kalifornijska (jedyny przedstawiciel rodzaju "Darlingtonia") rośnie w części wschodniej tego kontynentu. 25 gatunków z rodzaju heliamfora "Heliamphora" występuje na Wyżynie Gujańskiej w północnej części Ameryki Południowej. Wszystkie należące tu rośliny są mięsożerne. Mechanizm pułapkowy u wszystkich roślin z rodziny ma ten sam schemat budowy – owady wabione są do zmodyfikowanego liścia mającego postać rurki, wabiącej u swego szczytu owady za pomocą gruczołków wydzielających nektar, barwy i kształtu, wewnątrz zbudowanej tak by uniemożliwić wydostanie się ofiarom. W niższej części pułapek komórki wydzielają enzymy trawiące (w trawieniu ofiar współuczestniczą także bakterie) i znajdujące się na samym dole komórki wchłaniają związki pochodzące z rozkładu zwierząt. "Sarracenia purpurea" jako gatunek introdukowany spotykany jest także w Europie (Szwecja, Szwajcaria, Holandia, Wyspy Brytyjskie) oraz w Japonii. Niektóre gatunki z tej rodziny bywają uprawiane jako ciekawostki botaniczne, także jako rośliny doniczkowe. 
Systematyka.
Kapturnicowate stanowią jedną z wielu rodzin zaliczanych do rzędu wrzosowców wchodzącego w skład grupy astrowych (asterids) w obrębie dwuliściennych właściwych (eudicots).

</doc>
<doc id="1252329" url="https://pl.wikipedia.org/wiki?curid=1252329" title="Ekwatoria Środkowa">
Ekwatoria Środkowa

Ekwatoria Środkowa (ang. "Central Equatoria"; arab. الاستوائية الوسطي – "Al-Istiwa’ijja al-Wusta") – stan w Sudanie Południowym, istniejący do 2015 roku (wówczas to został podzielony na stany: Jubek, Terekeka i Yei River) i ponownie od 2020 roku; wchodzi w skład regionu Ekwatoria. Obejmuje powierzchnię 43 033 km², zamieszkana przez 1 103 592 osoby . Graniczył ze stanami Jonglei i Lakes na północy, stanem Ekwatoria Zachodnia oraz Demokratyczną Republiką Konga na zachodzie, z Ugandą na południu oraz ze stanem Ekwatoria Wschodnia na wschodzie. Stolicą stanu jest miasto Dżuba.
Do 2015 w skład Ekwatorii Środkowej wchodziło 6 hrabstw:

</doc>
<doc id="1252330" url="https://pl.wikipedia.org/wiki?curid=1252330" title="Sarraceniaceae">
Sarraceniaceae



</doc>
<doc id="1252335" url="https://pl.wikipedia.org/wiki?curid=1252335" title="Ekwatoria Wschodnia">
Ekwatoria Wschodnia

Ekwatoria Wschodnia (ang. "Eastern Equatoria"; d. arab. شرق الاستوائيي – "Szark al-Istiwa’ijja") – jeden z 10 stanów Sudanu Południowego, istniejący do 2015 roku (wówczas to został podzielony na stany Imatong i Namorunyang) i ponownie od 2020 roku; wchodzi w skład regionu Ekwatoria. Obejmuje powierzchnię 82 542 km², w 2008 roku zamieszkiwało go 906 126 osób. Graniczy ze stanem Jonglei, a od 2020 także z obszarem administracyjnym Pibor na północy, stanem Ekwatoria Środkowa na zachodzie, z Ugandą i Kenią na południu oraz z Etiopią na wschodzie. Stolicą stanu jest miasto Torit.
Do 2015 roku Ekwatoria Wschodnia dzieliła się administracyjnie na 8 hrabstw:

</doc>
<doc id="1252339" url="https://pl.wikipedia.org/wiki?curid=1252339" title="Jake E. Lee">
Jake E. Lee

Jake E. Lee, właściwie Jake Lou Williams (ur. 15 lutego 1957 w Norfolk w stanie Wirginia) – amerykański muzyk, kompozytor i instrumentalista, gitarzysta klasyczny oraz heavymetalowy. Lee współpracował z takimi wykonawcami jak Badlands, Ozzy Osbourne, Dio, Rough Cutt oraz Ratt.
W 2004 roku muzyk został sklasyfikowany na 49. miejscu listy 100 najlepszych gitarzystów heavymetalowych wszech czasów według magazynu Guitar World.
Wybrana dyskografia.
Ozzy Osbourne
Badlands
Solo

</doc>
<doc id="1252341" url="https://pl.wikipedia.org/wiki?curid=1252341" title="Bogumił Antczak">
Bogumił Antczak

Bogumił Antczak (ur. 7 maja 1938 w Łodzi) – polski aktor teatralny, filmowy i telewizyjny; także lektor.
Życiorys.
W 1961 został absolwentem Wydziału Aktorskiego Państwowej Wyższej Szkoły Filmowej, Telewizyjnej i Teatralnej im. Leona Schillera w Łodzi. 10 czerwca tego roku zadebiutował w teatrze. Również w 1961 nastąpił jego debiut filmowy w "Samsonie" oraz w "Dwóch panach N".
Prawie cała jego działalność teatralna związana jest z łódzkim Teatrem im. Stefana Jaracza. Występował w nim w latach 1961–1995. Następnie przeniósł się do Teatru Powszechnego w Łodzi, gdzie pracował przez rok. Od 1996 na emeryturze.
Życie prywatne.
Ma syna Piotra, który również jest aktorem.

</doc>
<doc id="1252344" url="https://pl.wikipedia.org/wiki?curid=1252344" title="Wziernikowanie">
Wziernikowanie



</doc>
<doc id="1252350" url="https://pl.wikipedia.org/wiki?curid=1252350" title="Tommy Aldridge">
Tommy Aldridge

Tommy Aldridge (ur. 15 sierpnia 1950 w Pearl) – amerykański perkusista. Jest muzycznym samoukiem, inspirowany dokonaniami takich zespołów jak Cream, czy The Beatles podjął działalność artystyczną w 1970 roku. Aldridge znany jest ze współpracy z takimi wykonawcami jak Ozzy Osbourne, Gary Moore, Black Oak Arkansas, Pat Travers, Motörhead, House of Lords, Whitesnake oraz Thin Lizzy.

</doc>
<doc id="1252358" url="https://pl.wikipedia.org/wiki?curid=1252358" title="1984 (reklama telewizyjna)">
1984 (reklama telewizyjna)

1984 – komercyjna reklama telewizyjna stworzona przez Apple Computer w 1984 do promocji komputera Macintosh w Stanach Zjednoczonych. Reżyserem reklamy jest Ridley Scott. Reklama ta została wyemitowana 22 stycznia 1984 w CBS podczas przerwy reklamowej w Super Bowl XVIII.
Dialog.
Wielki Brat: "„Today, we celebrate the first glorious anniversary of the Information Purification Directives. We have created, for the first time in all history, a garden of pure ideology, where each worker may bloom, secure from the pests purveying contradictory thoughts. Our Unification of Thought is more powerful a weapon than any fleet or army on earth. We are one people, with one will, one resolve, one cause. Our enemies shall talk themselves to death and we will bury them with their own confusion. We shall prevail!”"
Narrator: "„On January 24th, Apple Computer will introduce Macintosh. And you’ll see why 1984 won’t be like 1984”"

</doc>
<doc id="1252360" url="https://pl.wikipedia.org/wiki?curid=1252360" title="Patrick Jenkin">
Patrick Jenkin

Charles Patrick Fleeming Jenkin, baron Jenkin of Roding (ur. 7 września 1926, zm. 20 grudnia 2016) – brytyjski polityk, członek Partii Konserwatywnej, minister w rządach Edwarda Heatha i Margaret Thatcher. Potomek naukowca Fleeminga Jenkina.
Wykształcenie odebrał w Dragon School w Oksfordzie, Clifton College w Bristolu oraz w Jesus College na Uniwersytecie Cambridge, gdzie ukończył studia prawnicze. W 1952 r. został powołany do korporacji Middle Temple. W latach 1960–1963 zasiadał w radzie okręgu Hornsey.
W 1964 r. został wybrany do Izby Gmin jako reprezentant okręgu Wanstead and Woodford. W 1965 r. został mówcą Opozycji ds. handlu. Był członkiem Bow Group. W 1970 r. został finansowym sekretarzem skarbu, a w 1972 r. naczelnym sekretarzem skarbu. W 1974 r. został ministrem ds. energii. Piastował wiele stanowisk ministerialnych w rządzie Margaret Thatcher. W latach 1979–1981 był ministrem służby socjalnej, w latach 1981–1983 ministrem przemysłu, a w latach 1983–1985 ministrem środowiska.
Ze stanowisk rządowych zrezygnował w 1985 r. W 1987 r. zrezygnował ze startu w wyborach do Izby Gmin. W tym samym roku został parem dożywotnim jako baron Jenkin of Roding, zrezygnował z zasiadania w Izbie Lordów w 2015. Był też przewodniczącym Fundacji dla Nauki i Technologii i wiceprzewodniczącym Stowarzyszenia Samorządu Lokalnego.
Jego syn, Bernard Jenkin, jest deputowanym z ramienia Partii Konserwatywnej i byłym ministrem obrony w gabinecie cieni.

</doc>
<doc id="1252363" url="https://pl.wikipedia.org/wiki?curid=1252363" title="Ulisses 31">
Ulisses 31

 – japońsko-francuski serial animowany na podst. "Odysei" Homera i mitologii greckiej.
Opis fabuły.
XXXI wiek. Pochodzący z Ziemi Ulisses, komandor statku kosmicznego "Odyseja", zamierza wraz ze swoim synem Telemachem i towarzyszami wrócić z kosmicznej bazy planety Troi na rodzinną planetę. Na "Odysei" świętując dwunaste urodziny Telemacha, ten zostaje porwany przez mnichów z wędrującej planety. Wraz z dwoma innymi więźniami – Yumi i Numajosem z planety Zatra ma zostać złożony w ofierze ich bóstwu – cyklopowi Polifemowi. Ulisses ratuje trójkę i zabija Polifema, jednak tym samym ściąga na siebie gniew bogów Olimpu. Za karę pozbawiają załogę "Odysei" i Numajosa oznak życia oraz kasują wszystkie dane kursu na Ziemię. Jedynie Ulisses, Telemach, Yumi i robot Nono zostali przy życiu i teraz muszą błąkać się po nieznanej przestrzeni kosmicznej poszukując królestwa Hadesa, gdyż tylko wtedy dotrą na Ziemię, a pozostali bywalcy "Odysei" wrócą do życia. 
Wersja polska.
Pierwsza wersja dubbingu z 1991 roku.
Wersja polska: Telewizyjne Studia Dźwięku – WarszawaReżyseria: Andrzej KowalAsystent reżysera: Dorota KawęckaDialogi:
Dźwięk: Andrzej KowalOpracowanie muzyczne: Barbara KolagoAranżacja: Jacek BąkTekst piosenki: Dorota GellnerKierownictwo produkcji: Ewa BorekWystąpili:
i inni
Piosenkę śpiewał: Mieczysław SzcześniakLektor:
Druga wersja dubbingu z 2000 roku.
Wersja polska: Studio EurocomDialogi: Dariusz PaprockiDźwięk i montaż: Jacek KacperekKierownictwo produkcji: Jerzy WiśniewskiWystąpili:
Piosenkę śpiewał: Mieczysław Szcześniak
Kasety VHS.
Dystrybutor kaset VHS w Polsce – Europol Communications EUROCOM sp. z o.o. 
Kasety bez licencji do wypożyczania - na każdej kasecie znalazły się 2 odcinki serialu:
Kasety VHS z licencją do wypożyczania. Na kasetach znalazły się po 4 odcinki serialu:

</doc>
<doc id="1252368" url="https://pl.wikipedia.org/wiki?curid=1252368" title="Okręg wyborczy Wanstead and Woodford">
Okręg wyborczy Wanstead and Woodford

Okręg wyborczy Wanstead and Woodford powstał w 1964 r. i wysyłał do brytyjskiej Izby Gmin jednego deputowanego. Okręg obejmował Municipal Borough of Wanstead and Woodford w południowo-zachodniej części hrabstwa Essex. Okręg został zniesiony w 1997 r.

</doc>
<doc id="1252369" url="https://pl.wikipedia.org/wiki?curid=1252369" title="Franciszek Merik">
Franciszek Merik

Franciszek Merik (ur. ? w Opolu?, zm.?) – dowódca frontowy podczas III powstania, zwolennik niepodległości Górnego Śląska, założyciel i przywódca Związku Dawniejszych Powstańców na rzecz Górnośląskiej Niepodległości.
Działalność.
Franciszek Merik był jednym z powstańczych dowódców frontowych, którzy bezskutecznie podczas III powstania śląskiego domagali się od dyktatora powstania Wojciecha Korfantego proklamacji „suwerennego państwa śląskiego”.
5 sierpnia 1921 roku Franciszek Merik stworzył Związek Dawniejszych Powstańców na rzecz Górnośląskiej Niepodległości (Bund der ehemäligen Insurgenten für oberschlesische Selbständigkeit), który wykorzystał fakt, że Wojsko Polskie i Reichswehra nie zajęły jeszcze podzielonego terytorium plebiscytowego. Kolportował ulotki nawołujące do przewrotu i ustanowienia niepodległości Górnego Śląska. Inicjatywę tę storpedowali stronnicy Korfantego. Franciszek Merik poszedł tym samym śladami innego byłego powstańczego dowódcy Alojzego Pronobisa.
17 marca 1922 roku Jan Kustos utworzył Śląskie Stronnictwo Demokratyczno-Postępowe, za którego pomocą chciał się dostać w szeregi Naczelnej Rady Ludowej Górnego Śląska. Zgodnie z relacją „Rzeczpospolitej” zatytułowanej Przygotowania do zamachu na Górnym Śląsku, opartej na relacji Wyglendy, gdy Kustosowi nie udało się legalnie dostać do NRL, postanowił opanować ją siłą. Stanowisko Józefa Rymera miało być przeznaczone mjr Ludwikowi Hupce, jako śląskiemu dyktatorowi wojskowemu. Lider Związku Dawniejszych Powstańców na rzecz Górnośląskiej Niepodległości (Bund der ehemäligen Insurgenten für oberschlesische Selbständigkeit) – Franciszek Merik miał zapewnić potrzebne oddziały zbrojne. Po opanowaniu gmachu Naczelnej Rady Ludowej Górnego Śląska, zamachowcy mieli wszystkich nie-Górnoślązaków odstawić do granicy i postawić władze Rzeczypospolitej Polskiej przed faktem dokonanym. Idea ta zyskała sporą popularność wśród powstańców, niezadowolonych z coraz większych wpływów na Górnym Śląsku, osiąganych przez przedsiębiorców, urzędników i wojskowych, pochodzących z Polski. Inicjatywa Merika została jednak skutecznie storpedowana przez obóz Korfantego, z którego polecenia zebranie Związku Dawniejszych Powstańców na rzecz Niepodległości Górnego Śląska (Bund der ehemäligen Insurgenten für oberschlesische Selbständigkeit) zostało rozbite przez wierny Polsce oddział powstańców z Pszczyny pod dowództwem Stanisława Krzyżowskiego.
Działania Jan Kustosa i Franciszka Merika miała koordynować, stworzona przez szeroką rzeszę byłych powstańców (m.in. Polski Związek Górnośląskich Autonomistów – Alojzego Pronobisa i katowicki oddział Związku Byłych Powstańców – Walentego Fojkisa) i działaczy obozu polskiego, Liga Obrony Górnego Śląska (Liga zum Schutz Oberschlesiens). Jej liderzy powołali do życia własną 40-osobową Radę Ludową, która usiłowała przeforsować nadanie całemu terytorium plebiscytowemu na Górnym Śląsku bardzo szerokiej autonomii politycznej, gospodarczej i kulturowej. Nie determinowała ona przy tym, czy ma się tu urzeczywistnić w ramach związku, z którymś z dwu rywalizujących państw, czy też w formie „autonomii zupełnej” (niepodległość) pod protektoratem aliantów. Wojciech Korfanty natychmiast zlikwidował rozłam w polskim obozie, odcinając Radę Ludową od funduszy. Dążenia Merika do przewrotu są niewątpliwym faktem, natomiast Jan Kustos i mjr Ludwik Hupka protestowali przeciwko relacjom Wyglendy. Józef Rymer chwalił Wyglendę za udaremnienie przewrotu, jednak nie wiadomo ile prawdy było w jego doniesieniach.
Związek Dawniejszych Powstańców na rzecz Górnośląskiej Niepodległości (Bund der ehemäligen Insurgenten für oberschlesische Selbständigkeit) skierował do przewodniczącego konferencji pokojowej de Facty pismo protestacyjne przeciwko "polskiej działalności terrorystycznej na Górnym Śląsku". Natomiast jego lider Franciszek Merik nie dał za wygraną, zmieniając opcję z niepodległościowej na autonomistyczną, opowiedział się za zmianą orzeczenia z Genewy, publicznie oświadczając, "że całe byłe terytorium plebiscytowe musi otrzymać pełną autonomię w federacyjnym związku państwowym z Niemcami". 22 czerwca 1922 roku Wojsko Polskie i Reichswehra objęły podzielone terytorium plebiscytowe. Województwo Śląskie w ramach Rzeczypospolitej Polskiej, zgodnie z zapisami Statutu Organicznego, uchwalonego podczas kampanii plebiscytowej 20 lipca 1920 roku otrzymało szeroką autonomię gospodarczą i fiskalną (Skarb Śląski) oraz ograniczoną (wojewoda z nominacji prezydenta RP) autonomię polityczną z własnym parlamentem (Sejmem Śląskim. Kwestię autonomii Prowincji Górnośląskiej w ramach Rzeszy Niemieckiej (republiki weimarskiej) miało rozstrzygnąć referendum zorganizowane w dniu 22 września 1922 roku.
18 września na zjeździe w Prudniku liderzy Katholische Volkspartei pod przewodnictwem Carla Ulitzki, opowiadający się dotychczas za przekształceniem Prowincji Górnośląskiej w autonomiczne państwo związkowe Rzeszy Niemieckiej, stwierdzili iż wskutek podziału terytorium plebiscytowego oraz ugody z władzami Prus, okrojona „Prowincja Górnośląska powinna pozostać w pruskim związku państwowym”. 6 września 1922 roku poglądy Carla Ulitzki podzielił również przewodniczący Związku Byłych Powstańców na rzecz Górnośląskiej Niepodległości (Bund der ehemäligen Insurgenten für oberschlesische Sebständigkeit) – Franciszek Merik, który w liście do pruskiego ministra spraw wewnętrznych Carla Severinga napisał: „Jak jeszcze na naszej pieczątce widać, związek składa się wyłącznie z członków niegdyś polskiego usposobienia. Podstawowym celem związku jest osiągnięcie federacyjno-państwowej autonomii Górnego Śląska […] Skoro jednak rząd pruski sam błąd zauważył i nas Górnoślązaków ma bronić ustawą administracyjną, odstępujemy od naszych federacyjno-państwowych dążeń i przyłączamy się do deklaracji posła Rzeszy – pana proboszcza Ulitzki na rzecz pozostania Górnego Śląska przy Prusach. Będziemy stać na straży pruskich interesów i zwalczać polską propagandę z Kongresówki”. Wkrótce Franciszek Merik wydał odezwę do swych rodaków: "My byli powstańcy z ofiarą naszego życia, walczyliśmy za wasze dążenia i będziemy to czynić nadal. Dlatego obdarzcie nas zaufaniem i bez wyjątku odrzućcie karty do głosowania zgodnie z hasłem: Górny Śląsk musi pozostać pruską prowincją." Taki jednolity front spowodował, że podczas referendum 91% Górnoślązaków opowiedziało się przeciwko wyłączeniu Prowincji Górnośląskiej z Prus i przekształceniu jej w odrębny kraj związkowy Rzeszy.

</doc>
<doc id="1252371" url="https://pl.wikipedia.org/wiki?curid=1252371" title="Gary Brooker">
Gary Brooker

Gary Brooker (ur. 29 maja 1945 w Londynie, zm. 19 lutego 2022 tamże) – brytyjski wokalista, kompozytor i klawiszowiec. Brooker znany jest z występów głównie w grupie Procol Harum, ale także The Paramounts i Willie and the Poor Boys. Odznaczony Orderem Imperium Brytyjskiego (2003).

</doc>
<doc id="1252372" url="https://pl.wikipedia.org/wiki?curid=1252372" title="Psophiidae">
Psophiidae



</doc>
<doc id="1252373" url="https://pl.wikipedia.org/wiki?curid=1252373" title="ISO 639-3">
ISO 639-3

ISO 639-3 – standard trzyliterowych kodów językowych, część serii standardów ISO 639. Jest rozszerzeniem standardu ISO 639-2. Ma na celu zebranie wszystkich istniejących języków naturalnych. Obowiązująca wersja standardu weszła w życie w lutym 2007 roku; posiada ona oznaczenie ISO 639-3:2007. Poza samymi zmianami standardu, zmiany w tabeli kodów są dokonywane co roku, a wraz z publikacją zmian dostarczane są bazy pozwalające na mapowanie dowolnych wersji między sobą. Standard podlega procesowi ogólnego przeglądu co pięć lat. Organem rejestrującym stała się organizacja SIL International – wydawca katalogu języków Ethnologue, który posłużył jako główne źródło standardu. Obecnie (marzec 2017) w standardzie znajduje się 7849 języków wraz z odpowiadającymi im kodami.
Porównanie z ISO 639-2.
W odróżnieniu od drugiej wersji standardu, ISO 639-3 zawiera zarówno grupy podobnych języków (zwane tamże makrojęzykami; ang. "macrolanguages"); jak i poszczególne elementy grup. Przykładowo ISO 639-2 posiada tylko jeden kod dla grupy języków arabskich, natomiast w trzeciej części języki arabskie są oznaczone jako makrojęzyk codice_1, który posiada 30 kodów dla wariantów językowych, np. codice_2 dla tunezyjskiej odmiany. Możliwość mapowania kodów językowych między standardem w części trzeciej, a częściami pierwszą i drugą jest zapewniona poprzez oficjalne pliki CSV oraz deklaracje tabel bazodanowych w języku SQL udostępniane przez SIL.

</doc>
<doc id="1252378" url="https://pl.wikipedia.org/wiki?curid=1252378" title="Program federacyjny">
Program federacyjny



</doc>
<doc id="1252382" url="https://pl.wikipedia.org/wiki?curid=1252382" title="Program inkorporacyjny">
Program inkorporacyjny



</doc>
<doc id="1252391" url="https://pl.wikipedia.org/wiki?curid=1252391" title="Michael Jopling">
Michael Jopling

Thomas Michael Jopling, baron Jopling (ur. 10 grudnia 1930), brytyjski polityk, członek Partii Konserwatywnej, minister w drugim rządzie Margaret Thatcher.
Wykształcenie odebrał w Cheltenham College oraz w King's College w Durham. Zajmował się rolnictwem i był członkiem rady Narodowego Związku Rolników. Zasiadał również w radzie dystryktu wiejskiego Thirsk. W Izbie Gmin zasiadał od 1964 r. jako reprezentant okręgu Westmorland (od 1983 r. reprezentował Westmorland and Lonsdale).
W latach 1979–1983 był parlamentarnym sekretarzem skarbu. Po wyborach 1983 r. został członkiem gabinetu jako minister rolnictwa, rybołówstwa i żywności. Był nim do 1987 r. W Izbie Gmin zasiadał do 1997 r. Następnie został kreowany parem dożywotnim jako baron Jopling i zasiadł w Izbie Lordów. Jest członkiem międzypartyjnej amerykańskiej grupy parlamentarnej.
Od 1958 r. jest mężem Gail Dickson, córki Ernesta Dicksona. Ma z nią syna, Nicholasa (ur. 1961).

</doc>
<doc id="1252393" url="https://pl.wikipedia.org/wiki?curid=1252393" title="Wydawnictwo WAM">
Wydawnictwo WAM

Wydawnictwo Apostolstwa Modlitwy (1872–1918, 1935–1993), Wydawnictwo Księży Jezuitów (1918–1935), Wydawnictwo WAM (od 1993) – najstarsze polskie wydawnictwo katolickie, założone w 1872 przez ks. Stanisława Stojałowskiego SJ w Krakowie. Od 1 stycznia 2021 dyrektorem naczelnym Wydawnictwa jest Jakub Kołacz SJ.
Historia.
Stanisław Stojałowski wydawał początkowo Intencje Apostolstwa Serca Jezusowego (od 1911 Posłaniec Serca Jezusowego). W latach 1873–1895, do czego głównie przyczynił się redaktor Michał Mycielski, Wydawnictwo rozwinęło literaturę religijną. Od roku 1880 wydawano serię Pobożne Książki dla Wiernych Każdego Stanu; seria ta uległa przekształceniu w miesięcznik Głosy Katolickie (1900). W 1922 Józef Andrasz zapoczątkował serię Biblioteka Życia Wewnętrznego. W latach 1907–1940, 1946–1949, 1984–1991 Wydawnictwo wydawało Kalendarz Serca Jezusowego.
Od 1882 misjolodzy (Józef Wiktor Hołubowicz, Marcin Czermiński, Józef Krzyszkowski) wydawali Misje Katolickie. W latach 1883–1921 ukazywały się też Roczniki Rozkrzewiania Wiary. Pismom tym towarzyszyły monografie i inne materiały dotyczące misji; niektóre weszły do serii "Sprawy Misyjne", która była kontynuowana w latach 1925–1935.
Od 1884 ukazywał się Przegląd Powszechny – popularno-naukowy miesięcznik. Jego redaktorami byli: Marian Morawski, Jan Pawelski, Jan Urban, Jan Rostworowski. Przegląd miał odrębną wersję przeznaczoną dla Królestwa Polskiego: Przegląd Uniwersalny, wychodzący w latach 1904–1905. W Przeglądzie publikowało wielu publicystów i uczonych tak jezuickich, jak i świeckich. Można w nim znaleźć obszerne prace filozoficzne, teologiczne i historyczne. Ważniejsze z nich wydawano osobno w latach 1905–1918 w serii Broszury o Chwili Obecnej. Bardziej specjalistycznym pismem było Oriens, wychodzące od 1933 pod red. Jana Urbana.
Inne pisma Wydawnictwa:
W 1935 przeniesiono większość czasopism do stworzonego w Warszawie Wydawnictwa Księży Jezuitów, pozostawiając w Krakowie pisma związane z Apostolstwem Modlitwy i Krucjatą Eucharystyczną.
Działalność wydawnictwa po II wojnie światowej była ograniczona przez cenzurę.
Współczesność.
Obecnie WAM wydaje ponad sto nowych tytułów rocznie, wznawiając kilkadziesiąt. Należą do nich:
Wśród autorów Wydawnictwa można wymienić następujące osoby: abp Grzegorz Ryś, ks. Jan Adam Kaczkowski, s. Małgorzata Chmielewska, ks. Wacław Hryniewicz, ks. Adam Boniecki, ks. Tomáš Halík, Dariusz Piórkowski SJ, John Main OSB.
WAM jest także wydawcą portalu społecznościowo-informacyjnego Deon.pl oraz stron:
W ramach struktury WAM działa również Studio INIGO, które oferuje dwa równolegle funkcjonujące kompleksy studyjne, dostosowane do realizacji filmowo-telewizyjnej i nagrań audio.
Nakładem wydawnictwa ukazują się dwa czasopisma: "Posłaniec Serca Jezusowego" i kwartalnik "Życie Duchowe".
Serie wydawnicze.
Wydawnictwo WAM dysponuje własnymi środkami dystrybucji:
Do 2015 roku Wydawnictwo WAM dysponowało również innymi środkami produkcji i dystrybucji:

</doc>
<doc id="1252395" url="https://pl.wikipedia.org/wiki?curid=1252395" title="Diego Gavilán">
Diego Gavilán

Diego Antonio Gavilán Zarate (ur. 1 marca 1980 w Asunción) – paragwajski piłkarz grający na pozycji defensywnego pomocnika. Obdarzony przydomkiem „Pampero”. Posiada również obywatelstwo hiszpańskie.
Kariera klubowa.
Gavilán pochodzi z Asunción. Piłkarską karierę rozpoczął w tamtejszym klubie Cerro Porteño. Do 1997 roku występował w drużynach młodzieżowych, a w 1998 roku zadebiutował w paragwajskiej Primera División. W Cerro Porteño występował do lata 1999 i wtedy wyjechał do angielskiego Newcastle United. Kosztował 2 miliony funtów, a w Premiership zadebiutował 5 lutego w zremisowanym 2:2 wyjazdowym meczu z Sunderlandem. W Newcastle nie zdołał wywalczyć miejsca w składzie i przez 3 lata tylko 7 razy wystąpił na boiskach Premiership.
Latem 2002 Paragwajczyk wyjechał do Meksyku i został wypożyczony do UAG Tecos z Guadalajary. Tam był podstawowym zawodnikiem i spędził pół sezonu. W 2003 roku trafił do brazylijskiego SC Internacional, dla którego zdobył 5 goli w lidze poprawiając tym samym swój najlepszy dorobek bramkowy w karierze. Następnie Diego wypożyczono do Udinese Calcio, jednak w Serie A nie zadebiutował i szybko wrócił do Brazylii. Podobnie jak w 2003, tak i w latach 2004 i 2005 zdobywał z nim stanu Rio Grande do Sul.
Na początku 2006 roku Gavilán został zawodnikiem argentyńskiego Newell’s Old Boys z Rosario. Występował w nim zarówno w fazie Clausura 2006, jak i Apertura 2006. W 2007 roku wrócił do Brazylii i przez rok był piłkarzem Grêmio Foot-Ball Porto Alegrense, a w 2008 przeszedł do pochodząc z Rio de Janeiro CR Flamengo.
Kariera reprezentacyjna.
W reprezentacji Paragwaju Gavilán zadebiutował 28 kwietnia 1999 roku wygranym 2:1 towarzyskim spotkaniu z Meksykiem. W 2002 roku znalazł się w kadrze Paragwaju na Mistrzostwa Świata 2002. Tam zagrał w zremisowanym 2:2 spotkaniu z RPA, przegranym 1:3 z Hiszpanią i przegranym 0:1 w 1/8 finału z Niemcami. W 2006 roku został powołany przez Aníbala Ruiza do kadry na Mistrzostwa Świata w Niemczech, na których był rezerwowym i nie zagrał w żadnym spotkaniu.

</doc>
<doc id="1252396" url="https://pl.wikipedia.org/wiki?curid=1252396" title="Kasztanowcowate">
Kasztanowcowate

Kasztanowcowate ("Hippocastanaceae" Dumort.) – rodzina roślin wyróżniana w niektórych (zwłaszcza dawniejszych) systemach klasyfikacyjnych w obrębie rzędu mydleńcowców ("Sapindales"). Zgodnie ze współczesną wiedzą wyodrębnienie zaliczanych tu rodzajów w randze rodziny, zmienia mydleńcowate w takson parafiletyczny. Dlatego w nowszych systemach rodzina kasztanowcowatych nie jest wyróżniana. 
Systematyka.
Nowsze systemy klasyfikacyjne roślin okrytonasiennych nie wyróżniają tej rodziny (APG I, APG II, APweb, system Reveala z 2007). Wszystkie trzy rodzaje stanowią klad w obrębie podrodziny "Hippocastanoideae" Burnett (siostrzany dla rodzajów wyodrębnianych dawniej jako rodzina klonowatych "Aceraceae") wchodzącej w skład mydleńcowatych "Sapindaceae".
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa różowe ("Rosidae" Takht.), nadrząd "Rutanae" Takht., rząd mydleńcowce ("Sapindales" Dumort.), rodzina kasztanowcowate ("Hippocastanaceae" DC.).
Wymieniany niekiedy rodzaj "Pavia" Mill. uznawany jest za synonim rodzaju kasztanowiec "Aesculus".

</doc>
<doc id="1252397" url="https://pl.wikipedia.org/wiki?curid=1252397" title="Wielka Synagoga w Brukseli">
Wielka Synagoga w Brukseli

Wielka Synagoga w Brukseli (fr. "Grande synagogue de Bruxelles"; flam. "Grote synagoge van Brussel") – synagoga znajdująca się w Brukseli, stolicy Belgii, przy Rue de la Regence. Obecnie jest główną i największą synagogą brukselskiej gminy żydowskiej.
Synagoga została zbudowana w 1878 roku według chrześcijańskiego architekta Désiré De Keysera. Neoromańską fasadę z licznymi elementami neobizantyjskimi, flankują dwie kwadratowe wieże. Całość wieńczą wielkie tablice Dekalogu.
Wielka Synagoga Europy.
Od 4 czerwca 2008 roku na wniosek Konferencji Rabinów Europejskich synagoga została nazwana Wielką Synagogą Europy. W tym samym dniu podczas nabożeństwa odczytano napisaną specjalnie na tę okazję "Modlitwę za Europę". Tekst spisany w języku francuskim i niderlandzkim, w dwóch oficjalnych językach Belgii, stanowi prośbę do Boga o zapewnienie szczęścia mieszkańcom Europy i uczynienie jej wielką i silną w swojej jedności. Prosi go także o oświecenie unijnych polityków, aby w swoich decyzjach kierowali się zasadami równości i sprawiedliwości i uczynili Europę „wspólnotą duchową”.
Według Konferencji Rabinów Europejskich, synagoga ma się stać miejscem obchodzenia uroczystości o wymiarze europejskim. Na inaugurację europejskiej synagogi zjadą do Brukseli główni rabini państw europejskich, a akt założycielski podpisze José Barroso, przewodniczący Komisji Europejskiej.

</doc>
<doc id="1252398" url="https://pl.wikipedia.org/wiki?curid=1252398" title="Diego Gavilan">
Diego Gavilan



</doc>
<doc id="1252399" url="https://pl.wikipedia.org/wiki?curid=1252399" title="Hippocastanaceae">
Hippocastanaceae



</doc>
<doc id="1252401" url="https://pl.wikipedia.org/wiki?curid=1252401" title="Okręg wyborczy Westmorland and Lonsdale">
Okręg wyborczy Westmorland and Lonsdale

Okręg wyborczy Westmorland and Lonsdale powstał w 1983 r. i wysyła do brytyjskiej Izby Gmin jednego deputowanego. Okręg obejmuje miasta Kendal, Winderemere i Kirkby Lonsdale w południowej Kumbrii.

</doc>
<doc id="1252406" url="https://pl.wikipedia.org/wiki?curid=1252406" title="Open Global File System">
Open Global File System

Open Global File System (w skrócie "OpenGFS", "OGFS") – systemem plików z właściwościami dziennika (journaling), który umożliwia jednoczesny dostęp do wspólnej przestrzeni dyskowej przez wiele węzłów. 
OpenGFS koordynuje dostępem do urządzeń dyskowych tak, aby węzły nie mogły zapisywać jednocześnie w tych samych obszarach urządzenia, jednocześnie zapewniając możliwość równoczesnego odczytu. Węzły maja bezpośredni dostęp do dysków, co umożliwia zmniejszenie przeciążenia sieci. Memexp zastąpiono modułem OpenDLM (ang. "distributed lock manager"). Poprzednia wersja memexp wymagała sporych zasobów obliczeniowych. System OGFS umożliwia rozrastanie się systemów plików oraz dołączanie nowych dysków twardych (poprzez osobny LVM - "Logical Volume Manager"). Uszkodzenia węzłów obsługiwane są przy pomocy odzyskiwania rejestru i izolowania uszkodzonego węzła. 
OpenGFS jest lokalnym systemem plików, który można rozszerzyć na rozproszony system plików. Można tak powiedzieć, gdyż OpenGFS wymaga, aby wszystkie nośniki danych (dyski, macierze dyskowe), na których będzie operował OpenGFS, były widoczne jako jedno urządzenie, które można adresować w sposób ciągły (bez żadnych luk). 
Gdy OpenGFS działa jako lokalny system, niewiele różni się od systemu plików ext3:
Jednak istnieją pewne różnice w stosunku do ext3:
Zalety OpenGFS:
Wady OpenGFS: 

</doc>
<doc id="1252410" url="https://pl.wikipedia.org/wiki?curid=1252410" title="Miejski Dworzec Wąskotorowy we Wrocławiu">
Miejski Dworzec Wąskotorowy we Wrocławiu



</doc>
<doc id="1252413" url="https://pl.wikipedia.org/wiki?curid=1252413" title="Rabinat RP">
Rabinat RP



</doc>
<doc id="1252414" url="https://pl.wikipedia.org/wiki?curid=1252414" title="Estádio Municipal Farid J. Resegue">
Estádio Municipal Farid J. Resegue

Estádio Municipal Farid J. Resegue – stadion piłkarski w Bariri, São Paulo (stan), Brazylia.

</doc>
<doc id="1252415" url="https://pl.wikipedia.org/wiki?curid=1252415" title="Rada Polskich Rabinów">
Rada Polskich Rabinów



</doc>
<doc id="1252416" url="https://pl.wikipedia.org/wiki?curid=1252416" title="Sweat">
Sweat

Sweat – czwarty album nagrany przez rapera Nelly’ego, wydany 14 września 2004 razem z jego drugim albumem "Suit" wraz z udziałem takich artystów jak Jazze Pha, St. Lunatics, Murphy Lee, Stephen Marley, Christina Aguilera, Fat Joe, Mobb Deep oraz Missy Elliott.

</doc>
<doc id="1252417" url="https://pl.wikipedia.org/wiki?curid=1252417" title="Île d’Yeu">
Île d’Yeu

Île d'Yeu – wyspa u zachodniego wybrzeża Francji, na Zatoce Biskajskiej, pod względem administracyjnym – gmina departamentu Wandea. Jej powierzchnia wynosi 23 km², a populacja 4788 mieszkańców (1999).
Na wyspie znajdują się dwa porty: Port Joinville oraz La Meule, znane jako porty połowów tuńczyków oraz skorupiaków. Île d'Yeu przyciągało wielu malarzy, takich jak Jean Rigaud, który miał dom na wyspie, oraz jego przyjaciela Maurice Botiela. Badania nad wodorostami prowadził na wyspie francuski biolog François Arde.
Philippe Pétain, francuski marszałek i szef rządu Vichy, został skazany na dożywotnie uwięzienie na Île d'Yeu; zmarł na wyspie w 1951 roku. Został pogrzebany na niewielkim nadmorskim cmentarzu, niedaleko więzienia. Co jakiś czas pojawiają się głosy, żeby przenieść jego szczątki do przygotowanego zawczasu grobu pod Verdun.

</doc>
<doc id="1252418" url="https://pl.wikipedia.org/wiki?curid=1252418" title="Okręg wyborczy Westmorland">
Okręg wyborczy Westmorland

Okręg wyborczy Westmorland powstał w 1290 r. i wysyłał do angielskiej, a następnie brytyjskiej, Izby Gmin dwóch deputowanych. Okręg obejmował hrabstwo Westmorland w północnej Anglii. Został zlikwidowany w 1885 r., ale przywrócono go ponownie w 1918 r., tym razem jako okręg jednomandatowy. Zniesiono go w 1983 r.

</doc>
<doc id="1252419" url="https://pl.wikipedia.org/wiki?curid=1252419" title="Estádio Municipal Vicente Zenaro Manin">
Estádio Municipal Vicente Zenaro Manin

Estádio Municipal Vicente Zenaro Manin – stadion piłkarski w Barra Bonita, São Paulo (stan), Brazylia.

</doc>
<doc id="1252420" url="https://pl.wikipedia.org/wiki?curid=1252420" title="Prawo gospodarcze publiczne">
Prawo gospodarcze publiczne

Publiczne prawo gospodarcze – gałąź prawa, całokształt norm prawnych regulujących oddziaływanie państwa i organów Unii Europejskiej na gospodarkę z udziałem organów administracji publicznej oraz podmiotów prawa publicznego, a także prywatnego. Obejmuje ono sferę stosunków prawnych, która wypełnia przestrzeń między organami państwa a podmiotami gospodarczymi, oraz która jest regulowana w trybie administracyjnym. Dodatkowo prawo gospodarcze publiczne reguluje bezpośrednią lub pośrednią działalność gospodarczą prowadzoną przez państwo i jednostki samorządu terytorialnego.
Prawo gospodarcze publiczne określa:
Publiczne prawo gospodarcze obejmuje w szczególności prawa i obowiązki podmiotów gospodarczych, ich gwarancje, warunki realizacji oraz formy ich prawnej ochrony wobec działań organów państwa i innych podmiotów gospodarczych w zakresie podejmowania przez nie działalności gospodarczej. Publiczne prawo gospodarcze reguluje m.in. zasady podejmowania działalności gospodarczej, koncesjonowanie działalności gospodarczej, zasady podejmowania działalności gospodarczej przez przedsiębiorców zagranicznych, podejmowanie i prowadzenie działalności gospodarczej przez Skarb Państwa oraz jednostki samorządu terytorialnego, nadzór organów państwa nad przedsiębiorcami, komercjalizację i prywatyzację, a także tak wyspecjalizowane dziedziny jak prawo ochrony konkurencji, prawo pomocy publicznej, prawo energetyczne, prawo telekomunikacyjne, prawo obrotu instrumentami finansowymi, a nawet nadzór bankowy.

</doc>
<doc id="1252422" url="https://pl.wikipedia.org/wiki?curid=1252422" title="Shoji">
Shoji

Osoby o tym nazwisku:
Zobacz też:

</doc>
<doc id="1252425" url="https://pl.wikipedia.org/wiki?curid=1252425" title="Estádio Antonio Gomes Martins">
Estádio Antonio Gomes Martins

Estádio Antonio Gomes Martins – stadion piłkarski w Barretos, São Paulo (stan), Brazylia, na którym swoje mecze rozgrywa klub Barretos Esporte Clube.

</doc>
<doc id="1252432" url="https://pl.wikipedia.org/wiki?curid=1252432" title="Estádio Municipal Orlando Batista Noveli">
Estádio Municipal Orlando Batista Noveli

Estádio Municipal Orlando Batista Noveli – stadion piłkarski w Barueri, São Paulo (stan), Brazylia.
Stadion został zburzony w 2006 roku.

</doc>
<doc id="1252433" url="https://pl.wikipedia.org/wiki?curid=1252433" title="Efraim Meisles">
Efraim Meisles

Efraim Meisles – izraelski rabin, w latach 2007–2009 przewodniczący i nauczyciel kolelu Gminy Wyznaniowej Żydowskiej w Warszawie.
Urodził się w Hajfie. Jego ojciec pochodził z Polski i jako jedyny z licznego rodzeństwa przeżył Holocaust. Ukończył religijną szkołę średnią w Netanji. Następne siedem lat spędził w Jesziwat haKotel, z czego dwa służył w izraelskiej armii. Ma przygotowanie pedagogiczne do nauczania Tanachu i filozofii żydowskiej. Przez pewien czas uczył się w ultraortodoksyjnej jesziwie i u rabina SzaGaRa w Bejt Morasza. Przez kolejne siedem lat pracował w jesziwie w religijnym kibucu, ucząc Gemary i filozofii. Po ślubie, wraz z żoną zamieszkał w Jerozolimie i przez krótki okres uczył się w kolelu i amerykańskiej jesziwie. Od sierpnia 2007 do lipca 2009 w Gminie Wyznaniowej Żydowskiej w Warszawie prowadził kolel „Torah MiTzion” – stały program edukacyjny dla mężczyzn.
Jest żonaty, ma troje dzieci. Od 23 lutego 2008 był członkiem Rabinatu Rzeczypospolitej Polskiej.

</doc>
<doc id="1252436" url="https://pl.wikipedia.org/wiki?curid=1252436" title="Anna Warakomska">
Anna Warakomska

Anna Warakomska (ur. 3 września 1992 w Suwałkach) – polska szachistka, arcymistrzyni od 2020 roku.
Kariera szachowa.
Od najmłodszych lat osiągała sukcesy w turniejach z cyklu mistrzostw Polski juniorek. W 2002 r. zdobyła w Kołobrzegu tytuł wicemistrzyni kraju do lat 10. W 2004 r. otrzymała w Kołobrzegu srebrny medal w kategorii do lat 12, natomiast w 2006 w Bęsi – brązowy w grupie do lat 14. Trzykrotnie stawała na podium mistrzostw kraju w szachach szybkich: 2004 (do lat 12, II m.), 2005 (do lat 14, I m.) i 2006 (do lat 14, I m.). W 2006 r. zajęła w Hercegu Novim IV m. na mistrzostwach Europy do lat 14. W 2008 r. osiągnęła największy sukces w dotychczasowej karierze, zdobywając w Krakowie brązowy medal mistrzostw Polski kobiet. W tym samym roku zdobyła w Łebie brązowy medal mistrzostw kraju do lat 16. W 2009 r. triumfowała w mistrzostwach Polski do lat 18, a w następnym roku w tej samej kategorii zdobyła w Karpaczu medal srebrny. W 2014 r. uzyskała w Bydgoszczy brązowy medal mistrzostw Polski w szachach błyskawicznych. W 2016 r. zdobyła w Abu Zabi brązowy medal w akademickich mistrzostwach świata kobiet. W 2018 r. reprezentowała Polskę na 43. Olimpiadzie Szachowej w Batumi.
Najwyższy ranking w dotychczasowej karierze osiągnęła 1 października 2016 r.; z wynikiem 2365 punktów zajmowała wówczas 6. miejsce wśród polskich szachistek.
Życie prywatne.
Starszy brat Anny Warakomskiej, Tomasz, jest również znanym szachistą.
W dniach 11-18 sierpnia 2017 r., jako dyrektor turnieju po raz pierwszy zorganizowała wraz z rodziną I Memoriał im. Ireny Warakomskiej (mamy Tomasza i Anny)

</doc>
<doc id="1252437" url="https://pl.wikipedia.org/wiki?curid=1252437" title="Estádio da Vila Porto">
Estádio da Vila Porto

Estádio da Vila Porto – stadion piłkarski w Barueri, São Paulo (stan), Brazylia.

</doc>
<doc id="1252439" url="https://pl.wikipedia.org/wiki?curid=1252439" title="Carlos Paredes">
Carlos Paredes



</doc>
<doc id="1252448" url="https://pl.wikipedia.org/wiki?curid=1252448" title="Estádio Dr. Osvaldo Scatena">
Estádio Dr. Osvaldo Scatena

Estádio Dr. Osvaldo Scatena – stadion piłkarski w Batatais, São Paulo (stan), Brazylia, na którym swoje mecze rozgrywa klub Batatais Futebol Clube.

</doc>
<doc id="1252456" url="https://pl.wikipedia.org/wiki?curid=1252456" title="Kazimierz (Białoruś)">
Kazimierz (Białoruś)

Kazimierz (biał. Казімір) – dawne miasto w starostwie bobrujskim Wielkiego Księstwa Litewskiego, istniejące przez 12 lat (1643-1655). 
Miejscowość zbudowano od podstaw na podstawie przywileju królowej Cecylii Renaty w 1643 roku na prawym, wysokim brzegu Berezyny przy trakcie z Bobrujska do Gorwalu. Nowo budowana miejscowość od początku swego istnienia cieszyła się prawami miejskimi, a jej nazwa miała upamiętniać królewskiego syna Zygmunta Kazimierza Wazę. 
Miasto przetrwało kilkanaście lat, zniszczyły je w czasie wojny polsko-rosyjskiej 1654-1667 wojska Iwana Zołotarenki. Zniszczonego miasta nigdy potem nie odbudowywano, a na jego miejscu wyrosła wieś Karalieuskaja Słoboda, obecnie Karalieuskaja Słoboda-2 (rejon świetłohorski). 
Pierwsze wykopaliska potwierdzające istnienie miasta wykonała w 2006 roku ekipa archeologiczna profesora Siarhieja Rassadzina. 

</doc>
<doc id="1252463" url="https://pl.wikipedia.org/wiki?curid=1252463" title="Estádio Alfredo de Castilho">
Estádio Alfredo de Castilho

Estádio Alfredo de Castilho – stadion wielofunkcyjny w Bauru, São Paulo (stan), Brazylia, na ltórym swoje mecze rozgrywa klub Esporte Clube Noroeste.
Pierwszy gol: Zé Carlos (Noroeste)

</doc>
<doc id="1252466" url="https://pl.wikipedia.org/wiki?curid=1252466" title="Związek Dawniejszych Powstańców na rzecz Górnośląskiej Niepodległości">
Związek Dawniejszych Powstańców na rzecz Górnośląskiej Niepodległości

Związek Dawniejszych Powstańców na rzecz Górnośląskiej Niepodległości – organizacja działająca na terenie Prowincji Górnośląskiej w latach 1921-1922 w granicach Niemiec, składała się z byłych powstańców śląskich, dążyła pierwotnie do niepodległości Górnego Śląska, następnie do autonomii Górnego Śląska, jako państwa związkowego Rzeszy, ostatecznie do autonomii Prowincji Górnośląskiej, pozostałej po podziale Górnego Śląska w państwie niemieckim.
Działalność.
Związek Dawniejszych Powstańców na rzecz Górnośląskiej Niepodległości (Bund der ehemäligen Insurgenten für oberschlesische Selbständigkeit) został założony 5 sierpnia 1921 roku przez Franciszka Merika – byłego dowódcę frontowego z Opola, który podczas III powstania był jednym z tych dowódców, którzy domagali się od Wojciecha Korfantego proklamacji "suwerennego państwa śląskiego". Organizacja wykorzystała fakt, że Wojsko Polskie i Reichswehra nie zajęły jeszcze podzielonego terytorium plebiscytowego. Kolportowała ulotki nawołujące do przewrotu i ustanowienia niepodległości Górnego Śląska. Inicjatywę tę storpedowali stronnicy Korfantego. Ugrupowanie to poszło śladami również stworzonego przez powstańców Polskiego Związku Górnośląskich Autonomistów – Alojzego Pronobisa.
17 marca 1922 roku Jan Kustos utworzył Śląskie Stronnictwo Demokratyczno-Postępowe, za którego pomocą chciał się dostać w szeregi Naczelnej Rady Ludowej Górnego Śląska. Zgodnie z relacją "Rzeczpospolitej" zatytułowanej "Przygotowania do zamachu na Górnym Śląsku", opartej na relacji Wyglendy, gdy Janowi Kustosowi nie udało się legalnie dostać do NRL, postanowił opanować ją siłą. Stanowisko Józefa Rymera miało być przeznaczone mjr Ludwikowi Hupce, jako śląskiemu dyktatorowi wojskowemu. Lider Związku Dawniejszych Powstańców na rzecz Górnośląskiej Niepodległości (Bund der ehemäligen Insurgenten für oberschlesische Selbständigkeit) – Franciszek Merik miał zapewnić potrzebne oddziały zbrojne. Po opanowaniu gmachu Naczelnej Rady Ludowej Górnego Śląska, zamachowcy mieli wszystkich nie-Górnoślązaków odstawić do granicy i postawić władze Rzeczypospolitej Polskiej przed faktem dokonanym. Idea ta zyskała sporą popularność wśród powstańców, niezadowolonych z coraz większych wpływów na Górnym Śląsku, osiąganych przez przedsiębiorców, urzędników i wojskowych, pochodzących z Polski. Inicjatywa Franciszka Merika została jednak skutecznie storpedowana przez obóz Korfantego, z którego polecenia zebranie Związku Dawniejszych Powstańców na rzecz Górnośląskiej Niepodległości (Bund der ehemäligen Insurgenten für oberschlesische Selbständigkeit) zostało rozbite przez wierny Polsce oddział powstańców z Pszczyny pod dowództwem Stanisława Krzyżowskiego.
Działania Jana Kustosa i Franciszka Merika miała koordynować, stworzona przez szeroką rzeszę byłych powstańców (m.in. Polski Związek Górnośląskich Autonomistów – Alojzego Pronobisa i katowicki oddział Związku Byłych Powstańców – Walentego Fojkisa) i działaczy obozu polskiego, Liga Obrony Górnego Śląska (Liga zum Schutz Oberschlesiens). Jej liderzy powołali do życia własną 40-osobową Radę Ludową, która usiłowała przeforsować nadanie całemu terytorium plebiscytowemu na Górnym Śląsku bardzo szerokiej autonomii politycznej, gospodarczej i kulturowej. Nie determinowała ona przy tym, czy ma się tu urzeczywistnić w ramach związku, z którymś z dwu rywalizujących państw, czy też w formie „autonomii zupełnej” (niepodległość) pod protektoratem aliantów. Wojciech Korfanty natychmiast zlikwidował rozłam w polskim obozie, odcinając Radę Ludową od funduszy. Dążenia Franciszka Merika do przewrotu są niewątpliwym faktem, natomiast Jan Kustos i mjr Ludwik Hupka protestowali przeciwko relacjom Wyglendy. Józef Rymer chwalił Wyglendę za udaremnienie przewrotu, jednak nie wiadomo ile prawdy było w jego doniesieniach.
Związek Dawniejszych Powstańców na rzecz Niepodległości Górnego Śląska (Bund der ehemäligen Insurgenten für oberschlesische Selbständigkeit) skierował do przewodniczącego konferencji pokojowej de Facty pismo protestacyjne przeciwko "polskiej działalności terrorystycznej na Górnym Śląsku". Natomiast jego lider Franciszek Merik nie dał za wygraną, zmieniając opcję z niepodległościowej na autonomistyczną, opowiedział się za zmianą orzeczenia z Genewy, publicznie oświadczając, „że całe byłe terytorium plebiscytowe musi otrzymać pełną autonomię w federacyjnym związku państwowym z Niemcami”. 22 czerwca 1922 roku Wojsko Polskie i Reichswehra objęły podzielone terytorium plebiscytowe. Województwo śląskie w ramach Rzeczypospolitej Polskiej, zgodnie z zapisami Statutu Organicznego, uchwalonego podczas kampanii plebiscytowej 20 lipca 1920 roku otrzymało szeroką autonomię gospodarczą i fiskalną (Skarb Śląski) oraz ograniczoną (wojewoda z nominacji prezydenta RP) autonomię polityczną z własnym parlamentem (Sejmem Śląskim). Kwestię autonomii Prowincji Górnośląskiej w ramach Rzeszy Niemieckiej (republiki weimarskiej) miało rozstrzygnąć referendum zorganizowane w dniu 22 września 1922 roku.
18 września na zjeździe w Prudniku liderzy Katholische Volkspartei pod przewodnictwem Carla Ulitzki, opowiadający się dotychczas za przekształceniem Prowincji Górnośląskiej w autonomiczne państwo związkowe Rzeszy Niemieckiej, stwierdzili iż wskutek podziału terytorium plebiscytowego oraz ugody z władzami Prus, okrojona „Prowincja Górnośląska powinna pozostać w pruskim związku państwowym”. 6 września 1922 roku poglądy Carla Ulitzki podzielił również przewodniczący Związku Byłych Powstańców na rzecz Górnośląskiej Niepodległości (Bund der ehemäligen Insurgenten für oberschlesische Sebständigkeit) – Franciszek Merik w liście do pruskiego ministra spraw wewnętrznych Carla Severinga napisał: "Jak jeszcze na naszej pieczątce widać, związek składa się wyłącznie z członków niegdyś polskiego usposobienia. Podstawowym celem związku jest osiągnięcie federacyjno-państwowej autonomii Górnego Śląska […] Skoro jednak rząd pruski sam błąd zauważył i nas Górnoślązaków ma bronić ustawą administracyjną, odstępujemy od naszych federacyjno-państwowych dążeń i przyłączamy się do deklaracji posła Rzeszy – pana proboszcza Ulitzki na rzecz pozostania Górnego Śląska przy Prusach. Będziemy stać na straży pruskich interesów i zwalczać polską propagandę z Kongresówki". Wkrótce Franciszek Merik wydał odezwę do swych rodaków: "My byli powstańcy z ofiarą naszego życia, walczyliśmy za wasze dążenia i będziemy to czynić nadal. Dlatego obdarzcie nas zaufaniem i bez wyjątku odrzućcie karty do głosowania zgodnie z hasłem: Górny Śląsk musi pozostać pruską prowincją." Taki jednolity front spowodował, że podczas referendum 91% Górnoślązaków opowiedziało się przeciwko wyłączeniu Prowincji Górnośląskiej z Prus i przekształceniu jej w odrębny kraj związkowy Rzeszy.

</doc>
<doc id="1252469" url="https://pl.wikipedia.org/wiki?curid=1252469" title="Estádio Antonio Garcia">
Estádio Antonio Garcia

Estádio Antonio Garcia – stadion piłkarski w Bauru, São Paulo (stan), Brazylia, na którym swoje mecze rozgrywa Bauru Atlético Clube.

</doc>
<doc id="1252476" url="https://pl.wikipedia.org/wiki?curid=1252476" title="Estádio Diógenes de Abreu">
Estádio Diógenes de Abreu

Estádio Diógenes de Abreu – stadion piłkarski w Bauru, São Paulo (stan), Brazylia.

</doc>
<doc id="1252478" url="https://pl.wikipedia.org/wiki?curid=1252478" title="Bolaji Badejo">
Bolaji Badejo

Bolaji Badejo – urodzony w Nigerii odtwórca tytułowej roli w filmie Ridleya Scotta "Obcy – ósmy pasażer Nostromo" z 1979. Badejo studiował sztukę użytkową w Londynie, gdzie w jednym z barów wypatrzył go reżyser filmu i zaproponował mu rolę. Powodem były warunki fizyczne Nigeryjczyka: Badejo miał 2,08 m wzrostu. Należał do plemienia Jorubów, poza rolą w filmie Scotta nie zagrał w żadnym innym obrazie.

</doc>
<doc id="1252480" url="https://pl.wikipedia.org/wiki?curid=1252480" title="James Healey">
James Healey

James Healey (ur. w Australii) - australijsko-amerykański aktor telewizyjny.
Swoją karierę na szklanym ekranie rozpoczął od występu w australijskiej operze mydlanej "Niespokojne lata" ("The Restless Years", 1977) i brytyjskim serialu BBC "Saga rodzinna Penmarric" ("Penmarric", 1979). Po gościnnym udziale w serialu CBS "Strach na wróble i pani King" ("Scarecrow and Mrs. King", 1987), wystąpił jako Sean Rowan, czwarty mąż Alexis Carrington Colby (Joan Collins) po uratowaniu jej życia w wypadku samochodowym w operze mydlanej ABC "Dynastia" ("Dynasty", 1987-88). Potem pojawił się w australijskim miniserialu "Papierowy człowiek" ("The Paper Man", 1990) z Rebeccą Gilling i Petą Toppano, serialu ABC "Młodzi jeźdźcy" ("The Young Riders", 1990) u boku Stephena Baldwina i Josha Brolina, operze mydlanej NBC "Santa Barbara" (1990), serialu "Przygody Tarzana" ("Tarzán", 1991) z tytułową rolą Wolfa Larsona i serialu "Brygada Acapulco" ("Acapulco H.E.A.T.", 1993-94) z Catherine Oxenberg i Fabio.

</doc>
<doc id="1252482" url="https://pl.wikipedia.org/wiki?curid=1252482" title="Zasada bezpośredniej skuteczności prawa wspólnotowego">
Zasada bezpośredniej skuteczności prawa wspólnotowego

Zasada bezpośredniej skuteczności jest zasadą prawa wspólnotowego. Oznacza ona, iż:
Zasada ta została wprowadzona, by uniknąć wątpliwości co do skuteczności prawa europejskiego wobec podmiotów innych niż organy państwowe.
Sądy państw członkowskich są zobowiązane udzielić jednostkom ochrony na podstawie prawa wspólnotowego, a w przypadku niezgodności prawa krajowego z wspólnotowym, powinny to uczynić stosując prawo wspólnotowe (zgodnie z zasadą pierwszeństwa tego prawa).
Warunki bezpośredniej skuteczności norm wspólnotowych.
W orzeczeniu w sprawie van Gend &amp; Loos zostały wskazane ogólne warunki bezpośredniej skuteczności norm wspólnotowych:
Norma może być uznana za wystarczająco jasną (precyzyjną), gdy określa zobowiązanie przy pomocy jednoznacznych, niebudzących wątpliwości postanowień.
Charakter bezwarunkowy oznacza, że dla swego wykonania lub skuteczności norma nie jest uzależniona od spełnienia jakiegokolwiek warunku, np. upływu terminu okresu przejściowego; a także, gdy nie wymaga podjęcia jakichkolwiek środków prawodawczych przez państwa członkowskie lub organy Wspólnoty.

</doc>
<doc id="1252483" url="https://pl.wikipedia.org/wiki?curid=1252483" title="Peace on Earth">
Peace on Earth

Peace on Earth – piosenka rockowej grupy U2, pochodząca z jej wydanego w 2000 roku albumu, "All That You Can’t Leave Behind". Została napisana pod wpływem ataków bombowych w Irlandii, które miały miejsce 15 sierpnia 1998 roku.
Piosenka zawiera imiona ludzi (Sean, Julia, Gareth, Anne i Breda), którzy zginęli w wyniku zamachów. Inspiracją fragmentu tekstu: „She never got to say goodbye / To see the colour in his eye / Now he's in the dirt” był pogrzeb Jamesa Barkera, poległego w tychże zamachach.
Po zamachach na World Trade Center i Pentagon 11 września 2001 roku, piosenka nabrała dodatkowego znaczenia i wyrazu. Od tego czasu, „Peace on Earth”, wraz z „Walk On”, wykonywana była w czasie bisów w ramach koncertów trasy Elevation Tour. Te dwa utwory zostały połączone i zagrane przez grupę podczas charytatywnego koncertu "".

</doc>
<doc id="1252491" url="https://pl.wikipedia.org/wiki?curid=1252491" title="Estádio Municipal Horácio Alves Cunha">
Estádio Municipal Horácio Alves Cunha

Estádio Municipal Horácio Alves Cunha – stadion piłkarski w Bauru, São Paulo (stan), Brazylia.

</doc>
<doc id="1252494" url="https://pl.wikipedia.org/wiki?curid=1252494" title="Sydney i siedmiu nieudaczników">
Sydney i siedmiu nieudaczników

Sydney i siedmiu nieudaczników ("Sydney White and the Seven Dorks") – amerykański film z 2007 roku. Inaczej opowiedziana historia o Królewnie Śnieżce i siedmiu krasnoludkach.
Treść.
Sydney trafia do college'u i podejmuje starania by stać się członkiem elitarnego klubu studenckiego dla dziewcząt. Popada jednak w konflikt z koleżanką Rachel, która atakuje ją w trakcie zaprzysiężenia. Następnie zostaje wygnana z akademika i zmuszona do zamieszkania w domu razem z siedmioma nieudacznikami. Wkrótce zaprzyjaźnia się z nimi i cała siódemka pomaga jej zdobyć miłość najprzystojniejszego chłopaka na uczelni oraz przejąć władzę w studenckim samorządzie. Szykuje się rewolucja na uniwersytecie.
Film kręcono w Winter Park i Orlando na Florydzie w USA.

</doc>
<doc id="1252496" url="https://pl.wikipedia.org/wiki?curid=1252496" title="Rozalia z Palermo">
Rozalia z Palermo

Rozalia z Palermo, wł. "Rosalia di Palermo", również Rozalia Sycylijska (ur. ok. 1130 na Sycylii, zm. 1165 lub 1170 na górze Monte Pellegrino) – pustelnica, 
dziewica i święta Kościoła katolickiego.
Życiorys.
Rozalia była córką księcia Sinibalda, służącego królowi Normanów Rogerowi II. Kiedy próbowano wydać ją za mąż, uciekła do groty na pobliskiej górze i zaczęła wieść tam życie pustelnicy. Na ścianie groty wyryła napis: " „Ja, Rozalia, córka Sinibalda, postanowiłam żyć w tej grocie dla miłości mego Pana, Jezusa Chrystusa”". Po pewnym czasie przeniosła się w okolice Monte Pellegrino koło Palermo.
Kult.
Od 1642 roku jest patronką Palermo. Zastąpiła m.in. św. Oliwę. Jest również orędowniczką chroniącą od zarazy. 
Jej wspomnienie liturgiczne obchodzone jest 4 września.
Atrybutami świętej są: czaszka, wieniec z róż i grota, w której mieszkała.
Legenda.
W 1624 roku, podczas zarazy nękającej Palermo i okolicę, zdarzył się cud. Święta Rozalia ukazała się pewnej kobiecie i powiedziała, gdzie należy szukać jej relikwii. Kazała przenieść je do Palermo i przejść z nimi w uroczystej procesji przez miasto. W opisanej grocie znaleziono kości kobiety. Po wykonaniu polecenia Rozalii zaraza zakończyła się. Od tego momentu rozpoczął się kult Rozalii. Do "Martyrologium Rzymskiego" wpisał ją papież Urban VIII w 1630 roku.

</doc>
<doc id="1252498" url="https://pl.wikipedia.org/wiki?curid=1252498" title="Post-nominal letters">
Post-nominal letters

Post-nominal letters – kilkuliterowe skróty dopisywane po nazwisku w Wielkiej Brytanii oraz kilkunastu krajach z tradycjami Imperium Brytyjskiego. Używane są w sytuacjach oficjalnych, a także w życiu zawodowym i naukowym. Przekazują informację o odznaczeniach państwowych, jakimi została uhonorowana dana osoba. W Wielkiej Brytanii ich zastosowanie jest szersze – oprócz odznaczeń mogą one informować o posiadanym wykształceniu, stopniach naukowych, tytułach i uprawnieniach zawodowych, funkcjach politycznych, a nawet o przynależności do niektórych stowarzyszeń.
Porównywalnymi skrótami występującymi na co dzień w języku polskim są oznaczenia przynależności zakonnej, dopisywane po nazwiskach przez część osób duchownych.

</doc>
<doc id="1252500" url="https://pl.wikipedia.org/wiki?curid=1252500" title="Bezprzewodowa sieć czujnikowa">
Bezprzewodowa sieć czujnikowa

Bezprzewodowa sieć czujnikowa, WSN (od ang. "wireless sensor network") – sieć złożona z wielu urządzeń rozlokowanych na pewnym obszarze w celu realizacji wspólnego zadania. Podstawowym elementem sieci jest węzeł wyposażony w czujnik monitorujący zmienność pewnych zjawisk (temperatury, wilgotności, obecności lub nieobecności obiektu, dźwięku, ciśnienia, ruchu, stopnia zanieczyszczenia powietrza) w różnych miejscach. Początkowo technologie oparte na bezprzewodowych sieciach czujnikowych rozwijane były tylko na potrzeby militarne, jednak zyskują one coraz szersze zastosowanie w dziedzinach życia codziennego (monitorowanie środowiska, zarządzanie ruchem, automatyzacja w domach).
Typowy węzeł bezprzewodowej sieci czujnikowej zbudowany jest z nadajnika-odbiornika radiowego, modułu pamięci, mikroprocesora oraz baterii lub innego źródła energii. Koszt pojedynczego węzła to kwota od kilkunastu centów do kilkuset dolarów, w zależności od jego parametrów.
Najważniejsze parametry, którymi różnią się między sobą sieci czujnikowe oraz które odróżniają je od innych sieci (na przykład komputerowych), to:
Historia.
Jako najwcześniejsze przykłady nieświadomie kreowanych sieci czujnikowych można przyjąć już sieci radarów naziemnych do kontroli ruchu powietrznego, zbudowanych przed wybuchem drugiej wojny światowej u wybrzeży Wielkiej Brytanii (Chain Home), lub pierwsze sieci energetyczne zdolne do wykrywania spadku napięcia. Rozwój sieci czujnikowych był na początku napędzany głównie przez przemysł militarny (SOSUS, AWACS). Sieci takie służyły jedynie detekcji obiektów i istotną rolę pełnili w nich ludzie.
Prace nad sieciami czujnikowymi w dzisiejszym rozumieniu tego pojęcia rozpoczęły się około roku 1980 w ramach programu Distributed Sensor Network (DSN), realizowanego w amerykańskiej Agencji Zaawansowanych Obronnych Projektów Badawczych (DARPA). Badano wówczas możliwość stworzenia sieci czujnikowej w oparciu o wczesną wersję internetu, który miał w tamtych czasach około 200 hostów, a węzły sieci musiały być przewożone ciężarówkami. Systemy kontrolno-pomiarowe produkowane przed rokiem 1980 posiadały wyraźnie wydzielony komputer centralny, który wykonywał wszystkie obliczenia i do którego spływały dane z nieinteligentnych czujników. W latach 80., wraz z postępami w elektronice i informatyce, zaczęto stosować w nich proste rozwiązania sieciowe, m.in. w postaci tzw. direct digital controllers (DDC), umożliwiając dodatkowo ograniczone przetwarzanie informacji w modułach wejścia/wyjścia. Wśród rozwiązań militarnych z lat 80. i 90. pojawiały się takie, które w coraz większym stopniu samodzielnie przetwarzały dane i podejmowały na ich podstawie decyzje (np. Cooperative Engagement Capability – CEC lub Remote Battlefield Sensor System – REMBASS) bez udziału człowieka. Zmieniały się również sposoby połączenia węzłów z jednostką centralną: od prostych połączeń dial-up, poprzez protokół ethernet, aż po wyspecjalizowane protokoły komunikacji (np. w sieciach LonWorks, BACnet) w połowie lat 90.
Przełomowe okazały się lata dziewięćdziesiąte, kiedy powstały między innymi protokoły LonTalk i BACnet, a na Uniwersytecie w Wallongong w Australii rozpoczęto prace nad "wireless ad hoc control networks", które posiadały typowe cechy współczesnych sieci czujnikowych.
Od 1995 roku rozwijana jest norma IEEE 1451, która określa konstrukcję inteligentnych przetworników (ang. "smart transducer") oraz sposób ich połączenia z mikrokontrolerami. Zgodność z normą IEEE 1451 wykazuje wiele spotykanych obecnie rozwiązań w dziedzinie bezprzewodowych sieci czujnikowych (ZigBee, Wi-Fi, Bluetooth).
Na przełomie stuleci ważnym krokiem w rozwoju sieci czujnikowych był program agencji DARPA o nazwie SensIT. Położono w nim nacisk na podniesienie poziomu zaawansowania sieci, zdolność do dynamicznej i automatycznej reorganizacji w wypadku zmiany ilości i położenia węzłów sieci oraz zwiększenie sprawności przetwarzania danych w jej ramach.
Nowe technologie (na przykład mikroukłady elektromechaniczne) pozwalają na miniaturyzację, zwiększenie wydajności, a zarazem obniżenie kosztów produkcji, czujników i – co za tym idzie – rozpowszechnienie sieci czujnikowych. Wiele firm (między innymi Ember, Echelon, Sensoria) oferuje gotowe urządzenia, wyposażone w czujniki, mikrokontrolery oraz urządzenia nadawczo-odbiorcze.
W związku z rozpowszechnieniem urządzeń bezprzewodowych (telefonów komórkowych, odbiorników GPS) oraz popularyzacją dostępu do internetu, bezprzewodowe sieci czujnikowe mogą obecnie korzystać ze zróżnicowanych rozwiązań komunikacyjnych, dopasowanych do ich przeznaczenia. Od początku XXI wieku można zaobserwować doskonalenie algorytmów, protokołów, jak również samych urządzeń elektronicznych używanych w sieciach czujnikowych.
Zastosowania.
Bezprzewodowe sieci czujnikowe znajdują zastosowanie w:
Samoorganizacja węzłów sieci czujnikowych.
Algorytmy stosowane do samoorganizacji sieci czujnikowych muszą być w stanie działać lokalnie, gdyż najczęściej rozmiar sieci przekracza zasięg pojedynczego węzła a ich rozmieszczenie jest przypadkowe i nieregularne. Każdy węzeł sieci czujnikowej stanowi więc autonomiczne urządzenie.
Głównym zadaniem algorytmów samoorganizacyjnych jest stworzenie struktury sieci po rozmieszczeniu węzłów oraz utrzymywanie jej przez jak najdłuższy czas. Oznacza to, że algorytmy samoorganizacji zdolne są także do naprawy struktury sieci w przypadku utraty pewnych węzłów i przyłączania nowych węzłów. Celem działania algorytmów samoorganizacyjnych, po pierwotnym zorganizowaniu sieci, jest zapobieżenie podziałowi sieci i minimalizacja utraty danych podczas transmisji. Struktura sieci tworzona jest tak, aby maksymalnie wydłużyć czas działania baterii węzłów.
Zazwyczaj organizacja sieci czujnikowej rozpoczyna się od detekcji sąsiadów oraz pomiaru odległości od nich. Lokalizacja geometryczna węzła uzyskiwana jest w jeden z trzech sposobów:
Dzięki działaniu specjalnych algorytmów lokalizacyjnych, wykrywana jest topologia sieci, a dopiero później ma miejsce jej właściwa organizacja.
Niektóre algorytmy są w stanie zdecydować o nieużywaniu tych wykrytych węzłów, które nie są niezbędne do realizacji zadania, aby zaoszczędzić ich baterie (ang. Dominating Set based algorithms). Inne wykorzystują wszystkie znalezione węzły, ale ograniczają sposoby ich połączenia (ang. Link-pruning algorithms). Większa ilość krótkich przesłań jest bardziej wydajna z punktu widzenia oszczędności energii oraz zmniejsza ryzyko interferencji w przypadku komunikacji bezprzewodowej.
Struktura sieci może przyjmować różne postaci, w zależności od tego czy wszystkie węzły są identyczne, czy też istnieją węzły wyróżnione, spełniające specyficzne funkcje. Często struktura sieci budowana jest wokół pojedynczego urządzenia, do którego spływają wszystkie dane (ang. "data sink"). Hierarchicznej architekturze sprzyja zwiększona możliwość przetwarzania (np. uśredniania, kompresowania) danych w wyróżnionych węzłach, co pozwala zmniejszyć sumaryczną ilość przesyłanych danych. Wydzielone fragmenty sieci czujnikowych komunikujące się z jednym węzłem liderem nazywa się klastrami. Czasami, oprócz korzyści wynikających z hierarchicznej architektury sieci, tworzenie klastrów może mieć na celu utworzenie grupy węzłów znajdujących się na zadanym obszarze do wykonania konkretnego zadania.
TopDisc.
TopDisc to algorytm służący do wykrywania topologii sieci. Jeden z węzłów w sieci rozsyła żądanie "topology discovery request", które przekazywane jest przez wszystkie węzły. Czas, po którym dany węzeł wysyła odpowiedź na to żądanie, zależy od tego, po ilu „przeskokach” (ang. "hops") je otrzymał. Im bliżej znajduje się on od węzła rozsyłającego, tym dłużej będzie zwlekał z odpowiedzią, aby najpierw zebrać dane z bardziej oddalonych fragmentów sieci. Liczba przeskoków wskazuje na odległość danego węzła od węzła rozsyłającego. Na podstawie tej informacji możliwe jest utworzenie przybliżonej topologii sieci.
"Connected dominant set" (CDS).
Konstrukcja sieci w przypadku tego algorytmu następuje w dwóch fazach. Najpierw ma miejsce proces oznaczania: te węzły, które mają dwóch niepołączonych sąsiadów oznaczają się jako możliwe węzły dominujące. Aby dodatkowo zmniejszyć liczbę takich węzłów, w drugiej fazie organizacji sieci rozsyłana jest wiadomość identyfikująca węzeł jako oznaczony lub nieoznaczony. Na jej podstawie, jeśli wokół danego oznaczonego węzła znajduje się "k" innych węzłów oznaczonych jako dominujące, staje się on węzłem nieoznaczonym. Parametr "k" może przyjmować różne wartości, zależnie od potrzeb danej sieci.
W wyniku działania tego algorytmu połączone w sieci są tylko węzły dominujące, które są odpowiedzialne za odbiór danych od nieoznaczonych węzłów i przesłanie ich dalej. Zaletą tego algorytmu jest jego nieskomplikowanie.
"Low-energy self-organization scheme" (LEGOS).
Algorytm ten oprócz pierwotnej organizacji sieci zawiera funkcje podtrzymujące jej trwanie. W celu zaoszczędzenia baterii węzłów reorganizacja sieci może następować lokalnie, na przykład w miejscu awarii lub dołączenia nowego węzła. W LEGOS wyróżnione są trzy rodzaje węzłów:
Organizacja sieci w algorytmie LEGOS opiera się na spontanicznym przyłączaniu nowych węzłów do istniejącego szkieletu. Każdy węzeł najpierw oczekuje na wiadomość LDBR ("leader broadcast msg"), w której uzyskuje informację o istniejących już w okolicy liderach. Domyślnie węzeł rozpoczyna procedurę przyłączenia się jako członek sieci do najbliższego lidera, od którego otrzymał wiadomość. Jednak jeśli żadna wiadomość LDBR nie nadejdzie, węzeł rozsyła komunikat "Member_Solicitation_Msg", aby odszukać istniejących w otoczeniu członków sieci lub bramy. Następuje rejestracja nowego węzła w sieci jako lidera, z pomocą istniejącego, najbliższego (a więc oddalonego o dwa przeskoki), lidera. Jeśli w komunikacji pomiędzy liderami pośredniczyła brama, rejestracja nowego lidera kończy procedurę; jeśli pośredniczył zwykły członek, staje się on bramą.
Istnieje również odmiana algorytmu nazywana p-LEGOS, która zezwala na pośredniczenie "p" bram pomiędzy każdymi dwoma liderami. Pozwala to na zmniejszenie liczby liderów w silnie rozproszonych sieciach.
Lokalne minimalne drzewo rozpinające ("minimum spanning tree" – MST).
Na podstawie informacji o swoim sąsiedztwie każdy węzeł jest w stanie stworzyć lokalne minimalne drzewo rozpinające. Połączenie między dwoma węzłami ("u,v") zostaje ustanowione wtedy i tylko wtedy, gdy węzeł "u" należy do MST węzła "v" oraz węzeł "v" należy do MST węzła "u". Informacja o sąsiedztwie uzyskiwana jest poprzez rozsyłanie przez wszystkie węzły wiadomości identyfikującej.
Ta metoda organizacji sieci charakteryzuje się liniową złożonością obliczeniową.
Samoorganizacja sieci WACNet ("wireless ad hoc control network").
W stworzonej w 2005 roku na Uniwersytecie w Wallongong sieci czujników WACNet zastosowano niezależny algorytm samoorganizacji, składający się z kilku faz:
Graf sąsiedztwa względnego ("relative neighborhood graph") oraz graf Gabriela.
Algorytmy te bazują na znajomości geograficznego położenia węzłów (co jest typową cechą tzw. "link-pruning algorithms"). Ich celem jest stworzenie takich połączeń między węzłami, aby uniknąć długich transmisji, które powodują większe zużycie energii. W tym celu wyznaczany jest obszar pomiędzy węzłami, który nie może zawierać żadnego innego węzła, aby połączenie było dopuszczalne. Jeśli obszar ten nie jest pusty, węzły, które się w nim znajdują, stają się węzłami pośrednimi w komunikacji.
Metody niezawodnościowe w sieciach WSN.
Technik trasowania stosowanych w sieciach ad hoc nie można zaimplementować w bezprzewodowych sieciach czujnikowych, ponieważ:
Płaskie protokoły trasowania ("flat routing protocols").
Ruting płaski zakłada, że wszystkie węzły w sieci wykonują identyczne, przydzielone im wcześniej zadania.
W płaskiej topologii wszystkie węzły współpracują z sobą w celu realizacji określonego celu, na przykład monitorowania danego zjawiska fizycznego. Ponieważ liczba węzłów w sieciach czujnikowych zazwyczaj jest ogromna, trudne jest nadanie każdemu z nich unikalnego identyfikatora, co z kolei powoduje trudność w wysłaniu zapytań do konkretnych sensorów. Zazwyczaj dane przesyłane są ze wszystkich węzłów, wskutek czego stacja bazowa otrzymuje wiele informacji nadmiarowych, co jest rozwiązaniem niewydajnym energetycznie. Doprowadziło to do powstania trasowania scentralizowanego danowo (ang. "data-centric routing"), w którym pewne atrybuty specyfikują przesyłane dane ulegające procesowi agregacji podczas transmisji do stacji bazowej. Stacja bazowa może wysyłać zapytania do części węzłów sieci i tylko z nich otrzymywać odpowiedź ("wyzwalanie zapytaniem"). Innym rozwiązaniem jest wysyłanie danych przez sensory z określoną częstotliwością ("wyzwalanie czasem") lub wtedy, gdy ma miejsce jakieś zdarzenie ("wyzwalanie zdarzeniem"), na przykład wzrost temperatury powyżej określonego poziomu.
"Sensor protocol for information via negotiation" (SPIN).
"SPIN" to protokół skupiający się na oszczędzaniu energii oraz przedłużaniu żywotności sieci poprzez zastosowanie algorytmów negocjacji. Mechanizm ten oparty jest na wysyłaniu ogłoszeń przez dany sensor do wszystkich sąsiadów (węzłów oddalonych o 1 przeskok). Jeśli któryś z sąsiadów zainteresowany jest pozyskaniem danych, wysyła wiadomość zwrotną, po czym sensor źródłowy wysyła dane. Dodatkowo protokół ten ma dostęp do informacji na temat aktualnego poziomu energii w sensorze.
SPIN wykorzystuje trzy rodzaje wiadomości: "ADV" (ogłaszanie danych), "REQ" (żądanie danych), "DATA" (właściwe dane). Podczas wysyłania każdej z tych wiadomości realizowany jest jeden z trzech etapów komunikacji. SPIN to cała rodzina protokołów, w której wyróżnić możemy SPIN1, SPIN2 (wprowadza dodatkowe zabezpieczenie: jeśli poziom energii spadnie poniżej określonego poziomu, sensor może uczestniczyć w transmisji tylko wtedy, gdy jest w stanie przejść przez wszystkie 3 etapy transmisji), SPIN-BC (przeznaczony do kanałów rozgłoszeniowych), SPIN-RC, SPIN-PP (kanały punkt–punkt). Wszystkie łączy trzyetapowy proces transmisji danych.
Zaletami SPIN są: rejestracja zmian topologii, unikanie dublowania tych samych wiadomości do tego samego węzła, zwiększenie trwałości sieci. Wadą jest brak potwierdzenia dostarczenia wiadomości.
"Directed diffusion" (ukierunkowane rozchodzenie się).
W protokole "directed diffusion" wszystkie dane generowane przez sensory określone są poprzez pary atrybut–wartość, co powoduje brak konieczności wykonywania dodatkowych operacji (modyfikacji danych) w warstwie sieci i ogranicza zużycie energii. Użytkownik (stacja bazowa) wysyła zapytania ("interests"), które docierają do wszystkich węzłów w sieci. Podczas rozsyłania takiego zapytania każdy z węzłów, który otrzyma żądanie odwołujące się do zgromadzonych przez niego danych, tworzy tak zwany gradient, wskazujący kierunek ścieżki prowadzącej do źródła zapytania. Gradienty wysyłane są do źródła, informując je tym samym o możliwych ścieżkach transmisji pasujących do danych zapytań danych. Źródło wybiera jedną ścieżkę (lub co najwyżej kilka). 
W opisanej sytuacji protokół opiera się na zapytaniach stacji bazowej. Istnieją jednak również implementacje protokołu ze ścieżkami opartymi na wywoływaniu zdarzeniami. Zaletami protokołu są: oszczędność energii, przechowywanie danych, agregacja danych (możliwe łączenie danych z wielu źródeł), małe opóźnienia w przesyłaniu danych, brak konieczności indywidualnego adresowania wszystkich węzłów.
"Rumour routing".
Podstawą działania tego protokołu jest używanie tak zwanych agentów ("agents"), tworzących ścieżki do każdego ze zdarzeń rejestrowanych przez sensory. Agenty są wiadomościami o długim czasie życia krążącymi po całej sieci. Powstałe zapytania trasowane są poprzez utworzone wcześniej ścieżki. W celu dołączenia do konkretnej ścieżki zapytanie wysyłane jest losową drogą.
Każdy węzeł sieci ma tablicę sąsiadów oraz zdarzeń, a także informacje o kierunku do innych znanych mu zdarzeń w sieci. Agenty tworzone są w jednym z węzłów rejestrujących to samo zdarzenie. Następnie agent wędruje poprzez losowo wybrane węzły przez określoną wcześniej maksymalną liczbę skoków. Podczas takiej wędrówki wiadomość agencka tworzy własną tablicę zdarzeń odwiedzanych sensorów. Jeśli agent trafia na ścieżkę prowadzącą do innego zdarzenia następuje agregacja tras. Dodatkowo, jeśli agent trafi na węzeł będący częścią ścieżki dłuższej niż mu znana, aktualizuje jego tablicę trasowania, wpisując ścieżkę krótszą.
"Minimum cost forwarding algorithm" (MCFA).
Algorytm zawsze trasuje dane ścieżką o najmniejszym koszcie, prowadzącą do stacji bazowej. Dzięki jego prostocie w sieci funkcjonować mogą sensory ze znacznie ograniczoną mocą oraz pamięcią. Protokół zakłada, że wszystkie dane w sieci kierowane są do stacji bazowej, wobec czego nie jest potrzebny żaden nadrzędny schemat adresacji – jednak każdy z węzłów musi znać koszt dotarcia informacji od niego do stacji. Koszt w szczególności oznaczać może poziom energii, liczbę przeskoków, opóźnienie, liczbę retransmisji. Każdy węzeł po otrzymaniu danych natychmiast przekazuje je dalej, pod warunkiem że znajduje się na ścieżce o najmniejszym koszcie.
Na początku stacja bazowa inicjalizuje koszt do samej siebie równy 0, natomiast każdy inny węzeł koszt równy nieskończoności. Stacja bazowa rozgłasza swój koszt do sąsiadów. Każdy z nich aktualizuje swój wpis i posyła go dalej. Każdy z węzłów aktualizuje swój wpis wtedy, gdy otrzymany koszt jest mniejszy niż dotąd posiadany. Jeśli ścieżką, z której sensor odbiera nowy koszt, jest LC, oczekuje on czas proporcjonalny do LC, zanim rozgłosi swój koszt. W ten sposób unika się niepotrzebnych rozgłoszeń, oszczędzając energię.
Hierarchiczne protokoły trasowania ("hierarchical routing protocols").
Ważnym czynnikiem branym pod uwagę podczas projektowania sieci czujnikowej jest jej skalowalność. Sieć z pojedynczą bramą nie jest skalowalna, gdy liczba węzłów zwiększa się oraz rozprzestrzenia się na dużej powierzchni – zazwyczaj sensory nie mogą komunikować się na bardzo duże odległości (taka sieć byłaby niewydajna energetycznie). Ponadto taka architektura sieci wiąże się z ryzykiem przeciążenia bramy, ponieważ musi ona przyjmować nierzadko powielające się dane ze wszystkich węzłów sieci. Wychodząc naprzeciw tym zagadnieniom, opracowano rodzinę protokołów trasowania opartych na gromadach sensorów ("cluster-based"), tak zwane protokoły hierarchiczne. Algorytmy oparte na hierarchii węzłów zwiększają efektywność sieci poprzez przetwarzanie oraz agregację danych w skupiskach sensorów. Protokoły te obejmują zazwyczaj dwie fazy – w pierwszej formowane są gromady, w drugiej natomiast ma miejsce trasowanie rejestrowanych danych. W sieciach czujnikowych stosuje się trasowanie oparte zarówno na gromadzeniu w jednej warstwie ("single-layer clustering"), jak i wielu warstwach ("multi-layer clustering"), w którym gromady warstwy niższej tworzą gromadę warstwy wyższej.
LEACH ("low-energy adaptive clustering hierarchy").
LEACH jest protokołem działającym w oparciu o wyżej wspomniane gromady sensorów. Gromada to grupa sensorów, które łączą się z jednym i tym samym węzłem głównym ("cluster head"). Powstanie gromady rozpoczyna się od wyboru węzłów głównych obejmujących kilka procent sensorów całej sieci. Pośród innych wykonywanych funkcji węzły główne agregują dane pochodzące ze wszystkich sensorów należących do gromady, po czym wysyłają je do stacji bazowej. Skutkiem tego jest zmniejszenie ilości danych przesyłanych bezpośrednio do stacji bazowej. LEACH wykorzystuje mechanizm CDMA/TDMA w celu zmniejszenia liczby kolizji wewnątrz gromad oraz pomiędzy nimi. Protokół pracuje cyklicznie, a każdy cykl składa się z dwóch faz. Faza pierwsza obejmuje formowanie się gromad oraz wybór węzłów głównych. Każdy węzeł generuje losową liczbę z zakresu 0 do 1. Jeśli liczba okazuje się mniejsza niż progowa wartość T(n), węzeł staje się węzłem głównym gromady. Wartość T(n) obliczana jest w następujący sposób:
gdzie:
Nowo wybrane węzły główne wysyłają wiadomość-ogłoszenie do wszystkich węzłów sieci. Węzły przyłączają się do tych węzłów głównych, z których otrzymują największą siłę sygnału, przy czym węzeł główny wylicza harmonogram TDMA dla wszystkich członków powstającej w ten sposób gromady. Druga faza to gromadzenie i przesyłanie danych do węzłów głównych, które agregują je i przesyłają do stacji bazowej. Po określonym czasie sieć ponownie przechodzi przez fazę pierwszą.
Protokół wprowadza następujące założenia:
Wadą algorytmu jest możliwość występowania przeciążeń sieci związanych z wyborem węzłów głównych w obrębie jednego obszaru sieci.

</doc>
<doc id="1252502" url="https://pl.wikipedia.org/wiki?curid=1252502" title="Święta Rozalia">
Święta Rozalia



</doc>
<doc id="1252507" url="https://pl.wikipedia.org/wiki?curid=1252507" title="Zagościniec (przystanek kolejowy)">
Zagościniec (przystanek kolejowy)

Zagościniec – przystanek osobowy obsługiwany przez Koleje Mazowieckie. Położony jest przy ulicy Willowej i Kolejowej, na granicy wsi Zagościniec i Duczki w województwie mazowieckim.
W roku 2018 przystanek obsługiwał 1000–1500 pasażerów na dobę.
Opis przystanku.
Peron.
Przystanek składa się z jednego wysokiego peronu wyspowego o długości 204 metrów, z dwoma krawędziami peronowymi.
Kasa biletowa.
Budynek kasy biletowej znajduje się przy głównym wejściu na przystanek, na zachodniej głowicy peronu. Mieści się w małym, murowanym budynku. 

</doc>
<doc id="1252508" url="https://pl.wikipedia.org/wiki?curid=1252508" title="Glebowe powierzchnie wzorcowe">
Glebowe powierzchnie wzorcowe

Glebowe powierzchnie wzorcowe - zwane w skrócie GPW, są to wytypowane według ściśle określonych zasad fragmenty powierzchni leśnych Polski, o wielkości nie mniejszej niż 300 ha. Ich wydzielenie ma na celu jak najpełniejsze zabezpieczenie gleb reprezentujących typowe dla danego regionu elementy pokrywy glebowej przed sztucznie wywołanymi zmianami morfologii oraz właściwości fizycznych, chemicznych i biologicznych. GPW zasadniczo nie wydziela się na obszarach gdzie gleby są antropogenicznie przekształcone. W wyjątkowych sytuacjach nie przestrzega się tej zasady jeśli odchylenia od cech naturalnych powstały wskutek długotrwałego stosowania typowego dla danego regionu sposobu użytkowania (uprawy) i są w tym regionie charakterystyczne dla znacznych obszarów. Przykładem może być północna część Borów Tucholskich, gdzie gleby leśne na znacznych obszarach noszą ślady dawnego użytkowania rolniczego. Sieć GPW obejmuje 139 obiektów o łącznej powierzchni 56529 ha, co stanowi prawie 1% ogólnej powierzchni leśnej kraju. Decyzję o utworzeniu glebowych powierzchni wzorcowych została podjęta 31 maja 1975 r. przez Naczelnego Zarządu Lasów Państwowych na wniosek Polskiego Towarzystwa Gleboznawczego.

</doc>
<doc id="1252516" url="https://pl.wikipedia.org/wiki?curid=1252516" title="Celso Battaia">
Celso Battaia

Celso Battaia (ur. 1 lutego 1920 - zm. 5 lutego 2007 w Mediolanie) – włoski piłkarz grający na pozycji pomocnika. Grał w Interze Mediolan, AC Milanie i U.S. Cremonese.
Po zakończeniu kariery piłkarskiej zaczął pracować jako profesjonalny fotograf.

</doc>
<doc id="1252519" url="https://pl.wikipedia.org/wiki?curid=1252519" title="Wspólny rynek">
Wspólny rynek

Wspólny rynek – stadium integracji gospodarczej państw. Polega on na:

</doc>
<doc id="1252521" url="https://pl.wikipedia.org/wiki?curid=1252521" title="Intel QX9770">
Intel QX9770

Intel core 2 Extreme QX9770 - model 4-rdzeniowego procesora firmy Intel. Procesor oparty na jądrze Penryn, ma 12MB pamięci cache, szynę FSB 400MHz oraz mnożnik 8x co daje prędkość 3,2GHz.

</doc>
<doc id="1252522" url="https://pl.wikipedia.org/wiki?curid=1252522" title="QX9770">
QX9770



</doc>
<doc id="1252523" url="https://pl.wikipedia.org/wiki?curid=1252523" title="Unia gospodarcza">
Unia gospodarcza

Unia gospodarcza – wyższa forma wspólnego rynku, w którym kraje członkowskie dokonały także harmonizacji wszystkich rodzajów polityki, mających wpływ na warunki konkurencji na rynkach narodowych. Przedmiotem takiej harmonizacji są przede wszystkim polityka podatkowa, pieniężna i społeczna. W przypadku gdy w unii gospodarczej wprowadza się także wspólną walutę, unia ta staje się też unią walutową.
Jest to forma integracji gospodarczej państw, polegająca na:
Obecnie jedynym przykładem unii gospodarczej jest Unia Gospodarcza i Walutowa w ramach Unii Europejskiej.

</doc>
<doc id="1252525" url="https://pl.wikipedia.org/wiki?curid=1252525" title="Puchar Świata w narciarstwie alpejskim kobiet 1966/1967">
Puchar Świata w narciarstwie alpejskim kobiet 1966/1967

Puchar Świata w narciarstwie alpejskim kobiet sezon 1966/1967 była to pierwsza edycja tej imprezy. Cykl ten rozpoczął się w niemieckim Oberstaufen 7 stycznia 1967 roku zawodami w slalomie, a zakończył 27 marca 1967 roku w amerykańskim Jackson Hole również slalomem.
Zawody Pucharu Świata rozegrane były w 6 krajach: Niemczech Zachodnich, Szwajcarii, Austrii, Francji, Włoszech oraz w Stanach Zjednoczonych w 9 miastach na 2 kontynentach.
W tym sezonie kasowano punkty Pucharu Świata z poszczególnych zawodów: ze zjazdów najgorszy wynik, ze slalomu gigantu trzech najgorszych, a ze slalomu cztery najgorsze wyniki. Dzięki takim zasadom Nancy Greene zdobyła maksimum punktów w slalomie gigancie (nie wystartowała w jednych zawodach, a w innych była trzecia, trzecim wynikiem kasowanym było zwycięstwo w ostatnich zawodach.

</doc>
<doc id="1252527" url="https://pl.wikipedia.org/wiki?curid=1252527" title="São Salvador da Bahia">
São Salvador da Bahia



</doc>
<doc id="1252529" url="https://pl.wikipedia.org/wiki?curid=1252529" title="Gwiaździak anaplastyczny">
Gwiaździak anaplastyczny

Gwiaździak anaplastyczny (łac. "astrocytoma anaplasticum", ang. "anaplastic astrocytoma") – nowotworowy guz mózgu. Jest guzem o wysokiej złośliwości (III° według WHO). Nieleczone guzy tego typu w znacznej części przypadków ulegają progresji do glejaka wielopostaciowego.
Epidemiologia.
Gwiaździak anaplastyczny jest nieco częstszy u mężczyzn, zazwyczaj rozpoznawany jest w 5. dekadzie życia. 
Leczenie.
Schemat terapii jest podobny jak w przypadku glejaka wielopostaciowego.

</doc>
<doc id="1252531" url="https://pl.wikipedia.org/wiki?curid=1252531" title="Keith Joseph">
Keith Joseph

Keith Sinjohn Joseph, "baron Joseph" (ur. 17 stycznia 1918 w Londynie, zm. 10 grudnia 1994 tamże) – brytyjski polityk, członek Partii Konserwatywnej, minister w rządach Harolda Macmillana, Aleca Douglasa-Home’a, Edwarda Heatha i Margaret Thatcher. Jeden z najbliższych współpracowników pani premier, współtwórca Taczeryzmu.
Życiorys.
Był synem sir Samuela Josepha, burmistrza Londynu w latach 1942–1943, który w tym czasie został kreowany baronetem. Keith odziedziczył tytuł baroneta po śmierci ojca w 1944. Od tamtej pory znany był jako sir Keith Joseph. Wykształcenie odebrał w Lockers Park Perparatory School, w Harrow School oraz w Magdalen College na Uniwersytecie Oksfordzkim, gdzie studiował prawo. Wkrótce po ukończeniu studiów został członkiem All Souls College.
Podczas II wojny światowej walczył w stopniu kapitana w Królewskiej Artylerii. Został wspomniany w rozkazie dziennym. Podczas walk na froncie włoskim został ranny. Po zakończeniu wojny został powołany do korporacji prawniczej Middle Temple. Zasiadał w radzie Londynu. Pracował w firmie ubezpieczeniowej Lloyd’s of London.
W 1956 został wybrany do Izby Gmin w wyborach uzupełniających w okręgu Leeds North East. Wkrótce został parlamentarnym prywatnym sekretarzem.
Po 1959 sprawował wiele pomniejszych stanowisk w administracji rządowej, m.in. w ministerstwie budownictwa i departamencie handlu. Po "nocy długich noży" w 1962 został członkiem gabinetu jako minister budownictwa i samorządu lokalnego. Na tym stanowisku zgłosił pomysł budowy 400 000 mieszkań rocznie do 1965. Planu tego nie zrealizowano.
Po wyborczej porażce konserwatystów w 1964 został mówcą ds. socjalnych, a następnie ds. pracy. W 1967 został mówcą ds. handlu. Po wygranych wyborach 1970 został ministrem służby socjalnej. Kiedy Partia Konserwatywna ponownie znalazła się w opozycji (1974) stał się stronnikiem Margaret Thatcher. Był jednym ze współzałożycieli think-tanku Centrum Studiów Politycznych. Brał znaczny udział w przygotowaniu wyborczego manifestu torysów w 1979. Po zwycięskich wyborach został ministrem przemysłu. Rozpoczął przygotowania do prywatyzacji wielu państwowych przedsiębiorstw.
Ministrem przemysłu pozostał do 1981, kiedy objął tekę ministra edukacji i nauki. Na tym stanowisku dokonał zmiany systemu nauczania. Próby reformowania płacy nauczycieli wywołały konflikt ze związkami zawodowymi i falę strajków. W 1985 opublikował „Białe Papiery” dotyczące funkcjonowania wyższych uczelni. W 1986 zrezygnował z zasiadania w gabinecie, a w 1987 ze startu w wyborach powszechnych. Otrzymał dożywotni tytuł parowski barona Joseph i zasiadł w Izbie Lordów. Zmarł w 1994.

</doc>
<doc id="1252532" url="https://pl.wikipedia.org/wiki?curid=1252532" title="Wacław Mauberg">
Wacław Mauberg

Wacław Mauberg (ur. 25 lipca 1931 w Warszawie) – polski samorządowiec, Przewodniczący Rady Miasta Gliwice (1990–1993), działacz Komitetu Obywatelskiego Solidarność w Gliwicach, felietonista, chemik.
Życiorys.
Urodził się 25 lipca 1931 w Warszawie. Lata 1934–1945 spędził w Wojkowicach w Zagłębiu Dąbrowskim. W latach 1945–2005 mieszkał w Gliwicach.
Edukacja.
Od kwietnia 1945 uczeń I Gimnazjum im. M. Kopernika w Będzinie, od grudnia 1945 uczeń V Liceum Ogólnokształcącego im. A. Struga w Gliwicach. Maturę uzyskał w 1950. Studiował na Wydziale Chemicznym Politechniki Śląskiej w Gliwicach, pracę magisterską z elektrochemii obronił w 1956 r.
Inne publikacje.
W latach 2010–2018 opublikował przeszło 70 felietonów w serwisie społecznościowym platformy Radia Wnet.

</doc>
<doc id="1252534" url="https://pl.wikipedia.org/wiki?curid=1252534" title="Dobczyn (przystanek kolejowy)">
Dobczyn (przystanek kolejowy)

Dobczyn – przystanek osobowy obsługiwany przez Koleje Mazowieckie. Położony jest przy ulicy Mazowieckiej we wsi Dobczyn w województwie mazowieckim.
W roku 2017 stacja obsługiwała 700–999 pasażerów na dobę.
Opis przystanku.
Perony.
Przystanek składa się z dwóch peronów bocznych o długości 201 metrów (po jednej stronie każdego krawędź peronowa).
Budynek przystanku.
Budynek przystanku znajduje się przy peronie drugim.
Budynek murowany, jednopiętrowy. Na parterze w jednej jego części znajduje się poczekalnia, a w drugiej stanowisko kasowe, stanowisko dróżnika i zaplecze. Na piętrze znajduje się mieszkanie prywatne. 
Wyposażenie:
Na przełomie stycznia i lutego 2019 PKP podpisały z konsorcjum firm Helifactor i MERX umowę na budowę tzw. innowacyjnego dworca systemowego w formie klimatyzowanej poczekalni wraz z pomieszczeniami kas biletowych i przestrzenią dla punktów handlowo-usługowych.
Przejazd kolejowo-drogowy.
Przy wejściach na perony, po ich zachodniej stronie, znajduje się przejazd kolejowo-drogowy. Jest zabezpieczony rogatkami i sterowany przez dróżnika. Znajduje się w ciągu ulicy Mazowieckiej. Po jednej stronie drogi znajduje się chodnik dla pieszych.

</doc>
<doc id="1252536" url="https://pl.wikipedia.org/wiki?curid=1252536" title="Unia walutowa">
Unia walutowa

Unia walutowa, unia monetarna – system, w którym kraje nim objęte rezygnują ze swoich walut narodowych na rzecz wspólnej waluty. Kraje objęte unią walutową nie prowadzą niezależnych polityk pieniężnych (prowadzona jest jedna polityka realizowana przez wspólnie powołany bank centralny).
Zgodnie z inną definicją unia walutowa to forma wspólnego rynku wnosząca dodatkowo dwa zasadnicze elementy: wspólny rynek kapitałowy (w tym finansowy), integrujących się krajów oraz unię kursową (unię tę można zrealizować przez wprowadzenie pełnej wymienialności walut tych krajów lub przez stosowanie we wzajemnych rozliczeniach wspólnej waluty).
Głównymi elementami tej formy integracji gospodarczej są:
Prawidłowe funkcjonowanie unii monetarnej wymaga:
Pierwszą podstawą teoretyczną funkcjonowania unii walutowej była teoria optymalnego obszaru walutowego.
Współcześnie przykładami unii walutowych są: unia gospodarcza i walutowa (w ramach Unii Europejskiej), dolar wschodniokaraibski oraz frank CFA.

</doc>
<doc id="1252538" url="https://pl.wikipedia.org/wiki?curid=1252538" title="Gieorgij Morozow">
Gieorgij Morozow

Gieorgij Morozow (ur. 7 stycznia 1867 r. w Petersburgu, zm. w 1920) – rosyjski naukowiec, ekolog i leśnik. Jego matką była Polka. Ukończył 2 Aleksandrowski Korpus Kadetów oraz Pawłowską Szkołę Wojskową. Następnie wstąpił do Petersburskiego Instytutu Leśnego, który ukończył w 1893 r.
Opublikował 315 prac naukowych z zakresu nauki o lesie. Stworzył podstawy dla rozwoju typologii leśnej. Za podstawę wydzielania typów lasów przyjmował warunki siedliskowe i skład drzewostanu, wychodząc z założenia, że określonym warunkom siedliskowym na danym obszarze geograficznym odpowiada pewien charakterystyczny typ drzewostanu. W 1920 r. napisał podręcznik "Osnowanija uczenija o lesie" wielokrotnie później wznawiany. W języku polskim ukazała się w 1953 r. pozycja pt. "Nauka o lesie" ("Uczenije o lesie").

</doc>
<doc id="1252539" url="https://pl.wikipedia.org/wiki?curid=1252539" title="Ministrowie budownictwa i samorządu lokalnego Wielkiej Brytanii">
Ministrowie budownictwa i samorządu lokalnego Wielkiej Brytanii

Urząd ministra budownictwa i samorządu lokalnego (en. "Minister of Housing and Local Government") powstał w 1950 r. i przejął część kompetencji ministerstwa zdrowia. Przetrwał do 1970 r., kiedy to, po połączeniu z ministerstwem transportu, przekształcił się w departament środowiska.

</doc>
<doc id="1252541" url="https://pl.wikipedia.org/wiki?curid=1252541" title="Liczby Armstronga">
Liczby Armstronga

Liczba Armstronga (narcystyczna) – "n"-cyfrowa liczba naturalna, która jest sumą swoich cyfr podniesionych do potęgi formula_1
Definicja.
Niech formula_2 będzie liczbą naturalną z reprezentacją formula_3 w systemie o podstawie formula_4 (tak więc formula_5). Jeśli dla pewnej liczby naturalnej formula_6 zachodzi
to powiemy, że formula_8 jest "m"-narcystyczną liczbą w bazie formula_4.
Liczba narcystyczna to n-cyfrowa n-narcystyczna liczba w bazie dziesiętnej. Tak więc liczby narcystyczne to "n"-cyfrowe liczby naturalne spełniające warunek:
gdzie: formula_11 to kolejne cyfry liczby (od najbardziej znaczącej do najmniej znaczącej).
Własności.
Ponieważ formula_29 dla formula_30 to z powyższych nierówności wnioskujemy, że istnieje skończona ilość liczb Armstronga. Pokazano, że istnieje dokładnie 88 takich liczb.

</doc>
<doc id="1252542" url="https://pl.wikipedia.org/wiki?curid=1252542" title="Buu">
Buu



</doc>
<doc id="1252547" url="https://pl.wikipedia.org/wiki?curid=1252547" title="Okręg wyborczy Leeds North East">
Okręg wyborczy Leeds North East

Okręg wyborczy Leeds North-East powstał w 1918 r. i wysyła do brytyjskiej Izby Gmin jednego deputowanego. Okręg obejmuje północno-zachodnią część miasta Leeds.

</doc>
<doc id="1252550" url="https://pl.wikipedia.org/wiki?curid=1252550" title="Conrad Schumann">
Conrad Schumann

Hans Conrad Schumann (ur. 28 marca 1942 w Zschochau koło Riesy, zm. 20 czerwca 1998 w Oberemmendorf koło Ingolstadt) – jeden z najbardziej znanych uciekinierów z Niemiec Wschodnich po ustanowieniu Muru Berlińskiego, uwieczniony na słynnej fotografii Petera Leibinga.
Życiorys.
Conrad Schumann służył w NRD-owskiej Bereitschaftspolizei. Po trzech miesiącach szkolenia w Dreźnie został wysłany na kurs dla podoficerów do Poczdamu, po którym w stopniu kaprala zgłosił się razem z innymi czterema tysiącami funkcjonariuszy, podobnie jak i on z prowincjonalnych miast i wsi Wschodnich Niemiec, na ochotnika do pełnienia służby w Berlinie, gdzie przybył ze swoją jednostką na kilka dni przed ustanowieniem muru berlińskiego.
15 sierpnia 1961 roku, dwa dni po ustanowieniu muru berlińskiego, Schumann pełnił służbę wartowniczą na rogu Bernauerstrasse i Ruppinerstrasse przy niskiej zagrodzie z drutu kolczastego, która została postawiona na granicach między wschodnimi a zachodnimi sektorami miasta, gdzie później miał przebiegać mur. Schumann stał przy ścianie domu z pistoletem maszynowym na ramieniu, paląc papierosy.
Po drugiej stronie zagrody, w Berlinie Zachodnim, zbierały się grupki młodych berlińczyków początkowo rzucające inwektywami pod adresem Schumanna. Widząc jego wątpliwości i niezdecydowanie, zachodni berlińczycy zaczęli wołać go do siebie. Całą sytuację ponad godzinę śledził także początkujący fotoreporter Peter Leibing. Od samego początku miał on wrażenie, że Schumann zdezerteruje. Nawoływania z zachodniej strony wzmagały się, pojawił się tam policyjny samochód, który zatrzymał się i nie wyłączając silnika czekał z otwartymi tylnymi drzwiami. Tłum nawoływał "Komm rüber!" ("Przechodź!") i wtedy Conrad Schumann odrzucił papierosa i pobiegł w kierunku bariery. Podtrzymując jedną ręką pistolet przeskoczył druty i znalazł się w Berlinie Zachodnim. Następnie wsiadł do czekającego policyjnego samochodu, który odjechał z dużą prędkością. Peter Leibing zdążył wykonać swoją słynną fotografię, uwieczniając dokładnie moment skoku nad drutem kolczastym. W ciągu kilku godzin fotografia znalazła się na okładce "Bilda", a następnie obiegła cały świat, z czasem stając się ikoną zimnej wojny i jedną z najbardziej rozpoznawalnych fotografii tamtego okresu.
Schumannowi pozwolono opuścić terytorium Berlina Zachodniego, skąd przeniósł się i osiedlił w Bawarii w mieście Ingolstadt. W Günzburgu poznał swoją żonę Kunigundę i następne 20 lat pracował w fabryce Audi.
Po upadku muru berlińskiego Conrad Schumann wspominał: "„Dopiero od 9 listopada poczułem się naprawdę wolny”". Pamiętając tarcia z kolegami, nie wrócił jednak do rodzinnej Saksonii, nie godził się nawet na odwiedzenie swoich braci i rodziców. Symbol odwagi na Zachodzie – na Wschodzie był kreowany na zdrajcę i uciekiniera, co mogło wpłynąć na odbiór jego osoby przez znajomych. 20 czerwca 1998 roku, będąc w depresji, powiesił się w swoim sadzie niedaleko Ingolstadt.

</doc>
<doc id="1252551" url="https://pl.wikipedia.org/wiki?curid=1252551" title="Hans Conrad Schumann">
Hans Conrad Schumann



</doc>
<doc id="1252552" url="https://pl.wikipedia.org/wiki?curid=1252552" title="Krzyżownicowate">
Krzyżownicowate

Krzyżownicowate ("Polygalaceae" R. Br. in Flinders) – rodzina roślin należąca do rzędu bobowców. Obejmuje ok. 26 rodzajów z 900 gatunkami. Rośliny tu należące są szeroko rozprzestrzenione na świecie i spotykane wszędzie poza okolicami okołobiegunowymi, rozległymi pustyniami i wysokimi górami. Do polskiej flory należy 5 gatunków z rodzaju krzyżownica "Polygala". Znaczenie użytkowe tych roślin jest ograniczone i sprowadza się do lokalnego użytkowania ich w ziołolecznictwie i jako rośliny jadalne (np. spożywane są nasiona "Securidaca longipedunculata" i "Polygala butyracea"). Rośliny z rodzaju "Xanthophyllum" dostarczają cenionego drewna.
Systematyka.
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal), klasa "Rosopsida" Batsch, podklasa różowe ("Rosidae" Takht.), nadrząd "Geranianae" Thorne ex Reveal, rząd krzyżownicowce ("Polygalales" Dumort.), podrząd "Polygalineae" Bessey in C.K. Adams, rodzina krzyżownicowate ("Polygalaceae" R. Br. in Flinders).
W ujęciu Reveala rodzaj "Xanthophyllum" wyłączany jest do odrębnej rodziny "Xanthophyllaceae" Reveal &amp; Hoogland.

</doc>
<doc id="1252553" url="https://pl.wikipedia.org/wiki?curid=1252553" title="Jan Zajic">
Jan Zajic



</doc>
<doc id="1252555" url="https://pl.wikipedia.org/wiki?curid=1252555" title="Ignalina">
Ignalina



</doc>
<doc id="1252558" url="https://pl.wikipedia.org/wiki?curid=1252558" title="Elektrownia Jądrowa Ignalina">
Elektrownia Jądrowa Ignalina



</doc>
<doc id="1252560" url="https://pl.wikipedia.org/wiki?curid=1252560" title="Polygalaceae">
Polygalaceae



</doc>
<doc id="1252567" url="https://pl.wikipedia.org/wiki?curid=1252567" title="Percy Spencer">
Percy Spencer

Percy Lebaron Spencer (ur. 9 lipca 1894 w Howland, zm. 8 września 1970 w Newton) – amerykański inżynier i wynalazca, który zasłynął jako wynalazca mikrofalówki. Percy Spencer był wynalazcą który nie skończył nawet szkoły podstawowej.
Jego ojciec zmarł, gdy Spencer miał 3 lata, a matka opuściła go jakiś czas później. Mieszkał u ciotki. W wieku 12 lat zaczął pracować w przędzalni jako praktykant maszynisty.
W 1912 r. wstąpił do US Navy i został radiotelegrafistą. Pracował w Nebenbei przy Wireless Specialty Apparatus, u jednego z wiodących producentów odbiorników w USA. Pracował tam także, gdy opuścił marynarkę w 1918 r. Nabył tam teoretyczne i praktyczne umiejętności. Pracował od 1925 w Raytheon, była to wówczas mała firma, która produkowała lampy elektronowe stosowane m.in. we wzmacniaczach radiowych. Spencer został kierownikiem laboratorium badawczego firmy Raytheon z siedzibą w pobliżu MIT, z którą miał liczne kontakty.
W 1941 r. w Raytheon zaczęto produkować magnetrony, będące częściami radaru i służące do generowania mikrofal. Kiedy pracujący tam Spencer rozwinął system produkcji magnetronu, produkcja wzrosła z 17 do 2600 sztuk dziennie. Za jego pracę US Navy przyznała mu "Distinguished Public Service Award".
W 1945 przez przypadek zaobserwował rozgrzewanie się substancji pod wpływem mikrofal. W 1947 r. firma Raytheon oferowała pierwszą mikrofalówkę o nazwie Radarange, która miała wysokość 1,5 m, ważyła 300 kg i kosztowała 5 tys. USD ().
W swojej karierze opatentował 300 wynalazków. Spencer miał żonę i 3 dzieci.

</doc>
<doc id="1252570" url="https://pl.wikipedia.org/wiki?curid=1252570" title="Karl Höcker">
Karl Höcker

 
Karl Friedrich Höcker (ur. 11 grudnia 1911 w Engershausen, zm. 30 stycznia 2000 w Lübbecke) – zbrodniarz hitlerowski, adiutant kilku komendantów obozów koncentracyjnych (w tym Auschwitz-Birkenau) i SS-Obersturmführer.
Z wykształcenia był urzędnikiem bankowym. Członek SS od października 1933 (nr identyfikacyjny 182961) i NSDAP od 1 maja 1937 (nr legitymacji partyjnej 4444757). W latach 1940–1944 był adiutantem Martina Weissa, komendanta obozów koncentracyjnych: Neuengamme (1940–1942), Arbeitsdorf (1942–1943) i Majdanek (1943–1944). W maju 1944 Höckera przeniesiono na stanowisko adiutanta komendanta Auschwitz Richarda Baera. Od stycznia 1945 pełnił funkcję adiutanta Baera w obozie Mittelbau-Dora. Został ujęty pod koniec wojny przez Brytyjczyków, ale nierozpoznany dzięki posiadanym sfałszowanym dokumentom. W 1946 zwolniono go z obozu jenieckiego.
Höcker założył rodzinę i powrócił do pracy w bankowości. Na początku lat sześćdziesiątych władze RFN rozpoczęły przeciwko niemu śledztwo w związku ze służbą w Auschwitz. W drugim procesie oświęcimskim we Frankfurcie nad Menem skazany został na 7 lat pozbawienia wolności za pomocnictwo w zabójstwie 1000 ludzi. Zwolniono go z więzienia w 1970. Po raz kolejny Höcker skazany został za zbrodnie wojenne 3 maja 1989 przez zachodnioniemiecki sąd w Bielefeldzie. Tym razem otrzymał wyrok 4 lat pozbawienia wolności za udział w gazowaniu Żydów w Majdanku.

</doc>
<doc id="1252571" url="https://pl.wikipedia.org/wiki?curid=1252571" title="Shigella">
Shigella

Shigella – rodzaj bakterii Gram-ujemnych.
Bakterie te powodują zatrucia pokarmowe (czerwonka). Jedynymi rezerwuarami bakterii są człowiek oraz małpy.
Po raz pierwszy bakterie z tego rodzaju zostały wyizolowane i opisane w roku 1897 przez japońskiego mikrobiologa Kiyoshiego Shigę.
Biologia.
Morfologia i fizjologia.
Są to Gram-ujemne, nieurzęsione, nieporuszające się, względnie beztlenowe pałeczki. Są chemoorganotrofami uzyskującymi energię w procesach fermentacji bądź oddychania komórkowego. Optymalna temperatura rozwoju i hodowli wynosi 37oC.
Profil biochemiczny.
Bakterie rodzaju "Shigella" katabolizują glukozę i inne cukry proste z wytworzeniem kwasu, a niektóre szczepy także z wytworzeniem gazu. Nie posiadają oksydaz, posiadają katalazę. Wytwarzanie indoli jest zmienne w zależności od szczepu. Nie wytwarzają siarkowodoru, nie hydrolizują mocznika, nie wykorzystują malonianów, nie wzrastają w obecności cyjanku potasu, redukują nitraty. Fermentują D-mannitol i D-mannozę.
Klasyfikacja.
Wyróżnia się cztery serogrupy:
Czynniki zjadliwości.
Czynnikami wirulencji bakterii z grupy "Shigella" jest LPS oraz plazmid zjadliwości PAI, odpowiedzialny za wnikanie do komórek nabłonka i makrofagów. Najbardziej patogenny szczep, "Shigella dysenteriae typu I" wytwarza ponadto cytotoksynę "Shiga". Do wywołania zakażenia wystarczy spożycie 100 bakterii.
Patogeneza.
Zakażenie jest ograniczone do błony śluzowej i tkanki podśluzowej okrężnicy. Spożyta bakteria wnika do błony śluzowej i powoduje jej owrzodzenie. Skutkiem jest krwawa biegunka ze śluzem i ropą.
Objawy kliniczne.
Czerwonka zwykle objawia się silnymi, kurczowymi bólami brzucha i częstym, bolesnym oddawaniem małej ilości stolca, zawierającego krew i śluz.
Diagnostyka i leczenie.
Materiałem diagnostycznym pobieranym do hodowli jest kał i wymazy odbytnicze z owrzodzeń śluzówki.
Do hodowli "Shigella" stosuje się specjalne podłoża (np. agar SS).
Leczenie objawowe za pomocą płynów.
Wobec bakterii aktywność zachowują β-laktamy, kotrimoksazol, fluorochinolony, cefalosporyny II i III generacji.

</doc>
<doc id="1252573" url="https://pl.wikipedia.org/wiki?curid=1252573" title="Gwiaździak włosowatokomórkowy">
Gwiaździak włosowatokomórkowy

Gwiaździak włosowatokomórkowy (gąbczak, łac. "astrocytoma pilocyticum", "spongioblastoma", ang. pilocytic astrocytoma) – nowotworowy guz mózgu. Jest guzem o małej złośliwości (I° według WHO). Najczęściej lokalizuje się w półkulach mózgu, podwzgórzu, przednim odcinku drogi wzrokowej (glejak nerwu wzrokowego) i móżdżku. Postępowanie lecznicze zależy od umiejscowienia guza. 

</doc>
<doc id="1252575" url="https://pl.wikipedia.org/wiki?curid=1252575" title="Imiennik (film)">
Imiennik (film)

Imiennik (tytuł oryg. "The Namesake") – film indyjsko-amerykański zrealizowany w 2006 roku przez Mirę Nair, autorkę takich filmów jak "Salaam Bombay!", "Monsunowe wesele" i "Bollywood/Hollywood". Film był pokazywany (z sukcesem) na festiwalach w Nowym Jorku i Toronto. W rolach głównych Tabu, Irrfan Khan i Kal Penn. To historia Indusa, który przeżywszy cud ocalenia z katastrofy kolejowej, opuszcza kraj emigrując do Nowego Jorku. To opowieść o głębokiej pełnej miłości więzi małżeńskiej, o życiu na styku dwóch kultur, o poszukiwaniu swojej tożsamości. W centrum filmu pokazano też dramatyczną relację między ojcem a synem, budowanie bliskości, rozmijanie się, tęsknotę za sobą.
Film został wyreżyserowany w oparciu o cieszącą się dużą popularnością i uznaniem krytyków książkę Jhumpa Lahiri (również pod tytułem „The Namesake”. w Polsce "Imiennik"). Autorkę książki można zobaczyć w filmie.
Fabuła.
Kalkuta. Rodzinę Ashimy (Tabu) odwiedza Ashok Ganguli (Irrfan Khan) z rodzicami. Celem wizyty jest aranżowanie małżeństwa. Wkrótce potem Ashima opuszcza pełen zgiełku, kolorów, ciepła rodzinnych więzi Bengal. Przyleciawszy samolotem do Nowego Jorku otulając się szalami próbuje odnaleźć się w ośnieżonej pustce obcego jej miasta. U boku nieznanego jej jeszcze mężczyzny. Jego pełna czułości, troskliwości i zrozumienia miłość pomaga jej stworzyć na obczyźnie rodzinny dom. Asima i Ashok tęsknią jednak za Indiami i z bólem patrzą, jak ich rodzinne więzi rozluźniają się, jak ich dzieci stają się Amerykanami. Dopiero dramat w rodzinie pomoże odbudować łączącą ich więź. Dzięki niemu Gogol (Kal Penn), syn Ashoka zacznie rozumieć, kim naprawdę jest.

</doc>
<doc id="1252578" url="https://pl.wikipedia.org/wiki?curid=1252578" title="Linia kolejowa nr 375">
Linia kolejowa nr 375

Linia kolejowa nr 375 Międzyrzecz – Toporów – jednotorowa niezelektryfikowana linia kolejowa o długości 42,085 km. Odcinek Międzyrzecz – Nietoperek jest wpisany do wykazu linii kolejowych państwowego znaczenia. Został wyremontowany w 2007 r. z funduszy NATO. Numery tabeli w rozkładzie jazdy: "129 (129h)" (przed 1945-01-01), "334" (przed 1968-01-01), D29 – stan na rok 2008: "375".
Historia.
W latach 1907-1909 trwała budowa kolei z Toporowa do Międzyrzecza. Łączyła ona powstałe już wcześniej linie kolejowe Frankfurt – Poznań (1870) i Międzyrzecz – Międzychód (1887). Uroczyste otwarcie linii kolejowej nastąpiło w dniu 1 sierpnia 1909 roku. Z powodu urozmaiconej rzeźby terenu, budowniczowie kolei często stawali przed dużymi problemami. Widoczne ślady rozwiązań inżynieryjnych to liczne nasypy, wykopy i wiadukty.

</doc>
<doc id="1252583" url="https://pl.wikipedia.org/wiki?curid=1252583" title="Document">
Document

Document – piąty album studyjny zespołu R.E.M. wydany w 1987 roku.
W 2003 album został sklasyfikowany na 470. miejscu listy 500 albumów wszech czasów magazynu Rolling Stone.

</doc>
<doc id="1252584" url="https://pl.wikipedia.org/wiki?curid=1252584" title="James Prior">
James Prior

James Michael Leathes Prior, baron Prior (ur. 11 października 1927, zm. 12 grudnia 2016) – brytyjski polityk, członek Partii Konserwatywnej, minister w rządach Edwarda Heatha i Margaret Thatcher.
Wykształcenie odebrał w Charterhouse School oraz w Pembroke College na Uniwersytecie Cambridge, który ukończył z tytułem bakałarza zarządzania dobrami ziemskimi. Służbę wojskową odbył w szeregach Królewskiego Pułku z Norfolk w Niemczech i Indiach.
Do Izby Gmin został wybrany po raz pierwszy w 1959 r. jako reprezentant okręgu Lowestoft (od 1983 r. reprezentował okręg wyborczy Waveney). W 1970 r. został ministrem rolnictwa, rybołówstwa i żywności w gabinecie Edwarda Hetha. W latach 1972–1974 był przewodniczącym Izby Gmin oraz Lordem Przewodniczącym Rady. W latach 1979–1981 był ministrem zatrudniania w gabinecie Margaret Thatcher. W latach 1981–1984 był ministrem ds. Irlandii Północnej. Przeniesienie było spowodowane postawą Priora, który nie podzielał ekonomicznych poglądów pani premier i doradzał jej łagodne traktowanie związków zawodowych.
Prior pozostał w rządzie do 1984 r. W 1987 r. zrezygnował ze startu w wyborach i został kreowany parem dożywotnim jako baron Prior, dzięki czemu zasiadł w Izbie Lordów. Był przewodniczącym Rural Housing Trust.

</doc>
<doc id="1252585" url="https://pl.wikipedia.org/wiki?curid=1252585" title="Peter Leibing">
Peter Leibing

Peter Leibing – niemiecki fotograf, autor słynnego zdjęcia z 1961 roku przedstawiającego wschodnioniemieckiego żołnierza Conrada Schumanna przeskakującego przez granicę do Berlina Zachodniego dwa dni po ustanowieniu Muru Berlińskiego.
15 sierpnia 1961 Leibing był początkującym fotoreporterem pracującym dla agencji fotograficznej Contiepress z Hamburga. Leibing przyjechał do miasta niecałą dobę wcześniej i dostał poufną informację od policjanta, że jeden ze wschodnioniemieckich strażników zdaje się wahać i może próbować ucieczki przez właśnie ustanowiony mur będący wtedy niską zaporą z drutu kolczastego. Leibing godzinę przyglądał się strażnikowi obserwując jego rozterkę i już wtedy był pewny, że tamten zaryzykuje ucieczkę. Gdy tłum gromadzący się po zachodniej stronie zaczął zachęcać żołnierza okrzykami "Komm rüber!" ("Przechodź!"), ten w końcu się zdecydował i skoczył. Leibing zdążył wykonać jedno zdjęcie swoim nieautomatycznym aparatem fotograficznym marki "Exakta". Jak wspominał, w tym momencie przydało się doświadczenie zdobyte przy fotografowaniu konkursów skoków konnych w Hamburgu. Fotografia pojawiła się na okładce "Bilda" i następnie obiegła świat, stając się jedną z najbardziej rozpoznawalnych ikon zimnej wojny. Zdobyła nagrodę Overseas Press Club za najlepszą fotografię do gazety dziennej 1961 roku. Peter Leibing tego dnia wykonał jeszcze kilka fotografii Conrada Schumanna, między innymi gdy ten, już bez broni i w rozpiętym mundurze wychodził z samochodu policyjnego, którym zabrano go po ucieczce.

</doc>
<doc id="1252588" url="https://pl.wikipedia.org/wiki?curid=1252588" title="Okręg wyborczy Waveney">
Okręg wyborczy Waveney

Okręg wyborczy Waveney powstał w 1983 r. i wysyła do brytyjskiej Izby Gmin jednego deputowanego. Okręg obejmuje miasto Lowestoft w hrabstwie Suffolk oraz okoliczne wsie.

</doc>
<doc id="1252589" url="https://pl.wikipedia.org/wiki?curid=1252589" title="II Liceum Ogólnokształcące im. Mikołaja Kopernika w Cieszynie">
II Liceum Ogólnokształcące im. Mikołaja Kopernika w Cieszynie

II Liceum Ogólnokształcące im. Mikołaja Kopernika – szkoła mieszcząca się przy Placu Wolności 7B w Cieszynie, w budynku dawnej Miejskiej Szkoły Ludowej. Budynek szkoły wpisany jest do rejestry zabytków pod numerem A-540/87 z 15.10.1987
Historia.
Historia (budynku) szkoły do 1929 roku.
Zarząd miasta w dniu 28 czerwca 1874 roku, w związku ze zwiększająca się liczbą mieszkańców, podjął decyzję o budowie nowej szkoły. W grudniu 1875 roku Rada Miejska konkurs na projekt architektoniczny na miejską szkołę ludową dla chłopców i dziewcząt (Städtische Volksschule). Konkurs cieszył się dużą popularnością – wpłynęło 56 zgłoszeń. W marcu 1876 ogłoszono wyniki konkursu – zwyciężył projekt z pracowni architektonicznej Ferdynanda Fellnera i Hödla, z Wiednia. Wzniesienia gmachu podjął się miejski budowniczy Alojzy Jedeck, który rozpoczął prace budowlane w kwietniu 1877 roku i zakończył ją we wrześniu 1879. Placówkę wzniesiono w obrębie parceli na rogu Placu Następcy Tronu Rudolfa i ul. Cesarzowej Elżbiety (obecnie jest to Plac Wolności i ul. Pawła Stalmacha). 
Uroczyste otwarcie szkoły odbyło się 13 września 1879 roku i było celebrowane przez ministra wyznań i oświaty monarchii Austro-Węgierskiej – Karola von Stremayera. Na pamiątkę tego wydarzenia odsłonięto tablicę pamiątkowa (widoczną w holu Liceum) z białego marmuru z napisem w języku niemieckim, o treści: „Budowa tej Szkoły Ludowej została w dniu 12 kwietnia 1877 roku rozpoczęta za panowania jego Cesarskiej Mości Franciszka Józefa I przez Gminę miejską Cieszyn, według nagrodzonego w konkursie projektu wiedeńskich architektów Fellnera i Hödla i 30 listopada 1879 roku zakończona. Rozpoczęcie zajęć szkolnych w tym budynku Szkoły Ludowej nastąpiło 15 września 1879 roku. Niechaj Opatrzność boska ma tę szkołę w swojej opiece. Tę budowlę prowadził miejski budowniczy Alojzy Jedeck pod kierownictwem inżynierów miejskich Karola Khünla od 1 maja 1877 roku do 15 stycznia 1879 roku i architekta Carla Stadlera von Wolffersgrün od 16 stycznia 1879 roku do 31 lipca 1879 roku”.
W dniu 18 października 1880 roku, w szkole gościł cesarz Franciszek Józef I, który na pamiątkę tego wizyty zasadził przed szkołą dąb. Kolejne wizyty członków dynastii habsburskiej, nastąpiły dnia 25 października 1882 roku, gdy szkołę odwiedził książę cieszyński Albrecht i 27 września 1885 roku, gdy z wizytą przybył arcyksiążę Fryderyk.
Szkoła wpisała się na stałe w annały historii Ślaska Cieszyńskiego poprzez wydarzenia, które rozegrały na placu przed budynkiem szkolnym. Nocą 31 października 1918 roku, grupa polskich oficerów, dowodzona przez porucznika Klemensa Matusiaka aresztowała austriackiego komendanta cieszyńskiego garnizonu, pułkownika J. Gerndta. W tym czasie, w szkole znajdowało się biuro komendy garnizonu i to w nim właśnie Gerndt zrzekł się swych funkcji i przekazał dowodzenie Polakom. Na pamiątkę tych wydarzeń Plac Rudolfa nazwano Placem Wolności, a 31 października 1988 roku, przed szkołą został odsłonięty Pomnik Niepodległości.
Historia szkoły od 1929 roku.
Od roku szkolnego 1923/1924 w gimnazjum im. Antoniego Osuchowskiego wprowadzono profil matematyczno-przyrodniczy. W 1929 roku profil ten, zarządzeniem Ministra Wyznań Religijnych i Oświecenia Publicznego przekształcił się w odrębne Państwowe Gimnazjum Matematyczno-Przyrodnicze. W 1938 roku Gimnazjum Matematyczno-Przyrodnicze zostało przemianowane na Państwowe Gimnazjum i liceum Męskie im. Mikołaja Kopernika.Placówka ta została przeniesiona z gmachu na rogu ul. Kochanowskiego i Placu Londzina do nowo powstałego obiektu przy placu Wolności w roku szkolnym 1948/1949.
Reforma szkolnictwa z 1948 roku zmieniła strukturę kształcenia. W tym czasie zniesiono koedukacyjność wychowania. Liceum im. A. Osuchowskiego stało się wówczas szkołą męska, a Liceum im. Kopernika szkołą żeńską. Stan taki trwał do roku szkolnego 1957/58. W kolejnym roku, w szkole przywrócono przedwojennego patrona. Do lat sześćdziesiątych w szkole funkcjonowała szkoła podstawowa, a na jej  miejscu powstała szkoła średnia – Liceum Ogólnokształcące dla Pracujących. W 1983 roku utworzono Zespół Szkól Ogólnokształcących im. M. Kopernika. W latach siedemdziesiątych w szkole powstały kolejne profile: humanistyczny, biologiczno-chemiczny i ogólny. W latach 90. wzrosło zainteresowanie informatyką, więc poszerzono ofertę programową zwiększając nacisk na informatykę i matematykę.
Architektura.
Budynek został wzniesiony na planie prostokąta o wymiarach 50 na 42 m z wewnętrznym dziedzińcem. Bryła budynku, tak jak i wnętrza szkoły; część reprezentacyjnych pomieszczeń, hole wejściowe i aula, otrzymały neorenesansowy wystrój. Równomierne rozmieszczenie kondygnacji i regularne osadzenie okien sprawiło, że budynek posiada harmonijną kompozycję. Okna zostały rozdzielone za pomocą pilastrów i belkowania. Na osi budynku została umieszczona brama wjazdowa. Bryła gmachu szkoły została dodatkowo podkreślona przez symetryczne rozmieszczenie bocznych ryzalitów.
Profile klas.
Szkoła rekrutuje do klas o następujących profilach:
Znani absolwenci.
W nawiasie podano rok ukończenia szkoły:

</doc>
<doc id="1252592" url="https://pl.wikipedia.org/wiki?curid=1252592" title="Okręg wyborczy Lowestoft">
Okręg wyborczy Lowestoft

Okręg wyborczy Lowestoft powstał w 1885 r. i wysyłał do brytyjskiej Izby Gmin jednego deputowanego. Okręg obejmował miasto Lowestoft w hrabstwie Suffolk. Został zlikwidowany w 1983 r.

</doc>
<doc id="1252595" url="https://pl.wikipedia.org/wiki?curid=1252595" title="Piotr Antczak">
Piotr Antczak

Piotr Antczak (ur. 7 lutego 1964 w Łodzi) – polski aktor teatralny, filmowy i telewizyjny, także szef marketingu w jednej z agencji reklamowych.
Życiorys.
W latach 1982-83 studiował w łódzkiej PWSFTviT, ostatecznie ukończył studia na PWST w Warszawie w 1987 roku. Występował w teatrach warszawskich – Ateneum (jeszcze jako student PWST w 1987 r.) i Dramatycznym (1988).
Obecnie skupił się na działalności marketingowej w agencji reklamowej, sporadycznie pojawia się w filmach i serialach telewizyjnych.

</doc>
<doc id="1252598" url="https://pl.wikipedia.org/wiki?curid=1252598" title="Procesy fluwialne">
Procesy fluwialne

Procesy fluwialne (z łac. "fluvialis", 'rzeczny') – ogół procesów rzeźbotwórczych związanych z działalnością wód płynących (wody deszczowej oraz cieków wodnych). Należą do nich procesy niszczące, budujące oraz transport.
Rzeźbotwórcza działalność wód deszczowych.
Rzeźbotwórcza działalność wód deszczowych to ablacja deszczowa (erozja deszczowa). Woda opadowa częściowo wsiąka w grunt lub paruje, ale duża część z niej spływa po powierzchni. Spływająca woda może żłobić w podłożu ze skał luźnych (piaski, żwiry, less) jary, parowy, debrza i wąwozy. Inną formą oddziaływania wód deszczowych jest tworzenie piramid ziemnych, które powstają gdy woda opadowa rozmywa i spłukuje miękkie skały wokół głazów zbudowanych ze skał twardszych. W wyniku ablacji następuje spłukiwanie materiału skalnego ze stoków i powstawanie deluwiów.
Rzeźbotwórcza działalność rzek.
Rzeźbotwórcza działalność rzek obejmuje erozję rzeczną i akumulację rzeczną, które wywoływane są przez ruchy turbulentne wody w korycie rzecznym. Woda płynąca w korycie osiągając prędkość, dzięki której jest wstanie porwać ziarno skalne o określonym rozmiarze i następnie przenosić je na dalszą odległość. Transport drobin skalnych w rzece może mieć postać saltacji, trakcji lub suspensji. Kiedy prędkość wody spada poniżej określonego poziomu materiał skalny zaczyna się osadzać. W różnych biegach rzeki następują różne rodzaje erozji rzecznej i różne sposoby akumulacji materiału.
W górnym biegu rzeki dominuje erozja denna, zachodząca dzięki dużej prędkości wywołanej dużym spadkiem cieku. Okruchy skalne porywane przed płynącą wodę trą o dno koryta rzecznego pogłębiając je, co prowadzi do powstania doliny V-kształtnej lub kanionu. Tarcie o dno prowadzi przy tym do zaokrąglania okruchów skalnych i powstania otoczaków. Kiedy ciek o dużym spadku uchodzi do większego cieku o niższym spadku, materiał skalny niesiony przez mniejszy ciek zaczyna akumulować co prowadzi do powstania wachlarzowatego stożka napływowego.
W górnym biegu rzeki dno jest często nierówne i znajdują się w nim liczne zagłębienia, w które wpadają okruchy skalne. Woda płynąca lub z dużą prędkością powoduje obracanie okruchów prowadzące do drążenia dna. Zjawisko to nosi nazwę eworsji i prowadzi do powstawania kotłów eworsyjnych. Eworsja prowadzi do rozwoju wodospadów, katarakt i progów skalnych, w których obrębie zachodzi erozja wsteczna. Może ona występować również na obszarze źródłowym i prowadzić do kaptażu.
W środkowym i dolnym biegu rzeki dominuje erozja boczna i akumulacja. Wraz ze zmniejszeniem spadku rzeki nurt rzeki przemieszcza się od jednego brzegu do drugiego, w wyniku czego brzegi są nieustannie erodowane przez nacierającą wodę. Prędkość wody jest zbyt niska aby prowadzić materiał skalny na dalsze odległości i jest odkładany w miejscu, gdzie prędkość jest niższa tworząc odsypy. W efekcie jeden brzeg jest niszczony, a przeciwległy nadbudowywany. W wyniku tych zjawisk rozwijają się meandry oraz bystrza i plosa. 
Akumulacja rzeczna prowadzi do powstawania aluwiów, do których należą różne formy akumulacyjne takie jak: terasy zalewowe, odsypy i wały meandrowe, mielizny, łachy oraz stożki napływowe. Na aluwiach rozwijają się żyzne gleby aluwialne – mady. 

</doc>
<doc id="1252599" url="https://pl.wikipedia.org/wiki?curid=1252599" title="Gospodarka towarowo-pieniężna">
Gospodarka towarowo-pieniężna

Gospodarka towarowo-pieniężna – w ekonomii wytwarzanie produktów przeznaczonych do wymiany przez różnego typu transakcje kupna-sprzedaży. Jest ona związana ze społecznym podziałem pracy i wyodrębnieniem się producentów. Gospodarka towarowo-pieniężna jest przeciwieństwem gospodarki naturalnej.

</doc>
<doc id="1252601" url="https://pl.wikipedia.org/wiki?curid=1252601" title="True Type">
True Type



</doc>
<doc id="1252602" url="https://pl.wikipedia.org/wiki?curid=1252602" title="Soczewka achromatyczna">
Soczewka achromatyczna



</doc>
<doc id="1252603" url="https://pl.wikipedia.org/wiki?curid=1252603" title="Type1">
Type1



</doc>
<doc id="1252604" url="https://pl.wikipedia.org/wiki?curid=1252604" title="Type 1">
Type 1



</doc>
<doc id="1252605" url="https://pl.wikipedia.org/wiki?curid=1252605" title="OpenType">
OpenType

OpenType – format fontów, który ma zakończyć istnienie wielu różnych formatów i pozostawienie tylko jednego – do używania bezpośrednio na wszystkich platformach komputerowych.
Jest wspólnym dziełem firm Adobe i Microsoft, i choć prace nad nim zaczęły się już w 1996, to pierwszą aplikacją DTP obsługującą ten format był dopiero Adobe InDesign.
Fonty w formacie OpenType mają znaki kodowane w Unicode, a ponadto zawierają szereg nowych funkcji niedostępnych w popularnych starszych formatach, jak np. znaki alternatywne i inne tzw. funkcje zecerskie (funkcje te dostępne są zwykle tylko w specjalizowanym oprogramowaniu do składu), czy osadzanie krojów na stronach WWW, umożliwiające wyświetlanie ich w przeglądarce na komputerze, w którym tych znaków nie ma zainstalowanych.

</doc>
<doc id="1252607" url="https://pl.wikipedia.org/wiki?curid=1252607" title="Open Type">
Open Type



</doc>
<doc id="1252612" url="https://pl.wikipedia.org/wiki?curid=1252612" title="An-Nahud">
An-Nahud



</doc>
<doc id="1252614" url="https://pl.wikipedia.org/wiki?curid=1252614" title="Mój ojciec Gandhi">
Mój ojciec Gandhi

Mój ojciec Gandhi (oryg. "Gandhi, My Father") – indyjski film zrealizowany w 2007 roku przez reżysera teatralnego debiutującego w filmie Feroz Abbas Khana, wyprodukowany przez aktora, gwiazdę Bollywoodu Anil Kapoora (Taal) Tematem filmu są bolesne relacje Harilala Gandhiego sportretowanego przez Akshaye Khanna i jego ojca Mahatmę Gandhiego zagranego przez Darshan Jariwala).
Opis fabuły.
Lato 1948 roku. Do bombajskiego szpitala przywożą umierającego włóczęgę. Pytany o ojca podaje imię 4 miesiące wcześniej zastrzelonego Gandhiego.
Umierając Harilal Gandhi (Akshaye Khanna), najstarszy syn Mahatmy wspomina swoje życie. 1906. Radźkot, rodzinne miasto Gandhiego w Gudżaracie. Harilal pozostawiony przez rodziców, którzy w Południowej Afryce żyjąc w założonym przez Gandhiego (Darshan Jariwala) aśramie Phoenix walczą o prawa Indusów. Gandhiego oburza list z Indii od syna. Decyduje się on nie pytając go o zgodę nie czekać z poślubieniem wybranej mu przez ojca narzeczonej Gulab (Bhoomika Chawla). Gandhi mówi do żony, że nieposłuszeństwo Harilala oznacza zerwanie więzi ojcowsko-synowskiej. Mimo tego Harilal opuściwszy żonę przybywa do Indii, by pomagać ojcu w jego walce. Gdy Gandhi za odmowę rejestracji wymuszanej przez Brytyjczyków na Indusach idzie do więzienia, to Harilal rozpala tłumy przemówieniami, drukuje pisane w więzieniu apele ojca. Wkrótce sam zostaje uwięziony. Podczas widzenia dowiaduje się o planowanym wyjeździe jego rodziny do Indii. Gandhi nie chce, aby obecność żony i córki rozpraszała bojownika. Służąc ojcu, Harilal czuje się coraz bardziej zawiedziony. Marzy o studiach w Anglii, chciałby zostać prawnikiem, jak jego ojciec, tęskni za rodziną. Dowiedziawszy się, że ojciec kolejny raz przeznacza ufundowane stypendium na studia dla kogoś innego, pomijając jego, decyduje się wrócić do Indii i żyć własnym życiem. Niestety w Indiach czeka go niepowodzenie za niepowodzeniem. Wsparcie matki Kasturby (Shefali Shetty) nie ma wpływu na decyzje ojca Harilala. Zasady Gandhiego nie pozwalają mu na udzielenie pomocy synowi. Harilal próbując utrzymać rodzinę wchodzi w coraz bardziej dwuznaczne interesy, zaczyna pić.
Tło.
W oparciu o biografię "" Chandulala Bhagubhai Dalala. sztukę Khana "Mahatma vs. Gandhi", - różne od filmu, ale z podobną tematyką.

</doc>
<doc id="1252615" url="https://pl.wikipedia.org/wiki?curid=1252615" title="Al-Nahud">
Al-Nahud



</doc>
<doc id="1252618" url="https://pl.wikipedia.org/wiki?curid=1252618" title="Jerzy Flisak">
Jerzy Flisak

Jerzy Flisak (ur. 24 września 1930 w Warszawie, zm. 21 lutego 2008) – polski rysownik, ilustrator, autor plakatów, scenograf.
Życiorys.
Absolwent liceum im. Jose Marti w Warszawie, w 1953 r. ukończył studia na Wydziale Architektury Politechniki Warszawskiej.
Jego rysunki były publikowane m.in. w „Szpilkach”, „Świerszczyku”, Płomyczku, „Polityce”, tygodniku „Świat”, „Przeglądzie Kulturalnym”. Debiutował jeszcze w roku 1950 jako student architektury w konkursie rozpisanym przez tygodnik satyryczny Szpilki. Później został redaktorem graficznym tego tygodnika.
Był autorem wielu plakatów filmowych. Zajmował się również scenografią i filmem animowanym. Współpracował ze Studiem Filmów Rysunkowych w Bielsku-Białej.

</doc>
<doc id="1252620" url="https://pl.wikipedia.org/wiki?curid=1252620" title="Wiktor Daraszkiewicz">
Wiktor Daraszkiewicz

Wiktor Bogdan Daraszkiewicz (ur. 21 lipca 1957 w Łodzi) – polski gitarzysta i kompozytor.
Życiorys.
W 1981 współzałożył z Andrzejem Adamiakiem zespół Kleszcz, przekształcony w 1982 w grupę Rezerwat. Dla Rezerwatu skomponował takie utwory jak: „Histeria”, „Nie pragnę kwiatów”, „Nowy świetny plan”, „Och lala”, „Szare gitary”, „To tylko mój pogrzeb”. Wziął udział w nagraniu dwóch pierwszych albumów zespołu – "Rezerwat" i "Serce", a także w sesji nagraniowej dla Radia Mercury, podczas której grupa zarejestrowała materiał na niewydaną dotąd płytę. Z zespołem grał do momentu zawieszenia przez nią działalności w 1988. Następnie, w 1997 nagrał solową płytę instrumentalną jako Wiktor Daraszkiewicz &amp; Company pt. "Z drugiej strony". W latach 1998–2003 ponownie był związany z Rezerwatem. W 2008 został członkiem grupy Proletaryat, z którą gra do dzisiaj. W drugiej połowie października 2020, po śmierci Andrzeja Adamiaka zapowiedział powrót zespołu Rezerwat w „oryginalnym składzie”, lecz finalnie reaktywował go z nowymi muzykami i wokalistą Zbigniewem Bieniakiem, który współpracował z zespołem w latach 2000–2003. W 2022 grupa wydała album pt. "40" zawierający stare przeboje grupy we współczesnych wykonach.
Prócz wymienionych zespołów, Daraszkiewicz występował również z grupami i The Bootles.

</doc>
<doc id="1252628" url="https://pl.wikipedia.org/wiki?curid=1252628" title="Dante López">
Dante López

Dante Rafael López Farina (ur. 16 sierpnia 1983 w Asunción) – paragwajski piłkarz pochodzenia hiszpańskiego z obywatelstwem meksykańskim występujący na pozycji napastnika.
Kariera klubowa.
Piłkarską karierę López rozpoczął w Club Sol de América. W 2001 roku zadebiutował w paragwajskiej Primera División i w barwach stołecznego klubu grał tam do końca 2002 roku. W 2003 roku przeszedł do lokalnego rywala, Cerro Porteño i grał tam przez pół roku. Latem 2003 Paragwajczyk wyjechał do Izraela do Maccabi Hajfa. Miał udział w wywalczeniu mistrzostwa Izraela, ale jeszcze w trakcie sezonu przeniósł się do hiszpańskiego drugoligowca Córdoba CF. Już latem 2004 wrócił do ojczyzny i najpierw przez rok grał w Nacionalu Asunción, a następnie przez kolejne pół w Olimpii Asunción.
Wiosną 2006 roku Dante trafił do Włoch. Został piłkarzem grającej w Serie C1, Genoi i awansował z nią do Serie B. Po sezonie przeszedł do FC Crotone, jednak 5 zdobytych goli nie pomogło w utrzymaniu w lidze. Po spadku Crotone o klasę niżej López przeszedł do zespołu Club Libertad, z którym na koniec roku 2007 wywalczył mistrzostwo Paragwaju.
Kariera reprezentacyjna.
W reprezentacji Paragwaju López zadebiutował 2 kwietnia 2003 roku zremisowanym 1:1 towarzyskim spotkaniu z Hondurasem. W 2006 roku został powołany przez Aníbala Ruiza do kadry na Mistrzostwa Świata w Niemczech w miejsce kontuzjowanego José Cardozo. Na turnieju w Niemczech wystąpił jedynie w przegranym 0:1 spotkaniu ze Szwecją.

</doc>
<doc id="1252630" url="https://pl.wikipedia.org/wiki?curid=1252630" title="Dante Lopez">
Dante Lopez



</doc>
<doc id="1252633" url="https://pl.wikipedia.org/wiki?curid=1252633" title="Gąbczak">
Gąbczak



</doc>
<doc id="1252634" url="https://pl.wikipedia.org/wiki?curid=1252634" title="Paweł Pęczak">
Paweł Pęczak

Paweł Pęczak (ur. 24 czerwca 1977 w Tychach) – polski piłkarz występujący na pozycji obrońcy. Trener GKS II Tychy.
Kariera.
Pęczak swoją profesjonalną karierę zaczynał w 1996 r. w GKS-ie Katowice, do którego przeszedł ze swojego pierwszego klubu - GKS Tychy. Paweł niemal od razu stał się podstawowym graczem, co wpłynęło na zainteresowanie jego osobą innych klubów. W 1999 r. przeszedł do Amiki Wronki, gdzie jednak przez pierwsze lata był tylko rezerwowym. Nieco więcej występował pod koniec swojej przygody w Amice. Niezadowolony z nieregularnych występów w pierwszej drużynie, przeszedł do Górnika Zabrze, jednak i tam nie grał regularnie, co spowodowało powrót do GKS-u Katowice, klubu który wówczas wspominał najlepiej. W Katowicach przez pierwsze pół roku rozegrał zaledwie jeden mecz. W kolejnym sezonie jednak w barwach GKS-u rozegrał 20 spotkań. W sezonie 2005/06 przeszedł do Lechii Gdańsk, gdzie od razu stał się podstawowym zawodnikiem i grał regularnie. Łącznie w Ekstraklasie rozegrał 157 spotkań, w których strzelił dwie bramki.
Na początku sezonu 2008/09 doznał poważnej kontuzji, która wykluczyła go z rundy jesiennej. I dlatego w sezonie zagrał zaledwie 3 mecze, po sezonie nie przedłużono z nim kontraktu. Od sezonu 2009/2010 grał w drużynie Wisły Płock. W sierpniu 2010 roku podpisał dwuletni kontrakt z drużyną GKS-u Tychy.

</doc>
<doc id="1252636" url="https://pl.wikipedia.org/wiki?curid=1252636" title="Giacobinidy">
Giacobinidy



</doc>
<doc id="1252641" url="https://pl.wikipedia.org/wiki?curid=1252641" title="Order Krzyża Ziemi Maryjnej">
Order Krzyża Ziemi Maryjnej

Order Krzyża Ziemi Maryjnej (est. "Maarjamaa Risti teenetemärk", ang. "Order of the Cross of Terra Mariana") – odznaczenie Republiki Estonii nadawane wyłącznie cudzoziemcom. Przyznawany jest za wkład danej osoby w pogłębianie przyjaznych relacji z Estonią.
Historia, organizacja i insygnia.
Order Krzyża Ziemi Maryjnej został ustanowiony w 1995 dla uczczenia odzyskanej niepodległości Estonii; nazwa nawiązuje do władającego niegdyś na ziemiach nadbałtyckich zakonu krzyżackiego, patronką którego była Najświętsza Maryja Panna. Oficjalna nazwa dzisiejszej Łotwy i Estonii, pod panowaniem niemieckiego Zakonu Krzyżackiego, w latach 1207-1561, to Terra Mariana (pol. Ziemia Maryjna).
Order został zorganizowany według schematu Legii Honorowej: ma 5 klas zasadniczych, od Wielkiego Krzyża do Krzyża Kawalerskiego, i jedną dodatkową przy klasie I – Krzyż Wielki z łańcuchem ("Maarjamaa Risti Teenetemärgi Kett").
Oznaką orderu na awersie jest emaliowany na biało krzyż z niebieskimi i czarnymi bordiurami, ze stylizowanymi w kształcie lilii, jednego z symboli maryjnych, inicjałami Republiki Estonii między ramionami, zawieszony na plakietce z godłem państwowym. Rewers oznaki nosi napis "Pro Terra Mariana". W kształcie oznaka jest podobna do Krzyża Żelaznego z 1813, również nawiązującego do tradycji krzyżackiej. Gwiazda I i II klasy jest złota, ośmiopromienna i nosi na sobie oznakę orderu z herbem Estonii dodanym u zbiegu ramion. Łańcuch orderowy składa się z 24 ogniw, na przemian godła państwowego Estonii i oznaki orderowej. Order noszony jest na ciemnobłękitnej wstędze.
Zwyczajowo prezydentowi elektowi Estonii zostaje nadany łańcuch orderu, który otrzymuje w dniu zaprzysiężenia. Jest to wyjątek od zasad nadawania, ponieważ order przeznaczony jest dla cudzoziemców.
Odznaczeni (lista niepełna).
Wielki Krzyż (bez łańcucha)

</doc>
<doc id="1252644" url="https://pl.wikipedia.org/wiki?curid=1252644" title="Prva crnogorska liga (2006/2007) - wyniki spotkań">
Prva crnogorska liga (2006/2007) - wyniki spotkań

1.Kolejka.
11 sierpnia 2006
12 sierpnia 2006
2.Kolejka.
19 sierpnia 2006
20 sierpnia 2006
3.Kolejka.
26 sierpnia 2006
27 sierpnia 2006
4.Kolejka.
2 września 2006
3 września 2006
5.Kolejka.
9 września 2006
6.Kolejka.
12 września 2006
13 września 2006
20 września 2006
7.Kolejka.
16 września 2006
8.Kolejka.
22 września 2006
23 września 2006
9.Kolejka.
29 września 2006
30 września 2006
10.Kolejka.
7 października 2006
11.Kolejka.
14 października 2006
12.Kolejka.
21 października 2006
13.Kolejka.
28 października 2006
14.Kolejka.
4 listopada 2006
5 listopada 2006
15.Kolejka.
11 listopada 2006
12 listopada 2006
16.Kolejka.
18 listopada 2006
17.Kolejka.
25 listopada 2006
18.Kolejka.
3 marca 2007
19.Kolejka.
10 marca 2007
20.Kolejka.
17 marca 2006
18 marca 2006
21.Kolejka.
28 marca 2007
22.Kolejka.
31 marca 2007
23.Kolejka.
4 kwietnia 2007
24.Kolejka.
7 kwietnia 2007
8 kwietnia 2007
25.Kolejka.
14 kwietnia 2007
26.Kolejka.
18 kwietnia 2007
27.Kolejka.
21 kwietnia 2007
28.Kolejka.
28 kwietnia 2007
29.Kolejka.
5 maja 2007
30.Kolejka.
9 maja 2007
31.Kolejka.
12 maja 2007
32.Kolejka.
19 maja 2007
33.Kolejka.
26 maja 2007
Baraże.
2 czerwca 2007
9 czerwca 2007

</doc>
<doc id="1252645" url="https://pl.wikipedia.org/wiki?curid=1252645" title="Kolej Iwanogrodzko-Dąbrowska">
Kolej Iwanogrodzko-Dąbrowska



</doc>
<doc id="1252646" url="https://pl.wikipedia.org/wiki?curid=1252646" title="Kolej Iwangorodzko-Dąbrowska">
Kolej Iwangorodzko-Dąbrowska

Kolej Iwangorodzko-Dąbrowska (ros. Ивангородо-Домбровская железная дорога, "Iwangorodo-Dombrowskaja żeleznaja doroga", również "Droga Żelazna Iwangorodzko-Dąbrowska", "Kolej Dęblin–Dąbrowa Górnicza") – historyczna linia kolejowa w Królestwie Polskim łącząca Dęblin (wówczas "Iwangorod") i Zagłębie Staropolskie z Zagłębiem Dąbrowskim.
Linia była szerokotorowa, po I wojnie światowej Polacy przebudowali ją na kolej normalnotorową. Przebiegała przez Radom, Skarżysko-Kamienną, Kielce, Olkusz do Dąbrowy Górniczej, a z bocznicami również do Sosnowca i Granicy.
Uwarunkowania polityczne i gospodarcze.
W Królestwie Polskim Rosjanie celowo utrzymywali stan opóźnienia gospodarczego hamując rozwój przemysłu oraz kolei żelaznych. Po pierwsze rozwinięty przemysł zwiększyłby potencjał wojskowy obszaru zagrożonego ewentualnym powstaniem a równocześnie ewentualne powstanie odcinałoby Rosję od dóbr tam produkowanych. Jasnym więc było, że lepiej inwestycje prowadzić na terenach pewniejszych. Po drugie Rosjanie obawiali się, że budując linie kolejowe stworzą drogę umożliwiającą wtargnięcie licznym siłom wroga głęboko w obszar ich terytorium, czemu wobec słabości własnego transportu nie będą mogli się przeciwstawić w porę. Z tego powodu starano się budować linie kolejowe w głębi Rosji i nie ze wschodu na zachód, lecz z północy na południe, przewidując działania obronne swojego wojska.
Tymczasem brak kolei na Kielecczyźnie, zwłaszcza w Staropolskim Okręgu Przemysłowym, był już wyraźnie odczuwalny jako hamulec rozwoju. Przemieszczanie ładunków wozami konnymi hamowało rozwój przemysłu wydobywczego i nie pozwalało należycie rozwijać produkcji ze względu na lokalny zasięg zbytu. Fabryki coraz częściej korzystające z maszyn parowych potrzebowały do opalenia węgla i chociaż pobliskie Zagłębie Dąbrowskie było w stanie wydobyć go w potrzebnej ilości, to jego dostarczenie na miejsce było niewykonalne. Powstanie kolei rozwiązałoby także problem zbytu produkowanego towaru, otwierając nowe rynki zbytu na wschodzie.
Inicjatywy wstępne.
W takich okolicznościach już w 1860 mieszkańcy Sandomierza starali się uzyskać połączenie z Piotrkowem, stanowiącym ważny ośrodek przemysłowy i siedzibę władz guberni. Wobec niepowodzenia, podjęto starania ponownie w 1862, tym razem z inicjatywy bankiera Hermana Epsteina. Te starania zniweczone zostały przez wybuch powstania styczniowego. W końcu sprawą budowy kolei na tym terenie zainteresował się inny bankier J.G. Bloch, dysponujący specjalnym biurem projektowym zajmującym się kolejnictwem. Z jego inicjatywy w 1867 dokonano przedwstępnych studiów nad przebiegiem drogi kolejowej do Ostrowca przez Szydłowiec. Koszt budowy linii szacowany na 20700 rubli władze uznały za zbyt duży i w 1868, tak jak poprzednio, nie udzieliły koncesji na budowę.
W tym czasie rozważano też budowę linii kolejowej na trasie Piotrków Trybunalski, Końskie, Skarżysko, Starachowice, Ostrowiec, Opatów. Inna koncepcja przewidywała skierowanie kolei od Opatowa przez Stopnicę, Kazimierzę Wielką, Dąbrowę Tarnowską do Tarnowa. Jeszcze inny projekt zakładał połączenie Dęblina (Iwangorodu) z Krakowem wraz z odgałęzieniem do Dąbrowy i Koluszek.
Decyzja.
Przełom w staraniach o uruchomienie kolei żelaznej nastąpił w kwietniu 1875. W Petersburgu podczas posiedzenia Komitetu Ministrów podjęto decyzję o budowie nowej linii kolejowej z Iwangorodu do Dąbrowy (Górniczej), z odgałęzieniami do Koluszek i Ostrowca. Linia, poprzez Kolej Nadwiślańską, miała umożliwić łączność pomiędzy Zagłębiem Dąbrowskim, Łódzkim Okręgiem Przemysłowym oraz Zagłębiem Staropolskim, a dostawy węgla stworzyć dla tych rejonów zupełnie nowe perspektywy rozwoju. Minister wojny zastrzegł, że zaprojektowana linia powinna mieć rosyjską szerokość toru (1524 mm) oraz powinna przebiegać przez dwa tunele, które w razie wkroczenia wojsk nieprzyjacielskich do Królestwa Polskiego mogłyby zostać łatwo zniszczone, tym samym blokując transport kolejowy na linii.
Bitwa o szyny.
Starania o uzyskanie koncesji na budowę czyniło 16 kandydatów. Rząd zwlekał z podjęciem ostatecznej decyzji, a konkurenci z czasem wycofywali się. Na placu boju pozostały dwa przedsiębiorstwa:
Realizacja.
10 lipca 1881 cesarz zatwierdził koncesję Towarzystwu Drogi Żelaznej Iwangorodzko-Dąbrowskiej. Linia kolejowa w zatwierdzonej postaci miała liczyć 461,9 km i była to najdłuższa linia kolejowa w Królestwie Polskim. Fakt ten uczynił Blocha największym przedsiębiorcą kolejowym, nie tylko na terenie Królestwa Polskiego, ale ogółem w Imperium Rosyjskim. Trasa przyszłej kolei przebiegała między innymi przez następujące miejscowości: Dęblin, Radom, Bzin, Kielce, Olkusz, Sławków, Strzemieszyce, Dąbrowa. Miała odgałęzienia z Bzina (Skarżyska-Kamiennej) przez Końskie i Opoczno do Koluszek oraz w przeciwnym kierunku do Ostrowca i Bodzechowa, a także ze Strzemieszyc przez Kazimierz do miejscowości Maczki. Naczelnym inżynierem został Rosjanin Izwójtow, a jego najbliższym współpracownikiem inż. Hipolit Cieszkowski. 21 grudnia 1883 oddano do eksploatacji pierwszy odcinek z Dęblina, przez most na Wiśle do Kielc, natomiast odcinek z Kielc do Dąbrowy uruchomiono 26 stycznia 1885. Szeroki tor kończył się w Hucie Bankowej w Dąbrowie Górniczej. W Maczkach zbudowano stację szerokotorową w bliskim sąsiedztwie normalnotorowej stacji Granica. W 1887 ukończono ostatnie odcinki linii do Cesarstwa Niemieckiego i Austro-Węgier.
W 1900 r. kolej została upaństwowiona i weszła w skład Kolei Nadwiślańskich.
Znaczenie.
Powstała linia kolejowa była bardzo korzystną inwestycją. W znacznym stopniu przyczyniła się do rozwoju przemysłu w Zagłębiu Dąbrowskim i uchroniła od całkowitego upadku Zagłębie Staropolskie, zapewniając mu dostawę surowców energetycznych i hutniczych. Inwestycja spowodowała rozwój wielu miejscowości przy niej położonych, które wykształcały się na duże ośrodki gospodarcze i miejskie.
Współczesność.
Obecnie na tym historycznym szlaku ruch pociągów pasażerskich jest umiarkowany lub mały, miejscami zamiera. Jeszcze tylko na odcinku pomiędzy Tunelem a Kozłowem stanowi on fragment ważnego, szybkiego połączenia Warszawy z Krakowem (przez CMK), natomiast na odcinku Tunel – Kozłów – Kielce – Radom część alternatywnego połączenia Krakowa ze stolicą, z wykorzystaniem przez pociągi TLK. W pozostałej części utrzymuje się ruch osobowy o znaczeniu lokalnym lub nawet jedynie towarowy (np. na odnodze ze Skarżyska-Kamiennej do Tomaszowa Mazowieckiego). Do fragmentów szlaku przylega Linia Hutnicza Szerokotorowa.

</doc>
<doc id="1252647" url="https://pl.wikipedia.org/wiki?curid=1252647" title="Tadeusz Kifner">
Tadeusz Kifner

Tadeusz Kifner (ur. 7 grudnia 1973 w Gdańsku) – autor książek i publicysta z zakresu informatyki, bezpieczeństwa i ochrony informacji oraz zarządzania informatyką. Certyfikowany Audytor Systemów Informatycznych CISA oraz Certyfikowany Ekspert w zarządzaniu IT, CGEIT (Certified in the Governance of Enterprise IT) - tytuły nadane przez stowarzyszenie Information Systems Audit and Control Association, ISACA. Rzeczoznawca Polskiego Towarzystwa Informatycznego. Certyfikowany Menedżer Usług Informatycznych ITIL (Manager's Certificate in IT-Service Management). 
Pod koniec lat 90. XX w. redaktor naczelny magazynu franciszkańskiego "Brat". Współautor komputerowego systemu edukacyjnego "Akupunktura korporalna" nagrodzonego srebrnym medalem na Międzynarodowej Wystawie Wynalazków Innowacje 99 w Gdyni. Od 1999 roku partner wiodący w firmie DOBIS.
Bibliografia:

</doc>
<doc id="1252649" url="https://pl.wikipedia.org/wiki?curid=1252649" title="Faszoda">
Faszoda



</doc>
<doc id="1252651" url="https://pl.wikipedia.org/wiki?curid=1252651" title="Puchar Czarnogóry w piłce nożnej 2007/2008">
Puchar Czarnogóry w piłce nożnej 2007/2008

Puchar Czarnogóry w piłce nożnej 2007/2008 – drugi turniej o puchar tego kraju. Zdobywca trofeum awansował do eliminacji Pucharu UEFA. W tej edycji wystąpiły 32 drużyny.
Obrońcą trofeum był Rudar Pljevlja, który w finale poprzedniej edycji pokonał Sutjeska Nikšić 2:1.
Zwycięzcą została drużyna Mogren Budva, która w spotkaniu finałowym wygrała po rzutach karnych z Budućnosti Podgorica. W regulaminowym czasie gry było 1:1.
1/16 finału.
2 października 2007
3 października 2007
1/8 finału.
24 października 2007 i 7 listopada 2007
24 października 2007 i 28 listopada 2007
Ćwierćfinały.
5 grudnia 2007 i 12 grudnia 2007
Półfinały.
2 kwietnia 2008 i 16 kwietnia 2008
Finał.
7 maja 2008
Mogren Budva zdobył Puchar Czarnogóry i awansował do eliminacji Pucharu UEFA.

</doc>
<doc id="1252653" url="https://pl.wikipedia.org/wiki?curid=1252653" title="Ekspozycja (literatura)">
Ekspozycja (literatura)

Ekspozycja (z łac. "expositio" – wystawienie) – w utworach dramatycznych i epickich sytuacja przedstawiona w punkcie wyjścia fabuły, ukazana tak, by wstępnie zapoznać widza lub czytelnika z tłem wydarzeń, głównymi postaciami, problemami i konfliktami utworu.

</doc>
<doc id="1252654" url="https://pl.wikipedia.org/wiki?curid=1252654" title="Friedrich Ueberweg">
Friedrich Ueberweg

Friedrich Ueberweg (ur. 22 stycznia 1826 w Leichlingen (Rheinland) koło Solingen, zm. 9 czerwca 1871 w Królewcu) – niemiecki filozof i historyk filozofii.
Od 1862 profesor Uniwersytetu w Królewcu.
Główne dzieło Überwega "Grundriss der Geschichte der Philosophie..." (cz. 1-3 1862-1866) było wielokrotnie wydawane i stało się bazą dla wielu innych prac historycznofilozoficznych.

</doc>
<doc id="1252655" url="https://pl.wikipedia.org/wiki?curid=1252655" title="Zaklinacz koni (film)">
Zaklinacz koni (film)

Zaklinacz koni (ang. "The Horse Whisperer") – amerykański melodramat filmowy z 1998 roku w reżyserii Roberta Redforda.
Scenariusz do filmu powstał na podstawie powieści Nicholasa Evansa z 1995 roku pod tym samym tytułem. Robert Redford zagrał tytułową rolę - utalentowanego trenera posiadającego niezwykły dar rozumienia koni, który został zatrudniony, by pomóc niepełnosprawnej dziewczynce (Scarlett Johansson) i jej koniowi w powrocie do zdrowia po tragicznym wypadku.
Nagrody i nominacje.
Oscary za rok 1998
Złote Globy 1998

</doc>
<doc id="1252656" url="https://pl.wikipedia.org/wiki?curid=1252656" title="Jacopo Boncompagni">
Jacopo Boncompagni

Jacopo Boncompagni (ur. 15 maja 1652 w Isoli, zm. 24 marca 1731 w Rzymie) – włoski kardynał.
Życiorys.
Pochodził z rodziny książąt Sora. W 1690 został Arcybiskupem Bolonii, mimo że nie był jeszcze wówczas kapłanem (święcenia otrzymał dopiero miesiąc po nominacji, wraz z sakrą biskupią). W 1695 Papież Innocenty XII mianował go kardynałem prezbiterem Santa Maria in Via. Uczestniczył w konklawe 1700, konklawe 1721, konklawe 1724 i konklawe 1730. Biskup Albano od 1724. Zmarł w Rzymie.

</doc>
<doc id="1252659" url="https://pl.wikipedia.org/wiki?curid=1252659" title="Gitara powietrzna">
Gitara powietrzna

Gitara powietrzna – połączenie tańca i ruchu, które ma służyć jak najwierniejszemu przedstawieniu imitacji gry solówek na gitarze elektrycznej. Gra na gitarze powietrznej zwykle składa się z przesadnych ruchów poruszania strunami i piórkowania, często idzie w parze z głośnym śpiewem lub zsynchronizowanym z muzyką ruchem warg.
Początki.
Przykłady aktywności gitary powietrznej wśród fanów heavy metalu miały miejsce w późnych latach 70. Na DVD Iron Maiden "The Early Years", byli i obecni członkowie zespołu twierdzili, że fani przybywali na występy z wyciętymi z drewna gitarami i gorliwie naśladowali to co odgrywało się na scenie. Ostatecznie, praktyka została przechwycona przez pozostałych fanów, z których część nie posiadała nawet gitar domowej roboty i „dawali czadu” na swoich „gitarach powietrznych”. Jednakże najprawdopodobniej to Joe Cocker był jednym z pierwszych muzyków, którzy aktywnie demonstrowali technikę gitary elektrycznej na scenie. Podczas wprowadzającego solo gitarowego do jego występu na żywo „With a Little Help From My Friends” na festiwalu muzycznym w Woodstock w 1969 roku, można było obserwować jak symuluje grę, bez gitary w rękach.
Również, dwanaście lat przed Woodstock, około 1957 roku, Bill Reed z The Diamonds, podczas występu na żywo w telewizji, był widziany jak gra na gitarze powietrznej podczas wykonywanej przez siebie deklamacji piosenki „Words of Love”.
Zawody.
Zorganizowane zawody gitary powietrznej regularnie odbywają się w wielu krajach. Pierwsze konkursy gitary powietrznej on-off odbyły się we wczesnych latach 80. w Szwecji i Stanach Zjednoczonych. Od 1996 coroczny konkurs Światowych Mistrzostw Gitary Powietrznej (Air Guitar World Championships) jest częścią Oulu Music Video Festival w Oulu, w Finlandii, która obecnie zarządza sieć Air Guitar World Championships Network. W 2007 roku na sieć składa się siedemnaście krajów: Stanów Zjednoczonych, Finlandii, Kanady, Holandii, Austrii, Grecji, Meksyku, Norwegii, Wielkiej Brytanii, Szwajcarii, Francji, Włoch, Słowenii, Chorwacji, Japonii, Australii i Nowej Zelandii. Zasady mają wiele wspólnego z figurową jazdą na lodzie, szczególnie naliczanie punktów w systemie 6.0. Najczęściej spotykany zbiór zasad składa się z jak następuje: Każdy uczestnik musi grać na gitarze powietrznej na scenie w dwóch rundach, każdej trwającej 1 minutę.
Runda 1 uczestnik odgrywa wybrane przez siebie utwory. Zwykle piosenki są edytowane (lub częściowo tworzone) by mieściły się w 60 sekundach.
Runda 2 uczestnicy odgrywają część piosenki wybranej przez organizatorów bądź współzawodnika; zazwyczaj piosenka pozostaje nieujawniona i a jej wybór jest trzymany w tajemnicy aż do rozpoczęcia rundy, aby uczestnik musiał improwizować.
Zawodnicy grają pojedynczo, zespół wspierający, czy to z prawdziwymi czy powietrznymi instrumentami jest zabroniony; technik obsługi i groupies są dozwolone dla stworzenia wizerunku, jednakże muszą oni opuścić scenę przed rozpoczęciem występu. Uczestnicy muszą grać na gitarze powietrznej, tak więc np. powietrzna perkusja, pianino i inne instrumenty są niedozwolone. Powietrzna gitara może być akustyczną, elektryczną bądź obiema. Generalnie nie ma specjalnych nakazów co do stroju, uczestnicy są zachęcani do użycia wszelkich ubiorów i rekwizytów, które mogłyby dodać charakteru i urozmaicić występ. Jednakże, wszelki sprzęt muzyczny bądź załoga jak na przykład: instrumenty, wzmacniacze, efekty, członkowie zespołu wspierającego, itp. jest surowo zakazana. Niektóre imprezy czynią wyjątek dla użycia kostki do gry, inne nie.
Komisja sędziowska składa się z sędziów niezależnych, zazwyczaj ze sławnych muzyków bądź krytyków muzycznych. Sędziowie używają tego samego systemu naliczania punktów co w łyżwiarstwie figurowym: jest kilka kryteriów. Każdy sędzia przyznaje uczestnikowi punkty od 4.0 do 6.0 w każdej z kategorii. Najniższe i najwyższe wyniki zostają odrzucone, pozostałe zostają zsumowane. Zawodnik z najwyższą sumą punktów wygrywa.
Kryteria oceny.
Zawartość techniczna - na ile występ wygląda jak prawdziwa gra, włącznie z adekwatnym otworzeniem wszystkich ornamentów, palcówek, solówek oraz ruchów technicznych. Prezencja na scenie - charyzma gwiazdy rocka, umiejętności dawania czadu, brak tremy i moc by nakręcić tysiące słuchaczy; zawiera w sobie wykonywanie ruchów gitarowych i innych demonstracji emocji.
„Powietrzność” - najbardziej subiektywne z kryteriów, jak „prezentacja” w łyżwiarstwie figurowym - na ile występ był przejawem artyzmu samego w sobie, a nie wyłącznie symulacją gry na gitarze.

</doc>
<doc id="1252661" url="https://pl.wikipedia.org/wiki?curid=1252661" title="Derlis Gómez">
Derlis Gómez

Derlis Venancio Gómez (2 listopada 1972 w Asunción) – piłkarz paragwajski grający na pozycji bramkarza.
Kariera klubowa.
Gómez piłkarską karierę rozpoczął w klubie Club Sol de América. W 1991 roku zadebiutował w jego barwach w paragwajskiej Primera División i w swoim pierwszym sezonie wywalczył mistrzostwo Paragwaju. Bramki Sol de América bronił do końca 1996 roku i następnie przeszedł do rywala zza miedzy, Club Guaraní. Tu z kolei grał przez 4 sezony i w 2001 roku został zawodnikiem Club Libertad. Już po roku zamienił barwy klubowe na Sportivo Luqueno, a po kolejnym na 12 de Octubre Itaugua. W latach 2004-2006 ponownie był bramkarzem Sportivo Luqueno, by następnie na pół roku trafić do argentyńskiego Quilmes Atlético Club. Od 2007 był piłkarzem Club Nacional.
Kariera reprezentacyjna.
Po raz pierwszy do reprezentacji został powołany na Copa America 1993 jako rezerwowy bramkarz. Na turnieju nie wystąpił ani minuty. Na debiut w kadrze musiał czekać aż 12 lat.
4 maja 2005 roku w meczu Ekwadorem po raz pierwszy wystąpił w reprezentacji Paragwaju. W 2006 roku został powołany przez Aníbala Ruiza do kadry na Mistrzostwa Świata w Niemczech, gdzie był trzecim bramkarzem i nie wystąpił w żadnym spotkaniu.
Ogółem dla reprezentacji wystąpił w 6 meczach w latach 2005-2008.

</doc>
<doc id="1252662" url="https://pl.wikipedia.org/wiki?curid=1252662" title="Derlis Gomez">
Derlis Gomez



</doc>
<doc id="1252663" url="https://pl.wikipedia.org/wiki?curid=1252663" title="Herb Ryglic">
Herb Ryglic

Herb Ryglic – jeden z symboli miasta Ryglice i gminy Ryglice w postaci herbu.
Wygląd i symbolika.
Herb przedstawia w czerwonej tarczy herbowej złoty miecz ostrzem w górę, ponad nim złota korona, po bokach miecza dwie połówki złotego koła z ośmioma złotymi kolcami.
Koło i miecz stanowią atrybuty męczeńskiej śmierci św. Katarzyny, korona nawiązuje do jej królewskiego pochodzenia. Przepołowienie koła nawiązuje do zniszczenia narzędzi tortur podczas egzekucji świętej. Wzór koła oparto na herbarzu Bellenville, powstałego w drugiej połowie XIV wieku.
Historia.
Nie zachowały się wizerunki herbu ani pieczęcie miejskie z godłem Ryglic z okresu 1824-1934. W związku z tym, po odzyskaniu praw miejskich w 2001, sięgnięto po pieczęć parafialną miejscowego kościoła pod wezwaniem św. Katarzyny. Wzór na zlecenie gminy Ryglice opracował Zakład Nauk Pomocniczych Historii i Archiwistyki Uniwersytetu Jagiellońskiego. Został on przyjęty na posiedzeniu Rady Gminy 26 marca 2001. Autorką projektu graficznego była Barbara Widłak.

</doc>
<doc id="1252664" url="https://pl.wikipedia.org/wiki?curid=1252664" title="Łudzin">
Łudzin

Łudzin (ukr. Лудин, "Łudyn") – wieś na Ukrainie, w obwodzie wołyńskim, w rejonie włodzimierskim.
We wsi znajduje się graniczny posterunek kolejowy (przejście towarowe). 
Jest to punkt, gdzie bierze swój początek Linia Hutnicza Szerokotorowa.

</doc>
<doc id="1252667" url="https://pl.wikipedia.org/wiki?curid=1252667" title="Bandino Panciatici">
Bandino Panciatici

Bandino Panciatici (ur. 10 lipca 1629, Florencja – zm. 21 kwietnia 1718, Rzym) – włoski kardynał, krewny papieża Klemensa IX Rospigliosi.
Życiorys.
Studiował na uniwersytecie w Pizie uzyskując tytuł doktora praw. W 1667 przyjął święcenia kapłańskie. Sekretarz Św. Kongregacji ds. Biskupów i Zakonów 1686-1689, następnie pro-datariusz papieży Aleksandra VIII (1689-91) i Innocentego XII (1691-1700). W 1689 został tytularnym patriarchą Jerozolimy, a w 1690 kardynałem u Św Tomasza w Parione(Rzym). Na konklawe 1700 był jednym z kandydatów do tiary. Wybrany wówczas papież Klemens XI oferował mu stanowisko sekretarza stanu, ale odmówił ze względu na zaawansowany wiek. Zrezygnował też wówczas z kierowania Datarium. Prefekt Św. Kongregacji Soboru Trydenckiego 1700-18. Zmarł w swojej rezydencji w "Palazzo Bolognetti", ale jego szczątki spoczęły w kościele Santa Maria Novella w rodzinnej Florencji.

</doc>
<doc id="1252673" url="https://pl.wikipedia.org/wiki?curid=1252673" title="Border">
Border

Border – bollywoodzki dramat wojenny oparty na prawdziwych wydarzeniach wojny między Indiami i Pakistanem w roku 1971. Film wyreżyserowany i wyprodukowany w 1997 roku przez J. P. Dutta zdobył liczne nagrody. W rolach głównych Sunny Deol, Jackie Shroff, Sunil Shetty i Akshaye Khanna. Tematem filmu jest prawdziwa historia – bitwa pod Longwala w Radżastanie w ramach wojny o uniezależnienie się Bangladeszu od Pakistanu, wojny 1971 roku między Indiami a Pakistanem. Podczas tej bitwy oddział 120 żołnierzy z pendżabskiego pułku dowodzonego przez majora Kuldip Singh Chandpuri przez całą noc skutecznie bronił swojego posterunku przeciwko 2000 pakistańskich żołnierzy atakujących z pomocą czołgów. Z rana żołnierze uzyskali wsparcie indyjskiego lotnictwa.
Fabuła.
Maj 1971. Indie liczą się z wybuchem wojny. Spodziewają się ataku ze strony Pakistanu. Na pustyni Thar w Radżastanie dowództwo nad przygranicznym posterunkiem obsadzonym przez 120 sikhów obejmuje major Kuldi Singh (Sunny Deol). Czekanie na zbliżający się wybuch wojny wyzwala w żołnierzach dużo napięcia. Młodziutki Dharamvir Khan (Akshaye Khanna) nie widzi sensu w strzelaniu do wroga, do kogoś, kogo nie zna, do kogo nie czuje żadnej urazy, kto też ma matkę. Oburzony dowódca nie może uwierzyć, że ma do czynienia z synem walecznego oficera, poległego w poprzedniej wojnie z Pakistanem w 1965 roku. Major czuje się też zawiedziony postawą Mathury Dasa (Sudhesh Berry), który mimo zbliżającej się wojny opuszcza posterunek wyjeżdżając do umierającej żony. Najbliższy duchem wydaje się mu być radźput Bhairav Singh (Sunil Shetty), zdecydowany w walce w obronie Indii poświęcić swoje życie. Każdy z nich zostawił w domu kogoś, kogo listy czyta ze wzruszeniem, kto tęskni, boi się o niego. Major ma żonę (Tabu) i synka; Dharamvir narzeczoną i matkę, której poprzednia wojna zabrała już męża; Bhairav świeżo poślubioną żonę.
3 grudnia 1971 roku 40 czołgów i 2000 żołnierzy pakistańskich uderza na posterunek. 120 Indusów zaczyna walkę na śmierć i życie.

</doc>
<doc id="1252680" url="https://pl.wikipedia.org/wiki?curid=1252680" title="Notacja Forsytha-Edwardsa">
Notacja Forsytha-Edwardsa

Notacja Forsytha-Edwardsa (ang. "Forsyth–Edwards Notation", w skrócie FEN) – zapis szachowy dla określenia pozycji gry szachowej. Celem FEN jest podanie wszystkich niezbędnych informacji do ponownego rozpoczęcia gry od danej pozycji.
FEN bazuje na systemie wymyślonym przez szkockiego dziennikarza Davida Forsytha. Jego system stał się popularny w XIX wieku; Steven J. Edwards rozwinął system by mógł działać z komputerami. FEN jest częścią Portable Game Notation dla szachów, dlatego że definiuje pozycje inne od początkowej.
Definicja.
Zapis FEN definiuje daną pozycję gry, a wszystko to jedną linią tekstu i używając tylko znaków ASCII.
Zapis FEN ma 6 pól, każde pole jest oddzielone od innych spacją. Polami są:

</doc>
<doc id="1252681" url="https://pl.wikipedia.org/wiki?curid=1252681" title="Metafora dźwiękowa">
Metafora dźwiękowa

Metafora dźwiękowa – rodzaj przenośni posługującej się równoważnikiem dźwiękowym pojęcia, zjawiska, cechy rzeczy, stanu psychicznego. Polega na kojarzeniu dźwięków z wyobrażeniem tego, co autor chce przedstawić, opisać, naświetlić albo zasugerować. Dźwięki metafory dźwiękowej mogą mieć charakter muzyczny (metafora dźwiękowa muzyczna), mogą także pochodzić ze źródeł naturalnych (metafora dźwiękowa realistyczna) lub kombinacyjny (metafora dźwiękowa mieszana). Metaforę dźwiękową stosuje się najczęściej w słuchowisku, ale można ją spotkać także w muzyce, oprawie dźwiękowej filmu, sztuce teatralnej.
Metafora dźwiękowa nie jest naśladownictwem dźwięków naturalnych ani muzycznych, ale ich przekształceniem, które następuje w związku z kontekstem utworu. Jej zadaniem jest naddanie znaczeń, które nie wynikają ani z samego dźwięku, ani z owego kontekstu – dopiero całokształt czyni z dźwięku przenośnię. W słuchowiskach radiowych metafora dźwiękowa pełni niekiedy funkcję ekwiwalentu scenografii, której w radiu ukazać nie można.

</doc>
<doc id="1252686" url="https://pl.wikipedia.org/wiki?curid=1252686" title="Ignacy Święcicki">
Ignacy Święcicki

Ignacy Święcicki (ur. 28 sierpnia 1911 w Zakałużu na dzisiejszej Białorusi, zm. 20 lutego 2008 w Yorku) – porucznik pilot Polskich Sił Powietrznych w Wielkiej Brytanii, weteran II wojny światowej, pamiętnikarz, inżynier.
Życiorys.
Był synem Bolesława i Konstancji, urodził się w Zakałużu w powiecie Borysłów. Uczęszczał do Gimnazjum im. Króla Zygmunta Augusta w Wilnie, w którym zaprzyjaźnił się z przyszłym poetą Czesławem Miłoszem. Absolwent Wydziału Mechanicznego Politechniki Warszawskiej.
W czasie II wojny światowej był pilotem 318 dywizjonu myśliwsko-rozpoznawczego Gdańskiego. W RAF posiadał numer służbowy P-2185. W uznaniu zasług wojennych odznaczony trzykrotnie Krzyżem Walecznych. Po zakończeniu działań wojennych pozostał na emigracji w USA, gdzie pracował jako projektant turbin elektrowni wodnych. Od 1949 mieszkał w Yorku.
Autor książki wspomnieniowej "Listy znad Susquehanny" (Wyd. Kawdruk, Warszawa, 2006 r., ).
Ożenił się z Anną (Hanką) Giebułtowską. Jego braćmi byli Józef Święcicki i Andrzej Święcicki.

</doc>
<doc id="1252687" url="https://pl.wikipedia.org/wiki?curid=1252687" title="Andrzej Antkowiak">
Andrzej Antkowiak

Andrzej Antkowiak (ur. 14 października 1936 w Poznaniu, zm. 21 stycznia 1979 w Olsztynie) – polski aktor, głównie teatralny, także filmowy i telewizyjny.
Życiorys.
W 1958 ukończył Studium Aktorskie Byrskich w Kielcach (przy Teatrze im. Stefana Żeromskiego). W tym samym roku – 21 października – oficjalnie zadebiutował w teatrze. Była to rola Pana F. w spektaklu "Zło krąży" w Teatrze Nowym w Poznaniu.
Występował potem w kilku teatrach: Teatrze Polskim w Poznaniu (1958), Teatrze Śląskim im. Stanisława Wyspiańskiego w Katowicach (1959–1964), Teatrze Współczesnym w Warszawie (1964–1966) i Teatrze Polskim w Warszawie (1966–1978), a także w Teatrze im. Stefana Jaracza w Olsztynie (1978), gdzie wdał się w bójkę podczas jednej z imprez alkoholowych. W stanie krytycznym został przetransportowany do szpitala, gdzie zmarł. Przyczyną śmierci było pęknięcie tętniaka mózgu. Został pochowany na cmentarzu na Junikowie w Poznaniu (pole 15-1-7-135).
Grywał role amantów oraz bohaterów romantycznych.

</doc>
<doc id="1252690" url="https://pl.wikipedia.org/wiki?curid=1252690" title="Grażyna Plebanek">
Grażyna Plebanek

Grażyna Plebanek (ur. w 1967 w Warszawie) – polska pisarka, felietonistka, autorka bestsellerowych powieści i opowiadań, autorka sztuk teatralnych. Pisze też scenariusze filmowe. Publikuje w języku polskim, angielskim, holenderskim, francuskim. Warszawianka, od 2005 mieszka w Brukseli. W latach 2000-2005 mieszkała w Sztokholmie.
Życiorys.
Grażyna Plebanek ukończyła filologię polską na Wydziale Polonistyki Uniwersytetu Warszawskiego. Pracowała jako dziennikarka dla agencji Reuters i „Gazety Wyborczej”.
Stała felietonistka tygodnika Polityka, od 2016 pisze felietony w duecie z Sylwią Chutnik. W Wysokich Obcasach Extra publikuje autorski Słownik Wyrazów Obcych. Od 2010 roku ma swój stały felieton w magazynie Trendy. Laureatka nagrody Złote Sowy za promowanie Polski za granicą. Laureatka nagrody Komisji Artystycznej Wrocławskiego Teatru Współczesnego i nagrody specjalnej w II konkursie dramaturgicznym Strefy Kontaktu za sztukę "Pani Furia." Premiera 12 maja 2018. Znalazła się w grupie międzynarodowych artystów, których portrety belgijskiego fotografa Stephana Vanfleterena można oglądać na wystawie w Brukseli otwartej w latach 2009-2019. Książka "Nielegalne związki" "Illegal liaisons" została wybrana przez These Little Words powieścią roku 2012 w Wielkiej Brytanii. Otrzymała też znakomita recenzję w prestiżowym Publishers Weekly. W 2013 roku zorganizowano spacer po Brukseli śladami bohaterów powieści "Nielegalne związki". Spacer udokumentowano na zdjęciach Sabiny Jaworek.
Zaangażowana w sprawy kobiet, edukacji a także społeczne uwarunkowania różnic kulturowych. Bierze udział w licznych konferencjach, panelach dyskusyjnych i spotkaniach. Od lat promuje literaturę polską za granicą występując jako gość na festiwalach literackich. M.in. w styczniu 2018 gościła na festiwalu Writers Unlimited w Hadze (Holandia) gdzie odczytała swoją wersje "Ody do radości" - hymnu europejskiego.
W grudniu 2017 roku w Londynie spotkała się z czytelnikami podczas rozmowy o książce "Condradologia" (wyd. Comma Press) do której napisała po angielsku opowiadanie pt. "Mamy". W 2017 roku w Brukseli była gościem na spotkaniu autorskim zorganizowanym w Parlamencie Europejskim. W 2016, w Barcelonie wzięła udział w panelu "How to foster identification with EU?" podczas konferencji European Citizenship in Challenging Times. Gościła na międzynarodowym festiwalu IFOA w Toronto, w 2013 roku, w którym uczestniczyli również Steven King, Margaret Atwood, Salman Rushdie. Brała udział w spotkaniach m.in. z cyklu "Głosy Europy" na Uniwersytecie Bostońskim w Centrum Studiów Europejskich, w Bostonie w 2013 roku. a także konferencji "United in Diversity" w tym samym roku. W ramach promocji "Nielegalnych związków" spotkała się z czytelnikami w Nowym Jorku, Chicago, Bostonie (University of Boston).
Stale obecna również na arenie polskiego życia literackiego. Bierze udział w najważniejszych festiwalach w Polsce m.in. Conrad Festival, Off Festiwal Festiwal Opowiadania we Wrocławiu, Apostrof. Międzynarodowy Festiwal Literatury, Big Book Festival, Festiwal Stolica Języka Polskiego w Szczebrzeszynie, gdzie spotyka się z czytelnikami i uczestniczy w panelach dyskusyjnych. Na festiwalu w Szczebrzeszynie prowadzi też Letnią Szkołę Pisania.

</doc>
<doc id="1252696" url="https://pl.wikipedia.org/wiki?curid=1252696" title="Julij Martow">
Julij Martow

Julij Martow (także jako Lew Martow), ros. Юлий Мартов, właśc. Юлий Осипович Цедербаум – Julij Osipowicz Cederbaum (ur. 24 listopada 1873 w Konstantynopolu, zm. 4 kwietnia 1923 w Schömberg w Schwarzwaldzie) – rosyjski polityk socjaldemokratyczny, rewolucjonista i publicysta żydowskiego pochodzenia, jeden z przywódców frakcji mienszewików w SDPRR.
Życiorys.
Jako student Uniwersytetu Petersburskiego zaangażował się w działalność rewolucyjną, za co został aresztowany i zesłany do Wilna. Razem z Leninem założył w Petersburgu w 1895 Związek Walki o Wyzwolenie Klasy Robotniczej, następnie wydawał na emigracji gazetę „Iskra” i „Zaria” od 1900 roku.
Podczas II zjazdu SDPRR w 1903 roku współorganizowanego przez Martowa doszło do rozłamu w rosyjskim ruchu socjaldemokratycznym i podziału partii na frakcje mienszewików i bolszewików. Martow twierdził, że członkowie partii powinni działać niezależnie od kierownictwa partii, Lenin nie zgodził się z tym i podkreślił potrzebę silnego przywództwa. Sprawę poddano pod głosowanie. Martow wygrał je otrzymując 28 do 22 głosów. Debata była kontynuowana po głosowaniu, przez co wielu działaczy Martowa opuściła Kongres w trakcie jego trwania na znak protestu. Lenin wykorzystał ten fakt w celach propagandowych i nazwał swoją frakcję bolszewikami, czyli większością. Oponentów popierających Martowa określił natomiast mienszewikami, czyli mniejszością (w praktyce bolszewicy szybko zyskali przewagę liczebną i pod względem poparcia).
Był uczestnikiem rewolucji 1905 w Imperium Rosyjskim. W czasie I wojny światowej uczestniczył w konferencji zimmerwaldzkiej. Po rewolucji lutowej i obaleniu caratu w 1917 roku powrócił do Rosji – wszedł w skład Wszechrosyjskiego Centralnego Komitetu Wykonawczego (WCIK) (wykluczony przez bolszewików w marcu 1918) oraz rady moskiewskiej z ramienia SDPRR (mienszewików). Sprzeciwiał się polityce bolszewików, będąc zwolennikiem koalicyjnego rządu partii socjaldemokratycznych i socjalistycznych w Rosji (bolszewicy, mienszewicy, eserowcy), opartego na parlamentarnej większości w Zgromadzeniu Ustawodawczym Rosji (konstytuancie, wybranej w grudniu 1917 w wyborach powszechnych) i rozpędzonej w styczniu 1918 przez bolszewików.
W 1920 roku wobec wydanego przez bolszewików zakazu działalności partyjnej, w tym partii mienszewików w RFSRR został zmuszony przez władze bolszewickie do emigracji do Niemiec, gdzie przyczynił się do powstania Międzynarodowej Wspólnoty Pracy Partii Socjalistycznych (tzw. Międzynarodówki 2,5). Zmarł na gruźlicę.

</doc>
<doc id="1252697" url="https://pl.wikipedia.org/wiki?curid=1252697" title="King William’s Town">
King William’s Town

 
King William’s Town – miasto w południowo-wschodniej części Południowej Afryki, nad rzeką Buffalo (Prowincja Przylądkowa Wschodnia); 137 tys. mieszk. (2005). Ośrodek przemysłowy i kulturalny; zakłady włókiennicze, farbiarnie; muzeum; ogród botaniczny.

</doc>
<doc id="1252701" url="https://pl.wikipedia.org/wiki?curid=1252701" title="Ugolino Vivaldi">
Ugolino Vivaldi



</doc>
<doc id="1252706" url="https://pl.wikipedia.org/wiki?curid=1252706" title="Freeheld">
Freeheld

Freeheld – amerykański krótkometrażowy film dokumentalny w reżyserii Cynthia Wade, nagrodzony Oskarem w kategorii "Najlepszy Krótkometrażowy Film Dokumentalny" za 2007 rok. Dokument relacjonuje historię umierającej na raka płuc lesbijki Laurel Hester walczącej z legislaturą hrabstwa Ocean w New Jersey o przyznania jej życiowej partnerce Stacie Andree prawa do świadczeń emerytalnych należnych Laurel. Hester zmarła miesiąc po zakończeniu tej batalii i rok przed nagrodzeniem filmu Oskarem.

</doc>
<doc id="1252710" url="https://pl.wikipedia.org/wiki?curid=1252710" title="Migańce">
Migańce

Migańce (lit. "Migonys") – wieś na Litwie, w okręgu poniewieskim, w rejonie kupiszeckim.
W 1759 w Migańcach urodził się Wawrzyniec Gucewicz.

</doc>
<doc id="1252713" url="https://pl.wikipedia.org/wiki?curid=1252713" title="Włoska Partia Socjalistyczna (2007)">
Włoska Partia Socjalistyczna (2007)

Włoska Partia Socjalistyczna (wł. "Partito Socialista Italiano", PSI) – włoska socjalistyczna partia polityczna.
Historia.
Rozmowy o powołaniu nowej formacji toczyły się od kwietnia 2007. Ostateczna decyzja o jej zawiązaniu pod nazwą Partia Socjalistyczna została ogłoszona podczas zjazdu lewicowych polityków 5 października 2007 w Rzymie. Akces do PS zgłosiła grupa niewielkich ugrupowań socjalistycznych i socjaldemokratycznych m.in.:
Liderem ugrupowania został przewodniczący SDI, ówczesny poseł i były deputowany do Parlamentu Europejskiego, Enrico Boselli. W przedterminowych wyborach parlamentarnych w 2008 PS wystawiła własną listę, otrzymując niespełna 1% głosów, nie uzyskując tym samym żadnych mandatów w Izbie Deputowanych ani w Senacie. Po porażce wyborczej nowym sekretarzem generalnym został Riccardo Nencini. Honorową funkcję przewodniczącej objęła Pia Elda Locatelli, pełniąc ją do 2010. W 2016 został na nią powołany Carlo Vizzini.
7 października 2009 partia przyjęła nazwę Włoska Partia Socjalistyczna, nawiązując do PSI, rozwiązanej na początku lat 90. W 2013 współpracowała w wyborach parlamentarnych z PD, uzyskując kilkuosobową reprezentację w parlamencie. Przed wyborami w 2018 PSI zorganizowała listę Insieme współpracującą z PD. Lista ta uzyskała niewielkie poparcie, dwóch przedstawicieli socjalistów (w tym ich lider) uzyskało miejsca w parlamencie.

</doc>
<doc id="1252715" url="https://pl.wikipedia.org/wiki?curid=1252715" title="Limia nigrofasciata">
Limia nigrofasciata



</doc>
<doc id="1252717" url="https://pl.wikipedia.org/wiki?curid=1252717" title="Pyogenesis">
Pyogenesis

Pyogenesis - zespół muzyczny założony w Niemczech w 1991 r. 

</doc>
<doc id="1252719" url="https://pl.wikipedia.org/wiki?curid=1252719" title="KEI">
KEI



</doc>
<doc id="1252723" url="https://pl.wikipedia.org/wiki?curid=1252723" title="Botshabelo">
Botshabelo

Botshabelo – miasto w Południowej Afryce, na 50 km południowy wschód od Bloemfontein (Wolne Państwo); ośrodek przemysłowy, pełniący także funkcje mieszkaniowe dla pobliskiego Bloemfontein.
Założone w 1978 przez władze jako miasto przeznaczone dla czarnej ludności.

</doc>
<doc id="1252727" url="https://pl.wikipedia.org/wiki?curid=1252727" title="YeShe">
YeShe

YeShe – projekt muzyczny Antoniego Gralaka.
Projekt YeShe jest próbą adaptacji wywodzącej się z klubów drum'n'bassowej estetyki na potrzeby szerszej widowni. Koncerty grupy to multimedialne widowisko, w którym artyści i publiczność stanowią część scenografii. bardzo udane połączenie muzyki etno, nujazzu oraz współczesnej europejskiej muzyki improwizowanej.
Antoni Gralak działa wielowątkowo, szukając i inspirując się różnymi stylami muzycznymi. Dzięki takiej mieszance udaje się dotrzeć do naprawdę szerokiego grona odbiorców począwszy od tych którzy słuchają muzyki klubowej a skończywszy na osobach które znają i lubią współczesną muzykę improwizowaną.
Nieodłącznym elementem koncertu są pokazy multimedialne, ruchome obrazy generowane komputerowo, pokaz przygotowany przez grupę artystyczną jasnachmura. Koncertom towarzyszą przedstawienia teatru Kliniki Lalek z Wolimierza.

</doc>
<doc id="1252728" url="https://pl.wikipedia.org/wiki?curid=1252728" title="Okręty podwodne typu Astute">
Okręty podwodne typu Astute

Okręty podwodne typu Astute – brytyjskie okręty podwodne o napędzie jądrowym przeznaczone do wykonywania szerokiego zakresu misji od zwalczania żeglugi po ataki na cele lądowe. Pierwsza jednostka tego typu, HMS „Astute”, rozpoczęła służbę w brytyjskiej marynarce wojennej w sierpniu 2010 roku.
Projekt i budowa.
Prace koncepcyjne nad okrętami podwodnymi nowej generacji rozpoczęły się w Wielkiej Brytanii w roku 1986. Kontrakt dotyczący przeprowadzenia prac koncepcyjno-projektowych został przydzielony w 1987 roku koncernowi VSEL. Nowe okręty określane jako SSN 20 początkowo miały zwalczać inne okręty podwodne, po zakończeniu zimnej wojny otrzymały dodatkowe zadania, w tym wspieranie operacji wojsk lądowych. Plan zakładał zbudowanie 7 okrętów typu "Astute", które miałyby zastąpić 5 okrętów typu "Swiftsure" i dwa najstarsze typu "Trafalgar".
W marcu 1997 roku brytyjskie ministerstwo obrony ogłosiło, że złożyło zamówienie na 3 okręty typu "Astute" warte 2 miliardy funtów. Okręty miały być budowane w stoczni Vickers (obecnie BAE Systems). Początkowo zakładano, że okręty będą budowane szybciej i taniej niż to miało miejsce w przypadku wcześniejszych konstrukcji, jednak ostatecznie ze względu na problemy podczas produkcji, termin oddania pierwszej jednostki do służby przesunięto o 4 lata. Koszt budowy prototypowego HMS „Astute” miał wynieść nieco poniżej jednego miliarda funtów. Problemy z używanym cyfrowym programem modelowania produkcji CADDS 5 spowodowały opóźnienia w budowie i wzrost kosztów pierwszej jednostki do 3,53 mld funtów.
Dane taktyczno-techniczne.
Kadłub.
Konstrukcja okrętu jest dwukadłubowa, gdzie kadłub sztywny (ciśnieniowy) ma średnicę 10,7 m. Kadłub wykonano ze stali o podwyższonej plastyczności NQ-1 i 100 HLES o grubości do 177,8 mm. Szacuje się że dzięki zastosowanym materiałom, okręt może zanurzyć się na bezpieczną głębokość ok. 600 metrów. Przy budowie okrętu priorytetem było jego jak największe wyciszenie, dlatego wszystkie urządzenia siłowni umieszczono w specjalnych kontenerach zamocowanych na antywibracyjnych fundamentach. Dodatkowo udoskonalono system chłodzenia reaktora, gdzie zastosowano naturalną cyrkulację wody, a pompy włączane są jedynie przy poruszaniu się z dużą prędkością. 
Kadłub okrętu na zewnątrz pokryty jest powłoką anechoiczną trzeciej generacji wykonaną z płytek sztucznego kauczuku, służącą do pochłaniania i rozpraszania impulsów dźwiękowych sonarów aktywnych.
Średnica kadłuba jest większa niż na wcześniejszych okrętach podwodnych typu "Trafalgar", dzięki czemu udało się zwiększyć zapas przewożonego uzbrojenia o 50 %. Dzięki większej ilości miejsca poprawie uległy także warunki bytowe załogi i np. każdy marynarz otrzymał swoją koję. Napęd powierzchni sterowych zamontowano poza kadłubem sztywnym, dzięki czemu zwiększono ogólną wytrzymałość kadłuba.
Napęd.
Głównym elementem systemu napędowego jest reaktor wodny, ciśnieniowy drugiej generacji PWR-2 wyprodukowany przez firmę Rolls-Royce. Paliwem jest wzbogacony tlenek uranu, lub jego mieszanka z tlenkiem plutonu. Żywotność rdzenia reaktora określono na 25 do 30 lat. Reaktor produkuje gorącą wodę pod dużym ciśnieniem, która kierowana jest do wytwornicy pary, gdzie oddaje ciepło wodzie pod niższym ciśnieniem, która zamienia się w parę suchą nasyconą. Para trafia następnie do zespołu dwóch turbin parowych GEC Alstom o łącznej mocy 30 000 kW (40 231 KM). Turbiny poprzez przekładnię redukcyjną napędzają jeden krótki wał zakończony pędnikiem wodnoodrzutowym (pump-jet).

</doc>
<doc id="1252740" url="https://pl.wikipedia.org/wiki?curid=1252740" title="Władysław Segda">
Władysław Segda

Władysław Hipolit Segda (ur. 25 maja 1895 w Przemyślu, zm. 1994 w Edynburgu) – polski szermierz, dwukrotny medalista olimpijski, oficer żandarmerii Wojska Polskiego II RP i broni pancernej Polskich Sił Zbrojnych, w 1986 roku mianowany pułkownikiem przez władze II RP na uchodźstwie.
Życiorys.
Władysław Hipolit Segda urodził się 25 maja 1895 roku w Przemyślu, w rodzinie Kazimierza i Marii z Łaszkiewiczów. Był jednym z pionierów szermierki sportowej w Polsce, nie tylko jako zawodnik, ale także działacz Polskiego Związku Szermierczego oraz PKOl. Walczył we wszystkich broniach, w każdej zostając indywidualnym mistrzem Polski (łącznie 13 tytułów). Trzy razy brał udział w igrzyskach olimpijskich (1928–1936) i zdobył dwa brązowe medale (oba w drużynie szablistów), w Amsterdamie i Los Angeles. Startował w barwach AZS Kraków, Legii Warszawa oraz Warszawianki.
W czasie I wojny światowej służył w Armii Austro-Węgier. 23 grudnia 1918 roku został przyjęty do Wojska Polskiego z zatwierdzeniem posiadanego stopnia porucznika i przydzielony do żandarmerii. 1 czerwca 1921 pozostawał na ewidencji 5 dywizjonu żandarmerii w Krakowie.
3 maja 1922 roku został zweryfikowany w stopniu kapitana ze starszeństwem z dniem 1 czerwca 1919 roku i 57. lokatą w korpusie oficerów żandarmerii. Z dniem 5 października 1925 roku został przeniesiony służbowo do Centralnej Wojskowej Szkoły Gimnastyki i Sportów w Poznaniu na roczny kurs szermierczy w charakterze hospitanta. W 1928 roku pełnił służbę dywizjonie szkolnym żandarmerii w Grudziądzu. 6 lipca 1929 roku otrzymał przeniesienie do 1 dywizjonu żandarmerii w Warszawie.
Na turnieju szermierczym rozegranym w dniach 18–21 września 1923 roku, w trakcie „Głównych Igrzysk Sportowych o Mistrzostwo Wojska Polskiego” zajął I miejsce w szpadzie wśród oficerów.
Na rozegranym w dniach 6–8 maja 1927 roku w Warszawie konkursie szermierczym o mistrzostwo Wojska Polskiego zwyciężył we florecie wśród oficerów.
Na rozegranych w dniach 24–26 lutego 1933 roku we Lwowie zawodach szermierczych o mistrzostwo wojska zwyciężył w szermierce na szable wśród oficerów, w grupie olimpijskiej i został mistrzem wojska na 1933 rok.
Na majora został awansowany ze starszeństwem z dniem 19 marca 1938 roku i 1. lokatą w korpusie oficerów żandarmerii. W 1939 roku pełnił służbę na stanowisku oficera mobilizacyjnego 3 batalionu pancernego w Warszawie. Walczył w kampanii wrześniowej, później w Polskich Siłach Zbrojnych. Po wojnie pozostał na emigracji. W 1986 roku został awansowany na pułkownika w korpusie oficerów broni pancernej.
Jego wnuczka, profesor Dorota Segda, jest znaną polską aktorką i nauczycielem akademickim.

</doc>
<doc id="1252741" url="https://pl.wikipedia.org/wiki?curid=1252741" title="GBR">
GBR



</doc>
<doc id="1252744" url="https://pl.wikipedia.org/wiki?curid=1252744" title="Jeff Scott Soto">
Jeff Scott Soto

Jeff Scott Soto (ur. 4 listopada 1965 w Nowym Jorku) – amerykański wokalista. Soto współpracował z takimi wykonawcami jak Yngwie Malmsteen, Axel Rudi Pell, Eyes, Talisman, Takara, Humanimal, Human Clay, Kryst The Conqueror, Redlist, The Boogie Knights oraz Soul Sirkus.

</doc>
<doc id="1252745" url="https://pl.wikipedia.org/wiki?curid=1252745" title="Mieczyk zielony">
Mieczyk zielony



</doc>
<doc id="1252747" url="https://pl.wikipedia.org/wiki?curid=1252747" title="Île aux Cygnes">
Île aux Cygnes

Île aux Cygnes (pol. "Wyspa Łabędzia") – mała wyspa na rzece Sekwanie w Paryżu o powierzchni 1,3 ha, położona między 15. a 16. dzielnicą Paryża. Administracyjnie należy do 15. dzielnicy Paryża. Wyspa została zbudowana w 1827 roku w celu ochrony portu w Grenelle. Wyspa jest długa na 890 m oraz ma 11 m w najszerszym miejscu. Aleja wzdłuż całej wyspy obsadzona jest drzewami i nosi nazwę "Allée des Cygnes". Przez Île aux Cygnes przechodzą trzy mosty Pont de Grenelle, Pont Rouelle oraz Pont de Bir-Hakeim.
Statua Wolności.
Najbardziej charakterystycznym miejscem na wyspie jest replika Statuy Wolności z Nowego Jorku. Statua stanęła na wyspie 15 listopada 1889 roku i została sfinansowana przez mieszkających w Ameryce Francuzów dla uczczenia stulecia rewolucji francuskiej. Pomnik był początkowo skierowany na wschód od Wieży Eiffla, lecz został przesunięty na zachód od wieży w trakcie trwania Wystawy światowej, którą Paryż organizował w 1937 roku. Na tablicy znajdującej się w lewej ręce statuy znajduje się inskrypcja „IV Juillet 1776 = XIV Juillet 1789”, co odpowiednio oznacza daty amerykańskiego Dnia Niepodległości oraz dnia zdobycia Bastylii.

</doc>
<doc id="1252748" url="https://pl.wikipedia.org/wiki?curid=1252748" title="Kodowanie korekcyjne Reeda-Solomona">
Kodowanie korekcyjne Reeda-Solomona

Kodowanie korekcyjne Reeda-Solomona (ang. "Reed–Solomon error correction") – rodzaj systemu korekcji błędów (ECC). W 1960 r. Irving S. Reed i Gustave Solomon opublikowali artykuł „Polynomial Codes over Certain Finite Fields” w "Journal of the Society For Industrial and Applied Mathematic". W artykule tym opisali klasę kodów korekcyjnych, które obecnie nazywane są kodami Reeda-Solomona (ang. "Reed–Solomon codes", "R-S codes").
Kody Reeda-Solomona znalazły ważne zastosowania, od obszaru komunikacji w przestrzeni kosmicznej do elektroniki użytkowej (takiej jak płyty CD, DVD, Blu-ray), w technologii transmisji danych (DSL i WiMAX), w systemach transmisji (DVB i ATSC) oraz w zastosowaniach komputerowych, takich jak systemy RAID 6.

</doc>
<doc id="1252749" url="https://pl.wikipedia.org/wiki?curid=1252749" title="Jens Johansson">
Jens Johansson

Jens Johansson (ur. 2 listopada 1963 w Sztokholmie) – szwedzki muzyk i kompozytor, klawiszowiec. Johansson znany jest ze współpracy z takimi wykonawcami jak Yngwie Malmsteen, Stratovarius, Anders Johansson, Silver Mountain, Erik Borelius, Dio, Tony MacAlpine, Sonata Arctica, Marty Friedman, Kamelot, Spastic Ink, Blackmore’s Night czy Aina.
Syn pianisty jazzowego Jana Johanssona. Jego starszy brat Anders Johansson również jest muzykiem, perkusistą znanym z występów w grupie Hammerfall.

</doc>
<doc id="1252751" url="https://pl.wikipedia.org/wiki?curid=1252751" title="Antoni Gąsiorowski">
Antoni Gąsiorowski



</doc>
<doc id="1252753" url="https://pl.wikipedia.org/wiki?curid=1252753" title="James Gunn (senator)">
James Gunn (senator)

James Gunn (ur. 13 marca 1753 roku – zm. 30 lipca 1801 roku) – amerykański prawnik, żołnierz i polityk. W latach 1789–1801 reprezentował stan Georgia w Senacie Stanów Zjednoczonych.

</doc>
<doc id="1252755" url="https://pl.wikipedia.org/wiki?curid=1252755" title="Płyta presensybilizowana">
Płyta presensybilizowana

Płyta presensybilizowana (dosłownie "płyta wstępnie uczulona") to płyta, której cechą szczególną jest fakt wstępnego - jeszcze w wytwórni - pokrycia warstwą światłoczułą. Dzięki temu możliwe jest zastosowanie foto-chemigrafii. Jednym z rodzajów tych płyt są płyty offsetowe czy współczesne płyty fotochemigraficzne

</doc>
<doc id="1252756" url="https://pl.wikipedia.org/wiki?curid=1252756" title="Irakli Cereteli">
Irakli Cereteli

Irakli Cereteli, gruz. ირაკლი წერეთელი, ros. Ираклий Георгиевич Церетели (ur. 20 listopada 1881 w Kutaisi, zm. 21 maja 1959 w Nowym Jorku) – gruziński i rosyjski polityk socjalistyczny.
Życiorys.
Pochodził z arystokratycznej rodziny gruzińskiej – ojciec Georgi był znanym pisarzem i działaczem społecznym. W 1900 roku rozpoczął studia prawnicze na Uniwersytecie Moskiewskim, jednak już rok później zesłano go na Sybir za działalność rewolucyjną. Po powrocie na Kaukaz został członkiem tbiliskiego komitetu SDPRR – po rozłamie w partii w 1903 roku opowiedział się po stronie mienszewików. W latach 1904–1905 studiował w Berlinie, jednak wziął udział w rewolucji 1905 roku. Dwa lata później wybrano go posłem do Dumy II kadencji – reprezentował tam socjaldemokrację, zasiadając w komisji rolnictwa. Po rozwiązaniu Dumy skazany na katorgę, później zamienioną na więzienie.
Po rewolucji lutowej wrócił do Petersburga, gdzie wszedł w skład Komitetu Wykonawczego Piotrogrodzkiej Rady Delegatów Robotniczych i Żołnierskichj oraz uczestniczył we Wszechrosyjskim Zebraniu Rad w kwietniu 1917 roku. Po kryzysie kwietniowym, od maja 1917 roku pełnił urząd ministra poczty i telegrafu w Rządzie Tymczasowym (gabinet ks. Gieorgija Lwowa), przeciwstawiał się bolszewickiej agitacji.
W grudniu 1917 w demokratycznych wyborach wybrany na deputowanego do Wszechrosyjskiego Zgromadzenia Ustawodawczego (Konstytuanty). Po jej rozpędzeniu przez bolszewików w styczniu 1918, wrócił do Gruzji, gdzie zaangażował się w tworzenie Demokratycznej Republiki Gruzji – został jej przedstawicielem na paryskiej konferencji pokojowej w 1919 roku.
Po agresji Rosji sowieckiej na Gruzję w lutym 1921 roku opuścił kraj, osiedlając się we Francji, a po 1940 w USA. Na wychodźstwie zaangażowany w działalność II Międzynarodówki.

</doc>
<doc id="1252757" url="https://pl.wikipedia.org/wiki?curid=1252757" title="Jan Kustos">
Jan Kustos

Jan Kustos (ur. 5 września 1893 w Syryni, zm. 28 lipca 1932 w Katowicach) – polityk śląski, magister filozofii, redaktor i wydawca prasy, założyciel narodowego Związku Górnoślązaków-Polaków w Poznaniu w roku 1921, Śląskiego Stronnictwa Demokratyczno-Postępowego w Katowicach w roku 1921, przywódca organizacji Rycerze Orła Białego w roku 1922, założyciel i prezes Związku Górnoślązaków-Polaków w latach (1922–1925, założyciel i prezes Związku Obrony Górnoślązaków w latach 1925–1932, członek Rady Miasta Katowice w latach 1926–1927, założyciel Związku Zawodowego Górnoślązaków w roku 1927, przedstawiciel mniejszości śląskiej w rozmowach z przedstawicielem Ligi Narodów w roku 1929.
Biografia polityczna.
Wywodził się z rodziny zdeklarowanych Polaków. W latach I wojny światowej studiował na Uniwersytecie Wrocławskim. Po I wojnie światowej studiował teologię i filozofię na Uniwersytecie Poznańskim. W roku 1920 na łamach opolskiego tygodnika społeczno-kulturalnego „Oberschlesier” zamieścił tekst, potwierdzający tezę, że mowa górnośląska jest odmianą polszczyzny. Natomiast w Raciborzu wydał broszurę "Jak nas uczono w szkołach (na Górnym Śląsku)?" W roku 1921 Kustos utworzył Związek Górnoślązaków-Polaków, reprezentujący Ślązaków opcji polskiej na terenie Wielkopolski, wydawał również własny organ prasowy „Pochodnia”. Na jego łamach życzenia noworoczne dla powstańców złożył działacz Chrześcijańskiego Zjednoczenia Ludowego – Walenty Fojkis – kierownik katowickiej organizacji powiatowej Związku Byłych Powstańców, który cały czas toczył walkę z przybyszami z zagranicy, a na przełomie września i października 1921 roku zażądał usunięcia wszystkich nie-Górnoślązaków z Głównej Komisji Pomocy dla Górnego Śląska, zajmującej się likwidacją skutków III powstania. Na początku roku 1922 Związek Górnoślązaków-Polaków, po przeniesieniu siedziby do Katowic przestał działać. Jan Kustos był politycznie związany z poznańską endecją. Reprezentował skrajne poglądy i epizodycznie (1922) przewodził niewielkiej organizacji Rycerze Orła Białego. Jednoznacznie uważał się wówczas za Polaka, jednak głosił wyższość pruskich Polaków nad tymi z Kongresówki i Galicji. Równolegle na Górnym Śląsku ukazywał się jego nowy organ prasowy „Głos Górnego Śląska”, na którego łamach Walenty Fojkis zawiadamiał o zebraniach katowickiego oddziału Związku Byłych Powstańców. Na łamach tego tygodnika pojawiły się rzadko wcześniej na Śląsku spotykane tendencje antysemickie. Początkowo „Głos Górnego Śląska” był drukowany razem z „Gońcem Śląskim” – organem prasowym endecji, lecz wkrótce nastąpiło zerwanie, więc wiosną 1922 roku Kustos przeniósł druk do wydawnictwa „Volkswille” – organu prasowego niemieckich socjalistów (DSAP).
Próba zamachu stanu.
17 marca 1922 roku Jan Kustos utworzył Śląskie Stronnictwo Demokratyczno-Postępowe, za którego pomocą chciał się dostać w szeregi Naczelnej Rady Ludowej dla Górnego Śląska. Zgodnie z doniesieniami prasowymi: "Przygotowania do zamachu na Górnym Śląsku", opartymi na relacji Jana Wyglendy, gdy Kustosowi nie udało się legalnie dostać do NRL, postanowił opanować ją siłą. Stanowisko Józefa Rymera miało być przeznaczone mjr Ludwikowi Hupce, jako śląskiemu dyktatorowi wojskowemu. Lider utworzonego 5 sierpnia 1921 roku Związku Dawniejszych Powstańców na rzecz Górnośląskiej Niepodległości (Bund der ehemäligen Insurgenten für oberschlesische Selbständigkeit) – Franciszek Merik z Opola – jeden z powstańczych dowódców frontowych, którzy podczas III powstania domagali się od dyktatora Korfantego proklamacji "suwerennego państwa śląskiego", miał zapewnić potrzebne oddziały zbrojne. W próbę zamachu miał być zamieszany dr Ptok – były niemiecki komisarz plebiscytowy w powiecie rybnickim, który według Jana Wyglendy przyrzekł poparcie Volksbundu. Po opanowaniu gmachu NRL, zamachowcy mieli wszystkich nie-Górnoślązaków odstawić do granicy i postawić polskie władze przed faktem dokonanym. Działania Jana Kustosa i Franciszka Merika miała koordynować, stworzona przez szeroką rzeszę byłych powstańców (m.in. Polski Związek Górnośląskich Autonomistów – Alojzego Pronobisa i działaczy obozu polskiego, Liga Obrony Górnego Śląska (Liga zum Schutz Oberschlesiens). Jej liderzy powołali do życia własną 40-osobową Radę Ludową, która usiłowała przeforsować nadanie całemu terytorium plebiscytowemu na Górnym Śląsku bardzo szerokiej autonomii politycznej, gospodarczej i kulturowej. Nie determinowała ona przy tym, czy ma się tu urzeczywistnić w ramach związku, z którymś z dwu rywalizujących państw, czy też w formie „autonomii zupełnej” (niepodległość) pod protektoratem aliantów. Wojciech Korfanty natychmiast zlikwidował rozłam w polskim obozie, odcinając Radę Ludową od funduszy i wydając rozkaz rozbicia zebrania Związku Dawniejszych Powstańców na rzecz Górnośląskiej Niepodległości (Bund der ehemäligen Insurgenten für oberschlesische Selbständigkeit) wiernemu sobie oddziałowi powstańców z Pszczyny pod dowództwem Stanisława Krzyżowskiego. Dążenia Franciszka Merika do przewrotu są faktem, natomiast Jan Kustos i mjr Ludwik Hupka protestowali przeciwko rewelacjom Jana Wyglendy, zaś Volksbund zaproponował skonfrontowanie go z dr Ptokiem. Józef Rymer chwalił Jana Wyglendę za udaremnienie przewrotu, jednak nie wiadomo ile prawdy było w jego doniesieniach. Jan Kustos na łamach swego „Głosu Górnego Śląska” dowodził, że to Wyglenda miał zamiar tworzyć armię górnośląską i planował zamach na NRL dla Górnego Śląska. Zwolennik Kustosa z Mysłowic – Franciszek Kos wybrał się na zebranie Związku Byłych Powstańców, chcąc dowieść swych racji przeciw Wyglendzie. Gdy się tam zjawił, jeden z powstańców chciał go wyrzucić z sali obrad. Wówczas Kos wyciągnął pistolet i ciężko ranił napastnika.
Autonomista.
22 czerwca 1922 roku Wojsko Polskie i Reichswehra objęły podzielone terytorium plebiscytowe. Województwo Śląskie w ramach Rzeczypospolitej Polskiej, zgodnie z zapisami Statutu Organicznego, uchwalonego podczas kampanii plebiscytowej 20 lipca 1920 roku otrzymało szeroką autonomię gospodarczą i fiskalną (Skarb Śląski) oraz ograniczoną (wojewoda z nominacji prezydenta RP) autonomię polityczną z własnym parlamentem (Sejmem Śląskim). O autonomii kulturowej nie było mowy. W 1923 roku literacki język polski stał się oficjalnie jedynym urzędowym w województwie. Ustawa językowa, uchwalona przez Sejm Śląski na wniosek posłów z Chrześcijańskiego Zjednoczenia Ludowego uderzyła w rodowitych Górnoślązaków, mówiących na co dzień po śląsku, znających o wiele lepiej literacką niemczyznę niż standardowy język polski. Te wydarzenia sprawiły, że Jan Kustos reaktywował w tymże 1923 roku w Katowicach Związek Górnoślązaków-Polaków. Nazwa tej organizacji nawiązywała do działającego już tylko na terenie niemieckiej Prowincji Górnośląskiej – Związku Górnoślązaków-Bund der Oberschlesier, a poprzez ostatni człon miała sugerować władzom, że jest organizacją polską. Jej cele były jednak zupełnie inne niż organizacji, która działała pod tą samą nazwą w Wielkopolsce. Związek Górnoślązaków-Polaków bronił przestrzegania zapisów Statutu Organicznego Województwa Śląskiego oraz praw rodowitych Górnoślązaków.
W roku 1924 Jan Kustos uzyskał tytuł magistra filozofii Uniwersytetu Poznańskiego.
Obrońca Górnoślązaków.
W lipcu 1925 roku Jan Kustos przemianował więc swoją organizację na Związek Obrony Górnoślązaków (ZOG), lansując przy tym hasło „Górny Śląsk dla Górnoślązaków”, wylansowane wcześniej przez Związek Górnoślązaków-Bund der Oberschlesier. Organizacja ta zajęła się teraz obroną średnich warstw śląskiej inteligencji, która wykształciła się w państwie niemieckim, a więc w szkołach z niemieckim językiem wykładowym, a teraz nagle, błyskawicznie musiała biegle opanować zupełnie jej obcy język polski, podczas gdy do tej pory posługiwała się na co dzień śląskim, a dodatkowo urzędowym niemieckim. Jednak władze polskie zamiast zatrudniać Górnoślązaków, sprowadzały kadrę o identycznych, a często nawet o wiele niższych kwalifikacjach z ziem rdzennie polskich, głównie z byłej Galicji (stamtąd pochodziło czterech spośród pięciu międzywojennych wojewodów śląskich). Wiele uwagi poświęcił Związek Obrony Górnoślązaków sprawie przestrzegania Statutu Organicznego Województwa Śląskiego, podczas gdy Wojciech Korfanty dążył do ograniczenia autonomii, chcąc ewolucyjnie ujednolicić polski Górny Śląsk z Polską. Przywódca ZOG – Jan Kustos ostro krytykował Korfantego za posunięcia sprzyjające sprowadzaniu na Górny Śląsk urzędników i nauczycieli spoza województwa. W tej materii zyskał zdecydowane poparcie mniejszości niemieckiej (Volksbundu). Związek Obrony Górnoślązaków głosił również narodową i kulturową odrębność Górnoślązaków od Polaków, którą porównywał z analogiczną odrębnością Katalończyków od Hiszpanów oraz Słowaków od Czechów. Haseł jawnie separatystycznych Jan Kustos nie eksponował, mając w pamięci niedawne oskarżenia o zdradę stanu, mówił więc o obronie autonomii, a w nagłówku „Głosu Górnego Śląska” pozostawił informację, że stoi ono „na gruncie narodowo-polskim”, czym odpierał ataki, że jest to polskojęzyczny organ Volksbundu. Natomiast w tekstach publikowanych na łamach tego pisma marginalizowały się treści antysemickie, wypierane przez ataki na czołowe ugrupowania polskie na polskim Górnym Śląsku: chadecję Korfantego, PPS i NPR. Poglądy Jana Kustosa i niemieckiego Volksbundu na odrębność narodowościową Ślązaków były podobne. Natomiast w pozostałych sprawach, z wyjątkiem krytyki zapędów polonizacyjnych władz, różniły się diametralnie, a mimo to został okrzyczany przez polską prasę na Górnym Śląsku – "niemieckim agentem". Jan Kustos potępiał posyłanie niemieckojęzycznych dzieci do szkół niemieckich, będąc zdecydowanym propagatorem szkolnictwa dwujęzycznego. W reakcji na werbowanie Ślązaków do Volksbundu, napisał do przywódcy tej organizacji Otto Ulitza: "Nie pozwolimy się sprzedać po raz drugi, nie pozwolimy się nazwać polską świnią, jak teraz nazywamy się Schwaben i Germanen".
Niepodległościowiec?
19 czerwca 1926 roku w Katowicach doszło do spotkania prezesa Związku Obrony Górnoślązaków Jana Kustosa z faktycznym przywódcą niemieckiej Prowincji Górnośląskiej ks. prałatem Carlem Ulitzką – liderem Katolickiej Partii Ludowej – Centrum (KVP-Zentrum) po niemieckiej stronie Górnego Śląska, dążącym do "ponownego zjednoczenia swej górnośląskiej ojczyzny". Tematyka poruszana wówczas przez obu polityków pozostaje nieznana. Od 1926 roku daje się zauważyć znaczną zbieżność programową pomiędzy Katholische Volkspartei (Katolicką Partią Ludową) w Województwie Śląskim – Thomasa Szczeponika, a Związkiem Obrony Górnoślązaków – Jana Kustosa oraz wsparcie finansowe dla tej ostatniej organizacji, nie tylko ze strony księcia pszczyńskiego Jana Henryka XV – dawniej wspierającego Związek Górnoślązaków (1919-1924), lecz również za pośrednictwem Dresdener Bank. Od tego czasu Jan Kustos nie pisał już o górnośląskich Polakach, a jako polskojęzyczny Górnoślązak za swych naturalnych sojuszników uznał Górnoślązaków niemieckojęzycznych. Ówcześni politycy i współcześni badacze wnioskują, że kilkutysięczny Związek Obrony Górnoślązaków liczył na przyszłe połączenie Województwa Śląskiego z Prowincją Górnośląską i stworzenie niepodległego państwa. Red. Stach na łamach korfantowskiej "Polonii" stwierdził, że Związek Obrony Górnoślązaków usiłuje "uzyskać w Lidze Narodów odcięcie Górnego Śląska od Polski i Niemiec, stworzenie z niego osobnego państewka pod opieką Ligi Narodów".
Katowicki radny.
19 listopada 1926 roku odbyły się wybory komunalne, które okazały się sukcesem kandydatów z list niemieckich (głównie Katholische Volkspartei (KVP), która przejęła znaczną część programu i wielu działaczy Związku Górnoślązaków-Bund der Oberschlesier oraz hasło "Górny Śląsk dla Górnoślązaków"). Bezwzględnie zwyciężyli oni w miastach: Królewskiej Hucie 70% głosów, Katowicach 57% głosów, Tarnowskich Górach 56% głosów, Mysłowicach 52% głosów, Mikołowie 62% głosów i Siemianowicach 66% głosów. Prasa niemiecka nazwała te wybory "drugim plebiscytem", komentując ogólny wynik 41% wszystkich głosów dla list niemieckich hasłem "Górny Śląsk jest jeszcze niemiecki". W mniejszej skali wybory te były sukcesem Związku Obrony Górnoślązaków, który otrzymał łącznie 9083 głosy, co przełożyło się na 180 mandatów dla radnych miejskich i gminnych. Sam Jan Kustos został jednym z czterech radnych Związku Obrony Górnoślązaków w Katowicach.
W tzw. Wielkich Katowicach spośród 56 radnych wybierano 12 radców magistratu. 9 marca 1927 roku Jan Kustos zwrócił się do Polaków (ChD, NPR, PPS) z propozycją koalicji celem przeforsowania 5 z 12 radców. Warunkiem było przyznanie jednemu z radnych ZOG 5 miejsca na liście kandydatów na radców. Obóz polski jednak propozycję odrzucił. Nie powiodły się również negocjacje ze stanem średnim i obrońcami lokatorów, w celu pozyskania poparcia dla kandydata ZOG na radcę. W tej sytuacji dwóch spośród radnych ZOG w stolicy województwa (Augustyn Musiolik i Adolf Przybyła) przeszło do obozu polskiego. Pozostali dwaj Jan Kustos i Jan Badura oraz przedstawiciel stanu średniego Widuch poparli kandydaturę Bernharda Jankowskiego z Katholische Volkspartei (KVP) na stanowisko prezesa Rady Miejskiej. Sanacyjna „Polska Zachodnia” określiła ich mianem „zdrajców, których miejsce jest w kryminale”. Frakcja polska zbojkotowała obrady katowickiej Rady Miejskiej pod wodzą Bernharda Jankowskiego. Wojewoda Michał Grażyński wykorzystał pretekst, by ją rozwiązać i powołać zarząd komisaryczny, składający się z 10 Polaków i 5 Niemców (bez przedstawicieli Związku Obrony Górnoślązaków), według wojewody – odpowiadający stosunkom narodowościowym w Katowicach.
W styczniu 1927 roku Jan Kustos założył Związek Zawodowy Górnoślązaków. Głównym celem nowo utworzonego związku była obrona miejsc pracy Górnoślązaków przed ludnością napływową oraz pomoc w poszukiwaniu zatrudnienia przez zredukowanych: pracowników wyższego dozoru technicznego i średniego szczebla administracji, nauczycieli, pocztowców, urzędników kolejowych, celników, funkcjonariuszy różnych służb, policjantów itp. I zjazd organizacji związkowej Jana Kustosa odbył się 16 stycznia 1927 roku w Katowicach.
Zamieszanie w organizacji.
3 kwietnia 1927 roku zwolennicy sanacji (Musioł, Przybyła, Musiolik, Przewłoka) we władzach Związku Obrony Górnoślązaków zorganizowali nielegalny zjazd tej organizacji. W celu uwiarygodnienia się zaprosili tam radykalnych Ślązaków (Jan Pokrzyk, Józef Noras, Paweł Teda), nie będących członkami Związku Obrony Górnoślązaków. Organizatorzy nielegalnego zjazdu oskarżyli nieobecnego na nim Jana Kustosa o defraudacje związkowych pieniędzy i zaocznie wykluczyli go z organizacji, a następnie rozpoczęli oficjalną współpracę z sanacyjnymi władzami państwowymi. Janowi Kustosowi udało się jednak w dniu 1 maja zorganizować kolejny, tym razem legalny zjazd Związku Obrony Górnoślązaków, na którym ponownie przejął kierownictwo w swej organizacji, po czym usunął z niej zwolenników sanacji. Chorego wiceprezesa Woźnikowskiego zastąpiła Jadwiga Oszekówna, a skarbnikiem został radca miejski Jan Badura z Katowic – właściciel katowickich cegielni. „Głos Górnego Śląska” zacytował uchwałę, w której zasugerowano, że to nie Jan Kustos, a właśnie jego przeciwnicy stanowią niemiecką irredentę. Zamieszanie związane z zaistniałą sytuacją poważnie osłabiło tę organizację. Przez pewien czas funkcjonowały dwa Związki Obrony Górnoślązaków: separatystyczny Kustosa, Oszekówny i Badury oraz pro-rządowy Musiolika, Przybyły, Musioła i Przewłoki, przemianowany wkrótce na Związek Polaków-Górnoślązaków, który dla zmylenia wydawał tygodnik „Nasz Głos Górnego Śląska”, graficznie i treściowo zbliżony do „Głosu Górnego Śląska” – Jana Kustosa. W międzyczasie Związkowi Obrony Górnoślązaków wyrosła konkurencja w postaci ugrupowań separatystycznych: Związku Rodowitych Górnoślązaków – Machulika i Bloku Socjalnego Górnoślązaków – Kossa, Bocka i Radwańskiego, które przejęły część elektoratu Kustosa.Jeszcze w maju 1927 roku Jan Kustos zdecydował się poprzeć swego dotychczasowego wroga Wojciecha Korfantego w jego konflikcie z wojewodą Grażyńskim.
W listopadzie 1927 roku w Warszawie podjęto decyzję o opiece rządu nad górnośląskimi regionalistami w celu osłabienia ruchu separatystycznego. Wojewoda Michał Grażyński zaczął od nobilitacji dialektów śląskich. W działaniach tych brała udział zarówno śląska, jak i napływowa inteligencja. Wojewoda Grażyński był zdecydowanym przeciwnikiem pośrednich grup językowych, jako „źródeł indyferentyzmu narodowego”. Jednak taktycznie posłużył się taką bronią w walce z opozycją i separatystami. Najzręczniejszym posunięciem Grażyńskiego było zamknięcie Województwa Śląskiego (1926 okręg przemysłowy, 1932 Śląsk Cieszyński) dla napływu pracowników fizycznych z innych województw pod hasłem separatystów „Śląsk dla Ślązaków”, co nie przeszkadzało mu w masowym sprowadzaniu tu pracowników umysłowych. Również samego Jana Kustosa próbowano zwerbować do obozu sanacyjnego, korzystając z pośrednictwa ks. Tomasza Reginka – dawnego przywódcy Związku Górnoślązaków-Bund der Oberschlesier.
W grudniu 1927 roku, przed wyborami do polskiego Sejmu w roku 1928, Wojciech Korfanty porozumiał się z liderami NPR, wraz z którymi stworzył Śląski Katolicki Blok Ludowy. Próbował on również poszerzyć tę koalicję o Związek Obrony Górnoślązaków. Jan Kustos postawił warunek: "2 kandydatury na posłów do sejmu w Warszawie i to na zapewnionych miejscach" dla przedstawicieli ZOG. Chodziło tu o drugie miejsce w okręgu katowickim oraz pierwsze lub drugie na liście wyborczej w okręgu I, obejmującym dwa powiaty, gdzie Kustos miał największe poparcie tj. pszczyński i rybnicki oraz Śląsk Cieszyński, gdzie liczył na głosy sympatyków Śląskiej Partii Ludowej – Józefa Kożdonia. Koalicja Związku Obrony Górnoślązaków z chadecją i NPR w ramach Śląskiego Katolickiego Bloku Ludowego nie doszła jednak do skutku. Wojciech Korfanty zaoferował Janowi Kustosowi tylko jedno miejsce na swej liście i to zaledwie trzecie miejsce w okręgu katowickim. 29 stycznia 1928 roku Zjazd Delegatów ZOG w Katowicach uchwalił, że nie odstępuje od warunków startu w wyborach do sejmu i senatu na liście Śląskiego Katolickiego Bloku Ludowego tj. "2 kandydatury na posłów do sejmu w Warszawie i to na zapewnionych miejscach". Delegaci Związku Obrony Górnoślązaków uznali propozycję Korfantego za absurdalną. Uznali, że Wojciech Korfanty chce wykorzystać zwolenników Kustosa dla zapewnienia foteli poselskich kandydatom chadeckim, a sam „ZOG zlikwidować”. Swoje stanowisko zawarli w piśmie skierowanym do niego 30 stycznia 1928 roku. Z takim stanowiskiem zjazdu nie pogodziły się dwie członkinie ugrupowania Kustosa, wywodzące się z Katowic: Waleska Kubistowa i wiceprezes Jadwiga Oszekówna, które przystąpiły do Śląskiego Katolickiego Bloku Ludowego – Wojciecha Korfantego. W efekcie Zarząd Główny Związku Obrony Górnoślązaków w osobach prezesa i sekretarza Jana Kustosa oraz skarbnika Jana Badury wykluczył z organizacji Waleskę Kubistową i zawiesił w czynnościach wiceprezes Jadwigę Oszekównę. Wskutek braku porozumienia z Polakami, Związek Obrony Górnoślązaków poparł kandydatów niemieckich, startujących z bloku mniejszości narodowych.
Przywódca śląskiej mniejszości narodowościowej.
Jan Kustos próbował wykorzystać fakt, że Polacy nie tylko nie uznawali odrębności narodowej Ślązaków, lecz również odrębności Białorusinów i Ukraińców, a mimo to przedstawiciele tych dwóch narodowości posiadali pewne przywileje. W efekcie Jan Kustos w tekście "Separatyzm należy wyplenić" zwracał się do wojewody Grażyńskiego: "[…] Przecież nikt z Polaków nie uznaje, żeby przez Niemców stworzona Ukraina, była terenem, na którym znajduje się naród ukraiński. A również trzeba przyznać, że, o ile Rząd Polski dał pewne prerogatywy ludności ukraińskiej, to tym samym uznał, że potrzeba tej ludności specjalnej opieki. To samo się odnosi do ludności białoruskiej, chociaż każdy wie, że narodu białoruskiego nie ma. Dlaczego więc Pan, Panie Wojewodo, odmawia nam Górnoślązakom tych praw, które nam się słusznie należą, o ile nazywa Pan nas separatystami". Wojewoda Michał Grażyński na apel lidera ZOG nie odpowiedział.
17 marca 1928 roku „Głos Górnego Śląska” zamieścił tekst "Pamiętaj, że jesteś Górnoślązakiem": "Konwencja Genewska pośrednio, a Statut Organiczny bezpośrednio przedstawia ludność górnośląską jako specjalny szczep, jako specjalny indywidualny lud, a więc jako pewnego rodzaju mniejszość, jeżeli już nie narodową, to przynajmniej ludową. Dowód to wynik ostatnich wyborów do sejmu w Warszawie, jakoteż do senatu, gdzie lud górnośląski, nie będący ani polskim, ani niemieckim, głosował w olbrzymiej ilości na listę mniejszościową nr 18, powiadamy mniejszościową, a nie niemiecką, gdyż lista nr 18 zawiera wszelkie mniejszości znajdujące się w całej Polsce. […] Polska ma więc w swoim państwie dwojaką mniejszość, a mianowicie jedną o charakterze pochodzenia germańskiego, a drugą o charakterze pochodzenia słowiańskiego. Do tej ostatniej zaliczają się więc oprócz Białorusinów, Rusinów, także i Kaszubi i Górnoślązacy".
22 marca 1928 roku "Głos Górnego Śląska" pisał: "Gdy przy wyborach komunalnych w 1926 r. Związek Obrony Górnoślązaków osiągnął w większych miejscowościach […] przeważającą liczbę mandatów, zaczęto te głosy oddany na listę Związku Obrony Górnoślązaków i w „Polsce Zachodniej” i w „Polonii” zaliczać do głosów polskich, chociaż przed wyborami komunalnymi zwalczano ten związek wszelkimi siłami ze strony obozu polskiego, nazywając Kustosa i zwolenników jego renegatami, zdrajcami itp. Przy obecnych wyborach do sejmu i senatu Związek Obrony Górnoślązaków z podanych już powodów listy swej nie wystawił. No i „Polska Zachodnia” przekonała się obecnie, że wszyscy ci zwolennicy Kustosa, głosowali w przeważającej liczbie na listę [mniejszości narodowych] nr 18". W lipcu lider "śląskiej mniejszości narodowej", gratulował sąsiedniemu narodowi osiągnięcia praw narodowych: "Z okazji uzyskania pełnej swobody i otrzymania prezydenta życzymy Słowakom najlepszego powodzenia – Jan Kustos, Prezes i sekr. Gł. Zarządu Zw. Obr. Górnoślązaków".
6 stycznia 1929 roku w Katowicach, Jan Kustos wygłosił wykład "Czy jest lud górnośląski?". Zgodnie z treścią zaproszenia referent "rozstrząsał kwestię, czy ludność górnośląska ma prawo należeć do mniejszości nie-narodowych, lecz ludowych", porównując stosunek Słowaków do Czechosłowacji, Słoweńców do Królestwa Jugosławii i Austrii, "dalej stosunek Ukraińców do Rosji i do Polski. Następnie stosunek ludności zamieszkującej Szlezwik-Holsztyn (Fryzów) do Prus i do Danii, stosunek Alzatczyków do Francji, Flamandczyków do Belgii, Irlandczyków do Anglii i wreszcie stosunek Górnoślązaków do Polski i Niemiec". Treści tego wykładu Jana Kustosa zaprezentował „Głos Górnego Śląska” w trzyczęściowym artykule "O mniejszościach ludowych w poszczególnych państwach Europy".
Pod koniec września 1929 roku Jan Kustos był zaproszony na spotkanie, z przebywającymi w Katowicach, dyrektorem Sekcji Mniejszości Ligi Narodów prof. Azcarate i delegatem sekretarza generalnego Ligi Narodów ministrem Aguirre de Carcer. Lider Związku Obrony Górnoślązaków nie mógł się na nim pojawić ponieważ równolegle odbywała się rozprawa sądowa w sprawie pobicia go przed 3 laty (w roku 1926) przez 40 uzbrojonych napastników w drodze na wiec w Murckach. Jan Kustos listownie wyjaśnił powód swej nieobecności, dzięki czemu doszło do spotkania z samym ministrem Aguirre de Carcer. W czasie audiencji Jan Kustos stwierdził, że ludność Górnego Śląska "stoi twardo na stanowisku państwowości polskiej, jednakże ma takie same żale i pretensje, które mają takie same mniejszości ludowe jak np. ludność alzacka do Francji, ludność flamandzka do Belgii, ludność słowacka do Czech, ludność ukraińska do Polski i Rosji, no i wreszcie ludność Katalonii do Hiszpanii" W odpowiedzi "J.E. Minister Aguirre przyrzekł sprawę żalów i próśb przychylnie załatwić i uznał, twierdząc, że wywody p. Jana Kustosa są dla niego bardzo sympatyczne, a to tym więcej dla niego jako Hiszpana, w którym to kraju jego znajduje się taka sama mniejszość jak Górnoślązacy, a to mniejszość Katalończyków"
22 grudnia 1930 roku „Głos Górnego Śląska” zamieścił tekst "Jedynie Czesi uznali Lud Śląski za specjalny Naród": "w Polsce, a szczególnie na Górnym Śląsku toczy się spór, czy ktoś urodzony na Górnym Śląsku jest w pierwszym rzędzie Górnoślązakiem, a dopiero potem Polakiem, czy na odwrót. Pierwszego szowiniści uznać nie chcą. Miał się odbyć spis ludności już przed 5 laty. Formularze były gotowe i nawet już porozdawane. Czesi urządzili niedawno taki spis ludności i podali cztery rubryki, a mianowicie, czy ktoś jest narodowości czeskiej, czy polskiej, czy niemieckiej, a wreszcie narodowości śląskiej. […] Czesi więc pokazali światu, że istnieje Naród Śląski, jeżeli w spisie ludności podali rubrykę co do narodowości śląskiej. U nas oczywiście, gdyby to tak ktoś chciał zrobić, byłby okrzyczany za zdrajcę i wroga państwa". W związku z faktem, iż w Republice Czechosłowackiej dostrzeżono istnienie narodowości śląskiej, 1 kwietnia 1930 roku Jan Kustos usunął z nagłówka „Głosu Górnego Śląska” podtytuł: "pismo poświęcone sprawom G. Śląska oparte na gruncie narodowo-polskim niezależnie w polityce". Teksty mówiące o śląskiej odrębności narodowej pojawiały się tam również w roku 1931 (zob. Związek Obrony Górnoślązaków).
Prezes Związku Obrony Górnoślązaków – Jan Kustos zmarł nagle 28 lipca 1932 roku, przeżywszy 39 lat. W żadnych źródłach nie podano przyczyn jego śmierci. Sugerowano, że miał problemy kardiologiczne i cierpiał na chorobę nerek. W kręgach rodziny i znajomych podejrzewano, że został otruty. Został pochowany na cmentarzu przy ul. Gliwickiej. Wkrótce po śmierci Kustosa wydawanie „Głosu Górnego Śląska”, graficznie identycznego z organem prasowym Kustosa, przejął jeden z jego dawnych redaktorów naczelnych, aktualnie działacz sanacyjny Wojciech Marchwicki. Na łamach zawłaszczonego pisma red. Robert Syrzysko wychwalał wojewodę Grażyńskiego, wskutek czego zdezorientowani czytelnicy sądzili, że Związek Obrony Górnoślązaków przystąpił do obozu sanacyjnego. Sama organizacja, wskutek braku autorytetu nowych liderów i permanentnych roszad personalnych w zarządzie, straciła na znaczeniu, a ostatecznie dwa lata później została przez polskie władze rozwiązana.

</doc>
<doc id="1252758" url="https://pl.wikipedia.org/wiki?curid=1252758" title="William Few">
William Few

William Few (ur. 8 czerwca 1748, zm. 16 lipca 1828) – amerykański prawnik, żołnierz i polityk. W latach 1780–1782 oraz 1786–1788 był członkiem Kongresu Kontynentalnego. W 1787 roku został delegatem stanu Georgia na Konwencję w Filadelfii podczas której ratyfikowano Konstytucję Stanów Zjednoczonych, której był sygnatariuszem. W latach 1789–1793 reprezentował stan Georgia w Senacie Stanów Zjednoczonych.

</doc>
<doc id="1252761" url="https://pl.wikipedia.org/wiki?curid=1252761" title="Iraklij Cereteli">
Iraklij Cereteli



</doc>
<doc id="1252762" url="https://pl.wikipedia.org/wiki?curid=1252762" title="Stewart Pollens">
Stewart Pollens

Stewart Pollens (ur. 1949 w Nowym Jorku) – znawca muzyki, pisarz, kolekcjoner dzieł sztuki, lutnik oraz renowator instrumentów muzycznych. Założyciel firmy Violin Advisor LLC, która zajmuje się doradztwem najznamienitszym muzykom, światowym orkiestrom, konserwatoriom, kolekcjonerom oraz inwestorom w zakresie doboru skrzypiec oraz innych instrumentów smyczkowych. 
Wydał wiele publikacji na temat najwybitniejszych lutników w historii muzyki, prowadził również wykłady z zakresu lutnictwa, konserwacji instrumentów smyczkowych, historii lutnictwa na świecie. Wieloletni pracownik Metropolitan Museum of Art, gdzie pod jego opieką znajdował się zbiór ponad 5000 instrumentów.

</doc>
<doc id="1252763" url="https://pl.wikipedia.org/wiki?curid=1252763" title="Fabryka Della w Łodzi">
Fabryka Della w Łodzi

Fabryka Della w Łodzi – fabryka przedsiębiorstwa Dell zajmująca się produkcją komputerów i serwerów. Była drugą (po irlandzkiej) fabryką tej spółki w Europie.
Opis.
Koncern Dell 18 września 2006 ogłosił, że nową fabrykę wybuduje w Łodzi, na terenach Olechowa, obok stacji kolejowej Łódź Olechów w dzielnicy Widzew. Ceremonia wkopania kamienia węgielnego odbyła się 21 listopada 2006 roku. Uroczystego otwarcia fabryki Dell dokonał Michael Dell 23 stycznia 2008 roku, mimo że pierwszy komputer Dell oznaczony ˌˌmade in Polandˈˈ zszedł z linii produkcyjnej już 20 listopada 2007 roku.
Koszt inwestycji koncernu w Łodzi to 200 milionów euro. Władze polskie przyznały spółce Dell Products Poland pomoc regionalną w wysokości 54,5 mln euro, na rozwój produkcji komputerów w Łodzi. Zakład postawiono na działce o powierzchni 47 ha, która włączona jest do Łódzkiej Specjalnej Strefy Ekonomicznej, ma powierzchnię 37 tys. m². Jego budowa pochłonęła około 500 tys. ton stali, 120 tys. km kabli. Fabryka zatrudnia 2000 osób. Docelowo miało to być 5 tys. pracowników w 2012 roku. Oprócz powstania tam parterowej hali oraz dodatkowych budynków gospodarczych (m.in. stołówki dla 700 osób), przy fabryce istnieje też parking na 1000 aut. Dodatkowo Ryanair uruchomił z łódzkiego lotniska połączenie do portu lotniczego Shannon (niedaleko Limerick; to była lokalizacja ówczesnej fabryki Della) w zachodniej Irlandii. Fabryka posiada własny przystanek MPK Łódź o nazwie Dell/parking (nr przystanku 2013).
Dell w 2011 wycofał się z planów przeniesienia prawa własności (sprzedania) łódzkiego zakładu na rzecz Foxconn. Według rzecznika prasowego: "obie firmy doszły do wniosku, że w tym momencie przekazywanie własności łódzkiego zakładu nie daje wiele ani jednej, ani drugiej firmie." Zatrudnienie wówczas wynosiło około 1400 osób (w szczytowym okresie pracowało w niej 1900 osób).
W łódzkim zakładzie produkowane były laptopy do 2010 roku. Obecnie produkuje się tam serwery i komputery stacjonarne.
Fabryka jest twórcą programu stażowego Akademii Dell.

</doc>
<doc id="1252764" url="https://pl.wikipedia.org/wiki?curid=1252764" title="Moonlight Shadow">
Moonlight Shadow

Moonlight Shadow – piosenka napisana przez Mike’a Oldfielda, wydana jako singel w maju 1983. W tym samym roku ukazał się album "Crises", na którym znalazło się między innymi nagranie "Moonlight Shadow". Piosenkę śpiewała szkocka wokalistka Maggie Reilly.

</doc>
<doc id="1252765" url="https://pl.wikipedia.org/wiki?curid=1252765" title="Bear River">
Bear River

Bear River – rzeka w amerykańskich stanach Utah, Idaho i Wyoming. Uchodzi do Wielkiego Jeziora Słonego, którego jest największym dopływem.
Nad rzeką Bear 29 stycznia 1863 roku miała miejsce masakra Szoszonów przez wojska amerykańskie.

</doc>
<doc id="1252767" url="https://pl.wikipedia.org/wiki?curid=1252767" title="Xiphophorus hellerii">
Xiphophorus hellerii



</doc>
<doc id="1252768" url="https://pl.wikipedia.org/wiki?curid=1252768" title="Green River (dopływ Kolorado)">
Green River (dopływ Kolorado)

Green River – to rzeka w amerykańskich stanach Utah, Kolorado i Wyoming. Źródła rzeki biorą swój początek po zachodniej stronie amerykańskiego wododziału w górach Skalistych, w paśmie Wind River. Uchodzi do rzeki Kolorado, której jest głównym dopływem. Teren o powierzchni blisko 1360 km², pomiędzy łączącymi się rzekami Kolorado i Green River jest obszarem chronionym na którym utworzono Park Narodowy Canyonlands.

</doc>
<doc id="1252771" url="https://pl.wikipedia.org/wiki?curid=1252771" title="Robert Sharpe Ainslie">
Robert Sharpe Ainslie

Robert Sharpe Ainslie (1730-1812) był brytyjskim dyplomatą.
Jako długoletni (1776-1792) ambasador brytyjski w Konstantynopolu starał się ukrócić wpływy francuskie na dworze osmańskim. W 1787 roku Ainslie i poseł szwedzki w Turcji Gerhard Johan von Heidenstam, wspomagani przez posła pruskiego Heinricha von Diez próbowali przekonać Turków by nie przyjmowali warunków pokojowych, które proponowała Francja, jako pośredniczka z wrogiem Turcji - Rosją. 
Ambasador francuski Marie-Gabriel-Florent-Auguste de Choiseul-Gouffier złożył wówczas skargę na postępowanie posła szwedzkiego, którego Ainslie nastawiał przeciw Francji.

</doc>
<doc id="1252772" url="https://pl.wikipedia.org/wiki?curid=1252772" title="SS 433">
SS 433

SS 433 – układ podwójny, pierwszy odkryty mikrokwazar. Gwiazda należy do masywnych rentgenowskich układów podwójnych, jest też radioźródłem, ale jej zadziwiające własności zostały odkryte w zakresie optycznym. Początkowo SS 433 został zauważony jako jedno z wielu źródeł o silnej linii emisyjnej wodoru (linia Balmera Halpha) i ujęty w katalogu Stephensona i Sanduleaka (1977). Dopiero dalsze badania wykazały, że linie wodoru w tym obiekcie wykazują dramatyczne systematyczne zmiany położenia w stronę czerwonej i niebieskiej części widma, odpowiadające ruchowi z relatywistyczną prędkością. Układ składa się z gwiazdy dostarczającej masę i gwiazdy zwartej, na którą dostarczana masa opada tworząc precesujący dysk akrecyjny oraz relatywistyczny, wąski dżet, poruszający się z prędkością 0,26 prędkości światła w próżni. Gwiazda – donor to gwiazda typu A, o masie około 12 mas Słońca, a masa gwiazdy zwartej oceniana jest ostatnio na około 4 masy Słońca, zatem jest to raczej czarna dziura niż gwiazda neutronowa. Gwiazda towarzysz nie wypełnia powierzchni Roche’a, a przepływ następuje w formie wiatru, podobnie jak w Cygnus X-1.
Okres orbitalny układu to 13 dni, okres precesji dysku to 162 dni. Odległość do źródła wynosi ok. 5,5 kpc. Układ jest fizycznie powiązany z pozostałością po supernowej W50 – gwiazda zwarta układu SS 433 powstała w wyniku wybuchu supernowej, którego pozostałością jest właśnie W50. Wybuch supernowej miał miejsce ok. 100 000 lat temu.

</doc>
<doc id="1252773" url="https://pl.wikipedia.org/wiki?curid=1252773" title="The Melancholy of Haruhi Suzumiya">
The Melancholy of Haruhi Suzumiya



</doc>
<doc id="1252775" url="https://pl.wikipedia.org/wiki?curid=1252775" title="Liczby narcystyczne">
Liczby narcystyczne



</doc>
<doc id="1252776" url="https://pl.wikipedia.org/wiki?curid=1252776" title="Infidels">
Infidels

Infidels – 22. studyjny album nagrany przez Boba Dylana od kwietnia do lipca 1983 r. i wydany w tym samym roku w listopadzie.
Historia i charakter albumu.
Po dwóch latach nieustannego koncertowania Dylan postanowił zniknąć na jakiś czas z aktywnego życia publicznego. Wiadomo iż w lutym 1982 r. wziął udział w sesji nagraniowej Allena Ginsberga, a w czerwcu w sesji Clydie King (znanej z wokalnego wspierania The Rolling Stones) w swoim studiu Rundown w Santa Monica.
6 czerwca 1982 r. wystąpił razem z Joan Baez i wspólnie wykonali trzy utwory na 6-godzinnym antynuklearnym wiecu Peace Sunday Rally w Pasadenie. I to był jego jedyny występ w 1982 r.
16 lutego 1983 r. dołączył do koncertu Ricka Danko i Levona Helma w „Lone Star Cafe” w Nowym Jorku; wykonał tam z nimi pięć utworów.
W kwietniu przystąpił do nagrywania swojego nowego albumu.
Do nagrania "Infidels", albumu wydanego 1 listopada 1983, zaprosił Dylan mały zespół, którego rytmiczną podstawę tworzył duet Sly i Robbie. Ozdobą byli dwaj gitarzyści: Mark Knopfler (z którym Dylan współpracował już na "Slow Train Coming"), bluesman (były członek The Rolling Stones) Mick Taylor oraz klawiszowiec Alan Clark.
Historia powstania tego albumu dzieli się na dwa etapy. Pierwszy etap trwał do 1 maja, kiedy Dylan i Knopfler (producenci płyty) zakończyli jego nagrywanie. Płyta właściwie gotowa do wydania składała się z następujących utworów:
W pewnym momencie Dylan odczuł, że powinien wypełnić trochę brzmienie utworów, gdyż stało się za bardzo przewidywalne i postanowił przerobić partie wokalne. Usunął utwory „Blind Willie McTell” i „Foot of Pride” i mając do dyspozycji ok. piętnastu utworów, zastąpił je jednym, czterominutowym „Union Sundown”.
Oryginalny "Infidels" nagrany typową dla artysty metodą „na żywo”, wykazał, że mając taki zespół, jakim dysponował wtedy Dylan oraz 24-ścieżkowy system nagrywający, wszelkie ewentualne błędy były bardzo łatwe do zatuszowania, bez potrzeby restrukturyzacji całej płyty.
Sesje nagraniowe.
1.Blind Willie McTell; 2.Blind Willie McTell; 3.Blind Willie McTell; 4.Blind Willie McTell; 5.Blind Willie McTell; 6.Blind Willie McTell; 7.Blind Willie McTell; 8.Blind Willie McTell; 9.Blind Willie McTell; 10.Blind Willie McTell; 11.Blind Willie McTell; 12.Blind Willie McTell; 13.Blind Willie McTell; 14.Blind Willie McTell; 15.Blind Willie McTell; 16.Blind Willie McTell; 17.Blind Willie McTell; 18.Blind Willie McTell; 19.Blind Willie McTell; 20.Oh, Babe; 21.Oh, Babe; 22.Blind Willie McTell; 23.Blind Willie McTell; 24.(Instrumentalny jam); 25.Don't Fall Apart on Me Tonight; 26.Don't Fall Apart on Me Tonight; 27.Don't Fall Apart on Me Tonight; 28.Don't Fall Apart on Me Tonight; 29.Don't Fall Apart on Me Tonight;
1.Don't Fall Apart on Me Tonight; 2.Don't Fall Apart on Me Tonight; 3.Don't Fall Apart on Me Tonight; 4.Don't Fall Apart on Me Tonight; 5.Don't Fall Apart on Me Tonight; 6.Don't Fall Apart on Me Tonight; 7.Don't Fall Apart on Me Tonight; 8.Don't Fall Apart on Me Tonight; 9.Don't Fall Apart on Me Tonight; 10.Don't Fall Apart on Me Tonight; 11.Don't Fall Apart on Me Tonight;
1.Jokerman; 2.(Slow Try Baby); 3.(Blues); 4.Columbus Georgia; 5.Back to the Wall; 6.Oklahoma Kansas; 7.Jokerman; 8.(Blues); 9.Jokerman; 10.Jokerman; 11.Jokerman; 12.License to Kill;
1.Clean-Cut Kid; 2.Clean-Cut Kid; 3.This Was My Love (Jim Herbert); 4.Man of Peace; 5.Man of Peace; 6.Man of Peace; 7.Jokerman; 8.Clean-Cut Kid; 9.Sweetheart Like You; 10.Sweetheart Like You
1.Don't Fly Unless It's Safe; 2.Don't Fly Unless It's Safe; 3.Clean-Cut Kid; 4.Jesus Met the Woman at the Well (trad.); 5.(W połowie skończona piosenka); 6.(W połowie skończona piosenka); 7.16 Tons (Merle Travis); 8.Clean-Cut Kid; 9.Clean-Cut Kid; 10.Clean-Cut Kid; 11.He's Gone (?); 12.Clean-Cut Kid;
1.(Bluesy Jam: Slow); 2.(Bluesy Jam: Bluesier); 3.(Bluesy Jam: Pickup Again); 4.(Dadada Grateful Dead); 5.(Reggae Toms Toms Jam); 6.(Bob Said Tape This); 7.(Mark Soop Pick Up); 8.Oh, Susannah! (Stephen Foster); 9.Dark Groove; 10.Dark Groove; 11.Someone's Got a Hold of My Heart; 12.Someone's Got a Hold of My Heart; 13.Someone's Got a Hold of My Heart; 14.Someone's Got a Hold of My Heart; 15.Someone's Got a Hold of My Heart; 16.Someone's Got a Hold of My Heart; 17.(Boogie); 18.(Boogie); 19.(Mark Plunks Tasty); 20.Dark Groove; 21.Dark Groove; 22.(Diddling)
1.Sweetheart Like You; 2.Sweetheart Like You; 3.Sweetheart Like You; 4.Sweetheart Like You; 5.Sweetheart Like You; 6.Sweetheart Like You; 7.Sweetheart Like You; 8.Sweetheart Like You; 9.Sweetheart Like You; 10.Sweetheart Like You; 11.Sweetheart Like You; 12.Sweetheart Like You; 13.Sweetheart Like You; 14.Sweetheart Like You; 15.Sweetheart Like You; 16.Sweetheart Like You; 17.Sweetheart Like You; 18.Sweetheart Like You; 19.Blind Willie McTell; 20.Blind Willie McTell;
1.Neighborhood Bully; 2.Neighborhood Bully; 3.Neighborhood Bully; 4.Neighborhood Bully; 5.Neighborhood Bully; 6.Neighborhood Bully; 7.Green Onions (Jones/Cropper/Steinberg/Jackson); 8.(Love You Too Jam); 9.(Trees Hannibal Alps)
1.(End Bob 12-string); 2.(Robbie Sly - Aquarium); 3.(G Boogie); 4.This Was My Love (Jim Herbert); 5.This Was My Love (Jim Herbert); 6.This Was My Love (Jim Herbert); 7.This Was My Love (Jim Herbert); 8.This Was My Love (Jim Herbert); 9.This Was My Love (Jim Herbert); 10.This Was My Love (Jim Herbert); 11.This Was My Love (Jim Herbert); 12.Across the Borderline (Ry Cooder/John Hiatt/Jim Dickinson); 13.Across the Borderline (Ry Cooder/John Hiatt/Jim Dickinson); 14.Across the Borderline (Ry Cooder/John Hiatt/Jim Dickinson);
1.Tell Me; 2.Tell Me; 3.Tell Me; 4.Tell Me; 5.Tell Me; 6.Tell Me; 7.Tell Me; 8.Tell Me
1.Foot of Pride; 2.Foot of Pride; 3.Foot of Pride; 4.Foot of Pride; 5.Foot of Pride; 6.Foot of Pride; 7.Foot of Pride; 8.Foot of Pride; 9.Foot of Pride; 10.(Reggae Jam); 11.Christmas Song (Mel Tormé); 12.Choo Choo Ch'Boogie (Horton/Darling/Gabler); 13.Silent Night (Franz Gruber &amp; Joseph Mohr); 14.Glory to the King (Darlene Zschech); 15.Lovers Concerto (Sandy Linzer &amp; Denny Randell); 16.Dark as a Dungeon (Merle Travis);
1.Foot of Pride; 2.Foot of Pride; 3.Foot of Pride; 4.Foot of Pride; 5.Foot of Pride; 6.Foot of Pride; 7.Foot of Pride; 8.Foot of Pride; 9.Foot of Pride; 10.Foot of Pride; 11.Foot of Pride; 12.Foot of Pride; 13.Foot of Pride; 14.Foot of Pride; 15.Foot of Pride; 16.Foot of Pride; 17.Foot of Pride;
1.Foot of Pride; 2.Foot of Pride; 3.Foot of Pride; 4.Foot of Pride; 5.Foot of Pride; 6.Someone's Got a Hold of My Heart; 7.Someone's Got a Hold of My Heart; 8.Someone's Got a Hold of My Heart; 9.Someone's Got a Hold of My Heart; 10.Foot of Pride; 11.Foot of Pride; 12.Foot of Pride; 13.Foot of Pride;
1.Foot of Pride; 2.Foot of Pride; 3.Foot of Pride; 4.Prison Station Blues; 5.Forever My Darling; 6.Someone's Got a Hold of My Heart: 7.Someone's Got a Hold of My Heart; 8.Someone's Got a Hold of My Heart; 9.Choo Choo Ch'Boogie (Horton/Darling/Gabler); 10.Choo Choo Ch'Boogie (Horton/Darling/Gabler); 11.Cold Cold Heart (Hank Williams); 12.I’m Movin' On (Hank Snow); 13.(KIM)
1.From Paul; 2.Foot of Pride; 3.Foot of Pride; 4.Foot of Pride; 5.Foot of Pride; 6.Union Sundown; 7.Union Sundown; 8.(Niezidentyfikowana piosenka); 9.(Harmonijka); 10.(Niezidentyfikowana piosenka); 11.I and I; 12.I and I; 13.I and I; 14.I and I; 15.I and I; 16.I and I; 17.I and I; 18.I and I; 19.I and I; 20.Julius and Ethel; 21.Julius and Ethel;
1.(Jam harmonijkowy); 2.(Jam harmonijkowy); 3.(Jam harmonijkowy); 4.Don't Drink No Chevy (?); 5.Don't Drink No Chevy(?); 6.Don't Drink No Chevy(?); 7.How Many Days(?); 8.How Many Days(?); 9.(Riff bluesowy); 10.(Mark Pickin' Groove); 11.Home, Home on the Range (William Goodwin, B. Bigley &amp; D.Kelly); 12.(Bob Lead Jazz); 13.(Buttons + Buns); 14.I’m Gonna Wash That Man Right Out of My Hair (Richard Rodgers/Oscar Hammerstein II); 15.(Great Buttons Again); 16.Foot of Pride
1.Lord Protect My Child; 2.Angel Flying Too Close to the Ground (Willie Nelson); 3.Angel Flying Too Close to the Ground (Willie Nelson); 4.Angel Flying Too Close to the Ground (Willie Nelson); 5.Angel Flying Too Close to the Ground (Willie Nelson); 6.Angel Flying Too Close to the Ground (Willie Nelson); 7.Angel Flying Too Close to the Ground (Willie Nelson); 8.Lord Protect My Child; 9.Lord Protect My Child; 10.Lord Protect My Child; 11.Lord Protect My Child; 12.Lord Protect My Child; 13.Lord Protect My Child; 14.Union Sundown; 15.Union Sundown; 16.Union Sundown; 17.The Green, Green Grass of Home (J. Curly Putman); 18.The Green, Green Grass of Home (J. Curly Putman); 19.(Jam Groove); 20.(Goin' Up Let It Roll); 21.Union Sundown; 22.Union Sundown; 23.Lord Protect My Child; 24.Lord Protect My Child; 25.Lord Protect My Child ; 26.Death Is Not the End; 27.Angel Flying Too Close to the Ground (Willie Nelson); 28.Angel Flying Too Close to the Ground (Willie Nelson); 29.Angel Flying Too Close to the Ground (Willie Nelson); 30.Angel Flying Too Close to the Ground (Willie Nelson); 31.Angel Flying Too Close to the Ground (Willie Nelson); 32.Angel Flying Too Close to the Ground (Willie Nelson);
1.Blind Willie McTell; 2.Blind Willie McTell
1.Neighborhood Bully

</doc>
<doc id="1252778" url="https://pl.wikipedia.org/wiki?curid=1252778" title="Studencka Telewizja Internetowa TVPW">
Studencka Telewizja Internetowa TVPW

Studencka Telewizja Internetowa TVPW (oficjalny skrót TVPW) – internetowa telewizja studencka założona w maju 2007 roku przez studentów Politechniki Warszawskiej z Wydziału Mechanicznego Energetyki i Lotnictwa oraz Elektroniki i Technik Informacyjnych.
Jest jednostką organizacyjną Mediów Politechniki Warszawskiej, które tworzy wspólnie z portalem internetowym Polibuda.info i internetową rozgłośnią Radio Aktywne.
Początki.
Na pomysł założenia przy Politechnice Warszawskiej telewizji studenckiej wpadli w lutym 2006 roku Jakub Górski, Mariusz Tomiczak i Piotr Piorun. Jego realizacja zajęła 16 miesięcy, uczestniczyli w nim także Michał Kubicki i Piotr Klonowski. 18 maja 2007 roku ruszyła strona internetowa TVPW, a 6 czerwca pojawiły się na niej pierwsze nagrania.
Za nieoficjalny początek TVPW można uważać emisję filmu "A ty gdzie kupujesz prezerwatywy?" która miała miejsce jeszcze wcześniej – w marcu 2006 roku.
Nowo powstałą telewizją zainteresowały się media ogólnopolskie. TVPW gościła m.in. na antenie programu Dzień Dobry TVN. W późniejszym okresie działalność Telewizji była tematem audycji Kawa czy herbata? i Teleexpress. Przedstawiciele TVPW występowali także w TVN Warszawa i Radio Kampus. W 2013 r. TVPW podjęła długoterminową współpracę z TVP Warszawa, tworząc wspólnie cykliczny program informacyjny.
Struktura TVPW.
Aktualnie, Studencką Telewizję Internetową TVPW tworzą 4 działów: Dział Reportażu (DR), Dział Techniki i Realizacji (DTiR), Dział Marketingu i Produkcji (DMiP), Dział Informatyki (DI). Kierownicy poszczególnych działów wraz z Redaktorem Naczelnym, jego Zastępcą, oraz Kierownikiem Administracyjno-Finansowym tworzą Zarząd TVPW, odpowiedzialny za całokształt działania organizacji. Obecnym Redaktorem Naczelnym TVPW jest Barbara Olszyńska.
Do obowiązków Redaktora Naczelnego należy koordynowanie prac telewizji na szczeblu strategicznym, określanie kierunków rozwoju, zwoływanie i przewodzenie spotkaniom zarządu, a także reprezentowanie TVPW poza granicami organizacji.
Dział Reportażu, złożony z reporterów, prezenterów i lektorów odpowiada za merytorykę filmów, reportaży i programów emitowanych na stronie https://tvpw.pl. Przy produkcji materiałów współpracuje on ściśle z Działem Techniki i Realizacji.
Dział Techniki i Realizacji odpowiada za techniczne aspekty rozwoju telewizji. Zajmuje się opieką i nabywaniem nowych sprzętów, tworzeniem nowych, według własnych projektów, testuje różne rozwiązania przesyłu sygnału do sieci internetowej, szkoli operatorów, montażystów, techników, dźwiękowców i grafików, jednak przede wszystkim współpracuje z członkami DR przy nagrywaniu materiału do reportaży i filmów od strony technicznej.
Dział Marketingu i Produkcji odpowiada za szeroko pojętą promocję TVPW, szczególnie w środowisku internetowym. Koordynuje liczne projekty TVPW, zarówno wewnętrzne, jak i zewnętrzne. Zajmuje się pozyskiwaniem sponsorów, patronatami medialnymi, współpracą z mediami oraz innymi organizacjami.
Dział Informatyki ma za zadanie rozbudowę i obsługę techniczną strony internetowej TVPW, a także budowę, wdrażanie i obsługę narzędzi informatycznych wspomagających pracę telewizji. Ponadto zajmuje się również emisją obrazu podczas wydarzeń live ("na żywo").
Skład osobowy TVPW.
W początkowym okresie Studencka Telewizja Internetowa liczyła kilka osób (do listopada 2007 roku – 7 aktywnie działających osób).
W kolejnych latach lista zainteresowanych działaniem telewizji sukcesywnie rosła, osiągając na początku 2014 roku 60 oficjalnych członków (członkostwo stwierdza się poprzez posiadanie legitymacji) i wielu współpracowników, starających się o status członka TVPW. Telewizja jest organizacją zrzeszającą studentów wielu warszawskich uczelni m.in. Politechniki Warszawskiej, Uniwersytetu Warszawskiego, Uniwersytetu Kardynała Stefana Wyszyńskiego, Szkoły Głównej Handlowej, Szkoły Głównej Gospodarstwa Wiejskiego i Akademii Sztuk Pięknych. Członkostwo w TVPW ma charakter otwarty – w działalność telewizji mogą zaangażować się również osoby niebędące studentami.
Działania i sukcesy.
Telewizja obsługuje wydarzenia i imprezy związane z życiem akademickim Warszawy, nierzadko obejmując nad nimi patronat medialny. Kreuje także programy autorskie, w tym różne cykle. Tworzy liczne reportaże i filmy nie zawsze osadzone w tematyce studenckiej.
W roku 2013 TVPW produkowała własny, innowacyjny, niezależny program newsowy – TVPW NEWS. Podjęła także współpracę z TVP Warszawa i tworzyła cykliczny studencki program informacyjny Campus News, emitowany na antenie TVP Warszawa.
Do największych zrealizowanych przedsięwzięć należą realizacje LIVE. Od 2007 roku, corocznie TVPW zajmuje się organizacją relacji internetowej z dwóch najważniejszych studenckich wydarzeń na Politechnice Warszawskiej: Juwenaliów Politechniki Warszawskiej oraz Wyborów Miss i Mistera PW.
W przeszłości Telewizja regularnie publikowała przegląd pracy studenckiej pod nazwą "Studio A 107 " oraz " Kronikę Politechniki Warszawskiej "zawierającą relacje z najważniejszych wydarzeń uczelni. W dorobku TVPW znajduje się również produkcja krótkometrażowa" Czekajcie na KA (2008) "oraz lipdub, wykonany dla Politechniki Warszawskiej w czasie największej popularności tej formy promocji uczelni w 2010 roku. TVPW udostępniało na swojej stronie, w ramach "WIDZeoteki," filmy nadsyłane przez widzów. Na swoim koncie ma setki filmów o tematyce studenckiej, imprezowej, liczne relacje z ciekawych wydarzeń. Szczególny rozgłos przyniósł Telewizji projekt „Warsaw is also happy”, będący pastiszem teledysku do piosenki „Happy” Pharrella Williamsa.  O projekcie szeroko rozpisywały się media, zarówno warszawskie, jak i ogólnopolskie. 
Od początku istnienia do maja 2019 roku TVPW zrealizowała ponad 1100 materiałów przeznaczonych do emisji, nie licząc produkcji komercyjnych. Jako pierwsza w Polsce studencka telewizja internetowa zrealizowała cykliczny program nadawany na żywo "TVPW Live", w którym członkowie organizacji przeprowadzają wywiady z celebrytami, artystami oraz szeroko rozpoznawalnymi ludźmi ze świata nauki. W czerwcu 2019 roku zakończyła się emisja 7. sezonu programu. Do tej pory studio TVPW odwiedzili m.in. Cezary Żak, Artur Barciś, Katarzyna Bonda, Agata Młynarska, Jarosław Kuźniar, Grupa Filmowa Darwin oraz zespół Nocny Kochanek.
WIDZeoteka.
Pod koniec 2009 roku TVPW wprowadziła nową funkcjonalność, polegającą na udostępnieniu widzom możliwości publikacji nadesłanych przez nich filmów. Dostarczone materiały, choć nie muszą reprezentować żadnego konkretnego gatunku, są oceniane pod kątem ich jakości technicznej oraz pod względem merytorycznym. W przypadku orzeczenia o ich emisyjności, publikowane są w kategorii „WIDZeoteka”. Projekt „WIDZeoteka” jest szansą dla młodych ludzi na wypromowanie własnej twórczości. Witrynę TVPW odwiedza kilkanaście tysięcy użytkowników miesięcznie.

</doc>
<doc id="1252782" url="https://pl.wikipedia.org/wiki?curid=1252782" title="AN/FPS-108 Cobra Dane">
AN/FPS-108 Cobra Dane

AN/FPS-108 Cobra Dane to radar wywiadu i wczesnego ostrzegania w bazie lotniczej Eareckson AFS na wyspie Shemya Alaska, służący w pierwszym rzędzie do wykrycia startów radzieckich, a później rosyjskich pocisków balistycznych. Pierwszoplanową misją radaru jest wykrywanie i śledzenie obcych pocisków ICBM i SLBM, uczestniczy jednakże również w testach systemu antybalistycznego Ground Based Interceptor oraz bierze udział w kontroli wykonywania traktatów SALT II i INF.
Historia.
W lutym 1972 r. dowództwo US Air Force wyznaczyło Rome Air Decelopment Center (RADC) odpowiedzialnym za techniczne opracowanie radaru Cobra Dane. Do opracowania tego radaru RADC użyło technologii wywodzącej się z roku 1955 opracowanej dla radaru SARAC ("Steerable Array Radar and Communications"). Cobra Dane skonstruowany został m.in. do wywiadowczego zbierania danych radarowych o startach radzieckich ICBM, w tym także startach testowych – skierowanych na półwysep Kamczatka i Ocean Spokojny. We współpracy z "Electronic System Division", RADC opracowało dane techniczne i specyfikacje systemu i wysłało oferty do wielu przedsiębiorstw. Ostatecznie kontrakt produkcyjny wygrał Raytheon. W 1976 RADC ukończyło obsługę techniczną instalacji radaru, który został oddany pod komendę dowództwa obrony powietrznej w lipcu 1977 r.
Cobra Dane w systemie BMD.
Pierwotnie, Cobra Dane służąc głównie do zadań wywiadowczych, nie spełniał wszystkich wymogów obrony antybalistycznej. W pierwszym rzędzie nie zapewniał obróbki danych w czasie rzeczywistym oraz nie posiadał wymaganych dla BMD zdolności komunikacyjnych. W celu dostosowania go do współczesnych warunków, dokonano znaczących zmian w konfiguracji tego urządzenia. Otrzymał między innymi bezpośredni interfejs komunikacyjny z centrum wywiadu National Air Intelligence Center (NAIC) oraz z dowództwem obrony powietrznej North American Aerospace Defense Command (NORAD). Obecnie więc zbiera wywiadowcze dane egzoatmosferyczne o rosyjskich głowicach balistycznych, spełnia funkcje radaru wczesnego ostrzegania o głowicach mogących uderzyć w kontynentalne Stany Zjednoczone i kataloguje satelity. Modernizacja zapewniła jednocześnie przedłużenie okresu wykorzystania radaru o 15 lat, a przez zmianę oprogramowania, także integrację z architekturą Ground-Based Midcourse Defense. Aktualna, wciąż jeszcze trwająca, modernizacja ma na celu osiągnięcie przez Cobra Dane standardu TRL 6 ("Technology Readiness Levels of GBMD Critical Technologies") jednakże wiadomym jest, że Agencja Obrony Antybalistycznej dąży do zapewnienia wszystkim podsystemom najnowszego standardu TRL 7, prawdopodobnie więc i ta modernizacja nie ominie radaru Cobra Dane.

</doc>
<doc id="1252786" url="https://pl.wikipedia.org/wiki?curid=1252786" title="SPIKE-LR">
SPIKE-LR



</doc>
<doc id="1252788" url="https://pl.wikipedia.org/wiki?curid=1252788" title="Kłokoczkowate">
Kłokoczkowate

Kłokoczkowate ("Staphyleaceae" (DC.) Lindl.) – rodzina roślin należąca do rzędu "Crossosomatales". Należą tu krzewy i drzewa 45 gatunków, których podział na rodzaje wciąż jest przedmiotem badań, a dotychczasowe propozycje wyróżniające trzy lub dwa rodzaje nie znajduje odzwierciedlenia w filogenezie. Rośliny te występują na różnych obszarach w strefie umiarkowanej półkuli północnej, schodząc do strefy równikowej w Ameryce Południowej i Azji południowo-wschodniej. Jedynym przedstawicielem rodziny we florze Polski jest kłokoczka południowa. Niektóre gatunki z tej rodziny uprawiane są jako ozdobne. Ze względu na szybki wzrost niektórzy przedstawiciele wykorzystywani są także do zalesień i ochrony przed erozją. Drewno nie ma wielkiego znaczenia ekonomicznego z powodu niewielkiej trwałości. Pąki kwiatowe kłokoczki kolchidzkiej są spożywane po ich przefermentowaniu.
Systematyka.
Zaliczane tu dawniej (np. w systemie Cronquista z 1981 i Takhtajana z 1997) rodzaje "Tapiscia" i "Huertea" wyłączane są w odrębną rodzinę "Tapisciaceae" w rzędzie "Huerteales". Pozostałe gatunki grupowane były w rodzaje na podstawie budowy owoców i wyróżniano w efekcie trzy rodzaje: "Euscaphis", "Staphylea" i "Turpinia". Badania molekularne wykazały, że taksony te są w takim ujęciu polifiletyczne. W 2006 zaproponowano wyróżnienie dwóch rodzajów "Staphylea" i "Dalrympelea", ale wciąż podział ten uznawany jest za przedwczesny i nie odpowiadający powiązaniom filogenetycznym. Na podstawie badań molekularnych wyodrębniono w rodzinie 5 kladów, ale o niejasnych relacjach względem siebie i wykazujące bifiletyczny charakter tradycyjnych rodzajów "Staphylea" i "Turpinia", oraz monofiletyczny rodzaju "Euscaphis". 
Rodzina z rzędu "Crossosomatales" w obrębie kladu różowych roślin okrytonasiennych. Pozycja rodziny w kladogramie rzędu:

</doc>
<doc id="1252790" url="https://pl.wikipedia.org/wiki?curid=1252790" title="Staphyleaceae">
Staphyleaceae



</doc>
<doc id="1252794" url="https://pl.wikipedia.org/wiki?curid=1252794" title="Kulczybowate">
Kulczybowate

Kulczybowate ("Strychnaceae" DC. ex Perleb) – rodzina roślin wyróżniana w niektórych systemach klasyfikacyjnych roślin okrytonasiennych w obrębie rzędu goryczkowców (np. w systemie Reveala z lat 1993–1999). W nowszych systemach (np. systemie APG III z 2009, przedstawiciele tego taksonu włączani są do loganiowatych ("Loganiaceae").
Systematyka.
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa jasnotowe ("Lamiidae" Takht. ex Reveal), nadrząd "Gentiananae" Thorne ex Reveal, rząd goryczkowce ("Gentianales" Lindl.), rodzina kulczybowate ("Strychnaceae" DC. ex Perleb).

</doc>
<doc id="1252797" url="https://pl.wikipedia.org/wiki?curid=1252797" title="Strychnaceae">
Strychnaceae



</doc>
<doc id="1252799" url="https://pl.wikipedia.org/wiki?curid=1252799" title="TVPW">
TVPW



</doc>
<doc id="1252800" url="https://pl.wikipedia.org/wiki?curid=1252800" title="Rozrzut">
Rozrzut

Rozrzut, rozproszenie, rozsiew, dyspersja – zróżnicowanie zaobserwowanych wartości zmiennej, podstawowa (obok tendencji centralnej) charakterystyka próby statystycznej.
Rozrzut jest tym większy, im bardziej te wartości odchylają się od tendencji centralnej. Najczęściej stosowanymi miarami rozrzutu są wariancja, odchylenie standardowe, rozstęp i odchylenie ćwiartkowe.

</doc>
<doc id="1252801" url="https://pl.wikipedia.org/wiki?curid=1252801" title="Konstantin Niefiedjew">
Konstantin Niefiedjew

Konstantin Pawłowicz Niefiedjew, (ur. 24 marca 1894 r. w stanicy Ubieżenskaja w Rosji, zm. ? w USA) – rosyjski wojskowy, oficer Rosyjskiego Korpusu Ochronnego podczas II wojny światowej.
Ukończył aleksandrowską szkołę realną, zaś w 1914 roku – szkołę wojskową w Odessie. Brał udział w I wojnie światowej. Służył w 18 batalionie piechoty Kozaków kubańskich walczącym na froncie kaukaskim. Po rewolucji październikowej 1917 roku powrócił na Kubań, gdzie przystąpił do białych. W walkach pod Carycynem został ciężko ranny. Jesienią 1919 roku, mając status inwalidy wojennego, został komendantem siedziby atamana Kozaków kubańskich. Po odwrocie wojsk białych na Krym objął dowództwo sotni Kozaków kubańskich przy zarządzie dowódczym sztabu głównodowodzącego gen. Piotra N. Wrangla. Po ewakuacji do Gallipoli w listopadzie 1920 roku, zamieszkał w Belgradzie. Pracował na wydziale filozoficznym Uniwersytetu Belgradzkiego. W okresie II wojny światowej podjął współpracę z Niemcami. Służył w Rosyjskim Korpusie Ochronnym. Po zakończeniu wojny przeniósł się do Bawarii. Jesienią 1949 roku wyjechał do USA, gdzie pracował jako linotypista w Filadelfii.
Linki zewnętrzne.
Biografia Konstantina P. Niefiedjewa 

</doc>
<doc id="1252804" url="https://pl.wikipedia.org/wiki?curid=1252804" title="Tendencja centralna">
Tendencja centralna

Tendencja centralna – pozycja skali pomiarowej, wokół której skupiają się zaobserwowane wartości zmiennej. Pełni funkcję wskaźnika położenia ogółu zaobserwowanych wartości na skali pomiarowej. Należy do podstawowych charakterystyk zbioru tych wartości i z tej racji jest składnikiem większości analiz ilościowych wyników pomiaru. Najczęściej stosowanymi miarami tendencji centralnej są średnia arytmetyczna, mediana i modalna.

</doc>
<doc id="1252805" url="https://pl.wikipedia.org/wiki?curid=1252805" title="Paralaksa heliocentryczna">
Paralaksa heliocentryczna



</doc>
<doc id="1252807" url="https://pl.wikipedia.org/wiki?curid=1252807" title="Skala pomiarowa">
Skala pomiarowa

Skala pomiarowa – system symboli kodujących wyniki pomiaru, lub ogólniej dowolne dane. Symbole te charakteryzują mierzone obiekty pod względem określonej zmiennej.
Skale pomiarowe klasyfikuje się według sposobu w jaki można zestawiać wyniki dwóch pomiarów. Klasy te tworzą ciąg od skali nominalnej do skali absolutnej. Każdy kolejny typ skal pomiarowych umożliwia więcej operacji niż poprzedni:
Wartości na wszystkich skalach można zapisywać za pomocą liczb, wartości na skalach dychotomicznej, nominalnej i porządkowej także za pomocą innych symboli, np. tekstów.
Definicje formalne.
W reprezentacyjnej teorii pomiaru pojęcie skali pomiarowej zostało sformalizowane, dzięki czemu w ścisły sposób można zweryfikować na jakiej skali jest dowolna zmienna. Skala pomiarowa jest definiowana jako trójka
gdzie:
Skale dzielone są na typy:

</doc>
<doc id="1252809" url="https://pl.wikipedia.org/wiki?curid=1252809" title="Skala stosunkowa">
Skala stosunkowa



</doc>
<doc id="1252810" url="https://pl.wikipedia.org/wiki?curid=1252810" title="Oceanarium">
Oceanarium

Oceanarium, akwarium morskie – zespół zbiorników wypełnionych wodą morską przeznaczonych do hodowli fauny i flory morskiej oraz oceanicznej. Oceanarium może być wykorzystywane do hodowli, prezentacji roślin i zwierząt oraz do prowadzenia badań nad ich biologią i psychiką. Oceanaria mogą być tworzone w formie akwarium, basenu lub specjalnie wydzielonej przybrzeżnej części morza. Podjęto również próby hodowli w oceanariach wielorybów oraz ryb głębinowych. Szczególnym rodzajem oceanarium jest delfinarium, a jego rozwiniętą formą – morski park rozrywki.
Oceanaria na świecie.
Do znanych oceanariów należą zlokalizowane w takich miastach jak m.in.:
Oceanaria w Polsce.
Największe oceanarium w Polsce – Afrykarium – znajduje się w ogrodzie zoologicznym we Wrocławiu.
Oceanaria znajdują się także w Gdyni (Akwarium Gdyńskie) oraz Krakowie (w Krakowskim Aquarium, ale akwarium morskie znajduje się także w egzotarium krakowskiego zoo). Od 2007 r. do 8 maja 2008 r. w warszawskim Centrum Handlowym Blue City można było zwiedzać tymczasowe oceanarium o charakterze wystawienniczym – powierzchnia akwariów wynosiła tam 1,5 tys. m². Natomiast w 2010 r. w warszawskim zoo został udostępniony zbiornik morski, w którym eksponowane są rekiny i płaszczki. 
1 kwietnia 2011 w Międzyzdrojach otwarto mobilne „Oceanarium na Promenadzie Gwiazd” (które w latach 2004–2006 było w Krakowie, 2007–2008 w Warszawie, 2010–2011 w Szczecinie).
W Ochabach w Parku Rozrywki i Edukacji "Dream Park Ochaby" powstało „Prehistoryczne Oceanarium”. W 2016 roku powstał również obiekt w województwie świętokrzyskim: Oceanika (Kompleks Świętokrzyska Polana, Chrusty, 7km od Kielc), w których znajduje się prawie 300 tys. litrów wody, ponad 500 gatunków zwierząt i 13 biotopów.

</doc>
<doc id="1252812" url="https://pl.wikipedia.org/wiki?curid=1252812" title="Ivo Watts-Russell">
Ivo Watts-Russell

Ivo Watts-Russell (ur. 1954 w Oundle, hrabstwo Northamptonshire, Anglia) - współzałożyciel w 1979 roku (wspólnie z Peterem Kentem) i szef brytyjskiej wytwórni płytowej 4AD, skupiającej wykonawców spod znaku szeroko rozumianego indie rocka; także producent płytowy. Do jego najbardziej znanych przedsięwzięć należą: debiut płytowy zespołu Cocteau Twins, album "Garlands" oraz projekt This Mortal Coil.
Życiorys.
Niewiele wiadomo o życiu prywatnym Ivo Watts-Russella. Urodził się w Oundle, w zubożałej, arystokratycznej rodzinie jako jej ósme, najmłodsze dziecko. W młodości zajmował się sprzedażą detaliczną płyt. W 1977 roku rozpoczął pracę w sklepie płytowym Beggars Banquet, w momencie, kiedy sklep ten zmienił się w wytwórnię płytową. W 1979 roku spotkał Petera Kenta i wspólnie z nim założył nową wytwórnię płytową. Nowa wytwórnia, powiązana nadal z Beggars Banquet, otrzymała od tej ostatniej 2 tysiące funtów na rozpoczęcie działalności. Działalność tę Ivo Watts-Russell i Peter Kent rozpoczęli w 1980 roku w jednym z londyńskich biur, początkowo pod nazwą Axis (wybraną przez Kenta w nawiązaniu do albumu Jimiego Hendrixa, ""), którą później zmienili na 4AD. Z powodu nieporozumień z Ivo Watts-Russellem Peter Kent odszedł w 1981 roku, zakładając z pomocą Beggars Banquet własne wydawnictwo, Situation 2 Records. 4AD wylansowała w latach 80. szereg zespołów, takich jak: Bauhaus, The The, The Birthday Party, Cocteau Twins, This Mortal Coil, Dead Can Dance, Dif Juz, Throwing Muses czy Pixies. Do najbardziej znanych przedsięwzięć Ivo Watts-Russella należy debiut płytowy zespołu Cocteau Twins, album "Garlands" oraz projekt This Mortal Coil, grupa muzyków specjalnie powołana do jego realizacji. Ivo Watts-Russell napisał i wybrał piosenki na debiut płytowy zespołu, a każdą z nich nagrała specjalnie dobrana grupa wykonawców, on sam zaś zagrał na instrumentach klawiszowych w niektórych utworach.
W 1994 roku pod wpływem depresji i nieporozumień z kluczowymi artystami Ivo Watts-Russell przeszedł załamanie nerwowe. Przeniósł się do Los Angeles (pozostawiając 4AD w Londynie) i tam powołał do życia nowy projekt muzyczny, zespół The Hope Blister, który wydał dwa albumy: "...Smiles OK" (1998) i "Underarms" (1999). W 1999 roku sprzedał swoją połowę 4AD partnerowi biznesowemu Martinowi Millsowi z Beggars Banquet. Zamieszkał razem ze swoimi trzema psami na pustyni w pobliżu Santa Fe w stanie Nowy Meksyk.

</doc>
<doc id="1252816" url="https://pl.wikipedia.org/wiki?curid=1252816" title="Pomiar dydaktyczny">
Pomiar dydaktyczny

Pomiar dydaktyczny - uściślone sprawdzanie i ocenianie osiągnięć szkolnych dokonywane według teoretycznie uzasadnionych i wypróbowanych reguł. Prowadzi do przyporządkowania symboli (ocen) uczniom w taki sposób, by relacje między symbolami odpowiadały relacjom między uczniami ze względu na określone osiągnięcia.

</doc>
<doc id="1252822" url="https://pl.wikipedia.org/wiki?curid=1252822" title="Melonowcowate">
Melonowcowate

Melonowcowate ("Caricaceae" Dumort) – rodzina roślin należąca do rzędu kapustowców ("Brassicales"). Należy tu 6 rodzajów z 34–35 gatunkami. Występują głównie w tropikalnej części Ameryki Południowej i Środkowej, tylko jeden rodzaj ("Cylicomorpha") w tropikalnej Afryce. Owoce wszystkich przedstawicieli są jadalne i lokalnie spożywane, jednak tylko melonowiec właściwy ma znaczenie ekonomiczne. Gatunek ten został szeroko rozprzestrzeniony w tropikach. Z rośliny tej pozyskuje się papainę – enzym powodujący rozkład białek. Wykorzystywany jest on w medycynie oraz w kuchni – do zmiękczania i nadawania kruchości daniom mięsnym.
Systematyka.
Rodzina siostrzana w stosunku do moringowatych w obrębie rzędu kapustowców.
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa ukęślowe ("Dilleniidae" Takht. ex Reveal &amp; Tahkt.), nadrząd "Violanae" R. Dahlgren ex Reveal, rząd melonowce ("Caricales" L.D. Benson), rodzina melonowcowate ("Caricaceae" Dumort.).

</doc>
<doc id="1252823" url="https://pl.wikipedia.org/wiki?curid=1252823" title="Caricaceae">
Caricaceae



</doc>
<doc id="1252824" url="https://pl.wikipedia.org/wiki?curid=1252824" title="Wypracowanie">
Wypracowanie

Wypracowanie – zadanie otwarte wymagające od ucznia rozwiniętej wypowiedzi pisemnej obejmującej zwykle od kilku do kilkunastu zdań. Forma powinna być stosowna do tematyki. Wypracowanie powinno spełniać zasady: stylistyczne, poprawności językowej, ortograficzne, spójności i logiki. Powinien być zachowany układ graficzny, np. logiczny podział na akapity, wcięcia itd.
Schematyczna konstrukcja wypracowania:

</doc>
<doc id="1252830" url="https://pl.wikipedia.org/wiki?curid=1252830" title="Papaja">
Papaja



</doc>
<doc id="1252838" url="https://pl.wikipedia.org/wiki?curid=1252838" title="Tommy Schmid">
Tommy Schmid

Thomas Martin "Tommy" Schmid (ur. 12 kwietnia 1988 roku w Trondheim) – szwajcarski narciarz, specjalista kombinacji norweskiej, srebrny medalista mistrzostw świata juniorów.
Kariera.
Tommy Schmid urodził się w norweskim Trondheim, mimo to do sezonu 2010/2011 reprezentował barwy Szwajcarii, skąd pochodzą jego rodzice - Ruth i Rudolf. Po sezonie 2010/2011 zdecydował się na zmianę obywatelstwa na norweskie. Poszedł tym samym w ślady swego starszego brata, Jana Schmida, który zmienił reprezentację w 2006 roku.
Po raz pierwszy na arenie międzynarodowej Tommy Schmid pojawił się 8 grudnia 2004 roku, kiedy wystartował w zawodach FIS Race. Zajął wtedy 51. miejsce w zawodach metodą Gundersena w Seefeld. W 2006 roku wystąpił na Mistrzostwach Świata Juniorów w Kranju, gdzie był między innymi ósmy w drużynie, a w Gundersenie zajął 22. miejsce. Rok później, podczas Mistrzostwach Świata Juniorów w Tarvisio indywidualnie zajmował miejsca w połowie drugiej dziesiątki, a w drużynie był dziewiąty. Jeszcze przed końcem 2007 roku, 30 grudnia w Oberhofie zadebiutował w Pucharze Świata, zajmując 33. miejsce w Gundersenie. W sezonie 2007/2008 wystartował jeszcze ośmiokrotnie, przy czym 13 stycznia 2008 roku w Val di Fiemme zdobył pierwsze punkty PŚ, zajmując 17. miejsce w sprincie. Schmid pobił ten wynik jeszcze w tym samym sezonie, 24 lutego 2008 roku w Zakopanem zajmując drugie miejsce w tej samej konkurencji. Było to jego pierwsze pucharowe podium w karierze oraz najlepszy wynik we wszystkich jego dotychczasowych startach. W klasyfikacji generalnej zajął 34. miejsce.
W trzech kolejnych sezonach: 2008/2009, 2009/2010 i 2010/2011 spisywał się słabiej, nie tylko nie stając na podium, ale też ani razu nie plasując się w czołowej dziesiątce zawodów. W klasyfikacji generalnej zajmował przez to odległe pozycje. W tym czasie wystartował jednak na Igrzyskach Olimpijskich w Vancouver w 2010 roku, gdzie był między innymi szesnasty w Gundersenie na dużej skoczni oraz dziewiąty w konkursie drużynowym. W 2011 roku wziął udział w konkursie drużynowym na dużej skoczni podczas Mistrzostw Świata w Oslo, zajmując wraz z kolegami z reprezentacji Szwajcarii ósme miejsce.
Osiągnięcia.
Letnie Grand Prix.
Miejsca na podium chronologicznie.
Jak dotąd Tommy Schmid nie stawał na podium zawodów Letniego Grand Prix.

</doc>
<doc id="1252846" url="https://pl.wikipedia.org/wiki?curid=1252846" title="Carica papaya">
Carica papaya



</doc>
<doc id="1252847" url="https://pl.wikipedia.org/wiki?curid=1252847" title="Roślina owocowa">
Roślina owocowa



</doc>
<doc id="1252848" url="https://pl.wikipedia.org/wiki?curid=1252848" title="Egzamin doniosły">
Egzamin doniosły

Egzamin doniosły (ang.: "high-stakes") - to egzamin, w którym znaczenie informacji o wyniku jest większe niż znaczenie komentarza dydaktycznego.
Przykładem egzaminu doniosłego jest egzamin dojrzałości.

</doc>
<doc id="1252849" url="https://pl.wikipedia.org/wiki?curid=1252849" title="Piękno w matematyce">
Piękno w matematyce



</doc>
<doc id="1252851" url="https://pl.wikipedia.org/wiki?curid=1252851" title="Test pierwszości Millera-Rabina">
Test pierwszości Millera-Rabina



</doc>
<doc id="1252853" url="https://pl.wikipedia.org/wiki?curid=1252853" title="Mimosaceae">
Mimosaceae



</doc>
<doc id="1252860" url="https://pl.wikipedia.org/wiki?curid=1252860" title="Blessing In Disguise">
Blessing In Disguise



</doc>
<doc id="1252865" url="https://pl.wikipedia.org/wiki?curid=1252865" title="Helena Duć-Fajfer">
Helena Duć-Fajfer

Helena Duć-Fajfer, także Olena Duć-Fajfer (łem. "Олена Дуць-Файфер", (ur. 9 sierpnia 1960 w Udaninie) – łemkowska działaczka społeczna, poetka i naukowiec, pracownik naukowy Uniwersytetu Jagiellońskiego.
Życiorys.
W rok po urodzeniu, w 1961 wraz z rodzicami powróciła w rodzinne strony do Uścia Gorlickiego. Ukończyła filologię rosyjską, psychologię i historię sztuki na Uniwersytecie Jagiellońskim.
Rozprawę doktorską napisała na temat "Życie literackie Łemków w drugiej połowie wieku XIX i na początku wieku XX", pod kierunkiem naukowym prof. Ryszarda Łużnego i obroniła w 1997. W 2012 na UJ uzyskała habilitację na podstawie książki "Pomiędzy bukwą a literą. Współczesna literatura mniejszości białoruskiej, ukraińskiej i łemkowskiej w Polsce" (Wydawnictwo UJ).
Pracuje na stanowisku profesora UJ jako kierownik Katedry Literaturoznawstwa Rosyjskiego Instytutu Filologii Wschodniosłowiańskiej Uniwersytetu Jagiellońskiego.
Jest twórcą specjalności filologia rosyjska z językiem rusińsko-łemkowskim (nauczycielska) na kierunku filologia w Instytucie Neofilologii Uniwersytetu Pedagogicznego w Krakowie, gdzie również pracuje, oraz autorką wielu opracowań naukowych o tematyce łemkowskiej.
Przewodnicząca Rady Fundacji Wspierania Mniejszości Łemkowskiej „Rutenika”, sekretarz naukowy Komisji Wschodnioeuropejskiej Polskiej Akademii Umiejętności, członkini Stowarzyszenia „Ruska Bursa” w Gorlicach, członkini kolegium redakcyjnego dwumiesięcznika „Besida”, członkini Zarządu Głównego Stowarzyszenia Łemków.
W 2021 odznaczona Złotym Krzyżem Zasługi.

</doc>
<doc id="1252869" url="https://pl.wikipedia.org/wiki?curid=1252869" title="Metryka chrztu">
Metryka chrztu

Metryka chrztu (akt chrztu) – aktualny dokument poświadczający przyjęcie chrztu. Wystawiany jest na bieżąco na potrzebę zainteresowanego w parafii, w której został ochrzczony. Obejmuje adnotacje z ksiąg metrykalnych, np. o zawarciu małżeństwa, co może zapobiegać bigamii.
Metryka chrztu zawiera: 
Do ważności metryka musi być podpisana przez upoważnioną osobę i zaopatrzona w pieczęcie parafialne.

</doc>
<doc id="1252873" url="https://pl.wikipedia.org/wiki?curid=1252873" title="Batman i Robin">
Batman i Robin

Batman i Robin (tytuł oryg. "Batman &amp; Robin") – amerykańsko-brytyjski fantastyczno-sensacyjny film akcji z 1997 roku na podstawie serii komiksów o superbohaterze o tym samym pseudonimie wydawnictwa DC Comics. Za reżyserię odpowiadał Joel Schumacher, a za scenariusz Akiva Goldsman. Tytułową rolę zagrał George Clooney, a oprócz niego w głównych rolach wystąpili: Chris O’Donnell, Arnold Schwarzenegger, Uma Thurman i Alicia Silverstone.
Jest to czwarta i ostatnia część serii filmowej Tima Burtona i Joela Schumachera, oraz kontynuacja filmu "Batman Forever" (1995).
Fabuła.
Superbohaterowie z Gotham City – Batman i jego młody pomocnik Robin zostają wezwani, by powstrzymać superzłoczyńcę Mr. Freeze’a przed kradzieżą diamentów w muzeum historii naturalnej. Podczas konfrontacji Mr. Freeze ucieka, zamrażając uprzednio Robina. Później Batman i Robin już w swoich prawdziwych alter ego – miliarder Bruce Wayne i jego podopieczny Dick Grayson dowiadują się, że Mr. Freeze to dr Victor Fries, laureat Nagrody Nobla w biologii molekularnej, który zamroził kriogenicznie swą żonę Norę po tym, jak zachorowała na rzadką chorobę – syndrom MacGregora, i chce ją zbudzić do wynalezienia odpowiedniego leku. Podczas wypadku w pracy wpadł do kadzi z roztworem o temperaturze -50 °F, który zmutował jego ciało, zmuszając go do życia poniżej temperatury 0 °F i tym samym noszenia specjalnego kombinezonu zasilanego diamentowymi kriolaserami.
W Brazylii w laboratorium Wayne Enterprises botanistka Pamela Isley pracuje pod kierownictwem obłąkanego doktora Jasona Woodrue’a, który wykorzystał jej badania nad krzyżówkami roślin i zwierząt do mieszanki toksyn i sterydów zwanej „Jadem”. Chce on nielegalne stworzyć serum dla superżołnierzy i królikiem doświadczalnym zostaje Antonio Diego, seryjny morderca z Ameryki Łacińskiej, który po kablowym podłączeniu Jadu do jego mózgu zmienia się w potężnego potwora zwanego Zgubą. Woodrue podejmuje próbę morderstwa na Pameli, która w zetknięciu z chemikaliami ulega mutacji, stając się Trującym Bluszczem – hybrydą człowieka i rośliny. Zabija Woodrue’a, a Zgubę czyni swoim ochroniarzem, po czym razem udają się do Gotham.
Do lokaja Alfreda w odwiedziny przyjeżdża z Anglii jego siostrzenica – studentka informatyki Barbara, którą po śmierci jej rodziców utrzymuje finansowo. Tymczasem Bruce ofiarowuje obserwatorium Gotham najnowocześniejszy teleskop. Konferencję przerywa dr Isley proponująca projekt ukrócenia zatrucia środowiska. Bruce odmawia uważając, że odbędzie się to kosztem życia ludzi. Zaprasza ją na imprezę charytatywną, na której licytowane będą cenne diamenty, a dochód przekazany będzie na Ogrody Botaniczne. Diamenty to przynęta dla Freeze’a, który potrzebuje go do swych urządzeń mrożących. Żąda od miasta okupu na jego badania nad lekiem dla Nory pod groźbą zamrożenia. Na imprezie jest i Trujący Bluszcz, która feromonami odurza Batmana i Robina. Freeze zostaje w końcu złapany.
Trujący Bluszcz i Zguba pomagają Freeze’owi w ucieczce z przytułku Arkham i odzyskaniu jego kombinezonu. Tymczasem Dick odkrywa, że Barbara w rzeczywistości uczestniczy w wyścigach motocyklowych, by zbierać pieniądze dla Alfreda. Okazuje się, że Alfred umiera na syndrom MacGregora. W kryjówce Freeze’a Robin nadal jest pod wpływem feromonów i zaczyna widzieć w Batmanie konkurenta do Trującego Bluszczu, przez co złoczyńcy nie zostają złapani. Trujący Bluszcz z zazdrości, że Freeze jest żonaty i nie może go uwieść, odłącza aparaturę podtrzymującą Norę i mówi jej mężowi, że Batman ją zabił. Kierowany żalem Freeze chce zamrozić Gotham City, a następnie cały świat. Trujący Bluszcz po zagładzie ludzkości zamierza rozprzestrzenić zmutowane rośliny jako nowy gatunek dominujący.
Freeze zdobywa teleskop i robi z niego działo zamrażające. Barbara po włamaniu się do komputera Alfreda, dowiaduje się o batjaskini, w której Alfred ujawnia, że stworzył dla Barbary własny kostium Batmana. W siedzibie Trujący Bluszcz wzywa przerobionym batsygnałem Robina, jednak pogodzony i współpracujący z Batmanem nie daje się nabrać na jej fortele. Obaj zostają uwięzieni przez rośliny, lecz na czas pomaga im Barbara jako Batdziewczyna, która rozprawia się z Trującym Bluszczem. Cała trójka w specjalnych strojach docierają do obserwatorium, by rozmrozić w porę Gotham City. Batman walczy z Freeze’em, a Robin i Batdziewczyna pokonują Zgubę przez przerwanie dopływu Jadu do jego mózgu.
Gotham City zostaje uratowane, gdy Batman i Batdziewczyna programują zmianę położenia satelitów, tak aby rozmroziły wszystko skupionym światłem słonecznym. Batman wyjaśnia osłabionemu Freeze’owi, że to Trujący Bluszcz zaatakowała Norę, która wciąż żyje. Apeluje do niego o ofiarowanie wynalezionego przez niego leku na wczesne stadium syndromu MacGregora. Freeze daje specyfik po obietnicy, że w przytułku Arkham będzie mógł prowadzić badania nad leczeniem żony. Alfred po otrzymaniu lekarstwa wraca do zdrowia. W Arkham do celi oszalałej Trującego Bluszczu przybywa mściwy Mr. Freeze, który obiecuje jej cierpienia za to co zrobiła Norze. Świętując wygraną Bruce, Dick i Barbara oficjalnie rozpoczynają partnerstwo, by kontynuować superbohaterską walkę z przestępczością.
Wersja polska.
Opracowanie: Master Film
Reżyseria: Elżbieta Jeżewska
Scenariusz: Elżbieta Kowalska
Wystąpili:
Źródło:
Produkcja.
Produkcja nad filmem rozpoczęła się głównie za sprawą finansowego sukcesu poprzedniej części – "Batman Forever". Scenariusz do kontynuacji powstał w trakcie zdjęć do filmu "Czas Zabijania", którego produkcją zajmowali się Joel Schumacher i Akiva Goldsman.
Większość scen nakręcono w Warner Bros. Studio, które mieści się w Burbank.
Odbiór.
Box office.
Budżet filmu jest szacowany na 125 milionów dolarów. W Stanach Zjednoczonych i w Kanadzie film zarobił 107,3 mln USD. W innych krajach przychody wyniosły 130,9 mln, a łączny przychód 238,2 mln dolarów.
Krytyka w mediach.
Film spotkał się z negatywną reakcją krytyków. W serwisie Rotten Tomatoes 11% ze 89 recenzji jest pozytywne, a średnia ocen wyniosła 3,7/10. Na portalu Metacritic średnia ocen z 21 recenzji wyniosła 28 punktów na 100.

</doc>
<doc id="1252875" url="https://pl.wikipedia.org/wiki?curid=1252875" title="Nematobrachion">
Nematobrachion

Nematobrachion – rodzaj szczętek z rodziny Euphausiidae obejmujący trzy gatunki, które są częścią zooplanktonu. 
Nazwa "Nematobrachion" pochodzi od rzeczownika z greki klasycznej "nēma" i łacińskiego rzeczownika "brachium" i oznacza nitkowate ramiona, odnóża. 
Rodzaj różni się od innych rodzajów szczętek kilkoma morfologicznymi cechami, np. wyglądem narządów rozrodczych samic ("thelycum").
Gatunki:

</doc>
<doc id="1252876" url="https://pl.wikipedia.org/wiki?curid=1252876" title="Dokumentacja niearchiwalna">
Dokumentacja niearchiwalna

Dokumentacja niearchiwalna – dokumentacja, która ma tylko czasowe praktyczne znaczenie i podlega wybrakowaniu po upływie określonego przepisami okresu jej przechowywania. Oznaczana jest symbolami: B, Bc, BE i stanowi odrębną niż materiały archiwalne grupę dokumentacji. Przykładem takiej dokumentacji może być dokumentacja kadrowo-płacowa pracownika, dokumentacja szkolna i szkoleniowa tj. arkusze ocen, protokoły egzaminów końcowych (np. maturalnych), oryginały świadectw szkolnych.
Dokumentacja dzieli się na kilka grup kwalifikacyjnych, w zależności od ustawowego terminu przechowywania, po nim może zostać wybrakowana. Okresy przechowywania ustalane są na podstawie okresów przedawnienia dla niektórych czynności prawnych, po upływie czasu, określonego przez kodeks cywilny i/lub karny, mogą być zniszczone. Okres przechowywania poszczególnych dokumentów powinien być szczegółowo określony w wykazach akt jednostek organizacyjnych. Za ich wprowadzenie, zgodnie z przepisami prawnymi, odpowiadają: 
Symbol „B” oznacza kategorię archiwalną dokumentacji niearchiwalnej. W tej grupie możemy wyróżnić:
W uzasadnionych przypadkach, archiwum państwowe może dokonać zmiany kategorii dokumentacji oznaczonej symbolem „B” z dodaniem liczb arabskich na kategorię archiwalną.
Podstawowym źródłem prawidłowej klasyfikacji i kwalifikacji archiwalnej jest jednolity rzeczowy wykaz akt.
Brakowanie i niszczenie dokumentacji niearchiwalnej w państwowych i samorządowych jednostkach organizacyjnych może odbywać się na podstawie zgody dyrektora właściwego miejscowo archiwum państwowego. Co do zasady, brakowanie powinno być przeprowadzane systematycznie raz w roku. W przypadku małych archiwów czy składnic brakowanie może być przeprowadzane rzadziej. Jednostki organizacyjne stanowiące własność prywatną jak spółki (z wyłączeniem jednoosobowych spółek skarbu państwa oraz spółek prawa handlowego, których właścicielem są organy samorządu terytorialnego), stowarzyszenia, organizacje społeczne, spółdzielnie itp. brakują dokumentację we własnym zakresie, ale i w tym przypadku musi być zachowany prawidłowy okres jej przechowywania.

</doc>
<doc id="1252877" url="https://pl.wikipedia.org/wiki?curid=1252877" title="Stowarzyszenie Ruska Bursa w Gorlicach">
Stowarzyszenie Ruska Bursa w Gorlicach

Stowarzyszenie Ruska Bursa w Gorlicach – łemkowskie stowarzyszenie, utworzone w 1908 w Gorlicach w celu utworzenia bursy dla młodzieży ruskiej, uczącej się w gorlickim gimnazjum powstałym w 1906 i opieki nad nią.
Wzorem dla gorlickiej bursy były inne powstałe kilka lat wcześniej – bursa ruska (1898) i ukraińska (1901) w Nowym Sączu.
Założycielami Stowarzyszenia byli m.in. ks. Wasyl Kuryło, ks. Mychajło Jurczakewycz, ks. M. Durkot, ks. H. Maksymowycz, ks. W. Kałużniackij, D. Bubniak, H. Gal. W 1909 Stowarzyszenie miało już swój piętrowy budynek, sad i kilka hektarów ziemi przy ul Sienkiewicza 28 w Gorlicach. 
27 lutego 1950 decyzją Wydziału Polityczno-Społecznego Urzędu Wojewódzkiego w Rzeszowie rozwiązano i zlikwidowano Stowarzyszenie „Ruska Bursa” w Gorlicach, a decyzją Okręgowego Urzędu Likwidacyjnego w Krakowie z dnia 14 grudnia 1950 bursa została przekazana na własność Skarbu Państwa jako majątek opuszczony przez Łemków wysiedlonych do Związku Radzieckiego i na zachodnie ziemie Polski w ramach akcji „Wisła” i przekazana w użytkowanie szpitalowi. 
Stowarzyszenie zostało reaktywowane (a właściwie założone od nowa) na zebraniu założycielskim 1 czerwca 1991 przyjmując za swój status pierwotnego Stowarzyszenia. Decyzja sądu o rejestracji pochodzi z dnia 22 października 1991. Od tego czasu Stowarzyszenie pełni funkcję łemkowskiego ośrodka kultury prowadząc działalność:
Przy Stowarzyszeniu działa młodzieżowy muzyczny zespół „Teroczka” i teatralna grupa „Terka”, funkcjonuje również biblioteka (ze stałymi godzinami otwarcia) i muzealna Izba Pamięci Iwana Rusenki. Stowarzyszenie Ruska Bursa jest założycielem pierwszego łemkowskiego radia LEM.fm, przy którym działa portal informacyjny lem.fm+.

</doc>
<doc id="1252879" url="https://pl.wikipedia.org/wiki?curid=1252879" title="Mydleńcowate">
Mydleńcowate

Mydleńcowate ("Sapindaceae" Juss.) – rodzina roślin należąca do rzędu mydleńcowców ("Sapindales"). Należą tu 144 rodzaje liczące ok. 1900 gatunków, występujących na całym świecie, z wyjątkiem obszarów okołobiegunowych. Wyłączane do niedawna w odrębne rodziny rodzaje związane głównie z terenami pod wpływem klimatu umiarkowanego – klon "Acer" i dwuskrzydlak "Dipteronia" (rodzina klonowate "Acearaceae") oraz kasztanowiec "Aesculus", "Billia", "Handeliodendron" (rodzina kasztanowcowate "Hippocastanaceae") – są współcześnie (od czasu APG I) włączane w obręb mydleńcowców, czego trafność potwierdzają kolejne badania nad filogenezą całej grupy.
Szereg przedstawicieli rodziny ma duże znaczenie użytkowe jako drzewa owocowe. Największe znaczenie komercyjne ma jagodzian rambutan "Nephelium lappaceum" i liczi chińskie "Litchi chinensis". Poza tym jadalnych owoców dostarczają "Dimocarpus longan", "Melicoccus bijugatus", "Nephelium ramboutan-ake", "Pappea capensis", "Talisia esculenta", "Talisia oliviformis" i "Zanha suaveolens". Z różnych gatunków klonów pozyskuje się syrop klonowy. Nasiona paulinii guarana "Paullinia cupana" i innych gatunków z tego rodzaju są bogate w kofeinę i używane są do wytwarzania pobudzającego napoju. Bogate w saponiny nasiona i owoce mydleńca "Sapindus" wykorzystywane były jako mydła. Wiele gatunków drzewiastych wykorzystywanych jest jako źródło drewna na opał i konstrukcyjnego. Liczne gatunki uprawiane są także jako rośliny ozdobne (np. z rodzajów: kasztanowiec "Aesculus", klon "Acer", dwuskrzydlak "Dipteronia", "Dodonaea", "Filicium", roztrzeplin "Koelreuteria").
Systematyka.
Mydleńcowate są spokrewnione z rutowatymi "Rutaceae" i obie te rodziny są razem lub osobno zestawiane w rzędach mydleńcowców "Sapindales" lub rutowców "Rutales" w zależności od tego czy są grupowane razem czy zestawiane w osobne rzędy. Najstarszą linię rozwojową w obrębie rodziny reprezentuje obecnie monotypowy rodzaj z jednym gatunkiem – kasztankiem jarzębolistnym "Xanthoceras sorbifolium". Wyłączane osobno kolejne linie rozwojowe w odrębne rodziny (klonowatych i kasztanowcowatych) zmieniają mydleńcowate w takson parafiletyczny. Rodzina dzielona jest na 4 do 6 podrodzin w zależności od ujęcia systematycznego.
Rodzina z rzędu mydleńcowców "Sapindales" w obrębie kladu różowych roślin okrytonasiennych.
Podrodzina "Xanthoceroideae" 
Podrodzina "Hippocastanoideae" 
Podrodzina "Dodonaeoideae" 
Podrodzina "Sapindoideae" 
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa różowe ("Rosidae" Takht.), nadrząd "Rutanae" Takht., rząd mydleńcowce ("Sapindales" Dumort.), podrząd "Sapindineae" Bessey in C.K. Adams, rodzina mydleńcowate ("Sapindaceae" Juss.).
Rodzina klonowate "Acearaceae" oraz kasztanowcowate "Hippocastanaceae" wyłączone odrębnie.

</doc>
<doc id="1252880" url="https://pl.wikipedia.org/wiki?curid=1252880" title="Sapindaceae">
Sapindaceae



</doc>
<doc id="1252890" url="https://pl.wikipedia.org/wiki?curid=1252890" title="Jezioro Krokodyli">
Jezioro Krokodyli

 
Jezioro Krokodyli (arab. "بحيرة التمساح", "Buhajrat at-Timsah") – słonowodne jezioro położone pomiędzy północną i południową częścią Kanału Sueskiego w Egipcie. Leży nad nim miasto Ismailia. Od strony zachodniej z jeziorem łączy się Kanał Ismailijski. Po wschodniej części jeziora przebiega Kanał Sueski.
Na jeziorze jest kilka piaszczystych wysp. Nad jeziorem ulokowane są również piaszczyste plaże, przy których znajdują się ośrodki sportów wodnych i ośrodki wypoczynkowe.
Powierzchnia jeziora to ok. 14 km².

</doc>
<doc id="1252891" url="https://pl.wikipedia.org/wiki?curid=1252891" title="Marcin Świerczyński (muzyk)">
Marcin Świerczyński (muzyk)

Marcin Świerczyński (ur. 6 stycznia 1975 w Gdańsku) – polski kompozytor, wokalista i basista. Współzałożyciel zespołu Yattering. Właściciel wytwórni muzycznej Chaos III Production. Od 2004 roku wokalista i basista zespołu Sainc. Świerczyński współpracował ponadto z formacją Nyia.
W 2011 roku Świerczyński objął funkcję basisty i wokalisty w nowo powstałym zespole - Ogotay. W składzie zespołu znaleźli się ponadto gitarzyści Artur „Gufi” Piotrowski z formacji Mess Age i Andrzej „Pieczar” Peszel - członek Fulcrum oraz perkusista Szymon „Simon” Andryszczak znany z występów w kwartecie Pandemonium.

</doc>
<doc id="1252895" url="https://pl.wikipedia.org/wiki?curid=1252895" title="Wyrbica (przełęcz)">
Wyrbica (przełęcz)

Wyrbica, Przełęcz Wyrbicka (bułg. "Върбишки проход") – przełęcz w Bułgarii, we wschodniej części gór Stara Płanina.
Znajduje się 7 km na południe od miasta Wyrbica. Przejeżdża przez nią bułgarska droga krajowa nr 7, łącząca Silistrę na granicy bułgarsko-rumuńskiej i Lesowo na granicy bułgarsko-tureckiej.
Opis.
Przełęcz stanowi umowną granicę między dwiema częściami kotlensko-wyrbiszkiej Starej Płaniny. Osiąga wysokość 880 m. Droga przez przełęcz ma 30 km długości. Na zachód od przełęczy znajduje się jaskinia Ledenica.
Historia.
Na Przełęczy Wyrbickiej Bułgarzy osiągnęli jedno ze swoich największych średniowiecznych zwycięstw. W nocy z 26 na 27 lipca 811 roku chan Krum urządził tu zasadzkę na wycofujące się wojska bizantyjskie i je rozgromił. Cesarz Nicefor I, który osobiście dowodził kampania, został wzięty do niewoli i ścięty. Był to jedyny cesarz bizantyjski w całej tysiącletniej historii Bizancjum, który poległ w bitwie.
Jest możliwe, że w średniowieczu przełęcz Wyrbica była wspominana w różnych źródłach jako Sidera.

</doc>
<doc id="1252897" url="https://pl.wikipedia.org/wiki?curid=1252897" title="Wu Cheng’en">
Wu Cheng’en

Wu Cheng’en (; znany też jako Ruzhong, 汝忠; ur. ok. 1500 w Lianshui w prowincji Jiangsu, zm. 1582) – chiński powieściopisarz i poeta z czasów dynastii Ming.
Życie.
Ojciec, Wu Rui, był wykształconym rzemieślnikiem, który musiał zrezygnować ze studiów, by zapewnić byt rodzinie; zaraził jednak syna pasją do literatury i zapewnił mu dobre wykształcenie podstawowe. Wu Cheng’en kilkukrotnie podchodził do egzaminów urzędniczych, ale bez powodzenia; dopiero jako dojrzały mężczyzna dostał się na cesarski Uniwersytet w Nankinie, a następnie pełnił funkcje urzędnicze. Prawdopodobnie rozczarowany stylem uprawianej polityki, zrezygnował z kariery urzędniczej i resztę życia spędził jako ubogi uczony-literat, 
Jest uznawany za autora "Wędrówki na Zachód" ("Xiyouji"), jednej z czterech klasycznych powieści chińskich. Literatura w języku potocznym była uważana za mało wartościową i niegodną prawdziwego uczonego, była jednak niezmiernie popularna wśród ówczesnej chińskiej "klasy średniej": stosunkowo zamożnych i wykształconych mieszkańców miast. Opublikował też liczne wiersze i drobne utwory, wydane przez spadkobierców w kilku tomach.
Wędrówka na Zachód.
"Xiyouji" to fantastyczna opowieść o mnichu Xuanzangu, który wyrusza z Chin do Indii, by przywieźć święte pisma buddyjskie. W drodze towarzyszą i ochraniają go cztery magiczne postacie, dla których jest to sposób na odkupienie grzechów: Zhu Bajie, Świnia (dawny generał armii niebios), inny generał niebiański w postaci przerażającego mnicha – Sha Wujing, Koń – książę smoków, i przede wszystkim, Małpi Król – Sun Wukong. Ten ostatni, posiadający niebywałe siły magiczne (i za ich nadużywanie skazany na uwięzienie przez Nefrytowego Cesarza) jest najważniejszym towarzyszem Xuanzanga i wielokrotnie ratuje go z opresji; jako postać niezwykle barwna jest bohaterem wielu opowieści, oper i filmów, opartych o "Wędrówka na Zachód".
"Xiyouji" jest oparta o prawdziwą wędrówkę, jaką Xuanzang odbył po sutry buddyjskie za czasów dynastii Tang. Powieść jednak ma charakter fantastyczny, bohaterowie zmagają się z demonami i innymi bytami nadprzyrodzonymi; jest bardzo silnie zakorzeniona w folklorze taoistycznym i buddyjskim i w tradycji ustnych opowiadań; wykazuje też elementy satyry społecznej. Wielokrotnie wznawiana, jest bardzo popularną lekturą w Chinach, a dzięki licznym przekładom i ekranizacjom jest dobrze znana także poza granicami Chin.
Przekład polski (TOM I): T. Żbikowski, "Małpi bunt", Warszawa, 1976, Czytelnik (wybór).
Przekład polski (TOM II): T. Żbikowski, "Wędrówka na Zachód", Warszawa, 1984, Czytelnik (wybór).

</doc>
<doc id="1252901" url="https://pl.wikipedia.org/wiki?curid=1252901" title="Stanin">
Stanin



</doc>
<doc id="1252906" url="https://pl.wikipedia.org/wiki?curid=1252906" title="Davíð Oddsson">
Davíð Oddsson

Davíð Oddsson (wym. ; ur. 17 stycznia 1948 w Reykjavíku) – islandzki polityk i prawnik, parlamentarzysta, burmistrz Reykjavíku (1982–1991), premier Islandii w latach 1991–2004, minister spraw zagranicznych od 2004 do 2005, w latach 1991–1995 lider Partii Niepodległości.
Życiorys.
Urodził się jako syn lekarza i sekretarki. Ukończył studia prawnicze na Uniwersytecie Islandzkim. Pracował w stołecznym teatrze, redakcji gazety „Morgunblaðið” i bibliotece. W 1976 uzyskał prawnicze uprawnienia zawodowe, zatrudniony następnie w towarzystwie ubezpieczeniowy, pełnił w nim m.in. funkcję dyrektora. Jednocześnie od lat 70. angażował się w działalność polityczną w ramach Partii Niepodległości. Był radnym Reykjavíku, a w 1982 objął stanowisko burmistrza, które zajmował do 1991.
W 1991 zastąpił Þorsteinna Pálssona na funkcji przewodniczącego Partii Niepodległości. Ugrupowaniem tym kierował do 2005, gdy na jego czele stanął Geir Haarde. Od 1991 do 2005 sprawował jednocześnie mandat posła do Althingu. W kwietniu 1991, po wyborczym zwycięstwie jego partii, objął stanowisko premiera w ramach koalicji z socjaldemokratami. Kolejne rządy tworzył po wyborach w 1995, 1999 i 2003, każdorazowo w ramach sojuszu z Partią Postępu.
We wrześniu 2004 nowym premierem został przywódca koalicjantów Halldór Ásgrímsson. Davíð Oddsson w jego gabinecie został ministrem spraw zagranicznych. Odszedł z tej funkcji we wrześniu 2005 w związku z powołaniem na prezesa banku centralnego. Został usunięty z tego stanowiska w lutym 2009 po przegłosowaniu przez parlament zmian w prawie w okresie kryzysu finansowego. W tym samym roku były premier objął funkcję współredaktora naczelnego dziennika „Morgunblaðið”.
W 2016 wystartował w wyborach prezydenckich, zajmując w nich 4. miejsce z wynikiem około 13,7% głosów.

</doc>
<doc id="1252908" url="https://pl.wikipedia.org/wiki?curid=1252908" title="Zespół Bazyliki Archikatedralnej Wniebowzięcia NMP w Białymstoku">
Zespół Bazyliki Archikatedralnej Wniebowzięcia NMP w Białymstoku



</doc>
<doc id="1252911" url="https://pl.wikipedia.org/wiki?curid=1252911" title="Alojzy Pronobis">
Alojzy Pronobis

Alojzy Pronobis (Alois Pronobis) (ur. w Bytkowie na Górnym Śląsku, zm. w Bytomiu) – polityk śląski, pierwotnie polski działacz narodowy, następnie śląski działacz niepodległościowy, uczestnik walk podczas obalania monarchii w Berlinie w roku 1918, założyciel delegatury Związku Wojackiego w Bytkowie w roku 1918, naczelny organizator i III komendant powiatu katowickiego Polskiej Organizacji Wojskowej Górnego Śląska w roku 1919 i jej delegat na rozmowę z Józefem Piłsudskim, prezes katowickiej, powiatowej Rady Ludowej w latach 1919-1920, dowódca frontowy podczas I powstania śląskiego w roku 1919, założyciel Polskiego Związku Górnośląskich Autonomistów w roku 1920, autor broszury wspomnieniowo-propagandowej, działacz Związku Górnoślązaków-Bund der Oberschlesier i wydawca jego organu prasowego w roku 1922.
Działalność.
Podczas obalania monarchii Hohenzollernów jesienią 1918 roku przebywał w Berlinie. Tam usiłował przekonać przejmujących władzę w Niemczech liderów do przyznania Górnemu Śląskowi politycznej autonomii oraz wprowadzenia na jego terenie równouprawnienia języka polskiego. Jednak przywódca socjaldemokratów (SPD) Phillipp Scheideman nie był zainteresowany żadnymi zmianami politycznego statusu Rejencji Opolskiej, natomiast pozytywne nastawienie przedstawił przewodniczący komunistów (KPD) Karl Liebknecht. Po powrocie do Bytkowa Pronobis przystąpił do obozu polskiego. U schyłku 1918 roku zajął się organizacją delegatury Związku Wojackiego w rodzinnej miejscowości. Gdy Polacy na początku roku 1919 założyli w przygranicznym do Górnego Śląska Sosnowcu Polską Organizację Wojskową (POW) Górnego Śląska, był III komendantem powiatu katowickiego, pełniącym funkcję naczelnego organizatora oraz prezesem tutejszej Rady Ludowej. Gdy latem 1919 roku konflikty społeczne sięgnęły tu zenitu obóz Korfantego wysłał delegację do Warszawy. Jednym z delegatów polskich Ślązaków na spotkaniu z przedstawicielami polskich władz, bezskutecznie domagających się wsparcia Polaków dla zbrojnej akcji na Śląsku był właśnie Alojzy Pronobis.
Dowódca powstańczy.
Gdy w nocy z 16 na 17 sierpnia 1919 roku wybuchło I powstanie śląskie Pronobis był oficerem polowym. Pod pseudonimem „Białek” dowodził tu oddziałami walczącymi w okolicach Katowic i Siemianowic, które wycofał za granicę do Czeladzi, gdy niemiecką Straż Graniczną (Grenzschutz) wsparły posiłki z Katowic i Bytomia. W okolicach kopalni „Saturn” zebrał nowe oddziały. Narzekał tam na Polaków, którzy nie kwapili się z zapewnieniem powstańcom pożywienia. Alojzy Pronobis na czele wzmocnionego oddziału wkroczył z terytorium Polski na Górny Śląsk w rejonie powiatu tarnogórskiego, a następnie zdobył tam Miasteczko Śląskie. 24 sierpnia powstańcy, którzy zostali rozgromieni przez niemiecką Straż Graniczną, ewakuowali się za granicę do Polski (Sosnowiec, Jaworzno, Oświęcim). Wkrótce po klęsce powstania, 10 września z rozkazu ppłk Michała Żymierskiego, Alojzy Pronobis został bez podania powodu internowany w Sosnowcu – głównej siedzibie POW Górnego Śląska. Przyczyną uwięzienia Pronobisa była jego ostra krytyka wobec władz polskich, które nie udzieliły powstańcom pomocy zbrojnej, ani logistycznej. Wkrótce „na życzenie śląskiej milicji, za wichrzenie w obozach górnośląskich” skierowano go do polskiego obozu Kraków-Dąbie, przeznaczonego dla czeskich, słowackich, śląskich i ukraińskich działaczy narodowych, w którym pod koniec 1918 roku więziono Julię Kożdoń – żonę porwanego lidera Śląskiej Partii Ludowej – Józefa Kożdonia oraz wielu stronników tego ugrupowania. Natomiast Pronobisowi udało się uciec z konwoju na stacji kolejowej w Trzebini, po czym wrócił on na Górny Śląsk.
Górnośląski niepodległościowiec.
W roku 1920 Pronobis z Bytkowa wydał w języku niemieckim broszurę "Geschichte des Oberschlesisches Aufstandes und seine Resultate" oraz jej streszczenie po polsku "Historia powstania górnośląskiego i jego rezultaty". W wersji niemieckojęzycznej widnieje jego portret podpisany „C.G. Pronobis”. Krytykował tam bałagan w powstańczych szeregach oraz poczucie wyższości oficerów z Polski nad Ślązakami oraz przypadki samowoli Polaków na Górnym Śląsku. Chociaż Pronobis uważał się za Polaka to jednak był zwolennikiem Polskiego Związku Górnośląskich Autonomistów (Polnischer Verbandes oberschlesischer Autonomisten), który popierał opcję utworzenia Wolnego Państwa Górny Śląsk z ziem Prowincji Górnośląskiej i Śląska Cieszyńskiego, jako jedynej alternatywy wobec polsko-pruskiego sporu. W swoim wywodzie ostrzegał bojowników o przyznanie Górnego Śląska – Polsce, by nie żałowali swego działania „jak już żałują Słowacy” wspólnego państwa z Czechami. Na końcu swej broszury lider Polskiego Związku Górnośląskich Autonomistów nawoływał: „Niech żyje autonomiczny Górny Śląsk i Śląsk Cieszyński”, mając na myśli ówczesne pojęcie „autonomii zupełnej”, czyli po prostu niepodległości Górnego Śląska.
Zgodnie z założeniami Pronobisa, prymat w niepodległym Państwie Górnośląskim mieli posiadać polscy Ślązacy. Istnieją hipotezy historyczne, że Polski Związek Górnośląskich Autonomistów wspierał finansowo książę von Donnersmarck. Na łamach górnośląskiej prasy pojawiły się nawet spekulacje, że książę von Donnersmarck będzie pretendował do roli prezydenta niepodległej Republiki Górnośląskiej. W tygodniku „Der Bund-Związek” wyrażono zaskoczenie tymi rewelacjami i stwierdzono, iż „wolnokrajowcom” nic nie wiadomo na temat poparcia księcia dla idei niepodległości, a na pewno nie należy do ich organizacji. Natomiast już w pierwszym numerze organu prasowego Związku Górnoślązaków-Bund der Oberschlesier ukazał się tekst „Broszura Pronobisa”: "Pronobis z Bytkowa wydał broszurkę o polskim powstaniu i jego skutkach. Gazeta Ludowa rozszerza kłamstwo, iż Pronobisa przekupił „Związek Górnoślązaków” za 35 000 marek, który też umożliwił wydanie jego książki. Pronobis miał wprawdzie raz rozmowę z p. doktorem Lataczem, któremu powiedział, iż cierpienia jakich doznał w Polsce, były przyczyną odwrócenia się od polskiej partii, i że poświęcić chce swoje siły dla programu „Związku Górnoślązaków”, który jedynie ma dobro Górnego Śląska na oku. Dr. Latacz, któremu było znajomo, iż Pronobis był wielkopolskim przywódcą, sądził, że ma do czynienia z polskim wypytaczem i rozmowa nie miała żadnego rezultatu. Pieniędzy nie otrzymał Pronobis od dr. Latacza ani fenyga. Słowa końcowe Pronobisa: Niech żyje samodzielny złączony Górny i Cieszyński Śląsk można podkreślić, a czytanie jego broszurki naszym czytelnikom polecić". Gdy Pronobis był atakowany przez niemieckie i polskie gazety plebiscytowe, w piśmie Związku Górnoślązaków-Bund der Oberschlesier „Der Bund-Związek” ukazywały się polemiki.
Ówcześni działacze polscy twierdzili, że „Der Bund-Związek” jest wydawany przez Pronobisa. Zgodnie z powszechną opinią ówczesnych działaczy i współczesnych badaczy Pronobis był członkiem Związku Górnoślązaków-Bund der Oberschlesier, a stworzona przezeń organizacja, poprzez przymiotnik „polski” w swej nazwie, miała przyciągnąć do obozu górnośląskich niepodległościowców, zdeklarowanych górnośląskich Polaków. Polska prasa zarzucała Pronobisowi współpracę z niemieckimi dywersantami: "Ręka w rękę współpracowali z tą zbrodniczą bandą m.in. […] Alojzy Pronobis, alias Białek z Bytkowa, obok „kryminalisty” Pronobisa, czcigodny „sługa” boży Ulitzka". Polacy chcieli jakoś zdezawuować fakt, że jeden z czołowych działaczy narodowo-polskich w okręgu katowickim przeszedł na stronę górnośląskich niepodległościowców, więc pisano: "[…] współpracowały z Lataczem niektóre wybitnie podejrzane elementy, jak […] Alojzy Pronobis, kryminalista i konfident niemieckiej policji – w roku 1910 miał Pronobis jeden z większych procesów o włamanie". Polski Związek Górnośląskich Autonomistów () nie afiszował się zbytnio swoją działalnością, obawiając się napaści ze strony Bojówki Polskiej. Alojzy Pronobis został unieszkodliwiony inaczej. Jesienią 1921 został on uśmiercony medialnie. „Kurier Śląski” zamieścił fałszywą notatkę o „śmierci renegata Pronobisa z Bytkowa”. Stąd niektórzy autorzy właśnie tutaj lokują koniec jego życia. Jednak wiosną roku 1922 Alojzy Pronobis sygnował pismo do Carla Severinga, jako wydawca „Bund-Związek”, gdzie ukazywał się jako jedyny rozumiejący sytuację na Górnym Śląsku. W dokumentach ministra spraw wewnętrznych Prus – Carla Severinga z 1 kwietnia 1922 roku scharakteryzowano Alojzego Pronobisa, jako wydawcę tygodnika „Bund-Związek”, który w swej walce plebiscytowej "odrzucał polską opcję, ale również bardzo samowolnie interpretuje wydarzenia i koncepcje, stojące po stronie niemieckiej".

</doc>
<doc id="1252912" url="https://pl.wikipedia.org/wiki?curid=1252912" title="Droga krajowa B87 (Niemcy)">
Droga krajowa B87 (Niemcy)

Droga krajowa 87 () – niemiecka droga krajowa przebiegająca z południowego zachodu na północny wschód od skrzyżowania z drogą B4 i B88 w Ilmenau w Turyngii do skrzyżowania z drogą B5 we Frankfurcie nad Odrą w Brandenburgii.
Miejscowości leżące przy B87.
Turyngia.
Ilmenau, Wolfsberg, Griesheim, Stadtilm, Großhettstedt, Dienstedt, Barchfeld an der Ilm, Kranichfeld, Tannroda, Bad Berka, Hetschburg, Buchfart, Oettern, Mellingen, Umpferstedt, Rödigsdorf, Apolda, Rannstedt.
Saksonia-Anhalt.
Eckartsberga, Gernstedt, Poppel, Taugeitz, Hassenhausen, Bad Kösen, Schulpforte, Almrich, Naumburg (Saale), Wethau, Plotha, Plennschütz, Weißenfels, Lösau, Pörsten, Rippach, Röcken, Lützen.
Saksonia.
Markranstädt, Lipsk, Taucha, Jesewitz, Eilenburg, Doberschütz, Mockrehna, Torgau, Zwethau, Döbrichau.
Brandenburgia.
Löhsten, Herzberg (Elster), Kremitzaue, Schlieben, Naundorf, Hohenbucko, Wüstermarke, Langengrassau, Luckau, Duben, Neuendorf bei Brück, Lübben (Spreewald), Biebersdorf, Birkenhainchen, Neukrug, Mittweide, Trebatsch, Sabrodt, Ranzig, Beeskow, Ragow-Merz, Müllrose, Frankfurt nad Odrą.
Historia.
Droga między Frankfurtem a Lipskiem istniała od średniowiecza.
W 1819 r. zakończono utwardzanie pierwszego odcinka pomiędzy Lipskiem i Eckartsberga. Kolejne odcinki były rozbudowywane i utwardzane do 1860 r.
Od 1875 r. wprowadzono oznakowanie "państwowych szos pruskich" "(niem. preußische Staatschaussee)". Droga z Lipska do Frankfurtu oznakowana była jako "preußische Staatschaussee Nr. 33", z Lipska do Weißenfels jako "preußische Staatschaussee Nr. 69" oraz z Halle do Weimar jako "preußische Staatschaussee Nr. 66".
W 1932 r. wyznaczono przebieg "Reichsstrasse 87" z Frankfurtu do Umpferstedt, gdzie krzyżowała się z "Reichsstrasse 7".
W 1961 r. władze NRD oznakowały drogę z Frankfurtu do Ilmenau jako "Fernverkehrsstraße 87".

</doc>
<doc id="1252918" url="https://pl.wikipedia.org/wiki?curid=1252918" title="Mike Terrana">
Mike Terrana

Mike Terrana (ur. 21 stycznia 1960 w Buffalo) – amerykański perkusista. Terrana współpracował z takimi wykonawcami jak Yngwie Malmsteen, Tony MacAlpine, Roland Grapow, Tarja Turunen, Axel Rudi Pell, Rage, Masterplan czy Metalium.

</doc>
<doc id="1252923" url="https://pl.wikipedia.org/wiki?curid=1252923" title="Kościół katedralny Wniebowzięcia Najświętszej Maryi Panny w Gorzowie Wielkopolskim">
Kościół katedralny Wniebowzięcia Najświętszej Maryi Panny w Gorzowie Wielkopolskim



</doc>
<doc id="1252926" url="https://pl.wikipedia.org/wiki?curid=1252926" title="Analytic Hierarchy Process">
Analytic Hierarchy Process

Analytic Hierarchy Process (AHP) – wielokryterialna metoda hierarchicznej analizy problemów decyzyjnych. Umożliwia ona dekompozycję złożonego problemu decyzyjnego oraz utworzenie rankingu finalnego dla skończonego zbioru wariantów. Metoda została opracowana w 1970 roku przez Thomasa L. Saatiego i jest wykorzystywana w wielu dziedzinach takich jak: zarządzanie, politologia, socjologia, wytwarzanie czy transport. Metoda jest zaliczana do amerykańskiej szkoły wielokryterialnego podejmowania decyzji (MCDM).
Algorytm.
Algorytm metody AHP składa się z czterech faz:
Tworzenie hierarchicznej struktury procesu.
Hierarchiczna struktura procesu decyzyjnego składa się z kilku poziomów: celu, kryteriów, podkryteriów i wariantów. Poziomy podkryteriów nie są obowiązkowe.
Definicja preferencji decydenta.
W metodzie AHP preferencje decydenta określane są przy pomocy względnych ocen ważności (pod)kryteriów i wariantów. Oceny te powstają poprzez porównywanie parami wszystkich obiektów znajdujących się na danym poziomie hierarchii. Preferencje określane są dla wszystkich poziomów hierarchii. Oceny wyrażane są przy pomocy wartości liczbowych. Zaproponowana przez Saatiego skala zakłada wartości od 1 do 9 (czasem do 7):
Oprócz tego dopuszczalne są wartości pośrednie (2, 4, 6, 8) oraz wartości odwrotne (np. 1/9 – B jest ekstremalnie preferowane względem A). Czasami występują jeszcze wartości z przedziału 1,1–1,9 dla elementów niemal równoważnych.
Na podstawie tak określonych ocen, na każdym poziomie hierarchii tworzone są kwadratowe macierze preferencji (np. macierz ocen wariantów względem danego kryterium). Macierze te cechuje spójność parami, tzn.:
Metoda dopuszcza istnienie pewnej niespójności globalnej macierzy – dopuszczalna jest sytuacja, w której element "a" jest preferowany względem "b", "b" względem "c", natomiast "a" nie jest preferowany względem "c".
Badanie spójności macierzy.
W celu zbadania spójności macierzy preferencji Saaty zaproponował obliczenie dwóch współczynników spójności: CI ("Consistency Index") oraz CR ("Consistency Ratio"). Dana macierz jest uważana za wystarczająco spójną w sytuacji, gdy wartość współczynnika CR jest mniejsza od 0,1. Jednakże w pewnych sytuacjach dopuszczalna jest większa niespójność danej macierzy (nawet na poziomie 0,15). W przypadku większych niespójności decydent powinien przedefiniować swoje preferencje.
Tworzenie rankingu końcowego.
Ranking końcowy tworzony jest poprzez obliczanie dla każdego wariantu wartości agregującej funkcji użyteczności. Wartość ta jest sumą iloczynów bezwzględnych wag wariantu na drodze od wariantu poprzez kryteria do celu. Bezwzględne wagi każdej macierzy oblicza się poprzez wyznaczenie jej wektora własnego. W celu wyznaczenia współczynników CI i CR danej macierzy konieczne jest znalezienie jej największej wartości własnej.
Krytyka.
Metoda AHP jest tematem wielu prac naukowych, w których potwierdzana jest jej użyteczność oraz poprawność. Pojawiły się jednakże również głosy krytyczne. Głosy te związane są głównie z:
Niektórzy badacze twierdzą, że wady metody są poważne i mogą prowadzić do różnych typów błędów w podejmowaniu decyzji (patrz poniżej). Krytyka ta w znacznej części jest obszernie dyskutowana w rozdziale pt. "Rank Preservation and Reversal" współczesnej pracy Saatiego traktującej o AHP.
We wczesnych latach 90. w czasopismach recenzowanych (w tym Management Science oraz Journal of the Operations Research Society) opublikowano serię debat pomiędzy zwolennikami i krytykami metody AHP. Poniżej przedstawione zostały główne tezy krytyków oraz odpowiedź zwolenników.
Wykorzystywanie arbitralnej skali ocen.
Metoda bazuje na arbitralnej skali ocen. Poszczególne wartości są w praktyce określane poprzez werbalne ich zdefiniowanie przez decydenta. Np. jeżeli dana osoba powie, że dany wariant A jest słabo preferowany względem B, to A otrzyma względem B wagę 3. Natomiast określenie „A jest ekstremalnie preferowane” nada mu wagę 9. Badania empiryczne wykazały, że znaczenia określeń werbalnych zmieniają się w zależności od przedmiotu tych określeń oraz zależą od zbioru elementów, na którym dokonuje się porównania. Jednakże naukowcy, którzy przeprowadzili te badania, uważają powyższy problem za możliwy do naprawienia poprzez stworzenie skali opartej na wynikach empirycznych badań postrzegania przez użytkowników AHP. Opracowano również skale alternatywne do zaproponowanej przez Saatiego.
Wrażliwość metody i tworzenie „nieistniejących rankingów”.
Innym problemem jest stosunkowo duża wrażliwość metody nawet na niewielkie zmiany, nawet bez dodania lub usunięcia suboptymalnych wariantów. Możliwe jest uszeregowanie wariantów, nawet w przypadku, gdy de facto żaden szereg nie istnieje (np. wszystkie warianty są równoważne). Problem ten dotyczy zarówno podstawowej metody AHP, jak również niektórych jej odmian ("ideal" i "PAHP"). Dodatkowo poszczególne odmiany metody mogą w tych samych warunkach wygenerować różne rankingi.
Zmiana rankingu w wyniku dodania „obojętnego” kryterium.
Najnowsza krytyka wskazuje na kolejny defekt metody. Dodanie „obojętnego” kryterium, wobec którego wszystkie warianty są równoważne, w znaczący sposób wpływa na zagregowane wagi wariantów, co może mieć poważne konsekwencje dla rankingu końcowego.
Odpowiedzi zwolenników metody.
Zwolennicy AHP argumentują, iż pomimo powyższych obaw, proces podejmowania decyzji oparty na tej metodzie sprawuje się dobrze w praktyce i jest bardzo popularny wśród decydentów zarówno w sektorze prywatnym, jak i publicznym.

</doc>
<doc id="1252928" url="https://pl.wikipedia.org/wiki?curid=1252928" title="Koktail gwałtu">
Koktail gwałtu



</doc>
<doc id="1252930" url="https://pl.wikipedia.org/wiki?curid=1252930" title="Sirisztnik">
Sirisztnik

Sirisztnik (bułg. "Сирищник") – wieś w gminie Kowaczewci, w obwodzie Pernik (zachodnia Bułgaria). W Sirisztniku urodził się prezydent kraju, Georgi Pyrwanow.
Geografia.
Wieś jest położona w odległości 25 km od Pernika i ok. 43 km od stolicy kraju, Sofii. Przez Sirisztnik przepływa rzeka Swetlia, która stanowi dopływ Strumy.
Historia i demografia.
W 1972 Sirisztnik został przyłączony do sąsiedniej wsi Kowaczewci. W 1991, po przemianie ustrojowej w Bułgarii, Sirisztnikowi przywrócono status samodzielnej miejscowości. Na początku lat 90. XX wieku wieś zamieszkiwało ok. 2000 osób, jednak z przyczyn ekonomicznych w ciągu następnych kilkunastu lat liczba ludności spadła prawie trzykrotnie. W 2006 ok. 90% populacji Sirisztnika stanowiły osoby w wieku podeszłym.
Zabytki i atrakcje turystyczne.
W centrum wsi znajduje się pomnik wzniesiony w celu upamiętnienia urodzonych w Sirisztniku żołnierzy poległych w wojnach bałkańskich i w I wojnie światowej. W miejscowości jest także szkoła podstawowa im. „św. św. Cyryla i Metodego” o ponad stuletniej historii oraz prawosławna cerkiew „Święta Niedziela”. W odległości kilku kilometrów od wsi znajduje się schronisko turystyczne „Dżamen” (bułg. "Джамен").
Wydarzenia kulturalne.
W dniach 13-14 stycznia mieszkańcy wsi świętują zapusty. Pierwszego dnia mężczyźni przywdziewają specjalne kostiumy karnawałowe, w skład których wchodzą m.in. maski nazywane „licami” (bułg. "лици") przedstawiające niedźwiedzie, wilki, lisy lub przyozdobione ptasimi piórami oraz specjalne paski, do których przymocowane są duże dzwonki. Przebierańcy, zwani kukerami (bułg. "кукери"), wśród których znajdują się pop, panna młoda, drużba, diabeł, niedźwiedź oraz niedźwiedźnik, przez całą noc odwiedzają domy we wsi. 14 stycznia mieszkańcy Sirisztnika gromadzą się koło pomnika i wspólnie świętują do późnego popołudnia.
24 maja we wsi organizowany jest zjazd mieszkańców, któremu towarzyszy niewielki jarmark.
Znane osobistości pochodzące z Sirisztnika.
28 czerwca 1957 w szpitalu w Sirisztniku urodził się prezydent Bułgarii, Georgi Pyrwanow. Dzieciństwo spędził w sąsiedniej wsi, Kosacza (bułg. "Косача"), w której jego rodzice posiadali dom.
Sport.
We wsi ma swoją siedzibę klub piłkarski FK Łazur (bułg. "ФК Лазур"), który występuje w jednej z niższych klas rozgrywkowych.

</doc>
<doc id="1252933" url="https://pl.wikipedia.org/wiki?curid=1252933" title="Sehnsucht (album Schillera)">
Sehnsucht (album Schillera)

Sehnsucht – album studyjny zespołu Schiller, wydany 22 lutego 2008 roku przez Universal Music. Wydawnictwo zawiera dwie płyty CD (31 utworów) oraz jedną płytę DVD z materiałami video (w wersji Super Deluxe). Album został także wydany w wersji na 2 płytach winylowych. Tradycyjnie już Christopher von Deylen zaprosił do swojego projektu wielu artystów, między innymi: Klausa Schulze’a, Xaviera Naidoo, Despine Vandi, September, Isis Gee, Annę Marię Muehe, Bena Beckera.

</doc>
<doc id="1252936" url="https://pl.wikipedia.org/wiki?curid=1252936" title="Henryk Niewodniczański">
Henryk Niewodniczański

Henryk Niewodniczański (ur. 10 grudnia 1900 w Wilnie, zm. 20 grudnia 1968 w Krakowie) – polski fizyk, specjalista w fizyce jądrowej, twórca i dyrektor Instytutu Fizyki Jądrowej w Krakowie (od 1988 noszącym jego imię). Profesor fizyki na uniwersytetach: poznańskim (1937–1939), wrocławskim (1945–1946), Jagiellońskim (od 1946), zaliczany do najwybitniejszych polskich fizyków. Członek PAU i PAN. Przez studentów nazywany „Papą”.
Życiorys.
Uczył się w szkole średniej w Wilnie, Rylsku i Briańsku i ponownie w Wilnie, gdzie w czerwcu 1920 roku uzyskał z odznaczeniem świadectwo dojrzałości. W tym samym roku wziął udział jako ochotnik w wojnie polsko-bolszewickiej.
Studiował na Uniwersytecie Stefana Batorego (USB) w Wilnie, który ukończył w 1924 r. W 1926 r. uzyskał stopień doktora fizyki, na podstawie rozprawy pt. "O absorpcji pasmowej i fluorescencji par rtęci". W 1927 r. wyjechał na stypendium do Uniwersytetu w Tybindze, gdzie pracował pod kierunkiem prof. Waltera Gerlacha. Habilitował się w 1932 r. na Uniwersytecie Wileńskim.
W 1934 dokonał odkrycia dipolowego promieniowania magnetycznego w widmie par ołowiu.
W tymże roku otrzymał stypendium Fundacji Rockefellera w Cambridge, gdzie pracował w Royal Society Mond Laboratory pod kierunkiem odkrywcy jądra atomowego lorda Ernesta Rutherforda, następnie przeniósł się do Cavendish Laboratory, także kierowanego przez Rutherforda.
W 1934 r. powrócił do Wilna, gdzie po otrzymaniu stanowiska adiunkta przystąpił do organizowania w Wilnie laboratorium do badań w fizyce jądrowej. W 1937 r. na dwa lata objął Katedrę Fizyki w Poznaniu, a w czerwcu 1939 r. wrócił do Wilna, gdzie otrzymał Katedrę Fizyki Doświadczalnej na Uniwersytecie Stefana Batorego. W 1945 r. wskutek ewakuacji z Wilna rozpoczął wykłady w Uniwersytecie i Politechnice we Wrocławiu oraz w Uniwersytecie Marii Curie-Skłodowskiej w Lublinie.
We 1946 r. został profesorem Uniwersytetu Jagiellońskiego w Krakowie, gdzie rozwijał badania naukowe i działalność dydaktyczną w zakresie fizyki doświadczalnej. Z czasem został kierownikiem zespołu wszystkich katedr fizyki Uniwersytetu Jagiellońskiego, z którego następnie powstał Instytut Fizyki UJ. Zainicjował i prowadził w Instytucie Fizyki UJ budowę małego cyklotronu C-48.
Mimo trudności uzyskał akceptację władz na lokalizację w Krakowie, zakupionego w ówczesnym ZSRR, cyklotronu U-120, który miał stanowić bazę założonego również przez profesora w 1952 r. ośrodka Fizyki Jądrowej PAN. W 1955 r. z ośrodka PAN utworzył profesor Instytut Fizyki Jądrowej (IFJ), noszący od 1988 r. jego imię.
Zajmował się optyką atomową i fizyką jądrową. Jest autorem 130 publikacji naukowych. W latach 1951–1953 pełnił funkcję prorektora UJ.
Brał udział w zakładaniu Zjednoczonego Instytutu Badań Jądrowych w Dubnej, był członkiem Rady Naukowej ZIBJ. Z jego inicjatywy powstało tam Laboratorium Problemów Jądrowych Oddział Spektroskopii Jądrowej i Radiochemii.
Był członkiem Towarzystwa Przyjaciół Nauk w Wilnie (1932), Towarzystwa Przyjaciół Nauk w Poznaniu (1937), PAU (1947), Towarzystwa Naukowego Warszawskiego (1951), Polskiego Towarzystwa Fizycznego, Société Française de Physique, Societá Italiana di Fisica, American Physical Society. W 1952 r. został członkiem korespondentem, a w 1961 r. członkiem rzeczywistym PAN; w latach 1960-1965 należał do Prezydium PAN. Był członkiem komitetów PAN: Komitetu Fizyki, Komitetu Astronomii i Komitetu do Spraw Pokojowego Wykorzystania Energii Jądrowej. Nagrodzony wieloma nagrodami państwowymi m.in. Nagrodą Prezydenta Mościckiego, odznaczony m.in. Krzyżem Oficerskim (1954) i Krzyżem Komandorskim z Gwiazdą Orderu Odrodzenia Polski oraz Złotym Krzyżem Zasługi (1951). Został pochowany na Cmentarzu Rakowickim w Krakowie.
Życie prywatne.
Był synem Wiktora i Agnieszki z Ebenów. W dniu 28 marca 1932 r. zawarł związek małżeński z Ireną Prawocheńską (córką Romana i Heleny ze Świętorzeckich). Ich synami są: prof. Jerzy Niewodniczański – były prezes Państwowej Agencji Atomistyki i Tomasz Niewodniczański – polski fizyk jądrowy, przedsiębiorca i kolekcjoner.
Henryk Niewodniczański był praktykującym katolikiem.
Upamiętnienie.
W Swoszowicach (dzielnicy Krakowa) znajduje się ulica Henryka Niewodniczańskiego. Jego imię nosi Instytut Fizyki Jądrowej PAN. Przyznawana jest nagroda im. Profesora Henryka Niewodniczańskiego dla najlepszego absolwenta UJ.

</doc>
<doc id="1252943" url="https://pl.wikipedia.org/wiki?curid=1252943" title="Bazylika katedralna Wniebowzięcia Najświętszej Marii Panny w Płocku">
Bazylika katedralna Wniebowzięcia Najświętszej Marii Panny w Płocku



</doc>
<doc id="1252947" url="https://pl.wikipedia.org/wiki?curid=1252947" title="Egzamin powszedni">
Egzamin powszedni

Egzamin powszedni (ang.: "low-stakes") – egzamin, w którym znaczenie komentarza dydaktycznego jest większe niż znaczenie informacji o wyniku kształcenia.
Przykładem egzaminu powszedniego może być przeprowadzany do 2016 r. włącznie sprawdzian po szkole podstawowej.

</doc>
<doc id="1252948" url="https://pl.wikipedia.org/wiki?curid=1252948" title="Edmund Zechenter">
Edmund Zechenter

Edmund Zechenter (ur. 20 października 1867 w Rzeszowie, zm. 6 czerwca 1933 w Krakowie) – dziennikarz, poeta, nowelista.
Życiorys.
Rodzicami Edmunda byli sędzia Wincenty Zechenter i Amalia z Bartmińskich. Ojciec Witolda Zechentera, dziadek Elżbiety Zechenter-Spławińskiej. Do szkoły uczęszczał w Krakowie. Po maturze rozpoczął pracę jako dziennikarz w "Nowej Reformie" (1900-1903), "Słowie Polskim" (1902-03, 1905-14), "Naszym Kraju" (1906), "Czasie" (1904-12,1914-15), "Roli" (1908, 1911-12), "Museionie" (1912), "Głosie Narodu" (1915-20). Należał do stowarzyszenia Czytelnia Akademicka oraz do grona współzałożycieli Syndykatu Dziennikarzy Krakowskich (1912).
Debiutował jako uczeń opowiadaniem w "Biesiadzie Literackiej" (1882), był recenzentem literackim i teatralnym. Zbierał obyczaje ludowe, znał wieś z częstych pobytów. W latach dwudziestych był referentem prasowym województwa krakowskiego. Zmarł w Krakowie, pochowany został na Cmentarzu Rakowickim.

</doc>
<doc id="1252953" url="https://pl.wikipedia.org/wiki?curid=1252953" title="Mykoła Skrypnyk">
Mykoła Skrypnyk

Mykoła Ołeksijowycz Skrypnyk, ukr. Микола Олексійович Скрипник (ur. w stanicy Jasynuwata (ówcześnie gubernia katerynosławska) zm. 7 lipca 1933 roku w Charkowie) – ukraiński działacz komunistyczny, komisarz ludowy oświaty USRR (1925–1933), jeden z czołowych przedstawicieli polityki ukrainizacji w USRR w latach dwudziestych XX w..
Życiorys.
Nauki pobierał w gimnazjum w Izjumie, został z niego wyrzucony za działalność rewolucyjną. Od 1900 roku studiował na Politechnice w Petersburgu, gdzie początkowo związał się z narodowymi kółkami ukraińskimi, jednak później przystał do ruchu bolszewickiego skupionego wokół Lenina. Przez krótki czas w 1914 roku redagował "Prawdę". 16 sierpnia 1917 na VI zjeździe SDPRR(b) wybrany na zastępcę członka Komitetu Centralnego, pozostawał nim do 6 marca 1918. Podczas rewolucji październikowej członek Komitetu Wojskowo-Rewolucyjnego (sztabu kierującego przewrotem) w Piotrogrodzie. W grudniu 1917 wszedł do utworzonego przez bolszewików rządu Ukraińskiej Ludowej Republiki Rad w Charkowie, od 6 marca 1918 do 18 kwietnia jego premier i minister spraw zagranicznych. W latach 1918–20 przebywał w Rosji sowieckiej, gdzie od lipca 1918 do stycznia 1919 był członkiem Kolegium Czeka, kierował Oddziałem walki z kontrrewolucją i Tajnym Oddziałem ("Siekrietnyj Otdieł") Czeka, zajmującym się walką z kontrewolucją i antyradzieckimi partiami, organizacjami i ugrupowaniami politycznymi. Później wrócił na Ukrainę, gdzie w latach 1919–21 sprawował urząd komisarza inspekcji robotniczo-chłopskiej USRR, równolegle w czasie wojny domowej uczestnicząc w radach wojennych frontów Armii Czerwonej. Po zakończeniu wojny domowej objął funkcję komisarza spraw wewnętrznych USRR (1921–22), a w latach 1922–27 komisarza sprawiedliwości i prokuratora generalnego USRR. W latach 1923–27 zastępca członka RKP(b) i WKP(b), od 1927 aż do śmierci członek Komitetu Centralnego WKP(b).
7 marca 1927 zastąpił odwołanego za "odchylenie nacjonalistyczne" (tzw. "szumskizm") Ołeksandra Szumskiego na stanowisku ludowego komisarza oświaty USRR, funkcję sprawował do 28 lutego 1933. Był jednym z głównych zwolenników polityki ukrainizacji i przeciwnikiem rosyjskiego szowinizmu narodowego. Od 1929 roku był członkiem Wszechukraińskiej Akademii Nauk (WUAN), do której rozwoju walnie się przyczynił. W latach 1925-27 zastępca członka, od 1927 do śmierci członek Biura Politycznego KP(b)U. 
W lutym 1933 mianowany przewodniczącym Derżpłanu USRR, sprawował też urząd wiceprzewodniczącego Rady Komisarzy Ludowych USRR. Na początku 1933 roku oskarżony o odchylenie nacjonalistyczne, po kampanii ataków na swoją działalność w lipcu tego roku popełnił samobójstwo.
Odznaczony Orderem Czerwonego Sztandaru.
Upamiętnienie.
W 1969 w Charkowie stanął jego pomnik. W Kijowie nazwano ulicę jego imieniem.

</doc>
<doc id="1252956" url="https://pl.wikipedia.org/wiki?curid=1252956" title="Jezioro Sławianowskie">
Jezioro Sławianowskie



</doc>
<doc id="1252963" url="https://pl.wikipedia.org/wiki?curid=1252963" title="Bazylika Katedralna Zmartwychwstania Pańskiego i św. Tomasza Apostoła w Zamościu">
Bazylika Katedralna Zmartwychwstania Pańskiego i św. Tomasza Apostoła w Zamościu



</doc>
<doc id="1252965" url="https://pl.wikipedia.org/wiki?curid=1252965" title="Edukacyjna wartość dodana">
Edukacyjna wartość dodana

Edukacyjna wartość dodana (EWD) – metoda analizy pozwalająca oszacować wkład szkoły w wyniki egzaminacyjne uczniów. Edukacyjną wartością dodaną nazywa się także wskaźniki efektywności nauczania, obliczone za pomocą tej metody. Metoda ta opiera się na wykorzystaniu modeli statystycznych do szacowania postępów poczynionych przez uczniów podczas nauki na danym etapie edukacyjnym. Jeżeli uczniowie danej szkoły osiągnęli wyniki wyższe niż oczekiwane na podstawie ich wcześniejszych osiągnięć szkolnych, uznaje się, że szkoła, do której uczęszczali, nauczała efektywniej niż inne szkoły, które pracowały z podobnymi uczniami. Jeżeli wyniki te są niższe, szkoła nauczała mniej efektywnie, niż inne placówki pracujące z podobnymi uczniami. Wskaźniki EWD są więc miarami relatywnymi. Nie pokazują, jak bardzo uczniowie „zmądrzeli” bądź „zgłupieli” w danej szkole, ani tego, jak dużo się nauczyli. Natomiast pozwalają zobaczyć, czy szkoła naucza mniej, czy bardziej efektywnie, niż przeciętna placówka w kraju.
Zastosowanie metody EWD wymaga wyników przynajmniej dwóch pomiarów osiągnięć szkolnych: na początku nauki w danej szkole/etapie edukacyjnym i na jej zakończenie. Jej istotą jest odejście od patrzenia na szkoły jedynie przez pryzmat wyniku osiąganego przez uczniów na koniec nauki. Ponieważ wyniki egzaminacyjne zależą w znaczącej mierze od czynników, które są poza kontrolą szkoły, używanie rezultatów egzaminów końcowych jako miary efektywności musi prowadzić do niesprawiedliwych ocen. EWD jest bardziej wartościową metodą oceny efektywności nauczania. Uwzględnienie wyników uczniów na początku rozpoczęcia nauki w danej szkole pozwala wskazać szkoły, które mimo relatywnie słabych wyników końcowych mogą pochwalić się wysoką efektywnością nauczania i odwrotnie, szkoły będące wysoko w rankingu wyników testów końcowych, ale niewiele przyczyniające się do postępów uczniów. Wyniki "na wejściu" informują nie tylko o poziomie osiągnięć szkolnych ucznia na progu szkoły, ale są też „nośnikiem” wiedzy o środowisku rodzinnym dziecka, o jego poziomie zdolności i motywacji szkolnej. Dzieje się tak dlatego, że wyniki egzaminu "na wejściu" są uwarunkowane podobnymi czynnikami, co rezultaty egzaminu końcowego.
Rozwój metody EWD w Polsce.
Finansowanie.
Rozwój metody EWD w Polsce współfinansowano dotychczas ze środków Unii Europejskiej w ramach kolejnych projektów systemowych. Ostatni projekt z tego cyklu zakończył się 31.10.2015.
Typy wskaźników.
Dostępne obecnie wskaźniki podzielić można według trzech kryteriów: poziom edukacyjny, liczba roczników uczniów, które wskaźnik obejmuje oraz dziedzina wiedzy, którego wskaźnik dotyczy. Tabela przedstawia klasyfikację z uwzględnieniem dwóch pierwszych kryteriów.
+ wskaźniki EWD są obliczane
- wskaźniki EWD nie są obliczane
Wskaźniki jednoroczne i trzyletnie.
Wskaźniki jednoroczne pokazują efektywność nauczania w jednym roczniku uczniów, czyli jednym cyklu dydaktycznym szkoły. Szkoły zainteresowane wskaźnikami obliczają je samodzielnie za pomocą Kalkulatora EWD 100 (gimnazja i szkoły maturalne) lub Kalkulatora EWD SP (szkoły podstawowe). Oprócz wskaźników dla całej szkoły, możliwe są obliczenia w interesujących szkołę grupach uczniów, np. wśród chłopców i dziewcząt, w poszczególnych klasach itp.
Wskaźniki trzyletnie są łączną informacją o wynikach egzaminacyjnych i efektywności nauczania w szkole w trzech kolejnych rocznikach uczniów. Wskaźniki te, w przeciwieństwie do jednorocznych, są ogólnodostępne. 
Typ szkoły.
Obliczanie wskaźników EWD wymaga dostępności danych egzaminacyjnych na początku i końcu etapu kształcenia, którego wskaźnik ma dotyczyć. Z tego powodu modele EWD w Polsce opracowuje się dla gimnazjów i szkół kończących się maturą. Wyjątek stanowią szkoły podstawowe, które w latach 2011 oraz 2012 przystąpiły do Ogólnopolskiego Badania Umiejętności Trzecioklasistów (OBUT) i w szkolnych archiwach zachowały dane z tego badania. Placówki te, jeżeli połączą wyniki uczniów z badania OBUT z wynikami sprawdzianu, mają możliwość obliczenia za pomocą Kalkulatora EWD SP jednorocznych wskaźników EWD dla II etapu edukacyjnego dla roczników uczniów, którzy ukończyli szkołę w latach 2014 i 2015.
Wskaźniki EWD dla I etapu edukacyjnego (klasy I-III szkoły podstawowej) nie są obecnie dostępne. W książce "Kontekstowy model oceny efektywności nauczania po I etapie edukacyjnym" (Dolata i in. 2014) przedstawiono wyniki analiz oraz rekomendacje dotyczące możliwości szacowania efektywności nauczania dla tego etapu. Natomiast rekomendacje dla II etapu edukacyjnego zamieszczono w książce "(Ko)wiarianty efektywności nauczania. Wyniki badania w klasach IV-VI" .
Dziedzina.
W zależności od struktury egzaminów zewnętrznych, do których przystępują uczniowie na początku i końcu danego etapu kształcenia, możliwe jest obliczanie wskaźników EWD dla różnych dziedzin wiedzy.
Tabela poniżej prezentuje dostępne obecnie wskaźniki EWD. Podane lata oznaczają roczniki, dla których obliczono po raz pierwszy dany typ wskaźnika. Wskaźnik jest dostępny dla kolejnych roczników. Na przykład, pierwszy trzyletni humanistyczny wskaźnik EWD dla gimnazjów obliczono dla roczników 2006-2008. Wskaźnik ten dostępny jest dla wszystkich kolejnych okresów.
Szacowanie EWD.
Wskaźniki EWD szacuje się na podstawie modeli, które pozwalają na statystyczne prognozowanie wyników uczniów na egzaminie kończącym dany etap kształcenia w zależności od wyników na egzaminie "na wejściu". W przypadku EWD gimnazjalnego, wykorzystuje się wyniki sprawdzianu (arkusz standardowy) oraz egzaminu gimnazjalnego (arkusz standardowy), natomiast w przypadku EWD maturalnego – wyniki egzaminu gimnazjalnego (arkusz standardowy) oraz matury (arkusze standardowe, poziom podstawowy i rozszerzony). Ze względu na brak centralnej bazy danych zawierającej wyniki egzaminacyjne, modelowanie EWD wymaga wcześniejszego pozyskania z Okręgowych Komisji Egzaminacyjnych danych z poszczególnych egzaminów, ich "wyczyszczenia" i połączenia.
Wskaźniki jednoroczne.
Model statystyczny EWD jednorocznego to model regresji najmniejszych kwadratów, w którym przewiduje się wyniki na egzaminie kończącym dany etap kształcenia na podstawie wyników egzaminu "na wejściu", z uwzględnieniem zmiennych kontrolnych. Wskaźnik EWD obliczany jest jako średnia z reszt regresji w ramach grup będących przedmiotem zainteresowania. Wyniki egzaminów przekształca się na skalę znormalizowaną o średniej 100 i odchyleniu standardowym 15 w skali kraju. Model statystyczny implementowany jest w aplikacji – Kalkulatorze EWD – za pomocą której użytkownicy wyliczają wskaźniki na podstawie samodzielnie wczytanych danych.
W modelu EWD dla II etapu edukacyjnego (szkoła podstawowa, klasy IV-VI) uwzględnia się jako zmienne kontrolne informacje o płci ucznia i dostosowaniu warunków
sprawdzianu ze względu na specyficzne trudności w uczeniu się. Wyniki pomiarów na „wejściu” i „wyjściu” przed modelowaniem skaluje się z wykorzystaniem modelu Rascha. Użytkownik wylicza samodzielnie wskaźniki za pomocą aplikacji Kalkulator EWD SP.
W modelach gimnazjalnych EWD uwzględnia się jako zmienne kontrolne informacje o płci ucznia, dostosowaniu warunków egzaminu ze względu na specyficzne trudności w uczeniu się podczas sprawdzianu, podczas egzaminu gimnazjalnego oraz interakcję tych zmiennych. Uwzględnia się dane uczniów o standardowym (3 lata), jak i wydłużonym o rok toku kształcenia. Użytkownik wylicza samodzielnie wskaźniki za pomocą aplikacji EWD 100.
W modelu EWD dla liceów ogólnokształcących i techników kontroluje się te same zmienne, co w przypadku gimnazjów. Uwzględnia się dane uczniów o standardowym (3 lata w liceach, 4 lata w technikach), oraz wydłużonym o rok toku kształcenia. Wyniki maturalne z matematyki skaluje się z wykorzystaniem modelu Rascha, uwzględnia się zarówno poziom podstawowy, jak i rozszerzony. Użytkownik wylicza samodzielnie wskaźniki za pomocą aplikacji Kalkulator EWD 100.
Wskaźniki trzyletnie.
Modele trzyletnie EWD to modele regresji mieszanych efektów z efektem losowym dla stałej regresji związanym z przydziałem uczniów do szkół. Wskaźniki EWD obliczane są jako bayesowskie predykcji a'posteriori (Best Linear Unbiased Predictors) realizacji efektu losowego. W modelach tych wykorzystuje się wyniki egzaminacyjne na początku i końcu tego etapu kształcenia pochodzące z trzech kolejnych roczników uczniów. Uwzględnia się szereg zmiennych kontrolnych. Wyniki egzaminacyjne podlegają skalowaniu za pomocą modeli IRT i przekształceniu na skalę o średniej 100 i odchyleniu standardowym 15. 
W modelach gimnazjalnych EWD uwzględnia się jako zmienne kontrolne: płeć, informacja o dostosowaniu warunków egzaminu ze względu na specyficzne trudności
w uczeniu się podczas sprawdzianu, egzaminu gimnazjalnego oraz interakcja obu tych zmiennych. Uwzględnia się dane uczniów o standardowym cyklu kształcenia i tych, których tok kształcenia jest dłuższy o jeden rok. 
W modelach maturalnych EWD kontroli statystycznej podlegają: płeć, informacja o dostosowaniu warunków egzaminu ze względu na specyficzne trudności w uczeniu się podczas egzaminu gimnazjalnego, matury, interakcję tych zmiennych oraz parametry selekcji, które pozwalają poradzić sobie ze zjawiskiem wybierania poziomu arkusza (podstawowy/rozszerzony) w zależności od poziomu umiejętności.
Prezentacja wskaźników EWD.
Jednoroczne.
Wskaźniki jednoroczne przedstawiane są w formie graficznej i mają postać pionowych odcinków, których środek, zaznaczony za pomocą kropki, przedstawia oszacowanie punktowe EWD, natomiast linie poniżej i powyżej kropki reprezentują przedział ufności (domyślnie: 90%). 
Jeżeli przedział ufności zawiera wartość średnią EWD w kraju (0), oznacza to, że szkoła pracowała z uczniami z przeciętną, typową dla większości szkół efektywnością. Jeżeli wskaźnik w całości znajduje się powyżej lub poniżej wartości 0, oznacza to, że efektywność nauczania w szkole była odpowiednio wyższa lub niższa niż przeciętnie.
Trzyletnie.
Trzyletnie wskaźniki przedstawiane są graficznie w układzie współrzędnych, w którym na osi poziomej znajdują się wyniki egzaminacyjne, natomiast na osi pionowej – edukacyjna wartość dodana. Wskaźniki są prezentowane w postaci elips reprezentujących łączną informację o średnim wyniku egzaminacyjnym oraz EWD w zakresie sprawdzanym przez egzamin zewnętrzny z uwzględnieniem niepewności szacowania obu wartości (poziom ufności dla rozkładu dwuwymiarowego: 95%). W centrum układu współrzędnych wyrysowane są dwie szare elipsy zwane warstwicami, wskazujące obszary, w których koncentruje się odpowiednio około 50% i około 90% wyników szkół w skali kraju. Warstwice ułatwiają ilościową interpretację wskaźników. Domyślnie osie układu współrzędnych przecinają się w punkcie średniego wyniku egzaminacyjnego w kraju oraz średniego EWD w kraju, jednak użytkownik ma możliwość wybrania gminy, powiatu lub województwa jako dodatkowego układu odniesienia.
Jeżeli elipsa zachodzi na oś pionową, której położenie wyznacza punkt średniego wyniku egzaminacyjnego w kraju lub w innym wybranym przez użytkownika układzie odniesienia, wyniki egzaminacyjne tej szkoły są przeciętne. Jeżeli elipsa nie zachodzi na oś pionową, lecz jest w całości po prawej lub lewej stronie osi, wyniki egzaminacyjne szkoły są odpowiednio niższe lub wyższe niż przeciętnie. Wnioskowanie o stopniu, w jakim szkoła odbiega od średniej, możliwe jest na podstawie znajomości właściwości rozkładu normalnego (średnia wyników w kraju wynosi 100, odchylenie standardowe: 15). W podobny sposób interpretuje się położenie szkoły w stosunku do osi poziomej. Jeżeli elipsa nie zachodzi na oś poziomą, lecz w całości leży poniżej lub powyżej osi, EWD szkoły jest odpowiednio niższe lub wyższe niż przeciętne. Wartości EWD wyrażone są w tych samych jednostkach, co wyniki egzaminu. Średnia EWD w kraju wynosi 0. Interpretując wskaźniki, należy uwzględnić jednocześnie informację o średnim wyniku egzaminacyjnym oraz efektywności nauczania.
Wskaźniki trzyletnie dla szkół kończących się maturą prezentowane są wraz z informacjami o liczbie osób, które przystąpiły w szkole do egzaminu maturalnego w analizowanym okresie oraz strukturą wyboru przedmiotów i poziomów egzaminów. Informacje te wspierają interpretację wskaźników.
Trafność wskaźników EWD.
Gimnazjalne.
Badanie trafności wskaźników EWD dla gimnazjów przeprowadził zespół EWD w latach 2009-2013. Wyniki tego badania są pomyślne. Okazało się, że wskaźniki EWD nie zależą w znaczącym stopniu od czynników pozaszkolnych, takich jak status społeczny rodziców czy inteligencja uczniów. Gdyby było inaczej, nie można by uznać, że odzwierciedlają efektywność nauczania. Oprócz tego wskaźniki okazały się nieskorelowane z korzystaniem przez uczniów z korepetycji – szkoły, których uczniowie uczęszczali na takie zajęcia, nie osiągały wyższych wartości wskaźników EWD. Wykryto natomiast, że w efektywnych szkołach uczniowie w większym stopniu rozwijają się poznawczo. Więcej informacji znajduje się w książce pt. „Trafność metody edukacyjnej wartości dodanej dla gimnazjów” (Dolata i in.2013). 
Maturalne.
Badanie trafności wskaźników EWD dla szkół kończących się maturą przeprowadził Instytut Filozofii i Socjologii PAN w latach 2009-2013 (Karwowski, 2013). Wyniki tych badań również są pomyślne. Wskaźniki EWD dla liceów ogólnokształcących i techników okazały się w niewielkim stopniu powiązane ze statusem społeczno-ekonomicznym rodzin uczniów. Ponadto okazały się w niedużym stopniu skorelowane z inteligencją uczniów. Zaobserwowano także korelacje wartości wskaźników z cechami przypisywanymi „dobrym” szkołom, m.in. z efektywnym wykorzystaniem czasu na lekcji (czas poświęcony na naukę w stosunku do czasu poświęcanego na utrzymanie porządku w klasie i na czynności administracyjne) oraz proszkolnym klimatem panującym wśród uczniów. Szczegółowe informacje znajdują się w książce podsumowującej wyniki badania pt. „Ścieżki rozwoju edukacyjnego młodzieży – szkoły pogimnazjalne” (Karwowski i in, 2013) 
Zastosowanie EWD.
Wskaźniki trzyletnie dają ogólny obraz wyników i efektywności nauczania w szkole. Umożliwiają śledzenie zmian w czasie i porównywanie danej szkoły z innymi placówkami. Przeznaczone są przede wszystkim dla szkół, lecz krąg ich odbiorców jest znacznie szerszy. Mogą one stanowić informację wspomagającą wybór szkoły dla rodziców i uczniów. Samorządy, przyglądając się wskaźnikom znajdujących się na ich terenie placówek, mogą dokonywać ewaluacji prowadzonej polityki edukacyjnej (np. obserwować różnicowanie się placówek). Kuratoria mogą wykorzystywać wskaźniki podczas realizacji ewaluacji zewnętrznej. 
Z perspektywy szkoły szczegółowość analiz, na jakie pozwalają wskaźniki trzyletnie, jest niewystarczająca, by zrozumieć procesy zachodzące w placówce. Do tego celu potrzebne jest narzędzie, które wykaże zmiany w krótszych niż trzyletnie okresach czasu, pozwoli wyliczyć wskaźniki EWD dla mniejszych i specyficznych dla szkoły grup uczniów, umożliwi porównanie między latami nie tylko efektów pracy szkoły jako całości, ale również efektywności nauczania w wybranych grupach uczniowskich. Służą temu jednoroczne wskaźniki EWD, które szkoły mogą wyliczać samodzielnie za pomocą Kalkulatora EWD. Analizy te służą lepszemu zrozumieniu czynników efektywności w szkole oraz ewaluacji wewnętrznej prowadzonych działań (w tym np. innowacji) dydaktycznych.
EWD w innych krajach.
Wykorzystywane na świecie modele edukacyjnej wartości dodanej są zróżnicowane – zawierają różnorodne zmienne, pozwalają na ocenę efektywności nauczania szkół i/lub nauczycieli.
Krytyka EWD.
Głosy krytyczne podzielić można na dwie grupy – głosy specjalistów zajmujących się modelowaniem EWD oraz głosy opinii publicznej i użytkowników. Dotyczą one przede wszystkim trafności metody.
Specjaliści wskazują, że nie tylko poziom osiągnięć szkolnych, ale również ich przyrosty – czyli również EWD szkoły – mogą być pod kontrolą czynników genetycznych a nie środowiskowych. Specjaliści podkreślają problematyczność przyczynowej interpretacji wskaźników EWD ze względu na nielosowy przydział uczniów i nauczycieli do szkół. Nawet staranna kontrola zmiennych opisujących mechanizm selekcji do szkół nie rozwieje ostatecznie wątpliwości interpretacyjnych.
Użytkownicy wskazują, że podczas obliczania wskaźników nie uwzględnia się informacji o środowisku społecznym, w którym działa szkoła. Na przykład – modele EWD nie uwzględniają korzystania przez uczniów z korepetycji. W konsekwencji – twierdzą krytycy – efekty wypracowane przez korepetytorów przypisywane są szkole. Wyniki badań trafności metody EWD pokazały jednak, że zarzut ten – przynajmniej w odniesieniu do gimnazjum – nie znajduje potwierdzenia. Ponadto, szkołom, które mają wysokie wskaźniki EWD, zarzuca się koncentrowanie na wynikach testów i „ogłupianie” uczniów. Zarzutowi temu również przeczą wyniki badań trafności pokazujące, że w szkołach o wysokim EWD uczniowie lepiej rozwijają się poznawczo.
Odpowiedź na pytanie „Dlaczego nie powinno się wykorzystywać wskaźników EWD w ocenie pracy szkoły?” zawarta jest w artykule „Edukacyjna wartość dodana – nadzieje i rzeczywistość”, 

</doc>
<doc id="1252968" url="https://pl.wikipedia.org/wiki?curid=1252968" title="EWD">
EWD



</doc>
<doc id="1252977" url="https://pl.wikipedia.org/wiki?curid=1252977" title="Marszałkowie województwa śląskiego">
Marszałkowie województwa śląskiego



</doc>
<doc id="1252981" url="https://pl.wikipedia.org/wiki?curid=1252981" title="Engelbert Ramola">
Engelbert Ramola

Engelbert Ramola (ur. 20 września 1940 w Świętochłowicach, zm. 28 grudnia 2006 w Tychach) – polski duchowny katolicki, prałat, kanonik, wieloletni proboszcz parafii pw. św. Jana Chrzciciela w Tychach w latach 1979-2005
Dzieciństwo i młodość.
Engelbert Ramola urodził się 20 września 1940 roku w Świętochłowicach. Tam 24 września w kościele parafialnym śś. Apostołów Piotra i Pawła został ochrzczony, a 11 października 1952 roku przyjął sakrament bierzmowania. Pochodził z bardzo religijnej rodziny. Był synem Wilhelma i Marii z domu Pańczyk. W latach 1947-1954 uczęszczał do Szkoły Podstawowej nr 2 w Świętochłowicach. Potem uczył się w Szkole Zawodowej w Bytomiu zawodu ślusarza. Od 1955 uczęszczał do Liceum Ogólnokształcącego w Świętochłowicach. W 1959 zdał maturę.
Kapłaństwo.
Po zdaniu matury wstąpił do Śląskiego Seminarium Duchownego w Krakowie. Przez pierwszy rok akademicki był na istniejącym wówczas Kursie Wstępnym w Tarnowskich Górach. Święceń diakonatu udzielił mu 27 marca 1966 w kaplicy Śląskiego Seminarium Duchownego w Krakowie biskup pomocniczy Juliusz Bieniek. W tym samym roku 5 czerwca z rąk biskupa koadiutora Herberta Bednorza otrzymał w katedrze Chrystusa Króla w Katowicach święcenia prezbiteratu. Po zastępstwie wakacyjnym w rodzinnej parafii śś. Apostołów Piotra i Pawła w Świętochłowicach, był wikariuszem w parafiach:
2 września 1977 został mianowany rekolekcjonistą diecezjalnym. Prowadził rekolekcje zamknięte w Domu Prowincjonalnym Sióstr Służebniczek w Katowicach-Panewnikach. Ustanowiony też został duszpasterzem akademickim na terenie rektoratu Najświętszego Serca Pana Jezusa w Panewnikach
Probostwo w Tychach.
Od dnia 15 sierpnia 1979 duszpasterzował w parafii św. Jana Chrzciciela w Tychach, najpierw jako wikariusz ekonom, a od 9 października tegoż roku proboszcz. Postarał się o rozbudowanie kościoła parafialnego i wybudowanie dzwonnicy. Z dniem 31 lipca 2005 został przeniesiony na emeryturę. Pozostał na terenie parafii św. Jana Chrzciciela, zamieszkał w budynku obok probostwa. Zmarł 28 grudnia 2006 w Tychach. Został pochowany obok kościoła 2 stycznia 2007.

</doc>
<doc id="1252984" url="https://pl.wikipedia.org/wiki?curid=1252984" title="Kanał Ismailijski">
Kanał Ismailijski

Kanał Ismailijski (ar. ترعة الإسماعيلية) - kanał w Egipcie łączący Nil z Kanałem Sueskim.
Przebiega z północnych przedmieść Kairu w Szubra al-Chajma koło Pałacu Szubra aż do Jeziora Krokodyli przy mieście Ismailia.

</doc>
<doc id="1252986" url="https://pl.wikipedia.org/wiki?curid=1252986" title="Toshio Hosokawa">
Toshio Hosokawa

 – japoński kompozytor.
Kompozycję studiował pod kierunkiem Isanga Yuna, Klausa Hubera i Briana Ferneyhougha. Jest laureatem wielu prestiżowych nagród, był wielokrotnie zapraszany do współpracy jako kompozytor-rezydent (m.in. przez Tokijską Orkiestrę Symfoniczną – 1998 czy Deutsches Symphonie-Orchester Berlin w Berlinie – 2006/2007). W latach 1989–1998 pełnił funkcję dyrektora artystycznego Międzynarodowego Seminarium i Festiwalu Muzyki Współczesnej Akiyoshidai (Akiyoshidai's Summer Contemporary Music Festival) w prefekturze Yamaguchi, od roku 2001 kieruje międzynarodowym Festiwalem Muzycznym Takefu (Takefu International Music Festival) w prefekturze Fukui. Jest członkiem Akademie der Künste w Berlinie. Z powodzeniem wykłada na Międzynarodowych Letnich Kursach Nowej Muzyki w Darmstadt i Centre Acanthes we Francji. W Polsce Hosokawa gościł w roku 2005 na Festiwalu Muzyki Współczesnej Warszawska Jesień, gdzie wykonano cztery jego utwory, odbyło się także spotkanie z kompozytorem.
Jest twórcą niezwykle wszechstronnym i płodnym, autorem utworów solowych, kameralnych, orkiestrowych, a także wielkich form wokalno-instrumentalnych (requiem „Voiceless Voice in Hiroshima”, opera „Hanjo”) chętnie wykorzystuje tradycyjne instrumenty japońskie. Głównymi inspiracjami Hosokawy są natura, przyroda, poezja. W szeregu utworów na instrument solowy i orkiestrę, partia solisty symbolizuje człowieka, a partia orkiestry symbolizuje wszechświat go otaczający.
Zobacz też.
Takefu International Music Festival Board: Artists &amp; Faculties 2016

</doc>
<doc id="1252990" url="https://pl.wikipedia.org/wiki?curid=1252990" title="Dmytro Manuilski">
Dmytro Manuilski

Dmytro Zacharowycz Manuilski, znany również w polskiej literaturze jako Dymitr Manuilski (, ps. Мефодій, Фома, Іван Безграмотний; ur. w Światcu, zm. 22 lutego 1959 w Kijowie) – ukraiński i radziecki polityk socjaldemokratyczny i komunistyczny, działacz państwowy. I sekretarz KC KP (b)U w latach 1921–1923. Minister spraw zagranicznych Ukraińskiej Socjalistycznej Republiki Radzieckiej w latach 1944–1952. 
Życie i działalność.
W 1903 podjął studia na Uniwersytecie Petersburskim, w tym samym czasie związał się z SDPRR. Wziął udział w kronsztadzkim powstaniu marynarzy podczas rewolucji 1905 roku, za co został w 1906 skazany na 5 lat zesłania do Jakucji. Od 1907 członek kijowskiego komitetu SDPRR, jeszcze w tym samym roku emigrował do Paryża, gdzie w 1911 ukończył prawo na Sorbonie. 
Po rewolucji lutowej i obaleniu caratu w maju 1917 wrócił do Rosji. Po przewrocie bolszewickim (rewolucji październikowej) został członkiem ludowego komisariatu aprowizacji. Od maja 1918 członek i zastępca przewodniczącego delegacji RFSRR na rozmowach pokojowych z Ukrainą, 12 czerwca 1918 wraz z Chrystianem Rakowskim podpisał rozejm między Rosją Sowiecką a Hetmanatem. Jeszcze w tym samym roku oddelegowany został na Ukrainę w celu ożywienia działalności ruchu bolszewickiego. 
W latach 1919–1920 członek Wszechukraińskiego Komitetu Rewolucyjnego, a od 1920 do 1922 ludowy komisarz rolnictwa USRR. W latach 1920–1921 uczestniczył w negocjacjach pokojowych ze stroną polską w Rydze, zakończonych podpisaniem traktatu pokojowego kończącego wojnę polsko-bolszewicką. Od 1921 do 1923 pełnił funkcję I sekretarza KC KP(b)U oraz redagował wydawane w języku ukraińskim pismo "Komunista". W latach 1920–1923 i 1949–1952 członek Biura Politycznego KC KP(b)U. Od 1924 w składzie jego prezydium. 
Od 1928 do 1943 roku był sekretarzem Komitetu Wykonawczego Kominternu (IKKI), odpowiedzialnym m.in. za sprawy polskie i przewodniczącym delegacji ukraińskiej, współodpowiedzialny za stalinowskie represje w zagranicznych partiach komunistycznych. Sam przetrwał bez szwanku "wielki terror" lat 30. 
Od lipca 1944 wiceprzewodniczący Rady Komisarzy Ludowych oraz komisarz ludowy spraw zagranicznych USRR. W kwietniu 1945 stał na czele ukraińskiej delegacji na konferencję w San Francisco, a rok później na paryską konferencję pokojowej. Brał udział w pierwszych sesjach plenarnych Zgromadzenia Ogólnego ONZ, gdzie atakował i ostro krytykował działaczy ukraińskiej emigracji. 
W latach 1945–1946 zainicjował kampanię przeciwko „ukraińskiemu burżuazyjnemu nacjonalizmowi”. Rozpoczął szeroko zakrojoną kampanię prześladowania ukraińskiej inteligencji. Szykany i represje objęły wtedy m.in. słynnych ówczesnych historyków Mykołę Pietrowskiego i Iwana Krypjakewycza oraz reżysera Ołeksandra Dowżenkę, a także poetów Wołodymyra Sosiurę, Jurija Janowskiego i Maksyma Rylskiego.
Od 1946 do 1953 był jeszcze wicepremierem rządu USRR. Następnie przeszedł na polityczną emeryturę.
Został pochowany na cmentarzu Bajkowa w Kijowie. Jego pomnik i popiersie znajdujące się na grobie zostały wpisane na listę obiektów dziedzictwa kulturalnego Ukrainy (pod numerem 80-361-0381).
Upamiętnienie.
W 1966 Kijowie odsłonięto ponad pięciometrowy brązowy pomnik Manuilskiego. Tabliczka na cokole pomnika głosiła: „Wybitna postać w partii komunistycznej państwa radzieckiego i międzynarodowym ruchu komunistycznym Dmitrij Zaharowicz Manuilski”.
Po Euromajdanie w ramach spontanicznej symbolicznej dekomunizacji, która miała miejsce wówczas na Ukrainie, 22 lutego 2014 pomnik został zrzucony z cokołu i oblany żółtą farbą. Nie został odbudowany przez władze miasta.
W 1983 poczta ZSRR wydała kopertę FDC z jego wizerunkiem.

</doc>
<doc id="1252993" url="https://pl.wikipedia.org/wiki?curid=1252993" title="CFTR">
CFTR

CFTR (ang. "cystic fibrosis transmembrane conductance regulator", błonowy regulator przewodnictwa) – białko tworzące kanał chlorkowy w błonie komórkowej, kodowane przez gen "CFTR" znajdujący się na długim ramieniu chromosomu 7 w locus 7q31.2. Jego nieprawidłowa forma wywołuje chorobę genetyczną – mukowiscydozę.
Budowa.
CFTR jest białkiem błonowym o masie 170 kD, utworzonym przez 1480 reszt aminokwasowych. W błonie umiejscawia się dzięki hydrofobowym fragmentom cząsteczki, utworzonym przez 12 domen oznaczanych od TM1 do TM12. Tworzą one właściwy kanał jonowy, którym aniony chlorkowe Cl- mogą w pewnych warunkach (o tym dalej) przedostawać się z jednej strony błony na drugą (błony lipidowe są bardzo mało przepuszczalne dla jonów).
To, czy białko w danej chwili przepuszcza aniony chlorków, czy też nie, zależy od fragmentu regulatorowego. Tworzą go do domeny wiążące nukleotydy (ang. "nucleotide binding domains", NBD), które są w cząsteczce 2, a także domena regulacyjna, posiadająca reszt skupienie seryny, której grupy wodorotlenowe (-OH) mogą ulegać fosforylacji.
Funkcja.
W stanie spoczynku kanał błonowy jest zamknięty, konformacja cząsteczki nie pozwala na swobodny przepływ jonów Cl-. Jeśli jednak do domen NBD przyłączy się odpowiednia cząsteczka nukleotydu ATP, który ulega tam hydrolizie (defosforylacji), a jednocześnie do seryn domeny regulatorowej przyłączy się reszta fosforanowa, powodując ich fosforylację, zmieni się konformacja cząsteczki, powodując otwarcie kanału i umożliwienie chlorkom wędrówki przez błonę. Białko zaś wraca później do normy, ponownie zmieniając konformację.
W fosforylacji seryn biorą udział białka regulatorowe: kinaza proteinowa A (PKA) oraz kinaza PP2A.
Mutacje.
Gen "CFTR" jest jednym z częściej wywołujących choroby genetyczne. Opisano dotąd około 550 mutacji i polimorfizmów w jego obrębie. Najczęściej mamy do czynienia z delecją 3 par zasad, w związku z czym 508 aminokwas z kolei (licząc od N-końca), zostaje pominięty. Jest to fenyloalanina, aminokwas silnie hydrofobowy ze względu na swój pierścień aromatyczny. W związku zmniejsza się powinowactwo cząsteczki do błony, co skutkuje utratą specyficznych właściwości zapewniających właściwą pracę kanału chlorkowego.
Oprócz tego we wspomnianym genie często dochodzi do innych delecji, a także do zamiany aminokwasów na inne lub przedwczesnego pojawiania się kodonu STOP (mutacje częste zwłaszcza u Żydów Aszkenazyjskich). Często powstaje białko tworzące kanał, który nie ma możliwości otwarcia się, zawsze jest zamknięty.

</doc>
<doc id="1252997" url="https://pl.wikipedia.org/wiki?curid=1252997" title="Ulica gen. Romualda Traugutta w Łodzi">
Ulica gen. Romualda Traugutta w Łodzi

Ulica Traugutta w Łodzi – ulica w Łodzi o długości około 560 metrów, łącząca ulicę Piotrkowską z Kilińskiego blisko dworca Łódź Fabryczna w łódzkiej dzielnicy Śródmieście.
Ta śródmiejska ulica nosiła nazwę Krótka w 1827 roku, a w 1915 została przemianowana na Kurzestrasse, w latach 1918–1920 na planie była zaznaczana znów jako Krótka. W 1920 roku zyskała patrona Romualda Traugutta. W 1940 roku zmieniono go na Herbert Norkus Strasse, a później na Strasse der 8 Armee. W 1945 roku ulica odzyskała międzywojennego patrona.
Odcinek ulicy położony pomiędzy ulicami Sienkiewicza i Kilińskiego nosił początkowo (od 1888) nazwę Kolejowa, w czasie I wojny światowej Eisenbahnstr (1915–1918), a od 1934 do 1946 Strzelecka (w czasie II wojny światowej Herbert Norkus Str w 1940 i Strasse der 8 Armee w latach 1940–1945). W 1946 ten fragment ulicy uzyskał nazwę Traugutta.
W 1912 roku przy ulicy Traugutta stanął Hotel Savoy, wybudowany w stylu secesyjnym i korzystnie usytuowany w pobliżu dworca Łódź Fabryczna. W 1934 roku na ulicy ułożono kostkę kamienno-betonową, a trzy lata później wykonano betonową podbudowę i wylano asfalt. Jednocześnie mieszkańcy uzyskali dostęp do kanalizacji.
Od 2015 roku część ulicy pomiędzy Piotrkowską a Sienkiewicza pełni rolę woonerfu.
Ważniejsze obiekty.
Dawniej.
Przy ulicy znajdowały się:

</doc>
<doc id="1252998" url="https://pl.wikipedia.org/wiki?curid=1252998" title="Herb powiatu lidzbarskiego">
Herb powiatu lidzbarskiego

 
Herb powiatu lidzbarskiego na tarczy dwudzielnej w pas, w polu górnym błękitnym Baranek Boży ze złotym nimbem i pastorałem, w polu dolnym czerwonym między dwoma gałązkami konwalii (zielonymi o kwiatach srebrnych) bóbr złoty.
Herb został ustanowiony "Uchwałą Nr 113/XV/2000 Rady Powiatu Lidzbarskiego z dnia 23 marca 2000 r." 

</doc>
<doc id="1253000" url="https://pl.wikipedia.org/wiki?curid=1253000" title="Pułk Piechoty Nadwiślańskiej">
Pułk Piechoty Nadwiślańskiej

Pułk Piechoty Nadwiślańskiej - polski pułk piechoty na żołdzie francuskim.
Formowanie i zmiany organizacyjne.
Powstały 18 czerwca 1813 z połączenia 2 Pułku Piechoty Legii Nadwiślańskiej z pozostałymi pułkami piechoty Legii Nadwiślańskiej. W sierpniu przyłączono go do 27 Dywizji Izydora Krasińskiego.
Żołnierze pułku.
Pułkiem dowodzili:
Walki pułku.
Bitwy i potyczki

</doc>
<doc id="1253002" url="https://pl.wikipedia.org/wiki?curid=1253002" title="Herb powiatu pułtuskiego">
Herb powiatu pułtuskiego

Herb powiatu pułtuskiego przedstawia w polu czerwonym orzeł srebrny pod którym trzy kłosy złote między pastorałem srebrnym a takimż krzyżem w skos.
Herb został ustanowiony "Uchwałą Nr XXXIV/228/2002 Rady Powiatu w Pułtusku z dnia 27 lutego 2002 r." 

</doc>
<doc id="1253008" url="https://pl.wikipedia.org/wiki?curid=1253008" title="Gerhard von Heidenstam">
Gerhard von Heidenstam



</doc>
<doc id="1253013" url="https://pl.wikipedia.org/wiki?curid=1253013" title="Keisuke Tsuboi">
Keisuke Tsuboi

Keisuke Tsuboi (, 16 września 1979 w Tokio) – piłkarz japoński grający na pozycji środkowego obrońcy lub defensywnego pomocnika.
Kariera klubowa.
Tsuboi uczył się w szkołach Yokkaichi Chūō Industrial High School i na Uniwersytecie Fukuoka. Tam też zaczął trenować piłkę nożną i m.in. w 2001 roku reprezentował Japonię na uniwersjadzie w Pekinie, którą jego rodacy wygrali dzięki zwycięstwu z Ukrainą. Po skończeniu studiów w 2002 roku Tsuboi został piłkarzem Urawy Red Diamonds i szybko przebił się do pierwszego składu zespołu. W J-League zadebiutował 3 marca 2002 w przegranym 0:1 wyjazdowym meczu z Yokohama F. Marinos. W tym samym roku otrzymał nagrody dla Debiutanta Roku w J-League, a także Młodego Zawodnika Roku. 17 maja 2003 strzelił pierwszego gola w lidze, w zremisowanym 4:4 spotkaniu z Gambą Osaka. W tym samym roku zdobył Puchar J-League. W 2005 roku wywalczył Puchar Japonii, a w 2006 swój pierwszy tytuł mistrza Japonii, a także kolejny puchar. W 2007 roku wygrał z Urawą Azjatycką Ligę Mistrzów.
Kariera reprezentacyjna.
W reprezentacji Japonii Tsuboi zadebiutował 11 czerwca 2003 roku w zremisowanym 0:0 towarzyskim spotkaniu z Paragwajem. W 2006 roku został powołany przez Zico do kadry na Mistrzostwa Świata w Niemczech. Tam wystąpił we dwóch grupowych spotkaniach: przegranych 1:3 z Australią i 1:4 z Brazylią. W 2007 roku Ivica Osim zabrał go na Puchar Azji 2007, ale zawodnik nie wystąpił tam w żadnym spotkaniu. 8 lutego 2008 Tsuboi ogłosił zakończenie kariery reprezentacyjnej. W kadrze narodowej wystąpił w 40 meczach.

</doc>
<doc id="1253014" url="https://pl.wikipedia.org/wiki?curid=1253014" title="Konkatedra Świętej Trójcy w Chełmży">
Konkatedra Świętej Trójcy w Chełmży



</doc>
<doc id="1253020" url="https://pl.wikipedia.org/wiki?curid=1253020" title="Jurij Piatakow">
Jurij Piatakow

Jurij Piatakow, ukr. Юрій (Георгій) Леонідович П'ятаков (ur. koło Czerkasów, zm. 1 lutego 1937 w Moskwie) – rewolucjonista i działacz komunistyczny, pierwszy sekretarz KP(b)U w 1918 roku, członek i zastępca członka Komitetu Centralnego WKP(b). W I-II 1920 krótkotrwały szef Registrupru - wywiadu Armii Czerwonej.
Życiorys.
Był synem Leonida Piatakowa, Rosjanina, inżyniera cukrownika i właściciela cukrowni w guberni kijowskiej. Studiował ekonomię na Uniwersytecie w Petersburgu. Wykluczony z uniwersytetu po trzecim roku studiów za działalność w kółkach socjaldemokratycznych, przeniósł się do Kijowa, gdzie w kwietniu-czerwcu 1912 był sekretarzem komitetu kijowskiego Socjaldemokratycznej Partii Robotniczej Rosji (SDPRR). Aresztowany i zesłany do guberni irkuckiej, w 1914 zbiegł i przez Japonię i USA przedostał się do Europy Zachodniej.
Do Rosji powrócił po rewolucji lutowej i obaleniu caratu. W 1917 roku stanął na czele komitetu bolszewickiego w Kijowie i wszedł w skład Ukraińskiej Centralnej Rady. Od lipca do września 1918 roku I sekretarz KP(b)U. W październiku 1918 roku został komisarzem Banku Ludowego RFSRR, a już w listopadzie tego roku kierował marionetkowym Tymczasowym Robotniczo-Chłopskim Rządem Ukrainy.
W kwestiach społeczno-gospodarczych reprezentował skrajnie lewicowe poglądy, był przeciwnikiem rozdawania ziemi chłopom, opowiadając się za tworzeniem komun rolniczych. Walczył z tzw. ukraińskim nacjonalizmem reprezentowanym w jego przekonaniu przez borotbistów, sprzeciwiał się szczególnej autonomii Ukrainy w ramach wielkiej wspólnoty radzieckiej. W sprawie tej polemizował z Leninem, który oskarżał go o "luksemburgizm".
Jednocześnie jedynie nazwiska Stalina, Trockiego, Kamieniewa, Zinowiewa, Bucharina i właśnie Jurija Piatakowa (ówcześnie członka KC) wymienił Lenin w swym "testamencie politycznym" z grudnia 1922 jako "wybitnych przywódców partyjnych" WKP(b).
Od stycznia do lutego 1920 był szefem Registrupru (wywiadu Armii Czerwonej).
Od 1921 do 1923 roku stał na czele kompleksu przemysłowego w Donbasie, przyczyniając się do jego szybkiego rozwoju. Aktywny członek KP(b)U (w składzie KC w latach 1923-1927 i 1930-37). Od 1923 do 1927 roku wiceprzewodniczący Najwyższej Rady Gospodarki Narodowej ZSRR, jeden z twórców pierwszej pięciolatki, która zadecydowała o rozwoju przemysłu na Ukrainie, a nie jak pierwotnie planowano, na Uralu. Od 1923 zwolennik Lewicowej Opozycji na czele z Lwem Trockim w RKP(b)/WKP(b). W grudniu 1927 wydalony w związku z tym z WKP(b), w 1928 złożył deklarację o zaprzestaniu opozycji, przywrócony w prawach członka partii. Na XVI zjeździe WKP(b) w lipcu 1930 ponownie wybrany w skład Komitetu Centralnego.
W latach 1928-1929 wiceprezes, 19.04.1929 — 18.10.1930 prezes Gosbanku ZSRR. Od 1930 członek prezydium, w latach 1931—1932 ponownie wiceprzewodniczący Najwyższej Rady Gospodarki Narodowej (WSNCh) ZSRR. W latach 1932-34 zastępca komisarza ludowego przemysłu ciężkiego ZSRR (którym był Sergo Ordżonikidze), od 1934 do 14 września 1936 pierwszy zastępca komisarza ludowego przemysłu ciężkiego ZSRR, faktycznie kierujący resortem – czyli zarządzający przemysłem ciężkim ZSRR i kierujący programem industrializacji. Na XVII zjeździe WKP(b) w styczniu 1934 wybrany na zastępcę członka KC.
Miał opinię utalentowanego technokraty, pracoholika. Od 1927 nie angażował się w rozgrywki polityczne wewnątrz partii bolszewików.
W okresie "wielkiej czystki" 14 września 1936 aresztowany przez NKWD. W styczniu 1937 roku podsądny w procesie pokazowym („proces siedemnastu”) przed Kolegium Wojskowym Sądu Najwyższego ZSRR jako trockista (obok m.in. Leonida Sieriebriakowa, Nikołaja Murałowa, Grigorija Sokolnikowa i Karola Radka), „przyznał się” m.in. do planów oderwania Ukrainy od ZSRR. 30 stycznia 1937 skazany na śmierć z zarzutu o "organizację "Równoległego antysowieckiego centrum trockistowskiego" i kierowanie działalnością szkodniczą, dywersyjną, szpiegowską i terrorystyczną". Rozstrzelany 1 lutego 1937. Ciało skremowano w krematorium na Cmentarzu Dońskim, prochy pochowano anonimowo.
Zrehabilitowany 13 czerwca 1988, postanowieniem plenum Sądu Najwyższego ZSRR.
Jego żoną była Eugenia Bosz.

</doc>
<doc id="1253022" url="https://pl.wikipedia.org/wiki?curid=1253022" title="Gerhard Johan von Heidenstam">
Gerhard Johan von Heidenstam

Gerhard Johan Baltasar von Heidenstam (ur. 13 czerwca 1747 w Kilonii, zm. 22 maja 1803 w Sztokholmie) – szwedzki dyplomata żyjący w XVIII wieku.
Życiorys.
Jego ojcem był lekarz królewski Peter von Heidenstam (1708–1783) urodzony w Heide (Schleswig-Holstein) jako Peter Petersen. W 1770 roku popisywał się Peter von Heidenstein, dzięki nobilitacji. Nobilitacja ułatwiła karierę Gerhardowi Johanowi.
W latach 1779–1791 Baltasar von Heidenstam był szwedzkim posłem w Konstantynopolu.
W 1783 otrzymał wyraźne rozkazy, by namówić Turków do uderzenia na Rosję, gdy w Szwecji przygotowano się tymczasem do rozprawy z sojusznikiem Rosji – Danią.
W 1787 roku, jego francuski odpowiednik Marie-Gabriel-Florent-Auguste de Choiseul-Gouffier złożył skargę na nielojalne wobec francuskiego sojusznika postępowanie posła szwedzkiego. Heidenstam i ambasador brytyjski Sir Robert Ainslie, wspomagani przez posła pruskiego Heinricha von Diez, starali się bowiem przekonać Turków, by nie przyjmowali warunków pokojowych, które proponowała Francja, jako pośredniczka z wrogiem Turcji – Rosją.
W 1789 roku przygotowywał warunki do specjalnej misji dyplomatycznej, jaką miał podjąć Georg Josef von Brentano, Niemiec pozyskany przez Staëla von Holsteina do służby szwedzkiej, w Stambule. W 1791 roku zrezygnował ze służby i studiował literaturę orientalną w Smyrnie aż do śmierci.
Jego żoną była Catherine Anne De Hochepied Van Lennep (1767–1814). Miał z nią dwie córki. Były nimi: Adele Marie Von Heidenstam Van Lennep (1792–1867) i Carolina Frederica Von Heidenstam Werry (1794–1877). Jego żona po jego śmierci poślubiła Jacoba van Lennep.
Heidenstam pochowany jest na protestanckim cmentarzu w Izmirze w Turcji.

</doc>
<doc id="1253025" url="https://pl.wikipedia.org/wiki?curid=1253025" title="Jezioro Złotowskie">
Jezioro Złotowskie

Jezioro Złotowskie – jezioro położone w granicach administracyjnych Złotowa, w woj. wielkopolskim, w pow. złotowskim, leżące na terenie Pojezierza Krajeńskiego.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) opublikowanego przez Główny Urząd Geodezji i Kartografii (GUGiK) i udostępnionego na stronach Komisja Standaryzacji Nazw Geograficznych (KSNG) nazwa tego jeziora to "Jezioro Złotowskie". W różnych publikacjach i na niektórych mapach topograficznych jezioro to występuje pod nazwą "Miejskie".
Powierzchnia zwierciadła wody według różnych źródeł wynosi od 41,0 ha przez 41,3 do 44,6 ha.
Zwierciadło wody położone jest na wysokości 105,4 m n.p.m. lub 106,4 m n.p.m.. Średnia głębokość jeziora wynosi od 4,7 m do 4,8 m, natomiast głębokość maksymalna 8,7 m.
W oparciu o badania przeprowadzone w 2002 r. jezioro zaliczono do III klasy czystości i poza kategorią podatności na degradację. W 1996 roku wody jeziora nie spełniały norm czystości.
Powierzchnia zlewni całkowitej (z jeziorem) wynosi 166,5 km².

</doc>
<doc id="1253028" url="https://pl.wikipedia.org/wiki?curid=1253028" title="Konkatedra Najświętszej Marii Panny Matki Kościoła w Gołdapi">
Konkatedra Najświętszej Marii Panny Matki Kościoła w Gołdapi



</doc>
<doc id="1253029" url="https://pl.wikipedia.org/wiki?curid=1253029" title="Robert Ainslie">
Robert Ainslie



</doc>
<doc id="1253031" url="https://pl.wikipedia.org/wiki?curid=1253031" title="Konkatedra Najświętszej Marii Panny i św. Jana Chrzciciela w Kamieniu Pomorskim">
Konkatedra Najświętszej Marii Panny i św. Jana Chrzciciela w Kamieniu Pomorskim



</doc>
<doc id="1253044" url="https://pl.wikipedia.org/wiki?curid=1253044" title="Ribeira Grande">
Ribeira Grande

Ribeira Grande (dosłownie "Wielka Rzeka") – miasto na Azorach (region autonomiczny Portugalii) i siedziba gminy o tej samej nazwie, zlokalizowanej na północnym wybrzeżu wyspy São Miguel. Według danych spisu ludności (2011) sama miejscowość liczy 6 393 mieszkańców. Burmistrzem miasta jest Ricardo Moniz Silva z Partii Socjalistycznej.
Sołectwa gminy Ribeira Grande.
Liczba ludności poszczególnych sołectw na podstawie narodowego spisu ludności (2011).

</doc>
<doc id="1253045" url="https://pl.wikipedia.org/wiki?curid=1253045" title="Wskaźnik adsorpcyjny">
Wskaźnik adsorpcyjny



</doc>
<doc id="1253047" url="https://pl.wikipedia.org/wiki?curid=1253047" title="Wskaźnik fluorescencyjny">
Wskaźnik fluorescencyjny



</doc>
<doc id="1253049" url="https://pl.wikipedia.org/wiki?curid=1253049" title="Vila Franca do Campo">
Vila Franca do Campo

Vila Franca do Campo (dosłownie "Wolne Miasto na Prowincji") – miejscowość na Azorach (region autonomiczny Portugalii) i siedziba gminy o tej samej nazwie, zlokalizowanej na południowym wybrzeżu wyspy São Miguel. Według danych spisowych na rok 2011 sam ośrodek miejski, założony w 1472 r., liczył 4085 mieszkańców. Północną, górzystą część gminy porastają obficie lasy wawrzynowe, okolice wybrzeża nadają się natomiast pod uprawy i zamieszkanie.

</doc>
<doc id="1253053" url="https://pl.wikipedia.org/wiki?curid=1253053" title="Jezioro Ostrowite (Pojezierze Krajeńskie)">
Jezioro Ostrowite (Pojezierze Krajeńskie)

Jezioro Ostrowite – jezioro w woj. wielkopolskim, w pow. złotowskim, na terenie dwóch gmin Złotów i Łobżenica, które należą do dwóch powiatów: pow. złotowskiego i pow. pilskiego, leżące na terenie Pojezierza Krajeńskiego.
Powierzchnia zwierciadła wody według różnych źródeł wynosi od 47,2 ha przez 50,0 ha do 54,74 ha
Zwierciadło wody położone jest na wysokości 105,3 m n.p.m. lub 106,2 m n.p.m.. Średnia głębokość jeziora wynosi 3,8 m, natomiast głębokość maksymalna 7,5 m.
W oparciu o badania przeprowadzone w 2002 roku wody jeziora zaliczono wody jeziora zaliczono do wód pozaklasowych. W 1993 i 1998 roku wody jeziora zaliczono do III klasy czystości.
Jezioro położone jest na północ od Walentynowa.
Poprzez jezioro przepływa rzeka Kocunia. Z południowego zachodu jezioro przyjmuje również niewielki ciek o charakterze rowu melioracyjnego.
Pod względem rybackim jezioro zaliczane jest do typu linowo-szczupakowego. Gatunkami wiodącymi są tu: okoń, leszcz, płoć, szczupak.

</doc>
<doc id="1253055" url="https://pl.wikipedia.org/wiki?curid=1253055" title="Dariusz Grzesik">
Dariusz Grzesik

Dariusz Grzesik (ur. 10 stycznia 1966 roku w Tychach) - polski piłkarz, występujący na pozycji pomocnika, 3-krotny reprezentant Polski.
Kariera klubowa.
Wychowanek GKS Tychy, skąd przeszedł do Piasta Gliwice, w którym występował przez dwa sezony. Następnie został piłkarzem GKS-u Katowice. Już w pierwszym roku gry w Katowicach Grzesik był podstawowym piłkarzem, występując 27 razy w lidze. Barwy tego klubu reprezentował przez 8 sezonów, zdobywając dwukrotnie Puchar Polski, a także raz Superpuchar. Sezon 1995/1996 rozpoczął w II-ligowym Ruchu Chorzów, z którym awansował do najwyższej klasy rozgrywkowej, a także - po raz trzeci w karierze - zdobył krajowy puchar. W barwach "Niebieskich" gracz występował jeszcze tylko przez rok - grając zaledwie 8 razy w I lidze. Kolejne lata spędził w niższych ligach - karierę kończąc jesienią 2004 roku, jako zawodnik GKS-u 71 Tychy.
Kariera reprezentacyjna.
Dariusz Grzesik wystąpił 3 razy w reprezentacji Polski, debiutując 19 grudnia 1990 w spotkaniu z Grecją, rozgrywanym w Wolos.
Kariera trenerska.
Grzesik próbował swoich sił także jako trener - od 5 lipca 2004] do 30 września 2006 prowadził ekipę GKS-u 71 Tychy. Był również trenerem IV-ligowego (nowa III liga) Pniówka Pawłowice czy ostatnio Ogrodnika Cielmice. W 2009 był szkoleniowcem Sokołu Wola.

</doc>
<doc id="1253056" url="https://pl.wikipedia.org/wiki?curid=1253056" title="Konkatedra Matki Bożej Królowej Polski w Stalowej Woli">
Konkatedra Matki Bożej Królowej Polski w Stalowej Woli



</doc>
<doc id="1253059" url="https://pl.wikipedia.org/wiki?curid=1253059" title="Proces lizboński">
Proces lizboński



</doc>
<doc id="1253060" url="https://pl.wikipedia.org/wiki?curid=1253060" title="Konkatedra Narodzenia Najświętszej Marii Panny w Żywcu">
Konkatedra Narodzenia Najświętszej Marii Panny w Żywcu



</doc>
<doc id="1253061" url="https://pl.wikipedia.org/wiki?curid=1253061" title="Drużynowe Mistrzostwa Świata Par Strongman 2004">
Drużynowe Mistrzostwa Świata Par Strongman 2004

Drużynowe Mistrzostwa Świata Par Strongman 2004 – doroczne, drużynowe zawody siłaczy, rozgrywane w zespołach złożonych z dwóch zawodników, reprezentujących ten sam kraj.
Data: 5 września 2004 r.
Miejsce: Płock 
WYNIKI ZAWODÓW:

</doc>
<doc id="1253065" url="https://pl.wikipedia.org/wiki?curid=1253065" title="Georg Josef von Brentano">
Georg Josef von Brentano

baron Georg Josef von Brentano (zm. 20 grudnia 1798) – niemiecki baron i dyplomata w służbie francuskiej i szwedzkiej.
Życiorys.
W roku 1788 szwedzki ambasador we Francji Erik Magnus Staël von Holstein, pozyskał Georga Josefa von Brentano do służby Szwecji, by wypełnił misję specjalną w Stambule. (1789-1791). W początkach grudnia 1788 wyjechał potajemnie z Paryża by spotkać się od potajemnie z królem Szwecji Gustawem III i omówić szczegóły przyszłej współpracy. Inicjatywa wyszła od samego niemieckiego barona.
Francuski MSZ Armand Marc de Montmorin Saint-Hérem, gdy dowiedział się o całej sprawie, starał się utrudnić przejście Niemca ze służby francuskiej do szwedzkiej. Staël von Holstein był przekonany, że Francja doprowadzi swego "sojusznika" - Turcję do zguby, sam jako Szwed traktował Turcję - sojusznika przeciw Rosji, o wiele poważniej, starał się więc pod nosem Francuzów, ostrzec Turków. De Montmorin podejrzewał Szwedów o ten zamiar i starł się utrudnić jak mógł jego misję.
Szwedzki poseł w Konstantynopolu Gerhard Johan von Heidenstam przygotował, mimo trudności ze strony ambasady Francji, odpowiednie warunki do misji von Brentano.
21 kwietnia 1789 roku von Brentano wszedł w Nicei na statek płynący do Turcji. Listy dla Brentano miał tłumaczyć znawca Turcji Ignatius Moudragea d'Ohsson. D'Ohsson doradził baronowi, by ten podarował wielkiemu wezyrowi oprawiony w diamenty portret Gustawa III. Erik Magnus Staël von Holstein polecił wykonać taki portret za 13.500 liwrów w Hadze.

</doc>
<doc id="1253080" url="https://pl.wikipedia.org/wiki?curid=1253080" title="Wskaźniki chemiczne">
Wskaźniki chemiczne

Wskaźniki chemiczne – związki chemiczne lub ich mieszaniny, posiadające zdolność zmiany swoich własności fizycznych pod wpływem zmian zachodzących w otaczającym je środowisku. Obserwacja tych zmian umożliwia pośrednią obserwację różnorodnych zjawisk, które bez wskaźników byłyby trudne do stwierdzenia.
Najczęściej wskaźniki chemiczne zmieniają swoją barwę, mogą jednak one zmieniać także przewodnictwo elektryczne roztworów lub powodować w określonym momencie ich wyraźne zmętnienie.
Wskaźniki chemiczne są stosowane na szeroką skalę w analizie chemicznej, biologii molekularnej, diagnostyce medycznej i wykrywaniu zanieczyszczeń środowiska naturalnego.
W zależności od zmian w środowisku jakie ma wykrywać wskaźnik wyróżnia się:
W zależności od tego jakim zmianom podlegają wskaźniki można je podzielić na:

</doc>
<doc id="1253086" url="https://pl.wikipedia.org/wiki?curid=1253086" title="14TP">
14TP

14TP – polski prototypowy czołg szturmowy z czasów dwudziestolecia międzywojennego.
Rys historyczny.
Niemal równocześnie z pracami nad gąsienicowo-kołowym czołgiem pościgowym 10TP, polscy konstruktorzy rozpoczęli prace nad innym, lepiej opancerzonym i cięższym czołgiem. Projekt ten oznaczono jako 14TP. Od początku miał to być czołg o podwoziu czysto gąsienicowym – skomplikowany układ kołowo-gąsienicowy czołgu 10TP uznano za mało praktyczny. Takie rozwiązanie konstrukcyjne spowodowało zmniejszenie masy pojazdu, postawiono więc wykorzystać to na pogrubienie pancerza. Początkowe plany zakładały pancerz o grubości do 35 mm, jednakże ostateczny wariant już miał pancerz o grubości do 50 mm.
Projekt czołgu ukończono już na początku 1938 roku. Następnie przekazano go do Warsztatu Doświadczalnego, gdzie powstać miał prototyp. Na przeszkodzie stanął jednak brak odpowiedniego silnika. Jako napęd prototypu czołgu 10TP użyto amerykańskiego silnika gaźnikowego "American LaFrance" o mocy ok. 240 KM, który jednakże okazał się za słaby. Co prawda w tym czasie w BS PZInż. prowadzono prace nad polskim silnikiem benzynowym PZInż R.W.A (od nazwisk Rytel Werner) o mocy 300–400 KM, przez inżynierów Zdzisława Rytla i Jerzego Wernera; jednakże w tym czasie znajdował się on dopiero w fazie prób i badań. Wobec tego postanowiono zastosować niemiecki silnik Maybach o mocy 300 KM i rozpoczęto niezbędne rozmowy z Niemcami na temat ich zakupu. Rozmowy te przeciągały się (przez działania strony niemieckiej) i ostatecznie przerwał je wybuch wojny.
Zbudowano jeden, nieukończony prototyp czołgu 14TP. Najprawdopodobniej znajdował się on w Warsztacie Doświadczalnym BBT Br. Panc. i PZInż. w Ursusie, gdzie we wrześniu 1939 roku został przypuszczalnie zniszczony, tak aby nie dostał się w ręce Niemców.
Według projektów czołg 14TP miał mieć masę 14 ton, zaś wymiary były zbliżone do 10TP. Pancerz, spawany z płyt walcowanych miał mieć grubość 35–50 mm. Uzbrojenie, początkowo miało składać się z armaty kal. 37 mm umieszczonej w wieży oraz dwóch karabinów maszynowych. Docelowo przewidywano uzbrojenie czołgu w nowo projektowaną armatę przeciwpancerną kal. 47 mm oraz nowe karabiny maszynowe kal. 7,92 mm chłodzone powietrzem.
Napęd miał stanowić chłodzony cieczą, 12-cylidrowy czołgowy silnik gaźnikowy Maybach "HL108" o mocy 300 KM (219 kW) przy 2800 obr./min. Moc jednostkowa – 21,4 KM/t, zaś prędkość maksymalna 50 km/h. Załogę miało stanowić 4 ludzi.
Bibliografia.
 

</doc>
<doc id="1253087" url="https://pl.wikipedia.org/wiki?curid=1253087" title="Guarana">
Guarana



</doc>
<doc id="1253089" url="https://pl.wikipedia.org/wiki?curid=1253089" title="Daridża">
Daridża

Daridża (arab. الدارجة, "ad-dāriǧa"; marok. arab. "d-dariža") – grupa dialektów maghrebskich języka arabskiego, niekiedy uznawana za samodzelny język. Dzieli się na dialekty algierski, libijski, marokański, tunezyjski i hassanijję. Charakteryzuje się dużym wpływem języków berberyjskich oraz francuskiego i hiszpańskiego na słownictwo, wymowę i gramatykę.

</doc>
<doc id="1253090" url="https://pl.wikipedia.org/wiki?curid=1253090" title="Teleskop czarny">
Teleskop czarny



</doc>
<doc id="1253091" url="https://pl.wikipedia.org/wiki?curid=1253091" title="Teleskop Moora">
Teleskop Moora



</doc>
<doc id="1253092" url="https://pl.wikipedia.org/wiki?curid=1253092" title="Męczennicowate">
Męczennicowate

Męczennicowate ("Passifloraceae" Juss. ex Kunth in Humb.) – rodzina roślin z rzędu malpigiowców ("Malpighiales"). Obejmuje w ujęciu systemów APG 27 rodzajów z 975 gatunkami. W dawniejszych systemach należące tu rośliny zwykle rozdzielano do trzech rodzin, obecnie mających status podrodzin. Przedstawiciele męczennicowatych występują na wszystkich kontynentach w strefie tropikalnej i subtropikalnej, z centrum zróżnicowania w Ameryce Południowej. Nieliczni przedstawiciele sięgają strefy umiarkowanej (we wschodniej części Ameryki Północnej). We florze Polski brak jej przedstawicieli. Liczne gatunki są uprawiane jako ozdobne (zwłaszcza z rodzaju męczennica "Passiflora"). Niektóre mają jadalne owoce (pozostałe części roślin są trujące), bywają wykorzystywane lokalnie w ziołolecznictwie.
Systematyka.
Rodzina uznawana jest za siostrzaną dla kladu obejmującego rodziny "Lacistemataceae" i wierzbowatych "Salicaceae", blisko spokrewniona jest też z fiołkowatymi ("Violaceae"). Należy m.in. ze wszystkimi wymienionymi do rzędu malpigiowców ("Malpighiales"), a wraz z nim do kladu różowych w obrębie okrytonasiennych.
W obrębie rodziny wyróżnia się następujące podrodziny:
Podrodzina Malesherbioideae Burnett – (syn. "Malesherbiaceae" D. Don, nom. cons.) – takson monotypowy, z jedynym rodzajem występującym w zachodniej części Ameryki Południowej:
Podrodzina Turneroideae Eaton (syn. "Turneraceae", "Piriquetaceae") – 10 rodzajów z 205 gatunkami roślin zielnych i drewniejących, występujących w tropikach Ameryki Południowej i Afryki:
Podrodzina Passifloroideae Burnett – 16 rodzajów z 705 gatunkami występującymi w strefie międzyzwrotnikowej całego świata, rozdzielane są na dwa plemiona: "Passifloreae" de Candolle z 10 rodzajami i 675 gatunkami oraz "Paropsieae" de Candolle z 6 rodzajami spotykanymi w Afryce zachodniej:
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa ukęślowe ("Dilleniidae" Takht. ex Reveal &amp; Tahkt.), nadrząd "Violanae" R. Dahlgren ex Reveal, rząd męczennicowce ("Passiflorales" Dumort.), podrząd " Passiflorineae" Bessey in C.K. Adams, rodzina męczennicowate ("Passifloraceae" Juss. ex Kunth in Humb.).

</doc>
<doc id="1253093" url="https://pl.wikipedia.org/wiki?curid=1253093" title="Passifloraceae">
Passifloraceae



</doc>
<doc id="1253096" url="https://pl.wikipedia.org/wiki?curid=1253096" title="Wskaźnik chemiczny">
Wskaźnik chemiczny



</doc>
<doc id="1253097" url="https://pl.wikipedia.org/wiki?curid=1253097" title="HMS Vanguard (23)">
HMS Vanguard (23)



</doc>
<doc id="1253099" url="https://pl.wikipedia.org/wiki?curid=1253099" title="Darija">
Darija



</doc>
<doc id="1253100" url="https://pl.wikipedia.org/wiki?curid=1253100" title="Pancerniki typu Vanguard">
Pancerniki typu Vanguard



</doc>
<doc id="1253101" url="https://pl.wikipedia.org/wiki?curid=1253101" title="Nattefrost">
Nattefrost

Nattefrost – norweski zespół muzyczny powstały w 2003 roku z inicjatywy wokalisty i kompozytora Rogera Nattefrosta znanego z grupy Carpathian Forest. Muzyka projektu zaliczana jest do gatunku black metal. Pierwsze wydawnictwo zatytułowane "Blood &amp; Vomit" ukazało się w 2004 roku. Większość materiału skomponował i wykonał Roger Nattefrost z gościnnym udziałem takich muzyków jak Vrangsinn, Nordavind czy Evind Kulde. 
W 2005 roku ukazał się drugi album zespołu, zatytułowany "Terrorist", podczas gdy poprzedni album był prawie w całości autorstwa Rogera Nattefrosta, nowy album zarejestrowano z gościnnym udziałem jedenastu muzyków.

</doc>
<doc id="1253102" url="https://pl.wikipedia.org/wiki?curid=1253102" title="Derija">
Derija



</doc>
<doc id="1253103" url="https://pl.wikipedia.org/wiki?curid=1253103" title="Mołoga (miasto)">
Mołoga (miasto)

Mołoga — nieistniejące dziś miasto położone przy ujściu rzeki Mołoga do Wołgi w odległości 32 kilometry od Rybińska. Znane już w XIII wieku, na początku XX wieku zamieszkiwane przez około 5 tysięcy mieszkańców.
W mieście tym było 6 kościołów i cerkwi, 5 instytucji dobroczynnych, 3 biblioteki, 9 szkół – w tym jedna z pierwszych w Rosji szkoła gimnastyczna P.M. Podosenowa. Ponadto były tam: izba skarbowa, bank, poczta, telegraf, kino, szpital na 30 łóżek, ambulatorium, apteka oraz kilka małych fabryk przetwarzających produkty rolne i leśne.
We wrześniu 1935 roku władze państwowe podjęły decyzję o budowie dwóch hydroelektrowni – w tym Zbiornika Rybińskiego, którego poziom lustra pierwotnie został zaprojektowany na 98 m n.p.m. Pierwszego stycznia 1937 roku zapadła decyzja o podwyższeniu poziomu lustra wody w zbiorniku do 102 m n.p.m., co prawie dwukrotnie zwiększyło powierzchnię zatapianych ziem. Miasto Mołoga leżało na poziomie 100 m n.p.m. Część mieszkańców, która nie zgodziła się na przesiedlenie, utonęła podczas zatapiania miasta (według oficjalnych danych były to 294 osoby).
Lustro wody zbiornika waha się i, mniej więcej raz na dwa lata, Mołoga wynurza się z wody ujawniając obrys ulic z fundamentami domów i cmentarze z pomnikami.
W Rybińsku działa Muzeum Kraju Mołogskiego.

</doc>
<doc id="1253104" url="https://pl.wikipedia.org/wiki?curid=1253104" title="Paulinia cupana">
Paulinia cupana



</doc>
<doc id="1253105" url="https://pl.wikipedia.org/wiki?curid=1253105" title="Cathy Hopkins">
Cathy Hopkins

Cathy Hopkins (ur. 23 stycznia 1953 w Manchesterze), brytyjska pisarka. W dzieciństwie przeprowadziła się do Kenii, gdzie mieszkała przez 6 lat. Obecnie mieszka w Londynie.
Twórczość.
Cathy Hopkins od 1987 roku zajmuje się pisaniem kreskówek i komedii, zaś od 2000 roku science fiction.
Seria "Kumpelki, randki i...".
Cathy Hopkins napisała m.in. serię książek pt.: "Kumpelki, randki i...".

</doc>
<doc id="1253108" url="https://pl.wikipedia.org/wiki?curid=1253108" title="Jessen Paulin">
Jessen Paulin

Jessen Paulin (ur. 29 maja 1974 w Senneterre) – kanadyjski strongman.
Jeden z najlepszych kanadyjskich siłaczy. w latach 2005 i 2006. Mistrz Ameryki Północnej Strongman w latach 2007 i 2008.
Życiorys.
Jessen Paulin bierze udział w zawodach siłaczy od 1999 r. Jego trenerem był wielokrotny Mistrz Kanady Strongman, Hugo Girard.
Wziął udział do tej pory łącznie cztery razy w indywidualnych Mistrzostwach Świata Strongman, w latach 2002, 2003, 2005 i 2006. W Mistrzostwach Świata Strongman 2002, Mistrzostwach Świata Strongman 2005 i Mistrzostwach Świata Strongman 2006 nie zakwalifikował się do finałów.
W połowie 2008 r., z powodu niezadowalających wyników, zrezygnował z udziału w zawodach międzynarodowych.
Mieszka w mieście Gatineau (prowincja Quebec).
Wymiary:

</doc>
<doc id="1253111" url="https://pl.wikipedia.org/wiki?curid=1253111" title="Tsuneyasu Miyamoto">
Tsuneyasu Miyamoto

 – były japoński piłkarz, grający na pozycji środkowego obrońcy lub defensywnego pomocnika.
Kariera klubowa.
Początki i Gamba Osaka.
Rozpoczął studia na Uniwersytecie Doshisha i tam też rozpoczął swoją przygodę z piłką w drużynie uniwersyteckiej. Piłkarską karierę rozpoczął w klubie Gamba Osaka, a do pierwszej drużyny trafił w 1995 r., a 24 czerwca zadebiutował J-League w spotkaniu z Kashiwą Reysol. Podczas tego sezonu, miał okazję grać w drużynie z dwoma znanymi piłkarzami: Ołehem Protasowem i Siergiejem Alejnikowem. W 1997 r. był już podstawowym zawodnikiem Gamby, a 4 października zdobył pierwszego gola w karierze w wygranym 4:3 meczu z JEF United Ichihara. W tym samym roku zajął 4. miejsce w lidze, ale większe sukcesy z Gambą zaczął osiągać w XXI wieku. W 2002 r. zajął 3. pozycję w J-League, a w 2005 r. wywalczył swój pierwszy tytuł mistrza Japonii. Rok później wziął udział w azjatyckiej lidze mistrzów. W jednym z meczów drużyna z Osaki ograła wietnamski zespół Đà Nẵng 15-0, jednego z goli zdobył Tsuneyasu. Jego klub odpadł po fazie grupowej. W latach 2004 i 2005 był kapitanem w Gambie. Trener Osaki nie był zadowolony z niego, ponieważ spędzał zbyt dużo czasu z reprezentacją zamiast z klubem i przez to przekazał rolę kapitana Yamaguchiemu. Dodatkowo zdarzało mu się siedzieć na ławce, podczas gdy w reprezentacji był jednym z kapitanem i jednym z najlepszych zawodników.
Red Bull Salzburg.
W grudniu 2006 r. Miyamoto wyjechał do Europy i na zasadzie wolnego transferu przeszedł do austriackiego klubu Red Bull Salzburg. Podpisał roczny kontrakt z opcją przedłużenia na kolejny sezon. W Red Bull stał się drugim Japończykiem obok Alessandro Santosa. W austriackiej Bundeslidze zadebiutował 24 lutego w wygranym 2:1 spotkaniu z Grazer AK. W rundzie wiosennej rozegrał 9 spotkań i wywalczył mistrzostwo Austrii. W grudniu 2007 r. przedłużył kontrakt z klubem z Salzburga do 2009 r. Miał szansę zakwalifikować się do Ligi Mistrzów, w pierwszym meczu ostatniej rundy jego zespół wygrał z Shakhtarem Donieck 1-0, w drugim natomiast przegrał 3-1. W obu zagrał przez pełne 90 minut. W 2008 r. został wicemistrzem kraju. Nie zawsze wychodził w pierwszym składzie, a w drugiej połowie sezonu naderwał mięsień, co było dotkliwą kontuzją. Nie mógł grać dwa miesiące, później jednak znowu pojawiły się kontuzje i łącznie nie mógł grać osiem miesięcy. Podczas pobytu w Austrii grał w reklamach Red-Bulla.
Miyamoto potrafi rozmawiać po angielsku i trochę po francusku dzięki pobytu jego klubowych partnerów: Patricka M'Bomy, Claude'a Dambury i trenera Frederica Antonettiego. Kiedy grał w Salzburgu studiował także niemiecki.
15 stycznia 2009 r. Miyamoto przeszedł do Vissel Kobe. Podczas pobytu w tym klubie nie mógł odzyskać dawnej formy i zakończył karierę w 2011 roku.
Kariera reprezentacyjna.
Wcześniej Miyamoto występował w reprezentacjach młodzieżowych różnych kategorii. W 1993 r. dotarł do ćwierćfinału Mistrzostw Świata U-17. W 1997 r. powtórzył to osiągnięcie na młodzieżowych Mistrzostwach Świata, a w 2000 – na Igrzyskach Olimpijskich w Sydney.
W reprezentacji Japonii Miyamoto zadebiutował 18 czerwca 2000 r. w wygranym 2:0 towarzyskim spotkaniu z Boliwią.
Zanim został powołany na mundial rozegrał kilka towarzyskich meczów, między innymi w wygranym z Polską 2-0.
Mistrzostwa Świata 2002.
W 2002 r. został powołany na Mistrzostwach Świata. Pierwszy mecz z Belgami rozpoczął na ławce, zmienił w 71 minucie kontuzjowanego Ryuzo Moriokę i założył w jego miejsce opaskę kapitańską mimo że był to jego dopiero trzynasty mecz w reprezentacji. Od tej pory pozostał kapitanem kadry narodowej. Zachowując dwa ważne czyste konta, w kolejnych dwóch wygranych meczach: 1:0 z Rosją i 2:0 z Tunezją. 1/8 finału zagrał z Turcją, mecz był bardzo wyrównany, niestety przegrany 1-0, ale obrońca Japonii grał dobrze. Oprócz opaski kapitana nosił maskę marki Adidas, ponieważ kilka dni wcześniej uszkodził nos na treningu. Powiedział, że maska nie przeszkadzała mu w grze. Niektórzy kibice Japońscy sami zaczęli nosić takie maski, przez co firma Adidas wyprodukowała ich setki. Japoński obrońca po wielkiej imprezie zyskał popularność i wzbudził zainteresowanie skautów, pojawiła się nawet oferta z West Ham United jednak do transferu nie doszło i zawodnik pozostał w Osace. Powiedział: "Dopóki jestem aktywny piłkarzem, będę gotowy do ewentualnej gry w Europie".
Rok później reprezentował reprezentację na pucharze konfederacji we Francji, nie udało się wyjść z grupy. Ale Japonia dostała nagrodę Fair Play. Grudnia tego samego roku wystąpił na Mistrzostwach wschodniej Azji, zagrał we wszystkich trzech meczach nie tracąc żadnej bramki. Korea Południowa wygrała ten turniej, dzięki większej liczbie strzelonych goli.
Puchar Azji.
W 2004 r. znalazł się w kadrze na Puchar Azji 2004. W ćwierćfinale zagrał z Jordanią, było 1-1 i doszło do rzutów karnych. W konkursie karnych "Tsune" zaprezentował swoje umiejętności przywódcze. Miejsce wykonywania jedenastek było rozkopane przez co jego dwóch kolegów z reprezentacji poślizgnęło się i nie strzeliło bramek. Kapitanowi udało się przekonać sędziego do zmiany miejsca wykonywania na drugą bramkę, ale wcześniejsze pudła nie zostały powtórzone. On sam wykorzystał jedenastkę i udało się awansować dalej. Japonia wygrała ten turniej, mierząc się w finale z gospodarzami, czyli Chinami (3-1). Miyamoto został wybrany do najlepszej jedenastki tej imprezy.
Późne lata.
Kapitan Japonii był uczestnikiem Pucharu Konfederacji w 2005 roku. Japończycy byli w dobrej formie, na początku z Meksykiem porażka 2-1. Drugi bardzo dobry mecz zwyciężony z mistrzami Europy - Grecją, 1-0. W trzecim meczu udało się zremisować z mistrzami tego turnieju 2-2, czyli Brazylią, Miyamoto zablokował przeciwnika tuż przed linią bramkową, ratując zespół od straty bramki. Zespół Zico odpadł z turnieju zajmując trzecie miejsce, przegrywając różnicą bramek z Canarinhos. Zawodnicy mogli być jednak zadowoleni, ponieważ grali na bardzo dobrym poziomie w tym turnieju.
Rok później Japonia nie zaprezentowała już takiego dobrego poziomu. Zawody rozpoczęły się obiecująco, w pierwszym meczu zawodnicy wygrywali z Australią 1-0 i kontrolowali mecz, niestety do 84 minuty, tracąc w końcu trzy gole i przegrywając mecz. Następnie grali z Chorwacją, "Tsune" sfaulował Dado Prso w polu karnym i ujrzał żółtą kartkę. Na jego szczęście bramkarz obronił karnego, udało się zachować czyste konto i mecz skończył się remisem 0-0. Miyamoto miał już 2 żółte kartki i nie mógł zagrać z Brazylią, opaskę kapitana założył na jego miejsce Yuji Nakazawa. Mecz ten zakończył się porażką 4-1. Po mundialu obrońca zakończył reprezentacyjną karierę podobnie jak jego kolega - Hidetoshi Nakata. Łącznie dla swojego kraju rozegrał 71 meczów, strzelając 3 gole i nigdy nie dostał czerwonej kartki.
Styl gry.
Japończyk był piłkarzem ambitnym, grał zazwyczaj jako środkowy obrońca. Jego najmocniejszymi stronami były wślizgi i krycie. Dzięki dobrym reakcjom i przewidywaniu podań często przecinał piłki. Jak na środkowego obrońcę był niski, miał 176 centymetrów, mimo to skutecznie radził sobie w pojedynkach główkowych. Jak na defensywnego gracza niezły był technicznie, dzięki czemu zdarzało mu się grać jako defensywny pomocnik.

</doc>
<doc id="1253117" url="https://pl.wikipedia.org/wiki?curid=1253117" title="Ścinawka Średnia (stacja kolejowa)">
Ścinawka Średnia (stacja kolejowa)

Ścinawka Średnia – stacja kolejowa w Ścinawce Średniej, w województwie dolnośląskim powstała w 1879 roku wraz z linią kolejową Kłodzko – Wałbrzych. Według klasyfikacji PKP ma kategorię dworca lokalnego. Przez stację kursują autobusy szynowe Kolei Dolnośląskich oraz liczne pociągi towarowe. Znajdują się tu dwa perony.
W roku 2017 stacja obsługiwała 20–49 pasażerów na dobę.
Składowisko parowozów.
Po upadku koncepcji utworzenia na bazie likwidowanej parowozowni Kłodzko Główne kolejowego skansenu, w 1993 roku na bocznicę przy stacji Ścinawka Średnia przetransportowano z Kłodzka 10 nieczynnych parowozów. Dwa z nich trafiły do Muzeum Przemysłu i Kolejnictwa na Śląsku w Jaworzynie Śląskiej, pozostałe zezłomowano. Składowisko uległo likwidacji w lipcu 2008 r.

</doc>
<doc id="1253119" url="https://pl.wikipedia.org/wiki?curid=1253119" title="Ulsan Hyundai">
Ulsan Hyundai



</doc>
<doc id="1253124" url="https://pl.wikipedia.org/wiki?curid=1253124" title="Borówno (jezioro w województwie wielkopolskim)">
Borówno (jezioro w województwie wielkopolskim)

Jezioro Borówno (Borowno, Borówie; przed 1945 r. Borowno See, Zollern See) – jezioro przepływowe położone na północ od wsi Kujan na terenie gminy Zakrzewo. Jest to jezioro rynnowe, położone na kierunku południe – północny wschód, o podniesionym poziomie wody przez wybudowany na wypływie próg piętrzący. Pomimo wydłużonego kształtu, linia brzegowa jest silnie rozwinięta, co znajduje wyraz w licznych zatokach. Zbiornik ma połączenie z kilkoma niewielkimi jeziorami. Od strony południowej łączy się z jeziorem Kujan Mały, od północy z Jeziorem Czarcim i Jeziorem Zielonym. Przez jezioro przepływa Kocunia zwana w górnym biegu Skicką Strugą. Powierzchnia zlewni całkowitej (z jeziorem) wynosi 39,2 km². Dorzecze: Kocunia – Głomia – Gwda (rzeka) – Noteć – Warta – Odra – Bałtyk.
W miejscowości Kujan na dwóch odpływach znajdują się piętrzące budowle betonowe, z których jedna (na Skickiej Strudze) ma śluzę piętrzącą z dwoma upustami.
Największe przegłębienie jeziora znajduje się w jego centralnej części, a największe wypłycenia występują w zatokach, co pociąga za sobą rozwój roślinności wodnej. Jezioro Borówno jest główną osią obszaru NATURA 2000 Uroczyska Kujańskie.
Raport o Stanie Środowiska w Wielkopolsce z roku 2002 wskazuje, że jezioro Borówno jest zbiornikiem dość podatnym na degradację (II kategoria) o wodach zanieczyszczonych (III klasa), a porównanie z badaniami z roku 1996 wykazało pogorszenie niektórych parametrów oceny. W jeziorze Borówno występują ramienice. Południowa część jeziora była zdominowana w roku 2008, przez łąki ramienicowe budowane przez "Nitellopsis obtusa" (krynicznica tępa) i "Chara tomentosa" (ramienica omszona). W jeziorze tym rośnie chroniony w Polsce i bardzo rzadki w Europie przedstawiciel tej grupy organizmów – "Lychnothamnus barbatus" (lychnotamnus brodaty, objęty ochroną gatunkową). Ramienica ta była odnotowana na tym stanowisku ponad 100 lat temu i ponownie była rejestrowana w 2006 roku. Pod względem rybackim jezioro jest zaliczane do typu leszczowo-sielawowego.
Na terenie przylegającym do jeziora w sąsiedztwie letniska Kujanki (część wsi Kujan) położone są trzy ośrodki wypoczynkowe. Łączne baza noclegowa przygotowana jest dla około 500 osób. Oprócz ośrodków nad jeziorem znajduje się około 50 działek rekreacyjnych zabudowanych domkami letniskowymi.

</doc>
<doc id="1253126" url="https://pl.wikipedia.org/wiki?curid=1253126" title="Wilhelm Bernhard von der Goltz">
Wilhelm Bernhard von der Goltz

Wilhelm Bernhard von der Goltz (ur. 1730 w Siemczynie, zm. 6 lutego 1795 w Bazylei), był pruskim dyplomatą. W 1765 był nadzwyczajnym posłem pruskim w Polsce. W Warszawie rozmawiał ze Stanisławem Augustem o sprawie zatargu celnego między oboma państwami.
W latach 1768-1793 był pruskim posłem w Paryżu.
Szwedzki ambasador w Paryżu Erik Magnus Staël von Holstein, prowadzący często politykę niezależną od poleceń własnego dworu, nawiązał z nim znajomość i współpracę, bowiem uważał, że Królestwo Prus byłoby znacznie wartościowszym sojusznikiem Szwecji i Turcji niż Francja. Gdy w drugiej połowie 1790 roku Szwecja pogodziła się z Rosją, urażony von der Goltz unikał kontaktów ze szwedzkim kolegą. Prusy miały bowiem nadzieję na użycie Szwecji przeciw Rosji.
W grudniu 1791 ostrzegł Francuzów przed wrogością Prus, jeśli Francuzi zdecydują się uderzyć na Niemcy. W lutym 1792 roku, von der Goltz poinformował szwedzkiego chargé d’affaires w Paryżu Erika Bergstedta, że Królestwo Prus zaangażuje się w sprawy Francji, tylko jeśli ta uderzy na Niemcy, lub odmówi odszkodowań niemieckim książętom poszkodowanym przez Rewolucję.

</doc>
<doc id="1253127" url="https://pl.wikipedia.org/wiki?curid=1253127" title="Obniżenie Nowosolskie">
Obniżenie Nowosolskie

Obniżenie Nowosolskie (318.31) – mezoregion fizycznogeograficzny w zachodniej Polsce, stanowiący zachodnią część Obniżenia Milicko-Głogowskiego. Region graniczy od północy z Wałem Zielonogórskim, Doliną Dolnego Bobru i Wzniesieniami Gubińskimi, od zachodu z Kotliną Zasiecką, od południa ze Wzniesieniami Żarskimi i Wzgórzami Dalkowskimi a od wschodu z Pradoliną Głogowską; na północnym wschodzie region styka się z Kotliną Kargowską. Obniżenie Nowosolskie leży w całości na obszarze woj. lubuskiego.
Mezoregion stanowi typową pradolinę o piaszczystym dnie, którą porastają lasy z licznymi podmokłymi zagłębieniami. Dolina Bobru przecina środkową część regionu a rzeka Lubsza – zachodnią. Forma pradolinna wykazuje spadek ku wschodowi, gdzie ku Odrze płyną rzeki Czarna Struga i Śląska Ochla. Powierzchnie leśne dominują w centralnej części obniżenia.
Mimo że nazwa regionu wywodzi się od Nowej Soli, miasto to leży na obszarze Pradoliny Głogowskiej. Głównymi ośrodkami miejskimi Obniżenia Nowosolskiego są natomiast Lubsko (na pograniczu) i Nowogród Bobrzański, ponadto leży tu wieś Brzeźnica.

</doc>
<doc id="1253130" url="https://pl.wikipedia.org/wiki?curid=1253130" title="Siergiej Riasnianski">
Siergiej Riasnianski

Siergiej Nikołajewicz Riasnianski, (ur. w 1886 r., zm. 26 października 1976 r. w Nowym Jorku) – rosyjski wojskowy (pułkownik), szef sztabu 1 Rosyjskiej Armii Narodowej pod koniec II wojny światowej, emigracyjny publicysta i działacz kombatancki.
Ukończył piotrowski korpus kadetów w Połtawie, a następnie szkołę kawaleryjską w [[Kropywnycki|Jelizawetgrad]zie. Od 1906 służył w 10 ingermanlandzkim pułku kawalerii. Od 1912 uczył się w [[Nikołajewska Akademia Sztabu Generalnego|Nikołajewskiej Akademii Sztabu Generalnego]]. Brał udział w I wojnie światowej. Służył w macierzystym pułku kawalerii. W 1914 został odznaczony Orderem Świętdgo Jerzego 4 klasy. W 1915 przeszedł do sztabu generalnego armii rosyjskiej. Od września 1916 był starszym adiutantem w sztabie 10 dywizji kawalerii. Od 1917 służył w oddziale wywiadowczym sztabu głównodowodzącego. W sierpniu tego roku uczestniczył w walkach wojsk gen. [[Ławr Korniłow|Ławra Korniłowa]] z bolszewikami. Wkrótce został przez nich schwytany i osadzony w więzieniu w twierdzy w [[Bychów|Bychowie]]. W listopadzie zbiegł nad [[Don]], gdzie współuczestniczył w formowaniu kozackich wojsk [[Biali (Rosja)|białych]]. Walczył z bolszewikami na [[Kubań|Kubaniu]]. Od końca 1918 służył, w stopniu pułkownika, w oddziale wywiadowczym sztabu wojsk białych. 2 maja 1919 przeszedł do sztabu grupy armijnej gen. [[Piotr Wrangel|Piotra Wrangla]]. Następnie dowodził 2 brygadą 2 dywizji kawalerii. Po ewakuacji wojsk białych z [[Półwysep Krymski|Krymu]] do [[Gallipoli (półwysep)|Gallipoli]] w listopadzie 1920 został tam dowódcą 4 pułku kawalerii. Na emigracji zamieszkał w [[Królestwo Serbów, Chorwatów i Słoweńców|Królestwie SHS]]. Służył w jugosłowiańskiej straży granicznej, a następnie wykładał nauki wojenne w nikołajewskiej szkole wojskowej w [[Biała Cerkiew|Białej Cerkwi]]. W okresie II wojny światowej podjął współpracę z Niemcami. Służył w rosyjskiej jednostce wojskowej dowodzonej przez [[Boris Smysłowski|Borisa Smysłowskiego]], przemianowanej pod koniec wojny na 1 Rosyjską Armię Narodową. Objął wówczas funkcję szefa sztabu. Po zakończeniu wojny zamieszkał w Belgii. Został zastępcą przewodniczącego [[Rosyjski Związek Ogólnowojskowy|Rosyjskiego Związku Ogólnowojskowego]] (ROWS) gen. [[Aleksiej Archangielski|Aleksieja Archangielskiego]]. Na początku lat 50. wyjechał do Stanów Zjednoczonych, gdzie od 1954 przewodniczył miejscowemu oddziałowi ROWS. Wydawał pismo "Вестник российского зарубежного воинства". Był członkiem Związku Kawalerów Orderu Świętego Jerzego.
Linki zewnętrzne.
[[Kategoria:Biali emigranci rosyjscy]]
[[Kategoria:Biali Rosjanie współpracujący z III Rzeszą]]
[[Kategoria:Odznaczeni Orderem Świętego Jerzego (Imperium Rosyjskie)]]
[[Kategoria:Wojskowi rosyjskich formacji kolaboranckich w służbie Niemiec hitlerowskich]]
[[Kategoria:Urodzeni w 1886]]
[[Kategoria:Zmarli w 1976]]

</doc>
<doc id="1253134" url="https://pl.wikipedia.org/wiki?curid=1253134" title="PA Nova Texas Gliwice">
PA Nova Texas Gliwice



</doc>
<doc id="1253135" url="https://pl.wikipedia.org/wiki?curid=1253135" title="Region Kōshin’etsu">
Region Kōshin’etsu

 – podregion należący do regionu Chūbu w środkowej Japonii. 
Składa się z prefektur: Yamanashi, Nagano i Niigata. Nazwa pochodzi od skrótu dawnych prowincji: Kai, Shinano i Echigo. Razem z podregionem Tōkai, Hokuriku i Chūkyō tworzą region Chūbu.

</doc>
<doc id="1253139" url="https://pl.wikipedia.org/wiki?curid=1253139" title="Port lotniczy Lilongwe">
Port lotniczy Lilongwe

Port lotniczy Lilongwe (IATA: LLW, ICAO: FWKI) – międzynarodowy port lotniczy położony w Lilongwe, w stolicy Malawi. 

</doc>
<doc id="1253143" url="https://pl.wikipedia.org/wiki?curid=1253143" title="Alan Campbell (aktor)">
Alan Campbell (aktor)

Bruce Alan Campbell (ur. 22 kwietnia 1957 w Homwstead na Florydzie) – amerykański aktor telewizyjny, filmowy i teatralny, muzyk (z zamiłowania), najbardziej znany z roli Dereka Mitchela – zastępcy prokuratora w serialu CBS "Gliniarz i prokurator" ("Jake and the Fatman"). 
Urodził się w Homwstead na Florydzie jako syn Edwarda Johna Campbella, farmera, i Audrey Carolyn Griner (1930–2015). Studiował na Tulane University. Ukończył studia na wydziale biznesu na Uniwersytecie Miami.
Dla większego przebicia w pracy używa drugiego imienia po ojcu, dlatego często mówi się o nim Alan Campbell Jr. Dzięki udziałowi w produkcji "Gliniarz i prokurator" zdobył popularność, której nie umiał jednak wykorzystać. Do dziś sporadycznie pojawia się w telewizji. Zagrał także w jednym z epizodów serialu NBC "Prawo i porządek". 
Jego pasją jest śpiew. Campbella można podziwiać na scenie na Broadwayu, gdzie realizuje się jako aktor musicalowy i wokalista. W 1995 był nominowany do Tony Award za rolę Joego Gillisa w musicalu Andrew Lloyda Webbera "Sunset Boulevard" z Glenn Close. W 2014 występował w musicalu "Mamma Mia!" jako Sam Carmichael, jeden z trzech potencjalnych ojców. 
W latach 1987-1990 był żonaty z aktorką teatralną Novą Ball. 10 października 1999, ożenił się z Lauren Kennedy, z którą grał w "Sunset Boulevard" na Broadwayu. Mają córkę Riley Rose Campbell. W 2013 rozwiódł się.

</doc>
<doc id="1253144" url="https://pl.wikipedia.org/wiki?curid=1253144" title="Johann Eustach von Görtz">
Johann Eustach von Görtz

Johann Eustach von Görtz, właściwie: J.H. hrabia von Schlitz, zwany J.H. von Görtz (ur. 5 kwietnia 1737 w Schlitz, zm. 7 sierpnia 1821 w Ratyzbonie) – pruski dyplomata i polityk.
Życiorys.
Rodzina Schlitz miała swe dobra rodowe (Schlitz) w Hesji koło Vogelsbergu.
Görtz, studiował w latach 1752–1755 w Lejdzie i Strasburgu. W roku 1755 wstąpił w służbę Księstwa Weimaru, a potem Księstwa Gotajskiego. Jego podopiecznymi w latach 1762–1775 byli książęta weimarscy Carl August i Konstantin. 
W roku 1778 Fryderyk Wielki wysłał go jako posła do Monachium i Zweibrücken (Księstwa Dwóch Mostów). Miał zaproponować rozbiór Bawarii między wiele stron w razie spodziewanej śmierci elektora Maksymiliana IV, przeciw czemu protestował spodziewający się całości dziedzictwa brat elektora książę Karol III August von Zweibrücken. 
W latach 1779–1785 poseł pruski w Petersburgu. Niestety mimo jego starań Katarzyna Wielka odeszła od sojuszu z Prusami.
Po śmierci Fryderyka Wielkiego (1786) Fryderyk Wilhelm II wysłał go do Holandii by pogodził "Patriotów" i Oranżystów. Pruski wysłannik na sejm Rzeszy ("Reichstagsgesandter") w Ratyzbonie w latach 1788–1806.
Napisał wiele prac o Rosji i dyplomacji.

</doc>
<doc id="1253147" url="https://pl.wikipedia.org/wiki?curid=1253147" title="Gregg Berhalter">
Gregg Berhalter

Gregg Berhalter (ur. 1 sierpnia 1973 w Englewood, New Jersey) – amerykański trener piłkarski, a także piłkarz pochodzenia irlandzkiego, który występował na pozycji obrońcy.
Kariera klubowa.
Berhalter karierę rozpoczynał w zespole North Carolina Tar Heels z uczelni University of North Carolina at Chapel Hill. Grał tam w latach 1991–1994. W tym samym czasie, w 1993 roku reprezentował barwy drużyny Raleigh Flyers z USISL.
W 1994 roku trafił do holenderskiego FC Zwolle z Eerste divisie. Spędził tam 2 lata, w 1996 roku został graczem Sparty Rotterdam z Eredivisie. W tych rozgrywkach zadebiutował 12 kwietnia 1997 roku w przegranym 1:4 pojedynku z Rodą Kerkrade. Barwy Sparty reprezentował również przez 2 lata.
W 1998 roku Berhalter odszedł do Cambuuru Leeuwarden, także grającego w Eredivisie. Pierwszy ligowy mecz zaliczył tam 9 września 1998 roku przeciwko NEC Nijmegen (2:2). 16 grudnia 1998 roku w wygranym 3:2 spotkaniu z NAC Breda strzelił pierwszego gola w Eredivisie. W Cambuurze grał 2 lata.
W 2000 roku podpisał kontrakt z angielskim Crystal Palace. W Division One zadebiutował 20 lutego 2001 roku w przegranym 0:1 pojedynku z Barnsley. W ciągu 2 lat w barwach Crystal Palace rozegrał 19 spotkań i zdobył 1 bramkę.
W 2002 roku Berhalter odszedł do niemieckiego Energie Cottbus. W Bundeslidze zadebiutował 11 września 2002 roku w wygranym 3:1 spotkaniu z Hannoverem 96. W 2003 roku spadł z zespołem do 2. Bundesligi. W Energie spędził jeszcze 3 lata. W 2006 roku przeszedł do TSV 1860 Monachium, również z 2. Bundesligi, gdzie występował przez 3 lata.
W 2009 roku wrócił do Stanów Zjednoczonych, gdzie podpisał kontrakt z Los Angeles Galaxy. W MLS pierwszy mecz zaliczył 12 kwietnia 2009 roku przeciwko CD Chivas USA (0:0). W tym samym roku zajął z klubem 2. miejsce w MLS Cup.
Kariera reprezentacyjna.
W reprezentacji Stanów Zjednoczonych Berhalter zadebiutował 19 października 1994 roku w przegranym 1:2 towarzyskim meczu z Arabią Saudyjską. W 1995 roku został powołany do kadry na Copa América. Nie zagrał na nim w żadnym pojedynku, a zespół Stanów Zjednoczonych zakończył turniej na 4. miejscu.
W 1998 roku wziął udział w Złotym Pucharze CONCACAF. Wystąpił na nim w spotkaniu z Kubą (3:0). Na tamtym turniej Stany Zjednoczone zajęły 2. pozycję.
W 1999 roku Berhalter znalazł się w zespole na Puchar Konfederacji. Wystąpił na nim w 3 meczach: z Brazylią (0:1), Meksykiem (0:0, 0:1 po dogrywce) i Arabią Saudyjską (2:0). Tamten Puchar Konfederacji drużyna USA zakończyła na 3. miejscu.
W 2002 roku był uczestnikiem Mistrzostw Świata. Zagrał na nich w pojedynkach z Meksykiem (2:0) i z Niemcami (0:1), a Amerykanie odpadli z mundialu w ćwierćfinale.
W 2003 roku Berhalter ponownie wziął udział w Pucharze Konfederacji. Wystąpił tam w spotkaniach z Turcją (1:2) i Brazylią (0:1), a zespół USA turniej zakończył na fazie grupowej.
W 2006 roku po raz drugi znalazł się w kadrze na Mistrzostwa Świata, na których nie zagrał jednak ani razu. Amerykanie odpadli z nich po fazie grupowej.
W latach 1994–2006 w drużynie narodowej Berhalter rozegrał w sumie 44 spotkania.

</doc>
<doc id="1253157" url="https://pl.wikipedia.org/wiki?curid=1253157" title="Tomasz Cebula">
Tomasz Cebula

Tomasz Cebula (ur. 31 marca 1966 w Brzezinach) – polski piłkarz, występujący na pozycji napastnika, 12-krotny reprezentant Polski.
Kariera piłkarska.
Jest wychowankiem Agrykoli Warszawa, szybko jednak zauważony został przez działaczy warszawskiej Legii i już w sezonie 1983/84 reprezentował barwy tego klubu. Koszulkę stołecznej drużyny przywdziewał przez 4 sezony, z przerwą na wypożyczenie do Zagłębia Lubin. Następnie kupiony został przez Igloopol Dębica, gdzie występował 3 lata.
Najdłuższy okres swojej kariery spędził w ŁKS-ie Łódź, w którym grał przez 10 lat. Z łódzkim klubem zdobył także mistrzostwo Polski.
Karierę zakończył w klubie w Wietnamie - Quảng Nam (Đà Nẵng) w 2002.
Mieszka w Holandii.
Kariera trenerska.
Były trener LKS Naprzód Zielonki.
Kariera reprezentacyjna.
Jako junior Cebula występował na mistrzostwach Europy U-18 w 1984, na których razem z reprezentacją Polski zajął III miejsce. W drużynie seniorów piłkarz rozegrał 12 spotkań, debiutując 19 grudnia 1990 w meczu z Grecją, rozegranym w Wolos.

</doc>
<doc id="1253159" url="https://pl.wikipedia.org/wiki?curid=1253159" title="Mustis">
Mustis

Mustis, właśc. Øyvind Johan Mustaparta (ur. 10 września 1979 w Bærum) – norweski muzyk, kompozytor, multiinstrumentalista i klawiszowiec. Mustaparta od 1998 roku występował w grupie muzycznej Dimmu Borgir dzięki której zyskał popularność. Przed dołączeniem do Dimmu Borgir nie występował w żadnym zespole. W 2009 roku muzyk zakończył współpracę z grupą. W 2010 roku dołączył do grupy Susperia z którą współpracował dziesięć lat wcześniej podczas nagrań dema "Illusions of Evil".

</doc>
<doc id="1253161" url="https://pl.wikipedia.org/wiki?curid=1253161" title="Nakło n. Notecią">
Nakło n. Notecią



</doc>
<doc id="1253163" url="https://pl.wikipedia.org/wiki?curid=1253163" title="Aleksandre Metreweli">
Aleksandre Metreweli

Aleksandre Metreweli (gruz.ალექსანდრე მეტრეველი; ros.Александр Ираклиевич Метревели) (ur. 2 listopada 1944 w Tbilisi) – radziecki tenisista pochodzenia gruzińskiego.
Kariera tenisowa.
Metreweli był pierwszym znanym tenisistą ze Związku Radzieckiego.
W 1962 roku doszedł do finału Wimbledonu w grze pojedynczej chłopców, w którym poniósł porażkę ze Stanleyem Matthewsem.
Już jako zawodowiec we wszystkich wielkoszlemowych turniejach dochodził co najmniej do ćwierćfinału, a swój najlepszy wynik ustanowił w 1973 roku podczas Wimbledonu, gdzie doszedł do finału. Spotkanie o tytuł przegrał z Janem Kodešem. Dwa razy osiągnął finał Wimbledonu w konkurencji gry mieszanej.
W przeciągu kariery 29 razy został mistrzem kraju.
W latach 1963–1979 reprezentował ZSRR w Pucharze Davisa. Zagrał łącznie w drużynie narodowej 105 meczów, z których w 80 zwyciężył.

</doc>
<doc id="1253164" url="https://pl.wikipedia.org/wiki?curid=1253164" title="Aaron Shust">
Aaron Shust

Aaron Shust (ur. 31 października 1975 roku w Chicago w Illinois, USA) – amerykański muzyk tworzący w gatunku współczesnej muzyki chrześcijańskiej, artysta z etykietą Brash Music. W 2007 roku Aaron został autorem tekstów i nowym artystą tego roku, a jego piosenka „My Savior My God” również została wybrana utworem roku na GMA Dove Awards of 2007.
Kariera.
Aaron dorastał w pobliżu Pittsburgh w stanie Pensylwania w USA. Studiował muzykę na Toccoa Falls College w Georgii, gdzie studiował muzykę Wolfganga Amadeusa Mozarta i Johanna Sebastiana Bacha. Na jego muzykę wpływy mieli tacy jak U2 czy Bob Marley. Aaron rozpoczął przedstawienia dla kościoła i w coffeehouses w wyższej szkole.
Aaron stał się czołowym wielbicielem w kościele Perimeter w Duluth, Georgia w 2000 roku.
W 2004 roku nagrywa swój pierwszy album „Anything Worth Saying” wraz z producentem Dan Hannon, który wydaje album do Brash Music i wkrótce podpisuje z Aaronem kontrakt.
W 2007 roku na GMA Dove Awards of 2007 w Nashville w stanie Tennessee, Aaronowi przyznano 3 gołębie: Piosenka roku (My Savior My God), Autor tekstów roku i nowy wokalista roku.
Życie prywatne.
Aaron mieszka w Duluth w stanie Georgia w USA wraz z żoną Sarah i ich synem Danielem.

</doc>
<doc id="1253165" url="https://pl.wikipedia.org/wiki?curid=1253165" title="Buraq Air">
Buraq Air

Buraq Air – libijska linia lotnicza z siedzibą w Trypolisie. Głównym węzłem jest port lotniczy Trypolis. Obsługuje połączenia krajowe oraz międzynarodowe do krajów islamskich.
Jej nazwa pochodzi od Al Buraka, rumaka, na którym prorok Mahomet miał latać z Mekki do Jerozolimy i udać się w podróż do nieba.
Flota.
Flota Buraq Air składa się z następujących maszyn (stan na 31 lipca 2019). Flota to 6 samolotów.
Bezpieczeństwo.
Linia znajduje się na liście przewoźników lotniczych Komisji Europejskiej, które są zabronione w Unii Europejskiej.

</doc>
<doc id="1253167" url="https://pl.wikipedia.org/wiki?curid=1253167" title="Jomala">
Jomala

Jomala (fiń. "Juomala") – gmina na Wyspach Alandzkich (autonomiczna część Finlandii). Według danych szacunkowych na rok 2016 liczy 4757 mieszkańców.

</doc>
<doc id="1253168" url="https://pl.wikipedia.org/wiki?curid=1253168" title="Jan Ossoliński (kasztelan wiślicki)">
Jan Ossoliński (kasztelan wiślicki)

Jan Ossoliński, właśc. Jan lub Jaśko z Balic, Goźlic i Ossolina, herbu Topór (zm. 1396) – kasztelan wiślicki, protoplasta rodu Ossolińskich
Rodzina.
Był prawdopodobnie synem Jana z Balic, poświadczonego w roku 1366, a bratem Grzegorza i Prokopa.

</doc>
<doc id="1253172" url="https://pl.wikipedia.org/wiki?curid=1253172" title="Finström">
Finström

Finström (fiń. "Finströömi") – miasto na Wyspach Alandzkich (autonomiczna część Finlandii). Według danych szacunkowych na rok 2016 liczy 2594 mieszkańców.
Demografia.
źródło: 

</doc>
<doc id="1253174" url="https://pl.wikipedia.org/wiki?curid=1253174" title="Kotlina Żmigrodzka">
Kotlina Żmigrodzka

Kotlina Żmigrodzka (318.33) – mezoregion fizycznogeograficzny w środkowo-zachodniej Polsce, stanowiący środkowo-wschodnią część Obniżenia Milicko-Głogowskiego. Region graniczy od północy z Wysoczyzną Kaliską i Wysoczyzną Leszczyńską, od północnego zachodu z Pradoliną Głogowską, od zachodu i południa ze Wzgórzami Trzebnickimi, od wschodu ze Wzgórzami Twardogórskimi a od północnego wschodu z Kotliną Milicką. Kotlina Żmigrodzka leży na pograniczu województw dolnośląskiego i wielkopolskiego.
Mezoregion jest rozległym obniżeniem (30 na 40 km) utworzonym w starszym plejstocenie jako "misa końcowa" warciańskiego zlodowacenia, które od południa ogranicza łuk glacjotektonicznie spiętrzonych wzgórz. Na dnie kotliny występują osady glacjalne, fluwioglacjalne i aluwialne. Przez środek regionu przebiega zabagniona, równoleżnikowa dolina Baryczy. Piaski Kotliny Żmigrodzkiej porastają głównie bory sosnowe.
Głównym ośrodkiem miejskim regionu jest Żmigród, na pograniczu leżą Rawicz, Wąsosz i Prusice oraz wieś Wińsko.

</doc>
<doc id="1253177" url="https://pl.wikipedia.org/wiki?curid=1253177" title="Lemland">
Lemland

Lemland (fiń. "Lemlanti") – miasto na Wyspach Alandzkich (autonomiczna część Finlandii). Według danych szacunkowych na rok 2016 liczy 2012 mieszkańców.
Demografia.
źródło: 

</doc>
<doc id="1253179" url="https://pl.wikipedia.org/wiki?curid=1253179" title="Aleksander von Bach">
Aleksander von Bach

Aleksander Freiherr von Bach (ur. 4 stycznia 1813 r. w Loosdorf, zm. 12 listopada 1893 r., Unterwaldersdorf) — austriacki polityk, adwokat, jeden z przywódców burżuazji austriackiej. 
W marcu 1848 r. w Wiedniu uczestniczył w walkach ulicznych. Następnie przeszedł na pozycje konserwatywne. Od lipca 1848 r. objął stanowisko ministra sprawiedliwości, od maja 1849 r. ministra spraw wewnętrznych, a w latach 1852–1859 sprawował urząd premiera. 
Jego polityka określana jako neoabsolutyzm miała charakter konserwatywny, centralistyczny, germanizacyjny i klerykalny (w 1855 r. za sprawą hr. Thuna zawarł konkordat ze Stolicą Apostolską). Jego działania zmierzały do poprawienia gospodarki cesarstwa. Przyczynił się m.in. do zniesienia sądów patrymonialnych oraz uwłaszczenia chłopów. Po odejściu z rządu w latach 1859–1865 piastował stanowisko ambasadora w Państwie Kościelnym.

</doc>
<doc id="1253181" url="https://pl.wikipedia.org/wiki?curid=1253181" title="Oczennicowate">
Oczennicowate

Oczennicowate, oczennice (Satyrinae) − podrodzina owadów z rzędu motyli i rodziny rusałkowatych.
Motyle te mają czułki zwykle krótsze od połowy długości skrzydła przedniego, spłaszczone i dość długie przyoczka, przednie odnóża o zredukowanych rozmiarach (pozostałe normalnie wykształcone), trójkątne przednie skrzydła z silnie łukowatymi brzegami przednimi oraz owalne lub prawie koliste skrzydła tylne. W użyłkowaniu przedniego skrzydła występuje pięć żyłek radialnych, a żyłka subkostalna, kostalne i aksylarna są u nasady nabrzmiałe. Gąsienice mają ciała zgrubiałe pośrodku, o okrągłej głowie i z dwoma wyrostkami w tylnym końcu.
Grupa kosmopolityczna, licząca około 2400 opisanych gatunków.
Takson ten był dawniej wyróżniany w randze rodziny, obecnie umieszczany jest jako podrodzina w obrębie rusałkowatych. W molekularnych analizach filogenetycznych niektóre jego ujęcia (np. Harveya z 1999) jawią się jako polifiletyczne względem Morphinae. Monofiletyczna jest natomiast grupa „satyridów”, rozumiana jako Satyrinae+Morphini+Amathusiini+Brassolini. Carlos Peña i inni proponują podział na następujące plemiona i podplemiona, uwzględniający wyniki analiz:

</doc>
<doc id="1253184" url="https://pl.wikipedia.org/wiki?curid=1253184" title="Saltvik">
Saltvik

Saltvik (fiń. "Saltviikki") – miasto na Wyspach Alandzkich (autonomiczna część Finlandii). Według danych szacunkowych na rok 2016 liczy 1839 mieszkańców.
Demografia.
źródło: 

</doc>
<doc id="1253193" url="https://pl.wikipedia.org/wiki?curid=1253193" title="Hammarland">
Hammarland

Hammarland (fiń. "Hammarlanti") – miasto na Wyspach Alandzkich (autonomiczna część Finlandii). Według danych szacunkowych na rok 2016 liczy 1508 mieszkańców.
Demografia.
źródło: 

</doc>
<doc id="1253199" url="https://pl.wikipedia.org/wiki?curid=1253199" title="Eckerö">
Eckerö

Eckerö (fiń. "Ekkerö") – miasto na Wyspach Alandzkich (autonomiczna część Finlandii). Według danych szacunkowych na rok 2016 liczy 928 mieszkańców.
Demografia.
źródło:

</doc>
<doc id="1253206" url="https://pl.wikipedia.org/wiki?curid=1253206" title="Sund (miasto)">
Sund (miasto)

Sund (fiń. "Suntti") – miasto na Wyspach Alandzkich (autonomiczna część Finlandii). Według danych szacunkowych na rok 2016 liczy 1006 mieszkańców. Siódme co do wielkości miasto Wysp Alandzkich.
Demografia.
źródło: 

</doc>
<doc id="1253207" url="https://pl.wikipedia.org/wiki?curid=1253207" title="Teruyuki Moniwa">
Teruyuki Moniwa

 – japoński piłkarz, grający na pozycji środkowego obrońcy.
Kariera klubowa.
Piłkarską karierę Moniwa rozpoczął w małym klubie Atsugi Goal Plunders. Następnie, jeszcze jako junior, podjął treningi w Bellmare Hiratsuka, a 18 sierpnia 1999 zadebiutował w J-League w przegranym 1:2 domowym meczu z JEF United Ichihara. Na koniec 1999 r. spadł z Bellmare do drugiej ligi i występował tam do końca 2001 r. Łącznie przez 3 lata wystąpił w 52 ligowych meczach.
Na początku 2002 r. Moniwa zmienił barwy klubowe z powodu kłopotów finansowych klubu z Hiratsuki. Został zawodnikiem FC Tokyo i z czasem stał się podstawowym obrońcą w drużynie. W 2003 r. zajął 4. miejsce w lidze, jak do tej pory najwyższe w swojej karierze. 18 sierpnia 2004 r. zdobył swojego pierwszego gola w historii występów w J-League, a zespół ze stolicy Japonii pokonał 3:2 Nagoya Grampus Eight. W tym samym roku zdobył Puchar J-League, dzięki zwycięstwu po serii rzutów karnych w finale z Urawą Red Diamonds.
W 2014 roku Moniwa przeszedł do tajskiego Bangkok Glass.
Kariera reprezentacyjna.
W reprezentacji Japonii Moniwa zadebiutował 8 października 2003 roku w wygranym 1:0 towarzyskim spotkaniu z Tunezją. W 2004 roku wystąpił na Igrzyskach Olimpijskich w Atenach. W 2006 roku został powołany przez Zico do kadry na Mistrzostwa Świata w Niemczech – zastąpił kontuzjowanego Makoto Tanakę. Na turnieju zagrał tylko w przegranym 1:3 meczu z Australią.

</doc>
<doc id="1253210" url="https://pl.wikipedia.org/wiki?curid=1253210" title="Jan Karol Kopeć">
Jan Karol Kopeć

Jan Karol Kopeć herbu Kroje odmienne (zm. 1 maja 1681 roku) – wojewoda połocki od 1658 roku, kasztelan trocki od 1670 roku, podstoli wielki litewski od 1658 roku, cześnik wielki litewski od 1656 roku, dworzanin pokojowy królewski w 1650 roku, starosta jurborski, nowowolski, wierzbołowski, starosta brzeskolitewski w latach 1652-1665 i 1670-1680.
Życiorys.
Kształcił się w kolegium Nowodworskiego. W 1636 roku zapisał się na Akademię Krakowską, w 1641 roku odwiedził Uniwersytet w Padwie. 
Poseł na sejm elekcyjny 1648 roku z województwa brzeskolitewskiego. W 1648 roku był elektorem Jana II Kazimierza Wazy z województwa brzeskolitewskiego. 
Poseł sejmiku brzeskiego na sejm koronacyjny 1649 roku, sejm 1649/1650 roku, sejm 1650 roku, sejm 1653 roku.
Na sejmie 1650 roku wyznaczony z Koła Poselskiego komisarzem do zapłaty wojsku Wielkiego Księstwa Litewskiego. Na sejmie 1658 roku wyznaczony z Senatu komisarzem do zapłaty wojsku Wielkiego Księstwa Litewskiego. Na sejmie 1659 roku wyznaczony z Senatu komisarzem do zapłaty wojsku Wielkiego Księstwa Litewskiego. W 1661 roku był delegatem Senatu na Trybunał Skarbowy Wielkiego Księstwa Litewskiego. W latach 1664-1665 należał do stronników Paców, i wraz z nimi popierał plany dworu przeprowadzenia elekcji "vivente rege". Na sejmie 1667 roku wyznaczony z Senatu komisarzem do zapłaty wojsku Wielkiego Księstwa Litewskiego. W 1672 roku był marszałkiem Trybunału Głównego Wielkiego Księstwa Litewskiego. Był deputatem z Senatu do Rady Wojennej przy królu w 1673 roku. Był członkiem konfederacji generalnej zawiązanej 15 stycznia 1674 roku na sejmie konwokacyjnym. W 1674 roku brał udział w obradach sejmu konwokacyjnego, a w 1676 roku koronacyjnego.

</doc>
<doc id="1253212" url="https://pl.wikipedia.org/wiki?curid=1253212" title="Microsoft Windows Seven">
Microsoft Windows Seven



</doc>
<doc id="1253214" url="https://pl.wikipedia.org/wiki?curid=1253214" title="Kotlina Milicka">
Kotlina Milicka

Kotlina Milicka lub "Kotlina Odolanowska" (318.34) – mezoregion fizycznogeograficzny w środkowo-zachodniej Polsce, stanowiący wschodnią część Obniżenia Milicko-Głogowskiego. Region graniczy od północy z Wysoczyzną Kaliską, od północnego zachodu z Kotliną Żmigrodzką, od zachodu i południa ze Wzgórzami Twardogórskimi a od wschodu ze Wzgórzami Ostrzeszowskimi. Kotlina Milicka leży na pograniczu województw dolnośląskiego i wielkopolskiego.
Mezoregion jest rozległym zagłębieniem o genezie lodowcowej (zlodowacenie środkowopolskie), położonym na wysokości ok. 150 m n.p.m. Poza łąkami i lasami, w krajobrazie regionu dominują wielkie stawy rybne w dorzeczu Baryczy, tzw. Stawy Milickie, stanowiące podstawę intensywnej gospodarki hodowlanej.
Głównymi ośrodkami miejskimi regionu są Milicz i Odolanów, ponadto leżą tu wsie Przygodzice, Krośnice i Sośnie.

</doc>
<doc id="1253216" url="https://pl.wikipedia.org/wiki?curid=1253216" title="Kotlina Odolanowska">
Kotlina Odolanowska



</doc>
<doc id="1253223" url="https://pl.wikipedia.org/wiki?curid=1253223" title="Bonn-Bad Godesberg">
Bonn-Bad Godesberg

Bonn-Bad Godesberg – dworzec kolejowy w Bonn, w kraju związkowym Nadrenia Północna-Westfalia, w Niemczech. Stacja została otwarta w 1855. Znajdują się tu 2 perony. Stacja należy do kategorii 4 DB.

</doc>
<doc id="1253224" url="https://pl.wikipedia.org/wiki?curid=1253224" title="Roger Nattefrost">
Roger Nattefrost



</doc>
<doc id="1253234" url="https://pl.wikipedia.org/wiki?curid=1253234" title="Charles Carroll (z Carrollton)">
Charles Carroll (z Carrollton)

Charles Carroll (z Carrollton) (ur. 19 września 1737 w Annapolis, zm. 14 listopada 1832 roku w Baltimore) – amerykański polityk z Marylandu. W latach 1776-1778 i ponownie w roku 1780 był delegatem stanu Maryland do Kongresu Kontynentalnego. Był jedynym katolickim sygnatariuszem Deklaracji Niepodległości Stanów Zjednoczonych. Został wybrany w pierwszych wyborach do Senatu Stanów Zjednoczonych, gdzie zasiadał od 4 marca 1789 do 30 listopada 1792, gdy zrezygnował w celu powrotu do stanowego senatu w Marylandzie. W chwili śmierci był ostatnim żyjącym sygnatariuszem Deklaracji Niepodległości Stanów Zjednoczonych.
Jego nazwiskiem nazwanych jest dwanaście hrabstw w Stanach Zjednoczonych, między innymi hrabstwo Carroll w rodzinnym Marylandzie oraz hrabstwo Carroll w stanie Illinois. Jedynym wyjątkiem jest hrabstwo Carroll w stanie Tennessee, którego nazwa pochodzi od nazwiska Williama Carrolla, który był gubernatorem tego stanu.
Podpis Charlesa Carrolla na Deklaracji Niepodległości.
Każdy sygnatariusz Deklaracji Niepodległości Stanów Zjednoczonych stawał się automatycznie przestępcą, ponieważ wyrażał sprzeciw wobec władzy króla Anglii. Podpisując dokument, Charles Carroll, który był wówczas jednym z najbogatszych ludzi w Ameryce Północnej, ryzykował między innymi konfiskatą swojego majątku. To dlatego, jak głoszą niektóre przekazy, po złożeniu przez Carrolla podpisu pod Deklaracją, jeden z obserwatorów miał powiedzieć: "I w ten sposób poszło kilka milionów", na co inny obserwator miał odpowiedzieć: "Tak, ale jest tyle osób o nazwisku Carroll, że rząd nigdy nie dojdzie do tego kto złożył ten podpis". Słysząc to, Charles Carroll miał ponownie chwycić za pióro i dopisać przy swoim podpisie słowa: "of Carrollton", czyli "z Carrollton". W ten sposób przeszedł do historii jako Charles Carroll z Carrollton.
Jednak według innych przekazów, Charles Carroll miał się powszechnie podpisywać jako "Charles Carroll of Carrollton", dla odróżnienia od kuzyna, który nosił to samo imię i nazwisko.
Charles Carroll w fikcji.
W rolę Charlesa Carrolla w filmie przygodowym "Skarb narodów" wcielił się amerykański aktor, Terrence Currier.

</doc>
<doc id="1253237" url="https://pl.wikipedia.org/wiki?curid=1253237" title="Erik Bergstedt">
Erik Bergstedt

Erik Bergstedt (ur. 1760, zm. 1 marca 1829) – szwedzki dyplomata.
Życiorys.
W latach 1791-1792 szwedzki chargé d’affaires w Paryżu (wcześniej sekretarz poselstwa), gdzie próbował montować, wśród kolegów-dyplomatów z innych państw, koalicję przeciw rewolucyjnej Francji.
W lutym 1792 roku pruski poseł w Paryżu Bernhard Wilhelm von Goltz, poinformował go, że Królestwo Prus zaangażuje się w sprawy Francji tylko jeśli ta uderzy na Niemcy, lub odmówi odszkodowań niemieckim książętom poszkodowanym przez rewolucję.

</doc>
<doc id="1253238" url="https://pl.wikipedia.org/wiki?curid=1253238" title="Ulica Kilińskiego w Łodzi">
Ulica Kilińskiego w Łodzi



</doc>
<doc id="1253245" url="https://pl.wikipedia.org/wiki?curid=1253245" title="Föglö">
Föglö

Föglö (fiń. "Föklö") – miasto na Wyspach Alandzkich (autonomiczna część Finlandii). Według danych szacunkowych na rok 2016 liczy 561 mieszkańców.
Demografia.
źródło: 

</doc>
<doc id="1253246" url="https://pl.wikipedia.org/wiki?curid=1253246" title="Charles Carroll z Carrollton">
Charles Carroll z Carrollton



</doc>
<doc id="1253247" url="https://pl.wikipedia.org/wiki?curid=1253247" title="Charles Carroll">
Charles Carroll



</doc>
<doc id="1253250" url="https://pl.wikipedia.org/wiki?curid=1253250" title="Diariusz sejmowy">
Diariusz sejmowy

Diariusz sejmowy – rodzaj sejmowego dziennika, w którym są streszczane wszystkie podejmowane przez sejm uchwały. Wraz z każdą uchwałą jest podawany jej wynik głosowania. Diariusz sejmowy ma charakter dokumentu prywatnego.

</doc>
<doc id="1253253" url="https://pl.wikipedia.org/wiki?curid=1253253" title="Droga krajowa B88 (Niemcy)">
Droga krajowa B88 (Niemcy)

Droga krajowa 88 () – niemiecka droga krajowa przebiegająca z zachodu na wschód od skrzyżowania z drogą B7 w Wurtha-Farnroda w Turyngii do skrzyżowania z drogą B87 i B180 w Naumburg (Saale) w Saksonii-Anhalt.

</doc>
<doc id="1253255" url="https://pl.wikipedia.org/wiki?curid=1253255" title="Prądnik Biały Wschód">
Prądnik Biały Wschód

Prądnik Biały Wschód – osiedle w Krakowie, w dzielnicy IV Prądnik Biały, niestanowiące jednostki pomocniczej niższego rzędu w ramach dzielnicy.
Położenie.
Osiedle Prądnik Biały Wschód położone jest około 3,5 km na północ od centrum Krakowa. Otaczają je:
Historia i infrastruktura.
Założenie urbanistyczne osiedla, zrealizowane na przełomie lat 70. i 80., zostało zakomponowane w istniejącą tu wcześniej podmiejską zabudowę jednorodzinną, zlokalizowaną na wschód od parku im. Tadeusza Kościuszki. Tereny na których wzniesiono osiedle zostały przyłączone do Krakowa w 1941 roku. Wcześniej wchodziły w skład miejscowości Prądnik Biały i Górka Narodowa, które to wówczas zostały włączone w granice miasta jako kolejno XXXVIII i XL dzielnica katastralna. Na ogół zabudowy wielorodzinnej na osiedlu składają się z dwa zespoły. Pierwszy z nich, północna część osiedla, składa się z budynków pięciokondygnacyjnych zestawionych w układzie pasmowym oraz trzech budynków jedenastokondygnacyjnych. Dojazd został zapewniony za pośrednictwem sieci dróg wewnętrznych. Drugi z nich stanowi południowa części osiedla, gdzie zastosowano ten sam typ zabudowy, aczkolwiek w tej części dominuje siedem bloków jedenastokondygnacyjnych. Wnętrza osiedlowe wypełnia zieleń parkowa. Infrastrukturę na osiedlu stanowi zespół budynków szkolnych, przedszkole, żłobek, pawilony handlowo-usługowe oraz zespół basenów „Clepardia”. W jego rejonie znajduje się również Centrum Kultury Dworek Białoprądnicki. Sąsiadują z nim odrestaurowane zabudowania dawnego Zajazdu Kościuszkowskiego. Całość stanowi zamknięcie osi ulicy Prądnickiej. Budynki mieszkalne wybudowano z wykorzystaniem technologii wielkopłytowej, w wersji krakowskiej WUF-T/K.

</doc>
<doc id="1253256" url="https://pl.wikipedia.org/wiki?curid=1253256" title="Leopold Heinrich von der Goltz">
Leopold Heinrich von der Goltz

Leopold Heinrich von Goltz (ur. 19 marca 1745 w Berlinie, zm. 15 czerwca 1816 w Berlinie) – pruski dyplomata.
Od 22 czerwca 1789 do 25 sierpnia 1794 poseł pruski w Petersburgu. 26 lipca 1791 wraz z przedstawicielami W. Brytanii Charlesem Whitworthem i Williamem Fawkenerem i ministrami Katarzyny II podpisał w imieniu Prus protokół uznający wszystkie ziemie zdobyte przez Rosjan na Turcji podczas świeżo zakończonej wojny. Wkrótce jednak potem drogi W. Brytanii i Prus definitywnie się rozeszły. 

</doc>
<doc id="1253257" url="https://pl.wikipedia.org/wiki?curid=1253257" title="Hideo Ishikawa">
Hideo Ishikawa

 – japoński seiyū i aktor dubbingowy związany z Aoni Production. Znany jest m.in. jako Itachi Uchiha w serii "Naruto".

</doc>
<doc id="1253259" url="https://pl.wikipedia.org/wiki?curid=1253259" title="Labinot Haliti">
Labinot Haliti

Labinot Haliti (ur. 26 października 1984 w Prisztinie) – australijski piłkarz albańskiego pochodzenia występujący na pozycji pomocnika.
Kariera klubowa.
Jako dziecko wyemigrował, razem ze swoją rodziną, do Australii i w tamtejszym Sydney Olympic rozpoczynał swoją karierę. Po dwóch sezonach gry w tym klubie i rozegraniu dwóch spotkań ligowych postanowił się przenieść do innej drużyny, reprezentującej największe australijskie miasto - Sydney United. Tam również występował przez dwa lata. Kolejnym krokiem w karierze Halitiego było Newcastle Jets. Jesienią 2007 wyjechał do Europy, gdzie reprezentował barwy chorwackiego NK Slaven Belupo, a także albańskiej Teuty Durrës.
20 lutego 2008 podpisał kontrakt z ŁKS-em Łódź, w barwach którego zadebiutował dwa dni później, podczas spotkania z Jagiellonią Białystok (0:4). Ogółem rozegrał w Ekstraklasie 22 spotkania, nie zdobył żadnej bramki. Od połowy 2009 roku występował w klubach australijskich: Newcastle Jets oraz Western Sydney Wanderers, z którym w 2014 roku zwyciężył w rozgrywkach Ligi Mistrzów AFC i wystąpił w Klubowych Mistrzostwach Świata 2014. Po sezonie 2016/17 zakończył karierę i wkrótce po tym rozpoczął pracę jako trener grup młodzieżowych w Newcastle Jets.
Kariera reprezentacyjna.
W 2006 roku otrzymał od Artana Bushatiego zaproszenie na konsultację szkoleniową reprezentacji Albanii U-21, jednak z powodu przedłużającej się procedury przyznania mu albańskiego obywatelstwa nie dołączył do zgrupowania. W tym samym roku rozpoczął grę w reprezentacji Australii U-23 prowadzonej przez Roba Baana. W 2007 roku został powołany na dwumecz z Tajwanem w kwalifikacjach do Igrzysk Olimpijskich 2008, w którym ostatecznie nie wystąpił. W 2016 roku, po przystąpieniu Kosowa do FIFA i UEFA, wyraził chęć gry w reprezentacji tego kraju.
Życie prywatne.
Urodził się w 1984 roku Prisztinie jako drugi syn albańczyków Sama i Zany. Posiada dwoje rodzeństwa: braci Edona (1979) i Lorika (ur. 1989). W 1999 roku wyemigrował z rodziną do Australii i osiadł w Sydney.

</doc>
<doc id="1253263" url="https://pl.wikipedia.org/wiki?curid=1253263" title="Ludwik I de Bourbon-La Roche">
Ludwik I de Bourbon-La Roche

Ludwik de Bourbon-La Roche (ur. 1473, zm. 1531) – książę de La Roche-sur-Yon, pan de Champigny, de Leuse, de Condé, de Saint-Charlier, de Cluys, d'Agurande, du Châtelet et du Luc, kawaler orderu Świętego Michała.
Ludwik był drugim synem Jana VII de Burbon-Vendôme i jego żony - Izabeli de Beauvau, córki Ludwika de Beauvau, seneszala Andegawenii, i Małgorzaty de Chambley. Uczestniczył w kampanii włoskiej króla Karola VIII.
Małżeństwa i potomstwo.
21 marca 1504 lub 1508 w Moulins Ludwik ożenił się ze swoją kuzynką - Ludwiką de Bourbon-Montpensier, dziedziczką Owernii i Montpensier, córką Gilberta, hrabiego Montpensier i delfina Owernii, i jego żony - Klary Gonzagi, córki Fryderyka I Gonzagi z Mantui. Para miała trójkę dzieci:
Miał również nieślubnego syna - Ludwika (nazywanego "Helvis"), zmarłego w 1565, który był biskupem Langres.

</doc>
<doc id="1253268" url="https://pl.wikipedia.org/wiki?curid=1253268" title="Zamknięci w celuloidzie">
Zamknięci w celuloidzie

Zamknięci w celuloidzie – komedia filmowa Władysława Sikory z 2007 roku. Produkcję współtworzyli ludzie związani niegdyś z wytwórnią A’Yoy.
Fabuła.
Główną osią fabuły są trzy historie - Tomka, który odkrywa, że znajduje się w filmie, Adama i Ewy - dwojga kochanków oraz alkoholika Stachowiaka zakochanego w Ariel - kobiecie z delirycznej wizji. Wątki przeplatają się ze sobą w najmniej oczekiwanych momentach. Każdą z historii łączy motyw swoistego "przewrotu kopernikańskiego".
Nagrody.
Uznawany za najdojrzalszy z dotychczasowych filmów długometrażowych tego twórcy uzyskał w 2008 roku na XXII Festiwal Polskich Filmów Fabularnych w Gdyni wyróżnienie w konkursie kina niezależnego.

</doc>
<doc id="1253269" url="https://pl.wikipedia.org/wiki?curid=1253269" title="Kanał Wołga-Don">
Kanał Wołga-Don

Kanał Wołga–Don – sztuczna droga wodna łącząca Wołgę i Don.
Pierwsza historycznie odnotowana próba połączenia Wołgi z Donem datuje się na rok 1569, gdy to sułtan turecki Selim II skierował 22000 swoich janczarów celem „przeorania” przejścia między rzekami. Już po miesiącu prace zaniechano ze względu na ogrom przedsięwzięcia.
Drugą próbę podjął Piotr I w 1697 roku. Pracami krótko kierował Johannes Broekkel, który widząc piętrzące się trudności uciekł z Rosji, a jego funkcje przejął angielski inżynier Perry. Zamysły Piotra I pokrzyżowała III wojna północna uniemożliwiając kontynuację prac ze względu na brak funduszy.
W sumie do roku 1917 opracowano ponad 30 projektów tego kanału. Żaden z nich nie został zrealizowany z dwóch powodów:
Tym niemniej projekty te pomogły rozpoznać pełnię problemu, do czego w znacznym stopniu osobiście przyczynił się Nestor Płatonowicz Puzyrewski.
Prace nad zrewidowanym projektem budowy kanału zostały wznowione bezpośrednio po zakończeniu bitwy stalingradzkiej w roku 1943, a kierował nimi radziecki hydrotechnik, generał–major służb inżynieryjno–technicznych Armii Czerwonej, późniejszy członek Akademii Nauk (od 1953 roku) Siergiej Jakowlewicz Żuk.
Prace ziemne zostały wznowione w lutym 1948 roku siłami "wrogów ludu" – więźniów politycznych skazanych na podstawie artykułu 58 obowiązującego wówczas Kodeksu Karnego ZSRR. Nie publikuje się informacji o liczbie robotników zmarłych w czasie budowy kanału.
Kanał został zbudowany w rekordowym czasie 4,5 roku. W czasie trwania budowy przemieszczono 150 milionów m³ ziemi i ułożono 3 miliony m³ mieszanki betonowej.
Wody obydwu rzek połączyły się 31 maja 1952 roku o godzinie 13:55.
Wymiary śluz to 145 m długości na 17,8 m szerokości przy 4 m głębokości. Dopuszczalne wymiary maksymalne statków płynących kanałem to (140 × 16,6 × 3,5) m.

</doc>
<doc id="1253271" url="https://pl.wikipedia.org/wiki?curid=1253271" title="Hook (film)">
Hook (film)

Hook – amerykański film przygodowy z 1991 roku w reżyserii Stevena Spielberga. Jest to uwspółcześniona historia wiecznego chłopca – Piotrusia Pana. Na motywach książki dla dzieci J.M. Barriego. Tytuł filmu odnosi się do imienia jednej z postaci Kapitana Haka (ang. Captain Hook).
Film otrzymał pięć nominacji do Oscara – za scenografię, kostiumy, efekty specjalne, charakteryzację i piosenkę "When You’re Alone". Mimo to serwis Rotten Tomatoes, opierając się na opiniach z 65 recenzji, przyznał mu wynik 29%, czyli „zgniły”.
Fabuła.
40-letni prawnik Peter Banning (Robin Williams) często jest tak zajęty pracą, że zaniedbuje swoją ukochaną żonę Moirę (Caroline Goodall) i dzieci. Chce wynagrodzić synkowi Jackowi (Charlie Korsmo), że nie przyszedł na jego mecz bejsbolowy, a córeczce Maggie (Amber Scott), że nie interesowało go szkolne przedstawienie z jej udziałem. Wraz z rodziną jedzie do prababci Wendy (Maggie Smith) do Londynu, gdzie mają wspólnie spędzić święta Bożego Narodzenia. Jednak Podczas urlopu Peter nie rozstaje się z telefonem komórkowym i wciąż kontaktuje się z firmą. Nocą jego syn i córka w tajemniczych okolicznościach zostają uprowadzeni. Niebawem zjawia się mała wróżka Dzwoneczek (Julia Roberts). Przekonuje ona Petera, że to on jako chłopiec był Piotrusiem Panem. Twierdzi, że jego dzieci porwał dawny wróg, okrutny kapitan Hak (Dustin Hoffman). Aby je odzyskać, Peter wyrusza do Nibylandii.

</doc>
<doc id="1253273" url="https://pl.wikipedia.org/wiki?curid=1253273" title="Ulica ks. bpa Wincentego Tymienieckiego w Łodzi">
Ulica ks. bpa Wincentego Tymienieckiego w Łodzi

Ulica ks. bpa Wincentego Tymienieckiego w Łodzi – jedna z najstarszych ulic na terenie Śródmieścia i Widzewa w Łodzi.
Historia.
W latach 1824–1828 na południe od Nowego Miasta (na terenach miejskich oraz rządowych) utworzono kolejną osadę przemysłową, przeznaczoną pod osiedlenie przede wszystkim tkaczy lnu i bawełny, którą nazwano Łódka. Osada położona była wzdłuż traktu piotrkowskiego i rzeki Jasień, a także obejmowała wieś rządową Wólka, Zarzew oraz Widzew. Podczas regulacji ulicy Piotrkowskiej na terenie nowej osady, wyznaczono przebieg siedmiu nowych przecznic oraz m.in. dochodzącą do niej ulicę, którą nazwano pierwotnie Przędzalniana. Nowa ulica została po raz pierwszy przedstawiona na planie sporządzonym przez geometrę Jana Leśniewskiego w 1825 roku.
Ulica łączyła poszczególne posiadła wodno-fabryczne położone nad rzeką Jasień: od Widzewa, poprzez młyny Araszt, Wójtowski Młyn, Księży Młyn oraz Lamus, które otrzymał we władanie Krystian Wendisch, do ulicy Piotrkowskiej i Rynku Bielnikowego.
Ulica w 1860 była częściowo wybrukowana, a w latach 1916–1917 bruk pojawił się na odcinku od ulicy Kilińskiego do ulicy Przędzalnianej. W 1938 roku została wybudowana kanalizacja.
Ulica Tymienieckiego jest główną arterią Księżego Młyna.

</doc>
<doc id="1253276" url="https://pl.wikipedia.org/wiki?curid=1253276" title="Droga krajowa B89 (Niemcy)">
Droga krajowa B89 (Niemcy)

Droga krajowa 89 () – niemiecka droga krajowa przebiegająca z zachodu na wschód od skrzyżowania z drogą B19 w Meiningen w Turyngii do skrzyżowania z drogą B85 w Haßlach w Bawarii.

</doc>
<doc id="1253279" url="https://pl.wikipedia.org/wiki?curid=1253279" title="Brian Ching">
Brian Ching

Brian Ching (; ur. 24 maja 1978 r. w Haleʻiwa) – amerykański piłkarz występujący na pozycji napastnika w Houston Dynamo.
Urodzony w Haleʻiwa na Hawajach, Ching ma dziadka pochodzącego z Chin. Jego nazwisko Ching w języku chińskim to 程.

</doc>
<doc id="1253280" url="https://pl.wikipedia.org/wiki?curid=1253280" title="Hugh Elliot">
Hugh Elliot

Hugh Elliot (ur. 1752 zm. 1830) – brytyjski administrator kolonialny i ambasador.
Życiorys.
Hugh Elliot urodził się w 1752, jako drugi syn sir Sir Gilberta Elliota, i młodszy brat Gilberta Elliot-Murray-Kynynmound, 1. hrabiego Minto. Hugh i Gilbert byli kształceni razem, początkowo przez domowego preceptora, a od 1764 do 1766 w Paryżu, gdzie poznali takie osobistości jak: David Hume i Mirabeau, z który Hugh zaprzyjaźnił się. W 1768, mając 16 lat, Hugh rozpoczął studia w Oxfordzie, by potem dokończyć edukację jako oficer w Metz.
W wieku lat 18, Hugh Elliot został rosyjskim oficerem i walczył z Turkami na Bałkanach. Według legendy rodzinnej miał przepłynąć Dunaj trzymając się ogona kozackiego konia.
W wieku lat 21 (1773), dzięki wpływom ojca, został brytyjskim posłem w Bawarii. W 1777 został ambasadorem w Prusach. Zyskał tam reputacje człowieka o wielkim poczuciu humoru i bardzo towarzyskiego. Starał się nie dopuścić do sukcesów dyplomacji kolonistów amerykańskich w Berlinie. Udało mu się nawet wykraść ich dokumenty.
W Berlinie ożenił się po raz pierwszy. Gdy żona zdradziła go, wyzwał kochanka na pojedynek., w którym sam został ranny, ale kochanek jego żony przeprosił go listownie. Skandal zaciążył na jego karierze. Nigdy np. nie został podniesiony do szlacheckiego stanu.
Elliot służył jako ambasador brytyjski w latach 1783-1789 w Kopenhadze, gdzie starał się łagodzić antagonizmy duńsko-szwedzkie.
W 1787, jako ambasador brytyjski w Danii, odwiedził Paryż, gdzie Erik Magnus Staël von Holstein przekonał go by bronił szwedzkich racji przed brytyjskim parlamentem.
W 1792 został ambasadorem w Dreźnie. Nieco wcześniej ożenił się z 20 lat młodszą Margaret. Mieli 11 dzieci, z których wszystkie dożyły wieku dorosłego, co było wtedy rzadkością.
W 1803 Elliot został wysłany do Neapolu, gdzie służył do 1806.
Elliot był abolicjonistą. Jako gubernator Leeward Islands, doprowadził do skazania i egzekucji Arthura Hodge'a za zamordowanie niewolnika, a jego brat Lord Auckland był autorem "Slave Trade Act z 1807".
Lady Elliot Island w Queenslandzie w Australii, nosi imię żony gubernatora.

</doc>
<doc id="1253282" url="https://pl.wikipedia.org/wiki?curid=1253282" title="ZG Rudna">
ZG Rudna



</doc>
<doc id="1253284" url="https://pl.wikipedia.org/wiki?curid=1253284" title="Dzwonkówka (Beskid Sądecki)">
Dzwonkówka (Beskid Sądecki)

Dzwonkówka (983 m) – masyw górski w grzbiecie głównym Pasma Radziejowej w Beskidzie Sądeckim.
Topografia.
Znajduje się w tym grzbiecie pomiędzy przełęczą Przysłop (832 m), a przełęczą Złotne (782 m). Masyw Dzwonkówki ma postać krótkiego, wyrównanego i w większości zalesionego grzbietu, w którym znajduje się kilka mało wybitnych wierzchołków: 967 m, 982 m, 982 m i około 980 m (w kierunku od zachodu na wschód). Na mapie Geoportalu najbardziej wschodni z nich ma nazwę Przysłop.
Masyw Dzwonkówki tworzy kilka grzbietów:
Opis szczytu.
Nazwa Dzwonkówka kojarzy się z dawnym pasterstwem (owce i krowy nosiły na szyjach dzwonki). W masywie Dzwonkówki znajduje się kilka polan będących pozostałością po dawnym pasterstwie. Dawniej polan było więcej, lecz już zarosły lasem, pozostałe stopniowo zarastają. Jest także jeden dawny cmentarz. Pod szczytem Dzwonkówki, na polance, na której zbiegają się granice lasów Krościenka, Jazowska i Szczawnicy, chowano samobójców. Na miejscu tym, obecnie nazywanym Wisielcami, chowano ich bez krzyża, jedynie granice pochówków zaznaczone są trzema kopcami kamieni. 
Od północnej strony wysoko na stokach Dzwonkówki znajduje się należące do Obidzy osiedle Złotne, na południowych i wschodnich stokach dość wysoko podchodzą pola i zabudowania miejscowości Krościenko nad Dunajcem i Szczawnica. Poniżej Bereśnika znajduje się bacówka pod Bereśnikiem. Dzwonkówka jest też węzłem szlaków turystycznych.

</doc>
<doc id="1253285" url="https://pl.wikipedia.org/wiki?curid=1253285" title="Pombas">
Pombas

 
Pombas (znane też jako Paul) – miasto w Republice Zielonego Przylądka, na wyspie Santo Antão.

</doc>
<doc id="1253291" url="https://pl.wikipedia.org/wiki?curid=1253291" title="Unia&amp;Polska">
Unia&amp;Polska

Unia&amp;Polska – polskie czasopismo o tematyce europejskiej. Ukazywało się od października 1998 do jesieni 2007. Redaktorem naczelnym był Marek Sarjusz-Wolski, zaś wydawcą Krzysztof Bobiński.
Początkowo wydawane jako dwutygodnik (przez spółkę Unia-Polska), później jako miesięcznik, a następnie kwartalnik przez wydawnictwo „Magazyn”. Redakcja mieściła się w Warszawie przy ul. Nowy Świat 58 w budynku Szkoły Dziennikarstwa im Melchiora Wańkowicza, a wcześniej przy ulicy Poznańskiej i Solec. Kolportaż pisma zapewniały Empik i Kolporter. 
Pismo zostało założone przez trzy osoby: Krzysztofa Bobińskiego, Juliusza Donajskiego i Marka Sarjusza-Wolskiego. W piśmie publikowali m.in.: Jan Kułakowski, Stefan Bratkowski, Janusz Weiss, Adam Michnik, Andrzej Skworz, Renata Gluza. Redaktorem-stażystą tego pisma był kiedyś także Łukasz Warzecha, Jerzy Urban i Marcin Grudzień. W Radzie Programowej pisma wydawanego przez wydawnictwo „Magazyn” zasiadali m.in. Marek Goliszewski, Jan Kułakowski, Jerzy Buzek i Józef Oleksy.

</doc>
<doc id="1253293" url="https://pl.wikipedia.org/wiki?curid=1253293" title="Alex BBS">
Alex BBS

ALEX BBS – rozbudowany system Bulletin Board System (BBS) działający niekomercyjnie latach 1990–1996 we Wrocławiu. Jednocześnie pełnił funkcję węzła sieci Fidonet o adresie 2:482/16, do którego było podłączonych kilkanaście punktów, w tym inne BBSy. Posiadał kilkuset aktywnych użytkowników. Funkcje operatorów systemu pełnili Alex Sell i Izabela Włudyka.
System pracował na licencjonowanym oprogramowaniu FrontDoor, Remote Access i Gecho. Początkowo opierał się na urządzeniu modemowym o prędkości 2400 bps, następnie o profesjonalne urządzenie ZyXel o prędkości 16800 bps.
ALEX BBS pełnił trzy zasadnicze funkcje:
Interfejs systemu oferował zaawansowaną semigrafikę ANSI z innowacyjnym rozwijanym menu.
BBS ten został zamknięty z powodu wypierania tego typu systemów przez dynamiczny rozwój sieci Internet.

</doc>
<doc id="1253294" url="https://pl.wikipedia.org/wiki?curid=1253294" title="Mosteiros">
Mosteiros

Mosteiros – miasto w Republice Zielonego Przylądka, na wyspie Fogo. Według danych ze spisu powszechnego z 2010 r. liczy 4 124 mieszkańców. W okolicach miasta główny obszar plantacji owoców i kawy na wyspie.

</doc>
<doc id="1253304" url="https://pl.wikipedia.org/wiki?curid=1253304" title="RIM-66 Standard MR">
RIM-66 Standard MR

RIM-66 Standard MR – seria amerykańskich morskich rakietowych pocisków przeciwlotniczych średniego zasięgu należących do rodziny pocisków Standard, produkowanych obecnie przez Raytheon. Obejmuje pociski SM-1MR i SM-2MR.
Historia i odmiany.
Prace nad rodziną pokrewnych konstrukcyjnie standardowych pocisków rakietowych podjęto w USA na początku lat 60. Pociski te początkowo powstały w dwóch odmianach: jednostopniowej średniego zasięgu RIM-66 Standard SM-1MR ("medium range" – średni zasięg), dla zastąpienia pocisków RIM-24 Tartar, oraz dwustopniowej dalekiego zasięgu RIM-67 Standard SM-1ER ("extended range" – wydłużony zasięg), dla zastąpienia pocisków RIM-2 Terrier. 
SM-1MR.
Pierwsza wersja RIM-66A Standard SM-1MR miała zasięg 46,25 km i pułap zwalczanych celów od 45 do 15 240 metrów (150 – 50 000 stóp). Weszła do służby w 1968 roku, zarówno na nowych okrętach, jak i dostosowanych starszych.
Ulepszoną wersją była RIM-66B Standard SM-1MR, w której zastosowanie nowego silnika rakietowego o zmiennym ciągu (ang. "dual thrust") zwiększyło zasięg o 45% i pułap o 25%. Mogła ona zwalczać cele w odległości 67 km i na wysokości 19 050 m (62 500 stóp).
SM-2MR.
Drugą zasadniczą wersją pocisku średniego zasięgu była RIM-66C Standard SM-2MR, opracowana pod kątem nowych okrętów wykorzystujących zintegrowany system kierowania obroną powietrzną Aegis. Dzięki optymalizacji trajektorii lotu, zasięg pocisku jeszcze wzrósł i odpowiadał pierwszej wersji pocisku o wydłużonym zasięgu (SM-1ER). Wersja ta może zwalczać cele w odległości 74 km i na wysokości 24 385 m (80 000 stóp). 
Pocisk ten podlegał dalszym ulepszeniom w ramach poszczególnych serii produkcyjnych (ang. "block"). Pierwsza wersja Block I (RIM-66C) została wprowadzona w 1979 roku, Block II (RIM-66G/H) w 1984, a Block III (RIM-66L/M) w 1990 roku.
SM-2 MR Block 3.
Pocisk przeciwlotniczy i przeciw pociskom samosterującym.
Wersje pocisków SM-2 Medium Range Block III:
Zastosowanie.
Japonia zakupiła od USA 24 pocisków SM-2 Block IIIB Tactical STANDARD z odpowiednim oprzyrządowaniem i częściami zamiennymi za łącznie 40 milionów dolarów US.
W pociski te są wyposażone niszczyciele rakietowe typu "Kongō".
Opis.
Jednostopniowy pocisk na paliwo stałe. Długość wynosi 4470 mm (RIM-66A) lub 4724 mm (B, C). Średnica kadłuba wynosi 343 mm, a rozpiętość brzechw 914 mm. Masa pocisku wynosi 578,8 kg (RIM-66A) lub 608,7 kg (B, C).
Pocisk rozwija prędkość ponad Ma 2.

</doc>
<doc id="1253307" url="https://pl.wikipedia.org/wiki?curid=1253307" title="Seiichirō Maki">
Seiichirō Maki

 – japoński piłkarz, grający na pozycji napastnika.
Kariera klubowa.
Maki ukończył studia na Uniwersytecie Komazawa w Tokio. W drużynie uniwersyteckiej był czołowym piłkarzem obok obecnego zawodnika Albirexu Niigata, Masakiego Fukai.
W 2001 r. wziął udział w letniej uniwersjadzie w Pekinie, którą Japończycy wygrali, a on sam zdobył 3 gole w tym turnieju. Po ukończeniu studiów w 2003 r. Maki podpisał profesjonalny kontrakt z japońskim klubem JEF United Ichihara. W J-League zadebiutował 22 marca w wygranym 2:1 spotkaniu z Tokyo Verdy 1969. Natomiast pierwszą bramkę zdobył 2 sierpnia w meczu z Urawą Red Diamonds (1:2). W 2003 r. zajął 3. miejsce w lidze, najwyższe w swojej karierze. W pierwszym składzie JEF United Maki zaczął grywać w sezonie 2004, a w 2005 z 12 golami był najskuteczniejszym graczem swojej drużyny obok Yūkiego Abe. W 2006 r. także zaliczył 12 trafień i znów był najlepszym strzelcem JEF United. W JEF United grał do połowy 2010 roku.
Kolejnym klubem w karierze Makiego stał się rosyjski Amkar Perm, w którego trafił latem 2010 roku. W Amkarze grał przez rok. W 2011 roku odszedł do chińskiego Shenzhen Ruby.
Kariera reprezentacyjna.
W reprezentacji Japonii Maki zadebiutował 31 lipca 2005 roku w przegranym 0:1 spotkaniu z Koreą Północną. W 2006 roku został powołany przez Zico do kadry na Mistrzostwa Świata w Niemczech i na tym turnieju zagrał tylko w przegranym 1:4 meczu z Brazylią. W 2007 roku znalazł się w kadrze Ivicy Osima na Puchar Azji 2007. Zajął na nim 4. miejsce i zdobył 2 gole, oba w wygranej 4:1 grupowej potyczce z Wietnamem.

</doc>
<doc id="1253309" url="https://pl.wikipedia.org/wiki?curid=1253309" title="Katedra w Kwidzynie">
Katedra w Kwidzynie



</doc>
<doc id="1253312" url="https://pl.wikipedia.org/wiki?curid=1253312" title="Wyspa Tromelin">
Wyspa Tromelin



</doc>
<doc id="1253315" url="https://pl.wikipedia.org/wiki?curid=1253315" title="P.S. Kocham cię (film)">
P.S. Kocham cię (film)

P.S. Kocham cię (ang. "P.S. I Love You") – amerykański film z 2007 roku, w reżyserii Richarda LaGravenese'a na podstawie powieści Cecelii Ahern. Światowa premiera filmu miała miejsce 20 grudnia 2007.

</doc>
<doc id="1253318" url="https://pl.wikipedia.org/wiki?curid=1253318" title="Picos">
Picos

 
Picos - niewielkie miasteczko w Republice Zielonego Przylądka, na wyspie Santiago.

</doc>
<doc id="1253322" url="https://pl.wikipedia.org/wiki?curid=1253322" title="Chór Eryana">
Chór Eryana

Chór Eryana – polski męski zespół wokalny utworzony w 1930 roku przez Jana Ernsta (pseud. Eryan, kompozytor, pianista, aranżer).
1930-1937.
W skład zespołu weszli wokaliści: Adam Lach, Sławomir Neczypór, Bolesław Szatański oraz Mieczysław Ziołowski. Pierwszy występ miał miejsce 5 lutego 1931 we lwowskim Teatrze Nowości podczas rewii akademickiego teatrzyku Nasze Oczko. Rok później zespół dokonał pierwszego nagrania, a następnie prowadził ożywioną działalność koncertową (ok. 1000 występów). Wziął też udział w wielu audycjach radiowych (ok. 250), m.in. w "Wesołej Lwowskiej Fali".
W 1937 zespół zawiesił działalność. Przyczyną była kariera naukowa założyciela chóru, a potem II wojna światowa.
Po 1945 r..
Zespół wznowił działalność po wojnie w 1945 w Łodzi. W skład chóru weszli: Roman Dąbrowski, Anatol Kobyliński, Bolesław Niemyski, Kazimierz Szubka. Wokalistom patronował oczywiście Jan Ernst. W 1946 przeniósł się do Warszawy i występował w składzie Roman Dąbrowski, Jerzy Jagielski, Leonard Jakubowski, Henryk Rawski i Jan Ernst.
Tym razem była to już działalność profesjonalna. Zespół dał ponad 2200 koncertów (w Polsce i za granicą), wystąpił w wielu audycjach w radiu, a także nagrał 38 piosenek. Wystąpił także w eksperymentalnym, pierwszym programie TVP wyemitowanym 25 października 1952.
Z zespołem współpracowali też tacy wokaliści, jak: Włodzimierz Baltarowicz, Włodzimierz Bożyk, Tadeusz Jasłowski, Stanisław Wendeker, Józef Zubik oraz Stanisław Zych.
Po raz ostatni Chór Eryana wystąpił przed publicznością w sali koncertowej Filharmonii Narodowej w Warszawie 6 marca 1966.

</doc>
<doc id="1253323" url="https://pl.wikipedia.org/wiki?curid=1253323" title="Śpiąca królewna (film 1959)">
Śpiąca królewna (film 1959)

Śpiąca Królewna () – amerykański pełnometrażowy film animowany z 1959, nawiązujący do francuskiej baśni "Śpiąca królewna" Charles’a Perraulta. Film został wyprodukowany przez wytwórnię filmową Walt Disney Pictures.
Film podzielony jest na obie wersje polskiego dubbingu. Film w pierwszej wersji dubbingu wyświetlany w kinach w 1962 roku z dystrybucją Centrala Wynajmu Filmów. Film w drugiej wersji dubbingu ponownie trafił do kin 18 sierpnia 1995 roku z dystrybucją Syrena Entertainment Group. Film w Polsce w drugiej wersji dubbingu wydany na kasetach wideo z firmą Imperial Entertainment. Film w drugiej wersji dubbingu wydany na DVD i Blu-Ray z dystrybutorem: Imperial CinePix, CD Projekt i Galapagos Films. Film w drugiej wersji dubbingu wyemitowany w telewizji na kanałach: Disney Channel, Puls 2.
Powstały dwa filmy aktorskie, będące rebootami "Śpiącej Królewny": "Czarownica" (2014) i "Czarownica 2" (2019).
Fabuła.
Król Stefan i królowa Lea po narodzinach córki, królewny Aurory, urządzają uroczystość, na której pojawiają się wszyscy mieszkańcy królestwa. W zamku zjawia się również król sąsiedniego kraju – Hubert wraz z synem, księciem Filipem, który ma zostać narzeczonym królewny, a także trzy Dobre Wróżki: Flora, Hortensja i Niezabudka, które obdarowują Aurorę różnymi zaletami – Flora urodą, a Hortensja pięknym głosem. Przed tym, jak Niezabudka składa swój dar, na przyjęciu niespodziewanie pojawia się Czarownica, która za brak zaproszenia na uroczystość przeklina Aurorę, a jej zły urok ma sprawić, że w dniu 16. urodzin królewna umrze po zranieniu się w palec wrzecionem z kołowrotka. Kiedy Czarownica znika, Niezabudka łagodzi klątwę i królewna ma zapaść w głęboki sen, a ze snu ma ją zbudzić pocałunek księcia.
Wróżki wymyślają plan ocalenia Aurory: przebierają się za wieśniaczki, zabrały królewnę z zamku i razem z nią ukrywają się w lesie, w opuszczonej chacie drwala, gdzie przez kolejne 16 lat żyją bez używania magii. Królewnie nadały imię Różyczka i zataiły przed nią jej królewskie pochodzenie. W dniu 16. urodzin organizują przyjęcie-niespodziankę, ale najpierw muszą nakłonić ją do wyjścia na spacer. Podczas spaceru w lesie Różyczka poznaje młodzieńca, którym jest książę Filip. Młodzi zakochują się w sobie i umawiają na spotkanie wieczorem w chatce drwala. Tymczasem wróżki nie radzą sobie z przygotowaniem niespodzianki i decydują się użyć magii. Wtedy dochodzi do kłótni pomiędzy Florą a Niezabudką, zakończonej pełną iskier bitwą na czary, którą dostrzega kruk Czarownicy. Kiedy Różyczka wraca z lasu, informuje ciotki o swoich planach względem poznanego młodzieńca. Wróżki wówczas wyjawią jej prawdę o jej królewskim pochodzeniu i prawdziwym imieniu, a całą rozmowę podsłuchuje kruk, który przekazuje nowinę Czarownicy.
Kiedy Aurora dociera do zamku, Czarownica hipnotyzuje ją i zaprowadza na wieżę, po czym zmusza do dotknięcia wrzeciona. Chcąc zniwelować przepowiednię Czarownicy, wróżki rzucają czar, w którego efekcie zasypiają wszyscy mieszkańcy zamku i mają się obudzić dopiero wówczas, gdy obudzi się Aurora. Gdy dowiadują się, że tajemniczym wybrankiem Różyczki jest książę Filip, wracają do chatki drwala. Wówczas dowiadują się, że książę został porwany i uwięziony przez Czarownicę w jej zamku w Zakazanych Górach. Uwolniwszy księcia, uzbrajają go w tarczę i miecz, którym zabija Czarownicę przeistoczoną w smoka.
Książę dociera do wieży, w której spoczywa królewna i całuje ją, dzięki czemu zdejmuje zły czar. Filip i Aurora biorą ślub.
Dystrybucja i wznowienia.
W Polsce film ten został wydany ponownie w 1995 roku przez Imperial Entertainment.
W 2014 powstał film "Czarownica" (ang. "Maleficent"), który skupia się wokół postaci Diaboliny. W tytułową rolę wcieliła się amerykańska aktorka Angelina Jolie.
Wersja polska.
Pierwsza wersja (1962).
Wersja polska: Studio Opracowań Filmów w Warszawie
Reżyseria: Henryka Biedrzycka
Teksty piosenek: Joanna Kulmowa
Wystąpili:
Lektor: Andrzej Łapicki
Druga wersja (1995).
Wersja polska: Studio Opracowań Filmów w Warszawie
Reżyseria: Izabella Falewiczowa
Dialogi: 
Teksty piosenek: Joanna Kulmowa
Dźwięk: Alina Hojnacka-Przeździak
Montaż: Gabriela Turant-Wiśniewska
Kierownictwo muzyczne: Mirosław Janowski
Kierownictwo produkcji: Mieczysława Kucharska
Wystąpili:

</doc>
<doc id="1253325" url="https://pl.wikipedia.org/wiki?curid=1253325" title="Herb gminy Pabianice">
Herb gminy Pabianice

Herb gminy Pabianice przedstawia w polu zielonym nad rogiem myśliwskim złotym takąż koronę.
Historia.
Rada gminy Pabianice podjęła uchwałę dotyczącą ogłoszenia konkursu na herb 27 listopada 1999. 27 stycznia 2000 powołano sąd konkursowy. Prace mogły nadpływać do 28 kwietnia 2000. 8 maja wyłoniono zwycięski projekt, autorstwa Sławomira Łuczyńskiego. Projekt różnił się od przyjętego herbu podziałem pola w pas. 10 maja 2000 gmina wystąpiła o opinię do Komisji Heraldycznej. 3 lipca nadeszła odpowiedź negatywna, z sugestią zlikwidowania podziału tarczy. 12 września 2000, zmodyfikowany projekt uzyskał opinię pozytywną. Herb przyjęto uchwałą nr XIX/186/2000, datowaną na 4 października 2000.
Symbolika.
Złota korona nawiązuje do herbu Aaron Kapituły Krakowskiej (w polu błękitnym trzy korony złote, dwie nad jedną), który został także przyjęty jako herb Pabianic. Tereny gminy należały do dóbr biskupów krakowskich przez osiem wieków. Zielone tło oraz róg myśliwski symbolizują dawną łowiecką i rolniczą tradycję Pabianic. "Pobijanowice" mają pochodzić właśnie od "pobijania" zwierzyny, ewentualnie "Pobawianowice" od zabaw następujących po udanym polowaniu.

</doc>
<doc id="1253332" url="https://pl.wikipedia.org/wiki?curid=1253332" title="Bulwar Rokossowskogo">
Bulwar Rokossowskogo

Bulwar Rokossowskogo ( – "Bulwar Rokossowskiego", do 8 lipca 2014: Ulica Podbielskogo, – "Ulica Podbielskiego") – stacja moskiewskiego metra na linii Sokolniczeskiej projektu Niny Alesziny i N.K. Samoiłowa. Jest stacją płytko położoną z płaskim sklepieniem opartym na dwóch rzędach kolumn. Otwarta 1 sierpnia 1990 pod nazwą "Ulica Podbielskiego".
W kwietniu 2014 roku, zdecydowano się zmienić nazwę stacji na „Bulwar Rokossowskiego”, co nastąpiło 8 lipca 2014 roku.

</doc>
<doc id="1253335" url="https://pl.wikipedia.org/wiki?curid=1253335" title="Wołodymyr Bahazij">
Wołodymyr Bahazij

Wołodymyr Bahazij, ukr. "Володимир Пантелеймонович Багазій" (ur. w 1902 roku w Rabówce koło Płoskirowa, zm. 21 lutego 1942 w Kijowie) – ukraiński polityk, burmistrz Kijowa w latach 1941-42.
Z wykształcenia był nauczycielem, pracował jako nauczyciel matematyki oraz doktorant na Uniwersytecie Kijowskim. Po wybuchu wojny radziecko-niemieckiej przystąpił do melnykowskiej frakcji Organizacji Ukraińskich Nacjonalistów i nawiązał współpracę z Ukraińską Radą Narodową, której przewodniczył Mykoła Wełyczkiwskyj. Od września do października 1941 roku zastępował burmistrza Kijowa Ołeksandra Ohłobłyna, a później sam stanął na czele miasta (od października 1941 do lutego 1942 roku). W czasie swojego urzędowania starał się łagodzić represyjną politykę Niemców wobec Ukraińców, w urzędzie miasta zatrudniał głównie miejscową ludność, co nie podobało się okupantom. Doprowadził m.in. do powstania ukraińskiego oddziału Czerwonego Krzyża.
Za nazbyt proukraińskie nastawienie został aresztowany przez Gestapo i rozstrzelany w lutym 1942 roku w Babim Jarze.

</doc>
<doc id="1253339" url="https://pl.wikipedia.org/wiki?curid=1253339" title="Świstak tatrzański">
Świstak tatrzański

Świstak tatrzański ("Marmota marmota latirostris") – endemiczny podgatunek świstaka występujący w Tatrach. W przeszłości był zwierzęciem łownym, w XIX wieku jego liczebność drastycznie spadła. Jest roślinożercą aktywnym latem, żyje w terytorialnych klanach rodzinnych w górach od regla górnego do piętra turniowego. Należy do najrzadziej występujących kręgowców w Polsce i podlega tu ścisłej ochronie gatunkowej. Chroniony jest także prawnie na Słowacji. Czerwona lista zwierząt ginących i zagrożonych w Polsce oraz Polska czerwona księga zwierząt określają świstaka tatrzańskiego jako podgatunek silnie zagrożony (EN), zaś Czerwona lista dla Karpat dla Polski nadaje mu oznaczenie „CR” – skrajnie zagrożony. Jest to zwierzę stosunkowo słabo poznane.
Historia odkrycia i badań.
Szersze poznawanie świstaka w Polsce było wyznaczone przez powolny postęp osadnictwa w rejonie Tatr, którego początki sięgały przywileju Bolesława Wstydliwego z 1255 roku dla szczyrzyckiego opactwa Cystersów: "Nadajemy nadto opatowi onemuż: łowiectwo wolne, wszelkie, w lasach okolicznych aż po góry nazwane: Tatrami". Historyczne relacje wspominają, że z czasem w polowaniu na świstaki wyspecjalizowała się grupa myśliwych, zwana „świszczarzami”. Opisy tatrzańskich świstaków były bardzo skromne i raczej odnosiły się do walorów łowieckich. Węgierski pastor Andreas Jonas Czirbesz pisał w 1774 roku: "Świstak karpacki przebywa latem i zimą w jamach najwyższych szczytów górskich. Karmi się korzeniami oraz ziołami i ma tłuste, smaczne mięso". Ceniono mięso, skóry, ale przede wszystkim sadło, które miało szerokie zastosowanie w medycynie ludowej. Na temat świstaków pisali; w 1719 roku nauczyciel Georg Buchholtz, w 1721 polski przyrodnik i jezuita Gabriel Rzączyński, w 1750 gdański przyrodnik Jacob Theodor Klein, a w 1779 roku polski przyrodnik i duchowny Jan Krzysztof Kluk wspominał o „świszczach” w Karpatach. Świstaki były odławiane niemal bez ograniczeń do około 1868 roku, a po ówczesnej węgierskiej stronie Tatr do 1883 roku, kiedy to wprowadzone zostały przepisy chroniące ten gatunek. W 1865 roku powstał pierwszy opis biologii świstaka. Autorem pozycji „O świstaku” był Maksymilian Nowicki – współtwórca Towarzystwa Tatrzańskiego, badacz fauny i flory tatrzańskiej oraz pionier ochrony przyrody w Polsce. Nowicki tłumacząc obowiązującą wówczas dla świstaków nazwę rodzajową "Arctomys" (gr. "arktos" – niedźwiedź – oraz łacińskie „mus” – mysz, szczur) używał określenia „misiomysz”, natomiast piszący w tym samym okresie Ludwik Zejszner słowa „niedźwiedziomysz”: "...osobliwe to zwierzątko wygląda jakby składało się z dwóch innych; łbem podobne myszy, resztę ciała niedźwiedziowi, pokryte długim włosem nie różniącym się od szopów. Górale nazywają go świstakiem dla jego szczególnego szczekania, pojedyncze bowiem głosy szczekania tego tak są ściągnięte, że mają wielkie podobieństwo do świstu... W holach Tatrowych robi świstak bardzo długie nory, te wyściela mchem, trawą i podobnie jak wiele zwierząt, odbywa sen zimowy. Z końcem lata znosi do jam swoich liczne zapasy korzonków, i niemi utuczony, doszedłszy nadzwyczajnej otyłości, zasypia w tej zimowej siedzibie, i dopiero z wiosną budzi się zupełnie wychudły".
Systematyka i ewolucja.
Zaliczany do rodziny wiewiórkowatych (Sciuridae) gatunek "Marmota marmota" zaczął zasiedlać tereny Europy już w plejstocenie. Występował na rozległym terenie – od obecnej Belgii i wybrzeży kanału La Manche po Kotlinę Panońską. W holocenie, wraz z ociepleniem klimatu, świstaki musiały wybierać bardziej sprzyjające miejsca. Umiarkowane ciepło terenów zalesionych nie było dla nich przyjazne, bowiem ich organizmy nie są dobrze dostosowane do wyższych temperatur. Chłodniejsze siedliska znalazły w wypiętrzonych łańcuchach górskich Europy. Z czasem musiały zawęzić swoje tereny do pasma alpejskiego i Tatr. Rozdzielenie populacji alpejskiej od karpackiej mogło nastąpić 15–50 tysięcy lat temu, jednak przez wiele lat nie zauważano różnic między świstakiem mieszkającym w Tatrach a jego alpejskim kuzynem i obie populacje traktowano jako rozdzielone geograficznie lokalizacje jednolitego gatunku. Na przełomie lat pięćdziesiątych i sześćdziesiątych XX wieku czechosłowaccy naukowcy podjęli badania porównawcze. W tym celu 31 maja 1961 roku odstrzelono świstaka z kolonii w Wielkim Żlebie Krywańskim. Badania holotypu przeprowadził Josef Kratochvíl, zoolog brneńskiej uczelni rolniczej, i stwierdził znaczne różnice w budowie kości nosowej w stosunku do przedstawicieli populacji alpejskich. Po przeprowadzeniu dodatkowych porównań wyników badań kraniologicznych czaszek 10 świstaków tatrzańskich (wyselekcjonowanych z 16 pozyskanych do badań) i 40 świstaków z Alp (27 czaszek zbadał osobiście, a dane pomiarów 13 były wynikiem pracy Gerrita Millera z 1912 roku) Kratochvíl stwierdził, że w grupie porównawczej pojawia się prawidłowość polegająca na tym, że przednia, twarzowa część kości nosowej jest znacznie szersza i dłuższa u świstaków tatrzańskich niż u zwierząt z Alp. Dodatkowo stwierdził, że świstaki mieszkające w Tatrach są mniejsze od swych kuzynów i mają nieco inne ubarwienie futra. Ostatecznie Kratochvíl wydzielił świstaki z Tatr do odrębnego podgatunku "M. marmota latirostris", zaś świstaki z populacji alpejskiej oznaczył jako "M. marmota marmota". Niektórzy zoolodzy podają w wątpliwość, czy zaobserwowane różnice nie mogą być jedynie przejawem zmienności osobniczej w obrębie nielicznej populacji. Dotychczas nie przeprowadzono jednak badań genetycznych, które mogłyby przesądzić o tej sprawie.
Etymologia.
Nazwa rodzajowa "Marmota" być może wywodzi się z języków gallo-romańskich, oznaczając mamrotanie lub mruczenie, lub z łaciny, wiążąc się z określeniem "mus montanus", czyli mysz górska. Epitet podgatunku "latirostris" wywodzi się z dwóch łacińskich słów: człon „lati-” pochodzi od łac. "lātus": szeroki, a „-rostris” z łac. "rōstrum": nos, dziób i łącznie można go przetłumaczyć jako „szerokonosy”. Epitet jest nawiązaniem do spłaszczonej i szerszej, niż u przedstawicieli populacji alpejskiej, części twarzowej kości nosowej ("os nasale") zwierzęcia. Polska nazwa gatunkowa „świstak” pochodzi od charakterystycznych odgłosów wydawanych przez zwierzę. W przeszłości świstak był także określany nazwą „świszcz”.
Morfologia.
Świstak tatrzański należy do największych europejskich gryzoni. Wielkością zbliżony jest do kota domowego. Tułów świstaka jest masywny. Jego długość (wraz z głową) wynosi od 45 cm do 65 cm (w innym źródle ten sam autor podaje 40–60 cm). Na wiosnę masa ciała dorosłego samca wynosi od 2,7 do 3,4 kg, zaś samicy od 2,5 do 3,0 kg. W sezonie od wiosny do jesieni świstaki zaczynają jednak odżywiać się kaloryczniej, przyjmują więcej węglowodanów pochodzących z nasion traw, a tkanka tłuszczowa brunatna znacznie się rozbudowuje, tworząc rezerwę energetyczną na czas kolejnej hibernacji. Masa ciała świstaka zaczyna się więc w tym okresie wyraźnie zwiększać i do jesieni potrafi wzrosnąć do ponad 6 kg, z czego ponad 2 kg przypadają na tkankę tłuszczową. Puszysty ogon ma długość od 13 do 17 cm.
Podstawę futra stanowi długi, mocny i gruby włos okrywowy. Podszerstek jest zwarty, tworzą go włosy krótsze, wełniste i lekko skręcone. Ubarwienie futra określa się jako rdzawobrązowe przechodzące w brunatnoczarne. Włos pod względem wybarwienia jest znacznie zróżnicowany. U jego nasady mogą dominować kolory czarny lub ciemnobrunatny, wyżej płowy, czarny lub rudy, a na końcach płowy lub beżowy. Ubarwienie futra danego osobnika jest wypadkową dominacji kolorów włosów w poszczególnych jego partiach – od ciemnoszarego przez jasnobrązowy po rudy. Na brzuchu futro ma barwę jaśniejszą – jasnobeżową, żółtawą. Głowa pokryta jest krótszym, przylegającym do ciała włosem i ma zwykle barwę ciemną, czarną i szarą. Między oczami znajduje się jasna plama. Pysk jaśniejszy, siwy. Ogon czarnobrązowy, z końcówką czarną. Futro młodych osobników do 1 roku życia jest wyraźnie ciemniejsze i bardziej puszyste. Linienie następuje zwykle raz do roku, w okolicy czerwca. Samice, osłabione wówczas karmieniem nowego potomstwa, mogą mieć futro niekompletne, a do linienia mogą przystąpić z około czterotygodniowym opóźnieniem. Z wiekiem futro ulega skręcaniu i jest bardziej nastroszone. Starsze świstaki, szczególnie po śnie zimowym, mogą mieć na grzbiecie i na ogonie wyleniałe miejsca.
Na bokach pyska świstaka wyrasta po pięć rzędów wibryssów o długości do 8 cm. Włosy czuciowe są także rozmieszczone na brwiach. Świstak nie ma gruczołów potowych. Czoło świstaka jest płaskie i szerokie. Uszy krótkie (2–2,5 cm), obustronnie owłosione, są niemal całkiem schowane w sierści głowy. Oczy są małe, czarne. Przednie łapy są krótkie, mocne i chwytne, wyposażone w 4 owłosione palce zakończone liczącymi 2–2,5 cm pazurami stanowiącymi pomocne narzędzie w kopaniu nor oraz w przytrzymywaniu pokarmu. Umięśnione łapy tylne kończą się 5 palcami z ostrymi pazurami.
Zewnętrzną powierzchnię siekaczy pokrywa twarde szkliwo o podłużnym bruzdkowaniu. Jej wybarwienie zmienia się wraz z wiekiem zwierzęcia. U młodych jest biała, a z wiekiem ciemnieje, staje się pomarańczowa i niemal brązowa. Tylną, wklęsłą powierzchnię siekaczy buduje krucha zębina. Układ zgryzu siekaczy ma charakter nożycowy. Wzór zębowy świstaka to: formula_1 .
U samic występuje pięć par gruczołów mlekowych.
Różnice morfologiczne w stosunku do świstaka alpejskiego.
Główną cechą, która pozwoliła wyodrębnić tatrzański podgatunek świstaka, były wymiary twarzowej części kości nosowej:
Ponadto świstaki tatrzańskie charakteryzują się jaśniejszym futrem i mają ubarwienie siwobrązowe, podczas gdy u podgatunku alpejskiego jest ono ciemnobrązowe, często z odcieniem rudawym. "M. marmota latirostris" ma mniejszą masę ciała. Źródła nie podają jednak szczegółów tej różnicy.
Mimo różnic w biotopach obu podgatunków (świstak alpejski zajmuje lokalizacje na wysokości do 3200 m n.p.m.) nie stwierdzono różnic w zachowaniu i sposobie życia.
Tryb życia.
Świstak tatrzański to zwierzę dzienne, o terytorialnym i socjalnym sposobie życia. Jest monogamiczny, a poszczególne rodziny łączą się w kolonie, których jądro stanowi zwykle dominująca para zwierząt.
Roczny cykl życiowy.
Roczny cykl życiowy świstaka składa się z dwóch okresów: aktywności letniej i snu zimowego.
Aktywność letnia.
Aktywność letnia świstaka rozpoczyna się na przełomie kwietnia i maja i trwa do drugiej połowy września lub pierwszej połowy października. Najwcześniejsze pojawienie się świstaka na powierzchni odnotowano 22 kwietnia, a najpóźniejsze – 10 maja. Czas trwania tego okresu to 139–158 dni (lub 139–161), średnio 148 (lub 150,7).
Pierwsza wiosenna aktywność cyklu życiowego świstaków po przebudzeniu ze snu zimowego wiąże się z okresem godów. Ruja ma miejsce zwykle w drugiej dekadzie maja. Kopulacja odbywa się zarówno w norze, jak i poza nią. Ciąża trwa około 33 dni. Młode przychodzą na świat w norze w drugiej dekadzie czerwca. Rodzi się 1–6 młodych, najczęściej 2–3. Pod opieką samicy pozostają w norze do drugiej połowy lipca. Stały pokarm przyjmują od 8 tygodnia życia. Samodzielne życie podejmą dopiero po 3–4 latach, kiedy osiągną dojrzałość płciową.
Początek letniej aktywności wiąże się także z poszukiwaniem nowych miejsc. Świstaki migrują na odległość do 3000 m.
W ciągu dnia w okresie letnim świstak spędza czas na żerowaniu (43,9%) oraz patrolowaniu terenu (40,3%). Pozostałe czynności: przemieszczanie się, zbieranie zapasów zimowych, kopanie i porządkowanie nor, zabawa, higiena zajmują zwykle tylko 8,9% czasu, zaś przebywanie w norze podczas dnia to przeciętnie 6,9%.
Pomiędzy stanowiskami istnieją trzy różne kontakty zwierząt.
Najczęściej występuje kontakt lokomotoryczny, a następnie akustyczny i wizualny.
Sen zimowy.
Na przełomie września i października dla świstaka tatrzańskiego kończy się czas letniej aktywności i rozpoczyna się okres snu zimowego. Sygnałem dla organizmu zwierzęcia są zmiany w otoczeniu. Temperatura powietrza obniża się, dni stają się krótsze, ubożeje roślinność stanowiąca pożywienie. Świstaki zwijają się w kłębek i wspólnie układają na dnie komory nory zimowej. Procesy metaboliczne ulegają spowolnieniu, dzięki czemu temperatura ciała obniża się z 37,7 °C do 8–10 °C, a więc do temperatury niższej o około 2–3 °C od temperatury panującej w norze. W wyjątkowych sytuacjach temperatura ciała może spaść nawet do 3–5 °C. Częstość oddechów spada z 16 nawet do 2–3 (lub 4–5) na minutę, bowiem zużycie tlenu w czasie hibernacji maleje około trzydziestokrotnie, a częstotliwość pracy serca zmniejsza się z 220 do 30 skurczów na minutę. Inne źródła określają częstotliwość skurczów komór serca w okresie letnim na 130, a jej zmniejszenie w czasie snu zimowego do 15 na minutę.
Młode hibernują zazwyczaj w środku rodziny, otulone przez starsze osobniki, co pozwala im łatwiej przetrwać obciążenie snu zimowego. Dorosłe świstaki gromadzą na ten okres więcej tłuszczu. Zachowują też nieco wyższą temperaturę ciała.
W okresie hibernacji świstak budzi się co mniej więcej 3 tygodnie. Przebudzenie trwa około 12–30 godzin, po czym zwierzę wraca do snu. Impulsem do przebudzenia może być spadek temperatury w norze do 0 °C. Zbyt duża ilość przebudzeń w trakcie snu zimowego jest dla organizmu świstaka bardzo kosztowna energetycznie. Podczas tych krótkich przebudzeń temperatura ciała świstaka rośnie do około 34 °C, co gwałtownie wzmaga wydatek energetyczny i zużyciu ulega nawet 90% zapasów zgromadzonych w postaci brunatnej tkanki tłuszczowej. W przypadku przedłużającej się zimy organizm może być nadmiernie wyczerpany, co może spowodować śmierć zwierzęcia. W czasie snu zimowego masa ciała świstaka znacznie spada.
Hibernacja trwa 201–227, średnio 215 dni.
Struktura społeczna.
Klan rodzinny może składać się z kilkunastu osobników – pary dominującej, ich potomstwa z różnych roczników oraz zwierząt przysposobionych. Zdaniem byłego dyrektora TPN Wojciecha Gąsienicy-Byrcyna, w skład kolonii może wchodzić kilka rodzin świstaków. Terytorializm świstaka przejawia się w codziennej potrzebie demonstracyjnego patrolowania granic przez dominującego samca, podczas którego systematycznie oznacza teren swoim zapachem. Najprawdopodobniej odbywa się to za pomocą wydzieliny gruczołów zlokalizowanych w rejonie odbytu oraz gruczołów policzkowych i gruczołów rozmieszczonych w poduszeczkach łap. Tak oznaczone terytorium jest bronione przez samca przed osobnikami z sąsiednich kolonii. Pierwszymi ostrzeżeniami są sygnały wzrokowe. Samiec stroszy wówczas sierść i macha wyciągniętym pionowo ogonem. Jeśli nie wystarczy odstraszanie, dochodzi do walki, w której decydujące rany zadawane są za pomocą siekaczy. Jeśli walka jest wyrównana i żaden z samców nie podda się i nie ucieknie, wówczas bijatyka może trwać nawet przez cały dzień. Agresywna obrona jest skierowana głównie w stosunku do obcych dorosłych samców. Osobniki młode mogą bez obawy odwiedzać nawet centrum terytorium obcej kolonii. Są postrzegane jako kandydaci do przysposobienia do kolonii niezagrażający pozycji samca dominującego.
Socjalny charakter kolonii świstaków przejawia się we wspólnych działaniach. Wspólnie budują nory, razem śpią i wzajemnie pomagają sobie w pielęgnacji futra. Młode bawią się razem w grupie, siłując się, stojąc w pozycji słupka albo gonią się nawzajem po terenie kolonii. Spotykające się świstaki trącają się nosami i obwąchują. Czasami dają też wyraz podnieceniu, poruszając ogonami w górę i dół. Rozmnażanie jest także objęte konkretnymi regułami i jest zastrzeżone tylko dla pary dominującej. Pozostające w klanie dojrzałe osobniki muszą się w tym zakresie podporządkować przywódcy. Okresowe walki o przywództwo mogą się kończyć zdetronizowaniem dominującego samca. Zostaje on wówczas wypędzony poza kolonię, a zwycięzca dla przypieczętowania swej władzy zabija czasem jego potomstwo.
Głos.
Świstaki komunikują się między sobą również za pomocą gwizdów czy raczej krzyków, bowiem dźwięk wydobywa się z otwartego na oścież pyszczka. Jego podstawową funkcją jest ostrzeganie członków klanu przed niebezpieczeństwem. Można wyróżnić kilka różnych stopni gwizdów alarmowych. Obecność człowieka, psa lub lisa sygnalizowana jest serią gwizdów o średnim natężeniu – wówczas świstaki sprawnie przechodzą do najbliższej nory i u jej wylotu obserwują, jak potoczą się wypadki. Seria gwizdów zazwyczaj zniechęca też lisa, który jest świadomy, że po usłyszeniu sygnałów alarmowych żaden świstak nie padnie jego łupem. Największe zagrożenie, np. pojawienie się orła, sygnalizuje pojedynczy ostry gwizd. Wówczas świstaki uciekają bez chwili wahania i zaszywają się w norze.
Świstaki wydają także inne dźwięki, które można określić jako piski czy pomruki. Nie przekazują one informacji ostrzegawczych.
Rozmieszczenie geograficzne.
Zasięg występowania gatunku "Marmota marmota" zawiera się pomiędzy 44° a 49° N. Naturalne populacje zachowały się w dwóch pasmach górskich: w Alpach i w Tatrach. Tatry stanowią północny zasięg występowania gatunku (49° 14” N). Alpy są zasiedlane przez podgatunek "Marmota marmota marmota", natomiast "Marmota marmota latirostris" jest endemitem żyjącym w Polsce i na Słowacji. Pionowy zasięg rozmieszczenia stanowisk świstaka tatrzańskiego wynosi: od 1380 do 2050 m n.p.m. lub według innych źródeł: w polskich Tatrach 1750–1950 m n.p.m. (x=1870 m n.p.m.), zaś w całym masywie Tatr od 1380 do 2330 m n.p.m.
W głównym paśmie Tatr zinwentaryzowano 207 nor głównych, a w Tatrach Niżnych 46, lub – według innych źródeł – 40. Populacja świstaka tatrzańskiego po polskiej stronie Tatr została określona na 150–200 zwierząt, zaś łącznie w całych Tatrach mniej niż 1000 osobników.
Kwestia precyzyjnego określenia tatrzańskich lokalizacji "M. marmota latirostris" napotyka na pewne trudności. O ile łatwo stwierdzić, że autochtoniczny podgatunek świstaka tatrzańskiego występuje w Tatrach Zachodnich i Wschodnich, o tyle pochodzenie świstaków występujących w słowackich Niżnych Tatrach (z najwyższym szczytem Dziumbierem) oddzielonych od głównego masywu Tatr Kotliną Liptowską nie jest jasne. Wprawdzie Ludwik Zejszner twierdził, że już w 1845 roku świstaki mieszkały w okolicy Soliska i Dumbiera, ale część badaczy jest zdania, że populacja w Niżnych Tatrach jest introdukowana z innych części Tatr. Fakt XIX-wiecznej introdukcji w okolicy Królewskiej Hali we wschodniej części Niżnych Tatr jest podawany przez wielu badaczy. Niektórzy podają nawet konkretny przedział czasowy, kiedy miało do niej dojść: około 1859–1867. Inni uważają, że tamtejsze świstaki z zachodniej części Niżnych Tatr to populacja postglacjalna, bowiem ich zdaniem świstaki nie byłyby w stanie przeniknąć przez zalesione tereny centralnej części Niżnych Tatr z miejsc wcześniejszych introdukcji. W 1961 roku znawca problematyki fauny tatrzańskiej, zoolog ze stacji badawczej parku narodowego Milič Blahout, pisał jednak wprost o introdukcji świstaków pochodzących z Alp Austriackich wypuszczonych w Niżnich Tatrach w latach 1859–1867. Barbara Chovancová, kierująca programem ochrony świstaków i kozic w słowackim Tatrzańskim Parku Narodowym ("TANAP"), nie ma wątpliwości, że w rejonie Dumbiera w Niżnych Tatrach dwukrotnie dokonywano introdukcji. W 1859 roku wypuszczono tam świstaki alpejskie, a w 1867 także dwie pary świstaków z Tatr Wysokich. Gdyby tak było w rzeczywistości, to mogło dochodzić do hybrydyzacji przedstawicieli obu podgatunków świstaka. Słowaccy autorzy wspominają wprawdzie o możliwej wymianie genów między populacjami z zachodniej i wschodniej części Tatr Niżnych, jednak w większości uważają, że w Niżnych Tatrach mieszka wyłącznie "Marmota marmota latirostris". Ciekawą hipotezę zamieszania z potencjalną historyczną introdukcją podawał Kratochvíl. Zwracał mianowicie uwagę, że historyczne informacje na temat świstaków w Karpatach mogły się odnosić do populacji żyjących jeszcze w XIX wieku w Karpatach znajdujących się na terenie Rumunii i na ukraińskim Zakarpaciu. Brakuje jednak miarodajnych badań kraniologicznych lub genetycznych, które rozstrzygałyby kwestię pochodzenia populacji w słowackich Tatrach Niżnych.
Wiele danych o historycznych lokalizacjach występowania świstaka w Tatrach odczytywano z rozbudowanego lokalnego nazewnictwa nawiązującego do występowania świstaków: Świstowy Szczyt (słow. "Svišťový štít"), Dolina Świstowa ("Svišťová dolina"), Świstowy Potok ("Svišťovský potok"), Świstówka Roztocka, Świstówka Waksmundzka, Mała Świstówka ("Malá Svišťovka"), Wielka Świstówka ("Veľká Svišťovka"), Świstowa Przełęcz ("Svišťové sedlo"), Świstowa Grań z wchodzącymi w jej skład Świstowymi Turniami ("Svišťové veže"), Świstowa Rówień, Świstowe Stawki ("Svišťové plieska"), Świstowy Róg ("Svišťový roh"), Świstowa Kopka ("Svišťová kôpka"), Świstowy Przechód ("Svišťový priechod"), Świstowy Grzbiet ("Svišťový chrbát"), Rakuski Przechód ("Sedlo pod Svišťovkou"), Świstówka Liptowska ("Svišťovka"), "Nižná svišťová jaskyňa", "Vyšná svišťová jaskyňa". Nazwy te pojawiają się w literaturze dopiero w XVII wieku, ale Rzączyński już w 1721 roku podaje, że „znajduje się w Alpach i górach Karpackich w dolinie nazwanej Świszcza” (prawdopodobnie chodziło o Dolinę Świstową).
W ostatnim dziesięcioleciu niewielką liczbę świstaków z populacji w Tatrach słowackich introdukowano w ukraińskiej części Karpat Wschodnich.
Kopalne ślady występowania.
Kopalne ślady występowania świstaków stwierdzono na Morawach, a w Polsce w okolicach Jasła.
Ekologia.
Świstak tatrzański jest roślinożercą. Główne składniki jego pożywienia stanowią; roślinność zielna, krzewy i krzewinki, korzonki i bulwy. Skład pożywienia zmienia się wraz z okresami wegetacji roślinności tatrzańskiej. Do ulubionych wiosennych potraw należą trawy, a latem świstak najchętniej je goryczkę kropkowaną, kosmatkę brunatną, podbiałek alpejski, kuklika górskiego, marchwicę pospolitą oraz wiechlinę granitową. Wymienia się ponad 40 gatunków zjadanych roślin; są to, między innymi, bartsja alpejska, bodziszek leśny, boimka dwurzędowa, borówka czarna, ciemiężyca zielona, dzwonek alpejski, dzwonek wąskolistny, jaskier halny, jaskier platanolistny, jastrzębiec alpejski, koniczyna brunatna, kostrzewa barwna, kozłek bzowy, kozłek trójlistkowy, macierzanka halna, macierzanka nadobna, miłosna górska, mniszki, nawłoć alpejska, omieg górski, omieg kozłowiec, pięciornik złoty, podbiałek alpejski, przelot alpejski, rdest wężownik, rdest żyworodny, różeniec górski, sasanka alpejska, siekiernica górska, sit skucina, szczaw górski, śmiałek pogięty, świetliki, tomka alpejska, urdzik karpacki, wiechlina alpejska, zawilec narcyzowaty, zerwa kulista. Dorosły świstak zjada codziennie około 1,5 kg pożywienia. Zapotrzebowanie na wodę jest zaspokajane poprzez spożywanie soczystych roślin.
Świstak tatrzański jest narażony na ataki ze strony drapieżników: orła przedniego, wilka szarego, rysia euroazjatyckiego, lisa. Sama obecność człowieka też powoduje presję i zmiany zachowań. W odniesieniu do człowieka świstak zachowuje bezpieczny dystans ucieczki rzędu kilkunastu do kilkudziesięciu metrów. W stosunku do drapieżników dystans ten jest wyraźnie wydłużony i wynosi kilkaset metrów.
Siedlisko.
Cała populacja świstaka tatrzańskiego mieści się na terenach słowackiego TANAP oraz Tatrzańskiego Parku Narodowego, biotop ma więc charakter pierwotny.
Typowe siedlisko "M. marmota latirostris" stanowią tereny tatrzańskie w strefie pięter roślinnych: regla górnego, kosodrzewiny (fragmenty trawiaste), halne (otwarte przestrzenie) i w ograniczonym zakresie turniowe, o średniej rocznej temperaturze od –3 do +3 °C. Świstak wybiera chętnie miejsca nasłonecznione. Kąt nachylenia zboczy górskich siedliska nie przekracza 40°. Świstak lubi otoczenie skał, które zapewniają dobry punkt obserwacyjny, a przy tym mogą być osłoną, pod którą może znaleźć dobre ukrycie. Gleba musi posiadać odpowiednią miąższość, umożliwiającą wykopanie nory.
W Tatrach górną granicę pionowego rozmieszczenia stanowisk wyznaczają warunki orograficzne. Powyżej 2300 m n.p.m. niska miąższość gleby w zasadzie uniemożliwia wykopanie nory. Najniżej położone stanowisko zinwentaryzowano na wysokości 1350 m n.p.m.
Centralna część kolonii zajmuje zwykle obszar około 2,5 ha. Powierzchnia terytorium uzależniona jest oczywiście od stanu pokrycia roślinnością oraz liczebności kolonii. Większość autorów podaje jednak znacznie mniejsze powierzchnie terytoriów zajmowanych przez kolonię: Peter Bopp 2000–2500 m², Josef Kratochvíl 7900 m², Milíč Blahout 2500–3600 m², Dymitr I. Bibikov 500–4500 m². Maksymalna zajmowana powierzchnia może sięgać 2–7 ha.
Nora.
Nora jest dla świstaka najważniejszym miejscem bytowania. Spędza w niej cały okres snu zimowego, a w okresie letnim nora daje mu schronienie. Dlatego odpowiednie warunki glebowe, dzięki którym łatwo wydrążyć korytarze, w znacznej mierze warunkują lokalizację danej kolonii. Istotne są zarówno miąższość gruntu, jak i układ warstw wodonośnych, który ma wpływ na uniknięcie podtopienia lub zalania. Komora gniazdowa jest wyściełana suszem lokalnej roślinności wiechlinowatej. Świstak wykorzystuje sit skucinę, boimkę dwurzędową, kostrzewy, trzcinniki oraz porosty lub mchy. Zebrana wyściółka nie jest wykorzystywana przez świstaki jako pożywienie. Zaobserwowano także zbieranie w tym celu przez świstaka porzuconych przez turystów chusteczek lub tkanin. Świstaki dbają o czystość swoich domostw, dlatego każda nora jest wyposażona w latrynę, która powstaje w uchyłkach bocznych korytarzy. Tylko tam świstak załatwia swoje potrzeby fizjologiczne. Podobnie lokalne świstacze latryny można znaleźć także poza formalnymi norami. Powstają doraźnie na terytorium rodziny, w krótkich korytarzach lub w zagłębieniach pod skałami.
Nora zimowa.
Kluczową rolę w życiu tych zwierząt odgrywa nora zimowa. Rodzina świstaka spędza w niej średnio 215 dni w ciągu roku, stąd bierze się termin nora główna. Może ona stanowić także centrum życia świstaka. W skład nory zimowej wchodzi cały system rozgałęzionych tuneli, które łącznie mogą mieć ponad 10 m długości. Korytarze mają w przekroju kształt owalny o średnicy 15–18 cm, położone są stosunkowo płytko, ale poniżej poziomu zamarzania gruntu – przeciętnie 1,2 m poniżej poziomu ziemi. Centrum nory stanowi komora gniazdowa zlokalizowana na głębokości nawet 7 metrów, do której prowadzi kilka korytarzy dających możliwość skorzystania z oddalonych od siebie wejść. Komora jest obficie wymoszczona zniesionym przez zwierzęta sianem. Na przygotowanie na zimę jednej sypialni gryzonie te zużywają nawet 15 kg trawy. W okolicy wejść można zauważyć nasyp ziemny powstały w wyniku usuwania wydobytego w trakcie drążenia korytarzy materiału. Korytarze są wyposażone w niewielkie poszerzenia, które zapewniają możliwość wymijania się członków rodziny zmierzających w przeciwnych kierunkach. Przed zimą wejścia do nor są przez świstaki skrzętnie zabudowywane od środka ubitą ziemią, kamieniami i odchodami. W gwarze góralskiej taka zabudowa zimowa nory nazywana jest „zabiciem” lub „zabitką”.
W każdej norze zimuje rodzina licząca zazwyczaj 4 do 10 świstaków. W przeszłości relacje kłusowników świadczyły o tym, że z rozkopanej nory zimowej wyciągali od 2 do 15 osobników.
Nora letnia.
Nora letnia, określana czasem jako przejściowa, to system korytarzy zbudowanych dla doraźnego używania w okresie letnim. Jest wydrążona płycej (nie musi chronić od chłodu z przemarzającej gleby), ma krótszy system korytarzy. Czasem zostaje po lecie pogłębiona i użytkowana na czas snu zimowego. Z kolei, o ile dana rodzina korzysta w lecie z nory zimowej, wówczas nie buduje już odrębnej nory letniej.
Nora ucieczkowa.
Najczęściej spotykaną podziemną budowlą świstaka jest nora ucieczkowa, nazywana także awaryjną lub ratunkową. Są to doraźne schronienia przed drapieżnikami. Ich budowa jest bardzo prosta – czasem ich długość nie przekracza 1 metra, a wyposażone są tylko w jedno lub dwa wejścia i nie mają zbytnich rozgałęzień. Świstak stara się pokryć swoje terytorium siecią takich doraźnych schronień. Na terenie funkcjonowania jednej kolonii można znaleźć od 16 do 20 takich kryjówek, a zaniepokojone zwierzę potrafi pozostawać pod powierzchnią ziemi nawet kilka godzin. Świstak stara się nie oddalać od najbliższego schronienia na więcej niż 10–15 metrów. Z czasem również nory ratunkowe mogą zostać rozbudowane i podniesione do wyższej rangi.
Świstak tatrzański w niewoli.
Świstaki tatrzańskie nie są obecnie hodowane w polskich ogrodach zoologicznych. W latach 1924–1935 poznańskie zoo było w posiadaniu trzech osobników z polskiej populacji "M. marmota", zaś od 1927 roku w krakowskiej Bażanciarni (której następcą był tamtejszy ogród zoologiczny) hodowano cztery świstaki tatrzańskie. Po II wojnie światowej pojedyncze osobniki tego podgatunku były eksponowane w czechosłowackich ogrodach zoologicznych.
Zagrożenia i ochrona.
Ochrona prawna.
Prawo międzynarodowe:
Prawo krajowe:
Kategorie zagrożenia:
Klasyfikacja IUCN: "Marmota marmota marmota" liczny, najmniejszej troski (LC). Podgatunek "Marmota marmota latirostris" należy do zwierząt rzadkich i wymaga ścisłej ochrony. Silnie zagrożony wyginięciem w Polsce ze względu na małą populację.
Zagrożenia.
Do XIX wieku w Tatrach prowadzono regularne polowania na świstaki, których skóry, mięso i tłuszcz były poszukiwanym towarem. Największy popyt istniał na sadło, co wynikało z jego zastosowania w medycynie ludowej i z powszechnego przekonania o cudownych właściwościach leczniczych. Sadło stosowano zarówno zewnętrznie jak i wewnętrznie przy przepuklinie. Podawano z mlekiem rodzącym matkom dla ułatwienia porodu i na wzmocnienie. Chorzy cierpiący na dolegliwości wewnętrzne zażywali sadło świstacze z wódką. Uważano, że goi ono rany, leczy „stwardniałe gruczoły” (węzły chłonne), łagodzi kaszel. Pod koniec lat 80. XIX w., gdy Zakopane uzyskało status uzdrowiska, zaczęło do niego przybywać wielu chorych na gruźlicę, poszukujących „cudownego lekarstwa” w postaci świstaczego sadła.
Skórki świstacze stosowane były do pokrywania końskich chomąt bądź sprzedawane jako futerka mieszkańcom miast. Sami górale na Podhalu nie używali ich do szycia własnych ubiorów. Skórka świeżo ściągnięta z zabitego zwierzęcia i przyłożona na bolące miejsce była używana przy chorobach reumatycznych. Wykorzystywano również mięso świstaków, które było uznawane za najlepsze z wszelkiej dziczyzny.
W drugiej połowie XIX wieku zachowały się tylko ostoje, które były niedostępne dla myśliwych. W 1881 po polskiej stronie Tatr zinwentaryzowano jedynie 30, a w 1888 roku 35 osobników.
5 października 1868 roku pod naciskiem członków Komisji Fizjograficznej Towarzystwa Naukowego Krakowskiego (Maksymiliana Nowickiego, Ludwika Zejsznera i księdza dr Eugeniusza Janoty) Sejm Krajowy Galicji z siedzibą we Lwowie uchwalił ustawę „względem zakazu łapania, wytępienia i sprzedawania zwierząt alpejskich właściwych Tatrom, świstaka i dzikich kóz”. Był to pierwszy na świecie casus parlamentarnego trybu ustanowienia prawa chroniącego gatunki zwierząt. Ponowne pogorszenie sytuacji świstaka tatrzańskiego przyniosła I wojna światowa, od której datowany jest wzrost kłusownictwa. Od tego czasu zaczął się także wypas owiec na terenie siedlisk świstaka. Ponowną poprawę sytuacji przyniosło ustanowienie w 1954 roku Tatrzańskiego Parku Narodowego, którego granice obejmują wszystkie lokalizacje świstaka w polskich Tatrach.
Do głównych zagrożeń dla "M. marmota latirostris" zalicza się głównie presję ze strony drapieżników i kłusownictwo. Zmiany zachowań wywoływane są przez nadmierny ruch turystyczny i sportowy. Obecność człowieka ogranicza także kontakty między koloniami (np. w rejonie Kasprowego Wierchu), które są niezbędne dla wymiany materiału genetycznego, a także zwiększa zagrożenie dodatkowymi chorobami, w tym robaczycami.
Liczebność.
Od czasu znacznego wytępienia świstaków w XIX wieku ich liczebność powoli się zwiększa. W 1881 roku w polskich Tatrach żyło 30 świstaków, w 1888 – 35, w 1928 oraz w 1952 – 50, w 1982 od 108 do 132, a w 2003 roku około 190 sztuk. Łącznie po obu stronach Tatr na początku XXI wieku podawano około 700–800 zwierząt tego podgatunku.

</doc>
<doc id="1253344" url="https://pl.wikipedia.org/wiki?curid=1253344" title="Ulica Grzegorza Piramowicza w Łodzi">
Ulica Grzegorza Piramowicza w Łodzi

Ulica Piramowicza niedługa, bo niespełna 230 metrowa ulica w ścisłym centrum Łodzi
W 1937 roku położono na niej kostkę klinkierową na podłożu betonowym. W tym samym roku została skanalizowana. W pierwszych latach XXI wieku wyremontowano kilka stojących przy ulicy kamienic oraz cerkiew św. Olgi, od której pochodziła najstarsza nazwa ulicy.

</doc>
<doc id="1253358" url="https://pl.wikipedia.org/wiki?curid=1253358" title="Łeontij Forostiwski">
Łeontij Forostiwski

Łeontij Iwanowycz Forostiwski, ukr. Леонтій Іванович Форостівський (zm. 1974 w USA) – ukraiński historyk i działacz polityczny, burmistrz Kijowa w latach 1942–1943.
Rozpoczął pracę w administracji miejskiej w 1941 roku. W marcu 1942 roku objął urząd burmistrza Kijowa w trudnych warunkach okupacji niemieckiej, do jego osiągnięć należało m.in. utworzenie miejskiej drużyny piłkarskiej.
W 1943 roku emigrował i zamieszkał w Argentynie, gdzie opublikował książkę "Kyjiw pid worożymy okupacijamy" (Buenos Aires 1952), w którym jako pierwszy ujawnił, że Chreszczatyk został zniszczony w wyniku działań wycofującej się armii radzieckiej.
Pod koniec życia wyjechał do USA, gdzie zmarł w 1974 roku.

</doc>
<doc id="1253368" url="https://pl.wikipedia.org/wiki?curid=1253368" title="Synagoga Galicka w Kijowie">
Synagoga Galicka w Kijowie



</doc>
<doc id="1253373" url="https://pl.wikipedia.org/wiki?curid=1253373" title="Aleksander Kahane">
Aleksander Kahane

Aleksander Kahane (ur. 30 maja 1906 w Łodzi, zm. po 1969 w Izraelu) – polski piłkarz, występujący na pozycji pomocnika, 3-krotny reprezentant Polski.
Kariera klubowa.
Wychowanek Klubu Turystów Łódź, w barwach którego występował w latach 1923–1926. Następnie, w roku 1927 grał w Cracovii, by w latach 1927–1929 znów przywdziewać trykot Klubu Turystów. Później reprezentował barwy dwóch stołecznych klubów – Legii i Polonii. Karierę zakończył w żydowskim klubie Hakoah Łódź, natomiast później wyjechał na stałe do Palestyny.
Kariera reprezentacyjna.
Kahane rozegrał 3 spotkania w reprezentacji Polski, debiutując 3 października 1926 w meczu ze Szwecją, rozegranym w Sztokholmie.

</doc>
<doc id="1253375" url="https://pl.wikipedia.org/wiki?curid=1253375" title="Ahmad Duchi">
Ahmad Duchi

Ahmad Duchi (arabski:أحمد الدوخي) (ur. 25 października 1976) - saudyjski piłkarz grający na pozycji obrońcy. Obecnie występuje w Qatar SC.

</doc>
<doc id="1253386" url="https://pl.wikipedia.org/wiki?curid=1253386" title="Piewik gałązkowiec">
Piewik gałązkowiec

Piewik gałązkowiec ("Cicadetta montana") – gatunek pluskwiaka z rodziny piewikowatych. Występuje w Eurazji.
Opis.
Pluskwiak ten osiąga od 16 do 20 mm długości ciała (od 23 do 28 mm razem ze złożonymi skrzydłami) i od 45 do 52 mm rozpiętości skrzydeł. Podstawowe ubarwienie ma wyraźnie czarne z ochrowożółtymi: spodem i rysunkami na przedpleczu i śródpleczu oraz czerwonymi obrzeżeniami tergitów odwłoka. Tło tarczki również jest czarne. Wierzchołki przednich skrzydeł cechują się delikatnym przydymieniem krawędzi. Śródtułów ma szerokość od 5,5 do 6 mm. Wieczkowate wyrostki ("operculi") zatułowia samca są ku środkowi ciała wąsko wydłużone. Genitalia samca różnią się od tych u pokrewnego piewika podolskiego wąskim wyrostkiem brzuszno-bocznym pygoforu oraz edeagusem o półksiężycowatej podstawie i mającym połowę długości pygoforu wyrostku.
Piewik gałązkowiec należy do grupy kryptycznych gatunków określanej jako "Cicadetta montana sensu lato". Pewne ich rozróżnienie bywa możliwe wyłącznie za pomocą analizy dźwięków wydawanych przez samce lub badań molekularnych. Pod względem dźwięków "C. montana" najbliżej do "C. brevipennis" i "C. olympica".
Biologia i występowanie.
Jaja składane są w tkankach roślin zielnych, a wyklute larwy schodzą do ziemi, gdzie żywią się ssąc soki z korzeni. Ich rozwój trwa prawdopodobnie 2 lata. Owady dorosłe pojawiają się pod koniec kwietnia i spotykane są do połowy lipca. Przebywają na roślinach liściastych i iglastych. Samce grają melodyjnie i wysoko, od ranka do zachodu słońca.
Piewik ten zasiedla zakrzewione zbocza i poręby, na wysokości od 100 do 1600 m n.p.m. Rozprzestrzeniony jest co najmniej od Wielkiej Brytanii po irański Golestan.

</doc>
<doc id="1253388" url="https://pl.wikipedia.org/wiki?curid=1253388" title="Plastiki">
Plastiki



</doc>
<doc id="1253390" url="https://pl.wikipedia.org/wiki?curid=1253390" title="Droga krajowa B90 (Niemcy)">
Droga krajowa B90 (Niemcy)

Droga krajowa 90 () – niemiecka droga krajowa przebiegająca z północnego zachodu na wschód od skrzyżowania z drogą B85 w Hockeroda do skrzyżowania z drogą B2 w Gefell w Turyngii.

</doc>
<doc id="1253400" url="https://pl.wikipedia.org/wiki?curid=1253400" title="Dzwon Wolności">
Dzwon Wolności

Dzwon Wolności (ang. "Liberty Bell") – historyczny dzwon, symbol wojny o niepodległość Stanów Zjednoczonych. Dzwon jest obecnie eksponatem muzealnym w Filadelfii, a mieszczący go budynek jest częścią Independence National Historical Park zarządzanego przez National Park Service.
Inskrypcja.
Na dzwonie widnieje inskrypcja o treści:
pochodząca z Biblii, z Księgi Kapłańskiej (rozdział 25, wiersz 10). Zgodnie z Biblią Tysiąclecia przetłumaczyć ją można jako
Przez lata interpretacja znaczenia słów widniejących na inskrypcji ulegała zmianom. Dzwon został zamówiony w 1751 przez zgromadzenie stanowe Pensylwanii a inskrypcja miała odzwierciedlać prawa mieszkańców Pensylwanii do współtworzenia praw oraz nadanej im przez Williama Penna wolności wyznawania religii. Jako oficjalny dzwon stanowego parlamentu Pensylwanii przez lata wielokrotnie oznajmiał ważne wydarzenia publiczne.
Dzwon po raz pierwszy został nazwany Dzwonem Wolności przez grupę działaczy próbującą znieść niewolnictwo. W latach 30. XIX wieku abolicjoniści zainspirowani widniejącą na nim inskrypcją przyjęli go jako symbol swojej walki o prawo do wolności.
Pod koniec XIX wieku dzwon podróżował po Stanach Zjednoczonych na wystawach i pokazach, pomagając łagodzić podziały zaognione podczas wojny secesyjnej. Przypominał o wcześniejszym okresie w historii Stanów Zjednoczonych, gdy Amerykanie wspólnie walczyli o uzyskanie niepodległości. Ostatecznie w 1915 dzwon na stałe powrócił do Filadelfii, gdzie od tego czasu pozostaje (2020).
Podstawowe dane.
Pierwotny dzwon został odlany w Londynie, jednak niedługo po przywiezieniu go do Filadelfii pękł. Miejscowi rzemieślnicy John Pass i John Stow odlali nowy dzwon w 1753 używając metalu z pierwszego dzwonu. Ich nazwiska są widoczne na przedniej części dzwonu wraz z nazwą miasta i rokiem odlania. W 1846 naprawiono kolejne pęknięcie i 22 lutego dzwon zadzwonił z okazji urodzin George’a Washingtona, jednak pękł ponownie i od tego czasu nie był już używany.
Dzwon waży ponad 900 kilogramów i odlany jest ze stopu, w skład którego wchodzi 70% miedzi, 25% cyny oraz mniejsze ilości ołowiu, cynku, złota oraz srebra. Umieszczony jest na obejmie zbudowanej z drewna wiązowego, która jest uważana za oryginalną.
W Polsce wierną kopię Dzwonu Wolności można zobaczyć na terenie Wyższej Szkoły Biznesu - National Louis Uniwersity w Nowym Sączu. 

</doc>
<doc id="1253401" url="https://pl.wikipedia.org/wiki?curid=1253401" title="Biegacz dołkowany">
Biegacz dołkowany

Biegacz dołkowany ("Carabus irregularis") – chrząszcz z rodziny biegaczowatych (Carabidae). Występuje w Europie Środkowej i Zachodniej. W Polsce podlega częściowej ochronie gatunkowej.
Wygląd.
Długość ciała 19-30 mm. Ciało spłaszczone, duża głowa i asymetryczne żuwaczki. Barwa ciała brązowa, brzegi pokryw zielone lub czarnofioletowe.
Środowisko.
Preferuje rejony podgórskie i górskie.
Zachowanie.
Aktywne w nocy. Podczas dnia chowają się pod starymi, próchniejącymi pniami jodły lub buka. Odżywiają się ślimakami.

</doc>
<doc id="1253403" url="https://pl.wikipedia.org/wiki?curid=1253403" title="Dżudajda-Makr">
Dżudajda-Makr

Dżudajda-Makr (arab. جديدة-مكر; hebr. ג'דיידה-מכר) – samorząd lokalny położony w Dystrykcie Północnym, w Izraelu.
Położenie.
Miejscowość Dżudajda-Makr jest położona na wysokości 57 metrów n.p.m. na wzgórzach Zachodniej Galilei, górujących nad północną częścią równiny przybrzeżnej Izraela. Ze wzgórz spływają w kierunku zachodnim liczne strumienie. Przez centrum miejscowości przepływa strumień Akka, a na północy są strumienie Icchar i Jasaf. Położone na południowy wschód od miasteczka wzgórza porasta duży kompleks leśny Ja'ar Achihud. Okoliczny teren łagodnie opada w kierunku zachodnim. W jej otoczeniu znajdują się miasta Akka i Kirjat Bialik, miejscowości Kafr Jasif i Julis, kibuce Szamerat, Lochame ha-Geta’ot, Bet ha-Emek, Jasur, Afek, Kefar Masaryk i En ha-Mifrac, moszaw Achihud, wioska komunalna Tal-El, oraz chrześcijańska wioska Nes Ammim.
Podział administracyjny.
Dżudajda-Makr jest położona w Poddystrykcie Akki, w Dystrykcie Północnym.
Demografia.
Zgodnie z danymi Izraelskiego Centrum Danych Statystycznych w 2011 roku w Dżudajda-Makr żyło prawie 19 tys. mieszkańców, z czego 91,9% Arabowie muzułmanie, 8% Arabowie chrześcijanie i 0,1% inne narodowości. Wskaźnik wzrostu populacji w 2011 roku wynosił 2,2%. Zgodnie z danymi "Izraelskiego Centrum Danych Statystycznych" średnie wynagrodzenie pracowników w Dżudajda-Makr w 2009 roku wynosiło 4319 ILS (średnia krajowa 7070 ILS).
Historia.
Miejscowość Dżudajda-Makr została utworzona w 1990 roku w wyniku połączenia z sobą dwóch oddzielnych samorządów lokalnych Al-Dżudaja i Al-Makr. Wioska Al-Dżudajda powstała w XVI wieku. Założyli ją arabscy imigranci z Syrii. Francuski podróżnik Victor Guérin opisał ją pod koniec XIX wieku jako małą wioskę zamieszkałą przez 350 mieszkańców. Natomiast wioska Makr została założona w XVI wieku przez chrześcijańskich Arabów przybyłych z Libanu. Victor Guérin opisał ją pod koniec XIX wieku jako małą wioskę zamieszkałą przez 350 mieszkańców. W wyniku I wojny światowej w 1918 roku cała Palestyna przeszła pod panowanie Brytyjczyków. Przyjęta 29 listopada 1947 roku Rezolucja Zgromadzenia Ogólnego ONZ nr 181 w sprawie podziału Palestyny przyznawała ten rejon państwu arabskiemu. Podczas wojny domowej w Mandacie Palestyny na początku 1948 roku do obu wiosek wkroczyły siły Arabskiej Armii Wyzwoleńczej, które paraliżowały żydowską komunikację w całym obszarze Galilei. Podczas I wojny izraelsko-arabskiej Izraelczycy przeprowadzili w tym rejonie operację Dekel, i w lipcu 1948 roku zajęli obie wioski. W przeciwieństwie do wielu arabskich wiosek w Galilei, Izraelczycy nie wysiedlili ich mieszkańców. Dzięki temu zachowały one swój pierwotny charakter. Wraz ze wzrostem populacji, obie wioski awansowały do statusu samorządów lokalnych - Makr w 1968 roku, a Dżudajda w 1989 roku. W 1990 roku zostały one połączone w jeden samorząd lokalny pod nazwą Dżudajda-Makr.
Polityka.
Siedziba władz samorządowych znajduje się w samym centrum miejscowości.
Architektura.
Miasteczko posiada nietypową zabudowę, której układ przestrzenny wynika bezpośrednio z faktu, że powstało ono z połączenia dwóch oddzielnych osad. Po stronie zachodniej jest położona dzielnica Al-Makr, natomiast w odległości niecałego kilometra na wschód znajduje się dzielnica Al-Dżudajda. Dążąc do ich połączenia w jeden organizm miejski, po ich środku wybudowano kompleks obiektów szkolnych i administracji publicznej. Miasteczko posiada typową arabską architekturę, charakteryzującą się ciasną zabudową i wąskimi, krętymi uliczkami. Zabudowa powstawała bardzo chaotycznie, bez zachowania jakiegokolwiek wspólnego stylu architektonicznego.
Kultura.
W miejscowości jest ośrodek kultury i biblioteka publiczna.
Edukacja i nauka.
W miejscowości znajduje się 9 szkół, w tym 6 szkół podstawowych. W 2010 roku uczyło się w nich ogółem prawie 4,8 tys. uczniów, w tym ponad 2,8 tys. w szkołach podstawowych. Średnia uczniów w klasie wynosiła 28.
Sport i rekreacja.
W centralnej części miasteczka znajduje się boisko do piłki nożnej. Mniejsze boiska oraz sale sportowe są zlokalizowane przy szkołach.
Gospodarka.
Lokalna gospodarka opiera się na rolnictwie i handlu. Wielu mieszkańców pracuje w okolicznych strefach przemysłowych.
Transport.
Wzdłuż wschodniej granicy miejscowości przebiega droga nr 70, którą jadąc na północ dojeżdża się do miejscowości Kafr Jasif i Julis, lub jadąc na południe dojeżdża się do skrzyżowania z drogą nr 85. Jadąc drogą nr 70 na wschód dojeżdża się do moszawu Achihud, lub na zachód do miasta Akka.

</doc>
<doc id="1253411" url="https://pl.wikipedia.org/wiki?curid=1253411" title="Zbigniew Antoniewicz">
Zbigniew Antoniewicz

Zbigniew Antoniewicz (ur. 1971) – polski aktor teatralny i telewizyjny, także asystent reżysera w teatrze.
Życiorys.
W 1995 ukończył studia w Państwowej Wyższej Szkole Teatralnej w Warszawie, w tym samym roku – 11 czerwca – zadebiutował w teatrze.
W 1995 był aktorem Lubuskiego Teatr im. Kruczkowskiego w Zielonej Górze. Od 1996 jest aktorem w Teatru im. Wojciecha Bogusławskiego w Kaliszu.

</doc>
<doc id="1253412" url="https://pl.wikipedia.org/wiki?curid=1253412" title="Bajbars">
Bajbars

Bajbars (właściwie: Al-Malik Az-Zahir Rukn ad-Din Bajbars al-Bundukdari) (arab. – ‬‬الظاهر‭ ‬ركن‭ ‬الدين‭ ‬بيبرس‭ ‬البندقداريالملك) (ur. ok. 1223, zm. 30 czerwca 1277 w Damaszku) – sułtan z dynastii mameluków, panujący w latach 1260–1277.
Bajbars urodził się wśród Kipczaków koczujących na nadczarnomorskich stepach i w roku 1241 dostał się do niewoli, kiedy jego plemię uciekając przed Mongołami zostało zaatakowane przez anatolijskich Turkmenów. Kupił go niejaki Ajdidżin al-Bundukdar, mameluk sułtana z dynastii Ajjubidów As-Saliha Ajjuba (1240–1249), który wkrótce popadł w niełaskę, tak że Bajbars trafił bezpośrednio na dwór sułtana, gdzie zaczął robić szybką karierę. W roku 1250 Bajbars wziął udział w spisku mameluków, który obalił ostatniego sułtana z dynastii Ajjubidów, Turan Szaha (1249–1250), i wyniósł do władzy Ajbaka (1250–1257). W roku 1254 w związku z wewnętrznymi walkami pośród mameluków musiał uciekać do Syrii, gdzie szybko stał się przywódcą wygnańców przeciwnych Ajbakowi. Jednak ich dwukrotne próby podboju Egiptu w latach 1257 i 1258 zakończyły się klęską. W związku z najazdem mongolskim na Syrię Bajbars w roku 1260 porozumiał się z następcą Ajbaka, Kutuzem (1259–1260), i 3 września 1260 roku pokonali oni armię mongolską w bitwie pod Ajn Dżalut. Kiedy jednak Kutuz nie oddał Bajbarsowi wcześniej obiecanego Aleppo ten zawiązał spisek i 24 października 1260 roku zamordował go, a następnie objął sułtanat.
Wykorzystując obalenie kalifatu Abbasydów przez Mongołów Bajbars w roku 1261 ustanowił marionetkowego kalifa w Kairze w osobie niejakiego Al-Mustansira, podobno wywodzącego się od Abbasydów. Kalifat ten miał trwać przez cały okres panowania mameluków, którzy czerpali polityczne korzyści z bycia protektorami nominalnej głowy islamu, chociaż nie uznawała go większość państw muzułmańskich. Dla zabezpieczenia się przed mongolskimi Ilchanidami Bajbars w roku 1263 zawarł sojusz z nawróconym na islam chanem Złotej Ordy Berke (1257–1267). W latach 1263–1271 podjął on szereg wypraw na państwa krzyżowców – w roku 1263 zdobył Nazaret, w roku 1266 twierdzę templariuszy Safed, w roku 1268 Antiochię, co zakończyło historię księstwa Antiochii, a w roku 1271 najpotężniejszy z zamków krzyżowców, należący do joannitów Krak des Chevaliers. W roku 1272 Bajbars zawarł jednak rozejm z Boemundem VI, co było spowodowane przybyciem do Ziemi Świętej wojsk angielskiego księcia Edwarda I, który z trudem uniknął śmierci na skutek zamachu prawdopodobnie inspirowanego przez Bajbarsa. Armia Edwarda była jednak zbyt mała, żeby zmienić ogólny stosunek sił i ostatecznie powrócił on do Anglii. W roku 1277 Bajbars wyprawił się do Anatolii, chcąc wywołać tam powstanie przeciwko Ilchanidom, jednak miejscowi Seldżucy z Sułtanatu Rum nie poparli go. Zmarł po powrocie z Anatolii w Damaszku, 30 czerwca 1277 roku.
Oprócz działań na polu wojny i dyplomacji Bajbars dbał także bardzo o gospodarkę swojego państwa, odbudowując i budując nowe drogi i budynki użyteczności publicznej w spustoszonym wojnami kraju. Jego zwycięstwa nad Mongołami i krzyżowcami oraz sprawne rządy przyniosły mu wielką popularność. Bajbars jest bohaterem romansu rycerskiego "Sirat Malik az-Zahir" ("Żywot Malika az-Zahira"), bardzo popularnego w świecie arabskim.

</doc>
<doc id="1253413" url="https://pl.wikipedia.org/wiki?curid=1253413" title="Wschód-Zachód Szkoła Wyższa im. Henryka Jóźwiaka w Łodzi">
Wschód-Zachód Szkoła Wyższa im. Henryka Jóźwiaka w Łodzi

Wschód-Zachód Szkoła Wyższa im. Henryka Jóźwiaka w Łodzi (dawniej "„Wschód-Zachód” Wyższa Szkoła Humanistyczna w Łodzi") – uczelnia niepubliczna założona w maju 2006. Twórcą uczelni był Henryk Jóźwiak (1946–2008), muzyk, wieloletni wykładowca Akademii Muzycznej w Poznaniu. Uczelnia kontynuuje tradycje prowadzonej od 1997 przez założyciela działalności edukacyjnej na poziomie szkolnictwa średniego. Siedziba uczelni znajduje się przy ul. Rewolucji 1905 r. nr 44, w zabytkowej Willi Rappaporta. Posiada Wydział Nauk Społecznych w Nowym Sączu.

</doc>
<doc id="1253419" url="https://pl.wikipedia.org/wiki?curid=1253419" title="Kazimierz Seichter">
Kazimierz Seichter

Kazimierz Karol Seichter (ur. 22 lutego 1900 w Krakowie, zm. 13 grudnia 1971 tamże) - polski piłkarz, występujący na pozycji pomocnika, 3-krotny reprezentant Polski.
Życiorys.
Był członkiem Rady Seniorów SKS Cracovia. Odznaczony: Odznaką za pracę społeczną dla m. Krakowa, złotą odznaką KOZPN, zlotą odznaką PZPN, Odznaką 100-lecia Sportu Polskiego. Pochowany na Cmentarzu Rakowickim w Krakowie (pas 46, rząd środkowy). 
Kariera klubowa.
Jest wychowankiem Wawelu Kraków, w którym występował w latach 1919–1927. Następnie przeszedł do innego krakowskiego klubu - Cracovii, gdzie grał od 1927 do 1934 roku, rozgrywając 91 ligowych meczów. Tutaj też zakończył swoją karierę.
Kariera reprezentacyjna.
Seichter rozegrał 3 mecze w reprezentacji Polski, debiutując 30 sierpnia 1925 w spotkaniu z Finlandią, rozegranym w Helsinkach.

</doc>
<doc id="1253422" url="https://pl.wikipedia.org/wiki?curid=1253422" title="Herb gminy Dłutów">
Herb gminy Dłutów

Herb gminy Dłutów przedstawia w polu czerwonym trzy korony złote jedna nad dwiema w głowicy błękitnej. Pod nią z prawej dwie kopie w krzyż skośny, złote, na nich takaż trzecia na opak, w słup. Z lewej wąż srebrny, w złotej koronie, ze skręconym ogonem, trzymający w pysku zielone jabłko na takiejż gałązce z dwoma listkami. U podstawy dwa liście dębu w klin zielone, stykające się szypułkami.
Trzy złote korony na niebieskim polu pochodzą z herbu Aaron Kapituły Krakowskiej, która założyła wiele osad i folwarków w okolicy. Tereny gminy wchodziły w skład dóbr Kapituły. Trzy skrzyżowane kopie to godło herbu Jelita, którym pieczętowali się między innymi Kamoccy – budowniczowie dworu w Dłutowie. Wąż to godło herbu Wąż, występującego m.in. w ziemi kaliskiej. Liście dębu odnoszą się do przydomka gminy „Zielona Gmina”.
Umieszczenie głowicy błękitnej w polu czerwonym jest niezgodne z zasadą alternacji heraldycznej, która zabrania kładzenia barwy na barwę (wyjątek dla czarnej). Podobnie zielone liście dębu i jabłko nie mogą znajdować się na czerwonym polu.

</doc>
<doc id="1253425" url="https://pl.wikipedia.org/wiki?curid=1253425" title="Łeontij Forostiwskyj">
Łeontij Forostiwskyj



</doc>
<doc id="1253431" url="https://pl.wikipedia.org/wiki?curid=1253431" title="Klembów (przystanek kolejowy)">
Klembów (przystanek kolejowy)

Klembów – przystanek kolejowy Polskich Kolei Państwowych obsługiwany przez Koleje Mazowieckie. Położony jest przy ulicy Kolejowej we wsi Klembów w województwie mazowieckim.
W roku 2018 przystanek obsługiwał 1000–1500 pasażerów na dobę.
Opis przystanku.
Peron.
Przystanek składa się z dwóch wysokich peronów bocznych, z dwoma krawędziami peronowymi, po jednej na każdym peronie.
Kasa biletowa.
Budynek kasy biletowej znajduje w blaszanej budce przy wejściu do peronu 2.
Przejazd kolejowo-drogowy.
Pomiędzy peronem 1 i 2 znajduje się przejazd kolejowo-drogowy. Jest zabezpieczony rogatkami. Znajduje się w ciągu ulicy Kolejowej. Po obydwu stronach drogi znajduje się chodnik dla pieszych zabezpieczony oddzielnymi rogatkami.
Połączenia pasażerskie.
Połączenia są obsługiwane elektrycznymi zespołami trakcyjnymi EN57 oraz spalinowym zespołem trakcyjnym VT628 (jedna para pociągów relacji Tłuszcz - Czeremcha - Tłuszcz).

</doc>
<doc id="1253433" url="https://pl.wikipedia.org/wiki?curid=1253433" title="Marmota marmota latirostris">
Marmota marmota latirostris



</doc>
<doc id="1253438" url="https://pl.wikipedia.org/wiki?curid=1253438" title="Peter Rees">
Peter Rees

Peter Wynford Innes Rees, baron Rees (ur. 9 grudnia 1926, zm. 30 listopada 2008), brytyjski prawnik i polityk, członek Partii Konserwatywnej, minister w drugim rządzie Margaret Thatcher.
Wykształcenie odebrał w Stowe oraz w Christ Church na Uniwersytecie Oksfordzkim. Uzyskał tam dyplom z historii. W latach 1945-1948 odbył służbę wojskową w szeregach Gwardii Szkockiej. W 1953 r. został powołany do korporacji prawniczej Inner Temple. W 1969 r. został Radcą Królowej.
W 1964 r. wystartował bez powodzenia w wyborach do Izby Gmin w okręgu Abertillery, gdzie uzyskał tylko 14% głosów, podczas gdy zwycięzca, kandydat laburzystów Llewellyn Williams, uzyskał 86% głosów. Kiedy Williams zmarł w 1965 r. Rees wystartował w wyborach uzupełniających, ale przegrał podobną różnicą głosów. W wyborach 1966 r. wystartował w okręgu Liverpool West Derby, ale ponownie przegrał.
Do Izby Gmin dostał się wreszcie po wyborach 1970 r. jako reprezentant okręgu Dover. W latach 1972-1973 był parlamentarnym prywatnym sekretarzem Solicitora Generalnego Michaela Haversa. W 1979 r. został ministrem stanu skarbu. W 1981 r. został ministrem ds. handlu. Po wyborach 1983 r. został członkiem gabinetu jako naczelny sekretarz skarbu. Został również członkiem Tajnej Rady.
Inaczej niż większość naczelnych sekretarzy skarbu Rees nie sprawował już innych stanowisk gabinetowych. Miejsce w rządzie utracił w 1985 r. Zrezygnował ze startu w najbliższych wyborach parlamentarnych 1987 r. Został kreowany parem dożywotnim jako baron Rees i zasiadł w Izbie Lordów.

</doc>
<doc id="1253440" url="https://pl.wikipedia.org/wiki?curid=1253440" title="Synagoga Beit Szalom w Atenach">
Synagoga Beit Szalom w Atenach

Synagoga Beit Szalom w Atenach (z hebr. "Dom Pokoju") – synagoga znajdująca się w Atenach, stolicy Grecji, przy ulicy Melidoni 5. Jest największą synagogą w mieście.
Synagoga została zbudowana w 1935 roku z inicjatywy Żydów sefardyjskich. Głównym powodem wzniesienia nowego domu modlitwy była coraz większa liczba członków gminy żydowskiej, których nie mogła pomieścić Stara Synagoga Etz Chaim. W latach 70. XX wieku została gruntownie wyremontowana. Synagoga jest obecnie najczęściej odwiedzanym żydowskim domem modlitwy w mieście. Nabożeństwa odbywają się w niej regularnie we wszystkie szabaty oraz święta.
Murowany budynek synagogi wzniesiono na planie prostokąta w stylu neoklasycystycznym z licznymi elementami charakteryzującymi tradycyjną architekturę grecką. Natomiast jej wnętrze jednak odbiega od tradycyjnych form tej architektury.

</doc>
<doc id="1253448" url="https://pl.wikipedia.org/wiki?curid=1253448" title="Alternacja heraldyczna">
Alternacja heraldyczna

Alternacja heraldyczna – zasada, która zakazuje kładzenia w herbach barwy na barwę oraz metalu na metal. 
Wyjątki.
Wyjątki od zasady czyni się dla herbów historycznych, łamiących zasadę alternacji. Przykładem jest tu np. herb Królestwa Jerozolimskiego ("w srebrnym polu złoty krzyż jerozolimski") i herb szlachecki Białęga ("w złotym polu srebrna krzywaśń"). W obu przypadkach położono metal na metal. Znanym wyjątkiem, przy którym nałożono tynkturę na tynkturę, jest zaś herb Księstwa szczecińskiego, jednego z księstw w obrębie Pomorza ("w błękitnym polu czerwony gryf"); ta zasada została przeniesiona na herb Szczecina i jest to dziś najbardziej znany wyjątek od zasady alternacji w heraldyce miejskiej w Polsce. 
Zasada alternacji nie obowiązuje drobnych elementów godeł, np. szczegółów stroju itp. Jest również pomijana przy kładzeniu godeł na tarczy pokrytej wzorem z wielu figur zaszczytnych, pasów, słupów, rombów lub szachownicy (np. Herb Luksemburga) lub godłach w takich barwach kładzionych na jednolitym tle (np. herb Turyngii).
Zasada nie obowiązuje również przy prostych podziałach tarczy (np. w słup, w pas lub krzyż). W heraldyce francuskiej spotyka się często odstępowanie od tej reguły w barwieniu figur zaszczytnych, zwłaszcza głowic i kantonów, przy czym stosowane są zwykle kontrastowe barwy, szczególnie błękit i czerwień.
Łączenie tynktur.
Zasada ta nie obowiązuje dla elementów godeł lub ich części.
Poniższa tabela pokazuje najczęściej spotykane odstępstwa w przypadku uzbrojenia u zwierząt.
Historia.
W heraldyce od XII wieku stosowano cztery kolory: błękit, czerwień, zieleń, czerń - oraz dwa metale: złoto i srebro. Jako tynktury traktowano również futra: gronostaje i popielice (lub wiewiórki).
Od końca średniowiecza dopuszczalne było umieszczanie w herbie barw naturalnych, czyli rzeczywistych kolorów przedmiotów ukazywanych jako godła. Niewielka liczba barw - ograniczona właściwie do barw podstawowych - wynikała z podstawowej, pierwotnej funkcji herbu. Rycerski znak identyfikacyjny musiał być dobrze czytelny w trudnych warunkach pola bitwy, z odpowiedniej odległości ("reguła dwustu kroków"). Z tego samego powodu nie stosowano w projektowaniu i opisie herbów półtonów, półcieni, barw zgaszonych oraz perspektywy. Półtony były stosowane od czasów gotyku dla uzyskania efektów trójwymiarowości malowanych herbów, był to jednak zabieg czysto artystyczny i zastosowane w danym herbie kilka odcieni np. czerwieni odczytywano domyślnie jako jedną czerwoną tynkturę.

</doc>
<doc id="1253449" url="https://pl.wikipedia.org/wiki?curid=1253449" title="The Top">
The Top

The Top – piąty studyjny album brytyjskiego zespołu The Cure, wydany w 1984 roku.
Historia płyty.
"The Top" ukazało się po płycie "Pornography", po której wydaniu (wskutek kłótni z liderem The Cure) z zespołu odszedł Simon Gallup, wieloletni przyjaciel Smitha. 
Po odejściu Gallupa Smith podjął radykalną decyzję o zmianie w swojej muzyce. Zaledwie kilka miesięcy po posępnym "Pornography" zespół wydał singel "Let's Go to Bed", na którym grali tylko Smith, Tolhurst i sesyjny perkusista Steve Goulding. Następnie grupa wydała "The Walk" oraz "The Lovecats". Wszystkie piosenki miały popowy, wesoły charakter, gitara odgrywała w nich małą rolę. Taki nastrój był bardzo odmienny od klimatu czterech wcześniejszych płyt. "The Top" jest pierwszym albumem odsłaniającym tę drugą, bardziej popową stronę The Cure.
Z powodu konfliktów w zespole Smith napisał prawie całą muzykę na płytę sam i zagrał na prawie wszystkich instrumentach (oprócz perkusji). Przez to "The Top" jest niemal solową płytą Roberta Smitha.
"The Top" było pierwszym studyjnym albumem The Cure, który dostał się na amerykańską listę przebojów.
Ponowne wydanie w 2006 roku.
Album został ponownie wydany 8 sierpnia 2006 roku w Stanach Zjednoczonych oraz 14 sierpnia w Wielkiej Brytanii. Pierwszy dysk zawiera oryginalny, ale zremasterowany album. Z powodu problemów z masteringiem "Bananafishbones" ukazało się na oryginalnej płycie w tempie wolniejszym, niż zostało pierwotnie nagrane. To zaniżyło wysokość tonacji o jedną sekundę. Wydanie płyty z 2006 roku przywróciło utwór do jego właściwej szybkości i tonacji, co skróciło go o ok. 15 sekund.
Drugi dysk zawiera cztery wcześniej niepublikowane piosenki, alternatywne wersje wszystkich piosenek z oryginalnego albumu oraz dwa b-side'y – "Happy the Man" i "Throw Your Foot" – z singla "The Caterpillar".
Lista utworów.
Wszystkie piosenki, oprócz specjalnie zaznaczonych, napisane przez Roberta Smitha.
Wydanie deluxe z 2006 roku.
Pierwszy dysk.
Oryginalny album, jak wyżej, ale ze skróconym początkowym werblem w "Shake Dog Shake" oraz przyspieszonym o jedną sekundę utworem "Bananafishbones" (patrz: "Ponowne wydanie w 2006 roku"), co skróciło go do 2:59.
Notowania na listach muzycznych.
Album – Billboard (Ameryka Północna)

</doc>
<doc id="1253453" url="https://pl.wikipedia.org/wiki?curid=1253453" title="Eponymous">
Eponymous

Eponymous – druga kompilacja zespołu R.E.M., wydana w 1988 roku. Ostatnia płyta zespołu wydana przez wytwórnię I.R.S. Records.

</doc>
<doc id="1253456" url="https://pl.wikipedia.org/wiki?curid=1253456" title="Giorgio Bernardin">
Giorgio Bernardin

Giorgio Bernardin (ur. 24 lipca 1928, zm. 28 czerwca 2011) – włoski piłkarz grający na pozycji pomocnika. Grał w Sampdorii, US Lecce, SPAL 1907, Interze Mediolan, U.S. Triestina Calcio i AS Romie.

</doc>
<doc id="1253459" url="https://pl.wikipedia.org/wiki?curid=1253459" title="Stefan Lasota">
Stefan Lasota

Stefan Paweł Lasota (ur. 20 grudnia 1910 w Chmielniku, zm. 28 kwietnia 1976 w Gdańsku) – polski piłkarz występujący na pozycji obrońcy, jednokrotny reprezentant Polski.
Kariera klubowa.
Jest wychowankiem Cracovii, w barwach której występował w latach 1925-1939, rozgrywając 154 mecze i strzelając 2 bramki. Po II wojnie światowej grał przez 3 lata w klubie BOP Baltia Gdańsk (później Lechia) i tam zakończył swoją karierę.
Kariera reprezentacyjna.
Lasota swój jedyny mecz w reprezentacji Polski rozegrał 2 października 1932, występując w I połowie meczu z Łotwą.

</doc>
<doc id="1253462" url="https://pl.wikipedia.org/wiki?curid=1253462" title="Społeczna Organizacja Samoobrony">
Społeczna Organizacja Samoobrony

Społeczna Organizacja Samoobrony (SOS) – polska organizacja podziemna działająca w latach 1942-1944. Powstała w październiku 1942 w Warszawie z połączenia około dwudziestu mniejszych organizacji i funkcjonowała do wybuchu powstania warszawskiego.
W skład SOS wchodziły m.in.:
Wojskowo SOS była podporządkowana Związkowi Walki Zbrojnej, a później AK, zaś cywilnie współpracowała z Kierownictwem Walki Cywilnej. Przedstawiciel SOS brał także udział w obradach Politycznego Komitetu Porozumiewawczego. 
Według Stefana Korbońskiego powstanie SOS wiązało się z aspiracjami ZWZ do utworzenia ciała politycznego konkurencyjnego wobec PKP, który reprezentował partie polityczne. 
W relacji Korbońskiego, w skład zarządu SOS (który brał udział w spotkaniach ze ścisłym kierownictwem podziemia, m.in. z Stefanem "Grotem" Roweckim) wchodził Jerzy Mostowicz, wiceprzewodniczący Polskiego Ruchu Zjednoczenia Słowian. Okazał się on być agentem gestapo i zlikwidowany został przez Witolda Rościszewskiego.
Przewodniczącymi SOS byli kolejno Mieczysław Bilek (dyrektor przedwojennego Banku Gospodarstwa Krajowego) i Jakub Krasowski. Organizacja wydawała pismo "Komunikat SOS".

</doc>
<doc id="1253467" url="https://pl.wikipedia.org/wiki?curid=1253467" title="Phantom Suite (album)">
Phantom Suite (album)

Phantom Suite jest albumem jazzowym wydanym pod szyldem The Jazz Police na którym wokalnie udziela się Tamara Wimer, obecnie znana jako Isis Gee. Album ten został nagrany w Seattle, jest to jeden z dwóch nagranych wspólnie przez Isis Gee i Daniela Barry.
Lista utworów.
Inna edycja albumu zawiera taką listę utworów.

</doc>
<doc id="1253469" url="https://pl.wikipedia.org/wiki?curid=1253469" title="Raaz">
Raaz

Raaz (hindi राज़, urdu راز, tłumaczenie: "Tajemnica") – bollywoodzki horror zrealizowany w 2002 roku przez Vikram Bhatta, autora "Ghulam", "Deewane Huye Pagal", "Elaan", "Aetbaar". To remake hollywoodzkiego thrillera „What Lies Beneath” (z Harrisonem Fordem). Film opowiada historię zagrożonego kryzysem małżeństwa, które przeprowadza się do nowego domu, mając nadzieję na odbudowanie łączącej ich więzi.. W domu zamiast szansy na nowe życie czeka na nich tajemnica i strach przed duchem. Ku przerażeniu bohaterki wkrótce czuje się ona w tym strachu osamotniona. Duch i mąż sprzymierzają się przeciwko niej.
Fabuła.
Związek Sanjany i Adity przeżywa kryzys. Sanjana próbuje oderwać się od smutnej rzeczywistości, zażywając środki nasenne. Pewnego dnia kobieta ulega wypadkowi. Małżeństwo decyduje się na wyjazd do swojego zacisznego domu w Oocie. Dzieją się tam dziwne rzeczy. Adit podejrzewa, że żona cierpi na schizofrenię, gdyż ta słyszy podejrzane głosy. Okazuje się, że dom jest zamieszkiwany przez duchy. Stają się one coraz bardziej natrętne, Sanjana dowiaduje się, że mąż skrywa przed nią ważną tajemnicę. Tylko prawda pomoże przepędzić zjawy i uzdrowić małżeństwo Dhanrajów... 
W playbacku śpiewają.
Autorami muzyki jest duet Nadeem-Shravan, twórcy muzyki do takich filmów jak "Deewana", "Raja Hindustani", "Zamaana Deewana", "Dil Hai Ki Manta Nahin", "Pardes", "Aa Ab Laut Chalen", "Więzy miłości", "Wiem, czym jest miłość", "Hum Tumhare Hain Sanam", "Dil Hai Tumhaara", "Dil Ka Rishta", "Yeh Dil", "Andaaz", "Qayamat", "Hungama", "Tumsa Nahin Dekha", "Bewafaa", "Deszcz" czy "".

</doc>
<doc id="1253474" url="https://pl.wikipedia.org/wiki?curid=1253474" title="Okręg wyborczy Dover">
Okręg wyborczy Dover

Okręg wyborczy Dover powstał w 1368 r. i wysyłał do angielskiej, a następnie brytyjskiej, Izby Gmin dwóch deputowanych. Utworzony został jako okręg miejski. W 1885 r. liczbę mandatów przypadających na okręg zmniejszono do jednego. W 1918 r. okręg przekształcono w okręg ziemski. W latach 1974–1983 okręg nosił nazwę Dover and Deal. Okręg obejmuje miasta Dover, Deal oraz Walmer w hrabstwie Kent.

</doc>
<doc id="1253481" url="https://pl.wikipedia.org/wiki?curid=1253481" title="Pałac Woodstock">
Pałac Woodstock

Pałac Woodstock – rezydencja królów Anglii istniejąca w Woodstock w hrabstwie Oxfordshire od czasów średniowiecznych do XVII wieku. 
Pierwsze wzmianki, w których budowla określana jest mianem pałacu, pochodzą z XII wieku. Wiadomo, że była to jedna z ulubionych rezydencji króla Henryka I, który założył tam nawet prywatny ogród zoologiczny. Jego wnuk Henryk II uwielbiał z kolei spędzać tam czas ze swoją kochanką.
Wśród ważniejszych wydarzeń, jakie miały miejsce w pałacu, warto wymienić:
Pałac został doszczętnie zniszczony w czasie angielskiej wojny domowej. Później w jego miejscu wzniesiony został Pałac Bleinheim

</doc>
<doc id="1253496" url="https://pl.wikipedia.org/wiki?curid=1253496" title="Súni Olsen">
Súni Olsen

Súni Olsen (ur. 7 marca 1981 w Tórshavn) - farerski piłkarz grający na pozycji pomocnika.
Kariera piłkarska.
Súni Olsen rozpoczął karierę w rodzimym klubie GÍ Gøta, kiedy miał 17 lat. Rozegrał wtedy tylko jedno spotkanie. Kolejne sezony były znacznie bardziej owocne i na koniec roku 2000 na 48 spotkań Olsen miał zdobytych 20 bramek. W tym roku podpisał także kontrakt z holenderskim FC Zwolle. Stał się tym samym drugim Farerczykiem, który grał w tym kraju po Janie Allanie Müllerze, który występował w barwach Go Ahead Eagles (sezon 1990/1991). Zdobył tam 3 bramki w 22 spotkaniach by już w roku 2002 wrócić na rodzimy archipelag i znów rozpocząć grę dla GÍ Gøta. Olsen został tam aż do roku 2005 zdobywszy w 47 spotkaniach 26 brtamek po czym podpisał kontrakt z Aalborg BK. Swój pierwszy mecz w tej duńskiej odbył 14 września 2005 na wyjeździe, przeciwko Silkeborg IF, zremisowanym 1-1, pierwszą bramkę zaś w wygranym 2-0 meczu z Odense BK. Ostatni mecz dla Aalborgu Olsen rozegrał 19 grudnia 2007 do tego czasu wszedł na boisko w 26 spotkaniach i strzelił jedną bramkę. W roku 2008 rozegrał 7 spotkań dla duńskiego Viborg FF, gdzie strzelił jedną bramkę, ostatecznie jednak wrócił na Wyspy Owcze, w lipcu tego samego roku, do B36 Tórshavn, gdzie występuje od 14. kolejki, jednak pojawił się na boisku tylko dwa razy. Od początku sezonu 2009 rozpocznie grę dla najmłodszego zespołu archipelagu Víkingur Gøta.
Kariera reprezentacyjna.
Olsen gra w reprezentacji Wysp Owczych od 2001 roku. Po raz pierwszy pojawił się 31 stycznia 2001 w zremisowanym meczu Nordic Championship ze Szwecją 0-0, zastępując Fróðiego Benjaminsena. Od tamtej pory rozegrał 31 meczów, a swą pierwszą i jedyną jak dotąd bramkę strzelił w przegranym 1-3 meczu z Litwą.

</doc>
<doc id="1253497" url="https://pl.wikipedia.org/wiki?curid=1253497" title="Droga wojewódzka nr 861">
Droga wojewódzka nr 861

Droga wojewódzka nr 861 (DW861) – droga wojewódzka w województwie podkarpackim o długości ok. 31 km łącząca Bojanów z DK77 w Kopkach. Droga przebiega przez powiaty: stalowowolski i niżański.

</doc>
<doc id="1253500" url="https://pl.wikipedia.org/wiki?curid=1253500" title="Shoho">
Shoho



</doc>
<doc id="1253505" url="https://pl.wikipedia.org/wiki?curid=1253505" title="Who We Are">
Who We Are

Who We Are – czwarty album studyjny amerykańskiego zespołu Lifehouse, wydany 19 czerwca 2007 roku.
W kwietniu 2007 roku zespół wydał pierwszy singel zatytułowany "First Time".
Nazwa płyty często utożsamiana jest z trzema ostatnimi słowami z piosenki "The End Has Only Begun" z płyty "Lifehouse" wydanej w 2005 roku ("These times when the world falls apart. Make us who we are").

</doc>
<doc id="1253507" url="https://pl.wikipedia.org/wiki?curid=1253507" title="Odkrywka glebowa">
Odkrywka glebowa

Odkrywka glebowa – wkop w pokrywie glebowej wykonywany w celu przeprowadzenia jej badań. Wykonanie odkrywki glebowej pozwala dokonać opisu profilu glebowego, określić podstawowe właściwości gleby oraz pobrać próbki do dalszych szczegółowych analiz laboratoryjnych. Odkrywkę glebową lokalizuje się w miejscu reprezentatywnym dla większego obszaru, możliwie jednorodnego pod względem litologii, rzeźby, stosunków wodnych i sposobu użytkowania. Nie powinno się jej wykonywać w pobliżu zabudowań, dróg, rowów itp. ponieważ w ich pobliżu układ poziomów genetycznych gleby jest zwykle zaburzony.
Głębokość odkrywki glebowej powinna wynosić 200 cm w ekosystemach leśnych, 150 cm w agrocenozach i 130 cm w przypadku gleb organicznych. Optymalna długość odkrywki, w jej górnej części, to około 2 m, a szerokość powinna zmieniać się od 0,7 do 1 m. W dolnej części wymiary poziome, powinny być mniejsze. Po węższej stronie odkrywki powinno znajdować się kilka schodków ułatwiających wchodzenie do niej, po szerszej powinna znajdować się pionowa ściana w oparciu o którą dokonujemy badań. Usytuowanie czołowej ściany odkrywki powinno być takie, aby w momencie wykonywania jej badań była ona dobrze oświetlona przez słońce.
Jeżeli odkrywka wykonywana jest na obszarach leśnych lub łąkowych jej kopanie powinniśmy rozpocząć od pocięcia szpadlem wierzchniej warstwy gleby na kostki (20 × 20 cm) i dość staranne przemieszczenie ich w inne miejsce. Wykopywany materiał wyrzucamy na boki, po jednej stronie stanowiący górną część pokrywy glebowej, po drugiej materiał z dolnej części.
Bezpośrednio przed przystąpieniem do pobierania próbek gleby można usunąć cienką wyschniętą warstwę gleby ze ściany czołowej. Jako pierwsze pobierane powinny być próbki z dna odkrywki, następnie kolejno z warstw znajdujących się wyżej.
W celu uniknięcia obsunięcia się ścian odkrywki, należy rygorystycznie powstrzymywać się przed wyrzucaniem materiału w pobliżu jej czołowej ściany, jak również stawania w pobliżu górnych krawędzi jej ścian.

</doc>
<doc id="1253509" url="https://pl.wikipedia.org/wiki?curid=1253509" title="Józef Kubiński">
Józef Kubiński

Józef Kubiński (ur. 8 marca 1898 w Krakowie, zm. 11 stycznia 1968 tamże) – polski piłkarz występujący na pozycji prawoskrzydłowego, trzykrotny reprezentant Polski.
Kariera klubowa.
Kubiński przez całą karierę występował w jednym klubie – Cracovii. Reprezentował ją w 115 oficjalnych meczach, zdobywając 56 bramek.
Kariera reprezentacyjna.
W reprezentacji Polski wystąpił 3 razy, debiutując 8 sierpnia 1926 w spotkaniu z Finlandią, rozegranym w Poznaniu.

</doc>
<doc id="1253516" url="https://pl.wikipedia.org/wiki?curid=1253516" title="Jan Rychlík">
Jan Rychlík

Jan Rychlík (ur. 27 kwietnia 1916 w Pradze, zm. 20 stycznia 1964 tamże) – czeski kompozytor.
W swojej twórczości nawiązywał do jazzu, folkloru afrykańskiego. Wykorzystywał dodekafonię i aleatoryzm. Autor utworów orkiestrowych i kameralnych ("Ommaggi gravi cembalistici" 1960, "Africký cyklus" 1961), wokalnych i prac teoretycznych.

</doc>
<doc id="1253517" url="https://pl.wikipedia.org/wiki?curid=1253517" title="Mark Ronson">
Mark Ronson

Mark Daniel Ronson (ur. 4 września 1975) – angielski producent muzyczny, założyciel wytwórni muzycznej Allido i laureat nagród Grammy, Brit Award i Oscara. Współpracował z takimi artystami jak: Sean Paul, Nate Dogg i Ghostface Killah. W 2003 roku wydany został jego debiutancki album "Here Comes the Fuzz" z muzyką skupioną na amerykańskim hip-hopie.
Drugi album Ronsona, "Version" (2007), którego materiał skoncentrowano na brytyjskiej scenie muzycznej, zawiera covery takich zespołów jak Radiohead i Kaiser Chiefs. Album odniósł ogromny sukces, a promujące go single stały się przebojami. Osiągnięcie to sprawiło, że w 2008 roku Ronson otrzymał Brit Award w kategorii najlepszy wykonawca męski, stając się pierwszym w historii Brit Awards artystą, który otrzymał tę nagrodę nie śpiewając w żadnym ze swoich utworów. W Wielkiej Brytanii album "Version" otrzymał certyfikat podwójnej platyny.
Życie prywatne.
Ronson w 2003 roku był zaręczony z córką Quincy’ego Jonesa, aktorką i piosenkarką Rashidą Jones. Od 2005 roku spotykał się z amerykańską artystką Cosi Theodoli-Brashi, ale para rozeszła się na początku 2008 roku. Ronson spotykał się także z brytyjską modelką Daisy Lowe, córką Gavina Rossdale, oraz z Tennessee Thomas, perkusistką zespołu The Like. We wrześniu 2011 wziął ślub z modelką Joséphine de La Baume, z którą zaręczył się na początku 2011 roku. Małżeństwo zakończyło się rozwodem w 2018 roku.
Ronson ma dwie siostry bliźniaczki, projektantkę mody Charlotte i DJ-kę Samanthę, która była partnerką amerykańskiej aktorki, Lindsay Lohan.

</doc>
<doc id="1253524" url="https://pl.wikipedia.org/wiki?curid=1253524" title="Biała Oksza">
Biała Oksza

Biała Oksza – rzeka w powiecie kłobuckim, w województwie śląskim. Prawy dopływ Liswarty, długości 28,9 km. Płynie na Wyżynie Wieluńskiej. Rozpoczyna bieg pomiędzy wsiami Hutka i Rybno, kończy wpadając do Liswarty w okolicach wsi Borowa.
Na Białej Okszy, mimo jej stosunkowo krótkiego biegu, utworzono dwa sztuczne zalewy pełniące funkcje rekreacyjne i retencyjne. Są to Zalew Zakrzew, o powierzchni 9,4 ha znajdujący się w Kłobucku oraz Zalew Ostrowy, w Ostrowach nad Okszą o powierzchni 39 ha. Wody rzeki zasilają również wiele stawów rybnych.

</doc>
<doc id="1253526" url="https://pl.wikipedia.org/wiki?curid=1253526" title="Skalowanie wielowymiarowe">
Skalowanie wielowymiarowe

Skalowanie wielowymiarowe (, MDS) – technika statystyczna, mająca na celu wykrycie zmiennych ukrytych, które choć nie obserwowane bezpośrednio, wyjaśniają podobieństwa i różnice pomiędzy badanymi obiektami.
Istnieje wiele konkurencyjnych technik skalowania. Na wejściu procedury jest zwykle macierz odległości lub podobieństwa pomiędzy obiektami. Może to być np. macierz korelacji. Skalowanie wielowymiarowe dąży do rozmieszczenia obiektów jako punktów w przestrzeni n-wymiarowej tak, aby obiekty podobne do siebie znajdowały się bliżej. Wynikiem analizy jest dla każdego obiektu "n" liczb rzeczywistych, które można rozumieć jako współrzędne kartezjańskie. 
Jeśli formula_1 wyniki można przedstawić na wykresie. Obrót układu współrzędnych i odbicie zwierciadlane nie zmieniają odległości pomiędzy punktami, więc wynik skalowania można poddać rotacji lub odbiciu. Robi się to najczęściej, jeśli odkryte wymiary korespondują ze współrzędnymi geograficznymi.
Skalowanie wielowymiarowe jest czasem uważane za alternatywę analizy czynnikowej.
Odmianą jest skalowanie niemetryczne, które w odróżnieniu od opisanego wyżej skalowania metrycznego zakłada, że odległości dane są na skali porządkowej, czyli ich wartości da się jedynie porządkować.

</doc>
<doc id="1253528" url="https://pl.wikipedia.org/wiki?curid=1253528" title="Ivan Krastev">
Ivan Krastev



</doc>
<doc id="1253540" url="https://pl.wikipedia.org/wiki?curid=1253540" title="Wilson Bentley">
Wilson Bentley

Wilson Alwyn "Snowflake" Bentley (ur. 9 lutego 1865 w Jericho w stanie Vermont w USA, zm. 23 grudnia 1931) – amerykański fotograf, autor pierwszych znanych zdjęć płatków śniegu.
Życiorys.
Był synem nauczycielki. Kiedy miał 12 lat, otrzymał od matki mikroskop, który wykorzystał do obserwowania płatków śniegu, które następnie próbował narysować. Kiedy miał 15 lat otrzymał od rodziców sprzęt fotograficzny, dzięki któremu mógł wykonać zdjęcia płatków. 15 stycznia 1885 roku został pierwszą znaną osobą, która sfotografowała pojedynczy płatek śniegu. 
Bentley nigdy się nie ożenił i spędził całe życie na rodzinnej farmie, wykonując swoją pracę samotnie i w izolacji. W 1898, zachęcony przez miejscowego profesora, zaczął publikować swoje artykuły w prasie popularnonaukowej. W 1924 roku otrzymał grant od Amerykańskiego Towarzystwa Meteorologicznego. W 1931 roku wydał 2500 swoich prac w publikacji "Snow Crystals". Inicjatywa stworzenia tej monografii wyszła od meteorologa Williama J. Humphreysa, który też zebrał fundusze na jej wydanie. Sam Bentley nie zarabiał na swoich pracach, uważając, że rejestrują one po prostu piękno stworzone przez Boga. 
Bentley zmarł w 1931 roku na zapalenie płuc, być może spowodowane przez pracę na zewnątrz - płatki śniegu musiały być fotografowane na zimnie, aby nie uległy stopieniu.

</doc>
<doc id="1253544" url="https://pl.wikipedia.org/wiki?curid=1253544" title="Musze opowieści">
Musze opowieści

Musze Opowieści (ang. "Fly Tales") – kanadyjski serial animowany opowiadający o przygodach muszki, która wykluła się z jaja na korzeniu marchwi.
Animacja powstała na podstawie komiksu "Mucha" (fr. "La Mouche") autorstwa Lewisa Trondheima. Album ukazał się w Polsce w 2009 roku nakładem imprintu Mroja Press wydawnictwa Timof i cisi wspólnicy.

</doc>
<doc id="1253545" url="https://pl.wikipedia.org/wiki?curid=1253545" title="Norman Tebbit">
Norman Tebbit

Norman Beresford Tebbit, baron Tebbit of Chingford CH (ur. 29 marca 1931 w Southgate) – brytyjski polityk, członek Partii Konserwatywnej, minister w rządach Margaret Thatcher.
Wczesne lata życia.
Urodził się w robotniczej rodzinie. Wykształcenie odebrał w Edmonton County School. Następnie pracował jako dziennikarz w "Financial Times". W latach 1949–1953 odbył służbę wojskową w siłach powietrznych. Po zakończeniu służby wojskowej był pilotem w British Overseas Airways Corporation. W 1970 r. został członkiem Conservative Monday Club (CMC) oraz deputowanym do Izby Gmin z okręgu Epping. Od czasu likwidacji tego okręgu w lutym 1974 r. reprezentował okręg wyborczy Chingford.
Kariera polityczna.
Tebbit należał do grona stronników Margaret Thatcher. Kiedy pani Thatcher została premierem w 1979 r. Tebbit objął stanowisko podsekretarza stanu w ministerstwie handlu. We wrześniu 1981 r. został członkiem gabinetu jako minister zatrudnienia. Odpowiadał za uchwalenia Employment Act z 1982 r., który z jednej strony przyznawał rekompensaty niesłusznie zwolnionym za rządów laburzystowskich pracownikom sklepowych, ale z drugiej strony znosił immunitet związków zawodowych w zakresie powództw cywilnych o zniszczenia dokonane podczas nielegalnych strajków. Po zamieszkach w Handsworth i Brixton latem 1981 r. na konferencji prasowej odnosząc się do sugestii, że zamieszki zostały wywołane przez bezrobotnych, odpowiedział: "Dorastałem w latach 30. z bezrobotnym ojcem. On nie wywoływał rozruchów. On jeździł rowerem i szukał pracy, i jeździł tak długo aż pracę znalazł"/
Po wyborach 1983 r. Tebbit został ministrem handlu i przemysłu. Margaret Thatcher chciała aby Tebbit został ministrem spraw wewnętrznych, ale sprzeciwił się temu jeden z najbliższych współpracowników pani premier, lord Whitelaw. W 1984 r., podczas zamachu IRA na hotel Brighton w którym odbywała się konferencja Partii Konserwatywnej, Tebbit został ciężko ranny, a jego żona Margaret w wyniku obrażeń została sparaliżowana.
W 1985 r. Tebbit został mianowany przewodniczącym Partii Konserwatywnej i Kanclerzem Księstwa Lancaster. Podczas afery Westland Tebbit sprzeciwiał się przejęciu brytyjskiej firmy produkującej helikoptery Westland Helicopters przez amerykańskie przedsiębiorstwo Sikorsky Aircraft Corporation. W 1986 r. protestował przeciwko amerykańskim bombardowaniom Libii przez samoloty startujące z brytyjskich lotnisk. Protestował również przeciwko postawie pani premier, która nie skonsultowała tej decyzji z gabinetem. W 1987 r. prowadził kampanię wyborczą Partii Konserwatywnej w zakresie spraw ekonomicznych i obronnych. Doszło jednak do sporu między nim a Margaret Thatcher i kilka miesięcy po wyborach Tebbit zrezygnował ze wszystkich stanowisk, aby poświęcić więcej czasu sparaliżowanej żonie.
Poza gabinetem.
Kiedy w listopadzie 1990 r. z gabinetu odszedł Lord Przewodniczący Rady Geoffrey Howe premier Thatcher zaproponowała Tebbitowi powrót do gabinetu na stanowisko ministra edukacji, ale ten odmówił ze względu na żonę. Podczas wyborów na lidera torysów w 1990 r. był członkiem sztabu wyborczego Margaret Thatcher. Kiedy pani premier zrezygnowała z ubiegania się o stanowisko Tebbit poparł Johna Majora. W 1990 r. zgłosił propozyję „testu krykietowego” (zwanego również „testem Tebbita”), który zakładał, że przedstawiciele mniejszości etnicznych w Wielkiej Brytanii nie zostaną uznani za prawdziwych Brytyjczyków, dopóki nie będą kibicować angielskiej drużynie krykietowej w meczu przeciwko ich państwu. W 1992 r. zrezygnował ze startu w wyborach do Izby Gmin. Otrzymał wówczas dożywotni tytuł parowski barona Tebbit of Chingford i zasiadł w Izbie Lordów.
Podczas konferencji Partii Konserwatywnej w Brighton w październiku 1992 r. skrytykował gabinet Majora za poparcie Traktatu z Maastricht. W 1995 r. poparł kandydaturę Johna Redwooda na lidera konserwatystów. 26 listopada 1996 r. na forum Izby Lordów skrytykował pomoc humanitarną dla Afryki, gdyż twierdził, że nie przynosi ona pomocy biednym tylko napędza przemoc i korupcję. Obecnie jest wiceprzewodniczącym Conservative Way Forward Group.

</doc>
<doc id="1253546" url="https://pl.wikipedia.org/wiki?curid=1253546" title="Okręg wyborczy Chingford">
Okręg wyborczy Chingford

Okręg wyborczy Chingford powstał w 1974 r. i wysyłał do brytyjskiej Izby Gmin jednego deputowanego. Okręg obejmował miasto Chingford w London Borough of Waltham Forest. Został zniesiony w 1997 r.

</doc>
<doc id="1253554" url="https://pl.wikipedia.org/wiki?curid=1253554" title="Ulica Henryka Sienkiewicza w Łodzi">
Ulica Henryka Sienkiewicza w Łodzi

Ulica Sienkiewicza w Łodzi – jedna z ważniejszych ulic dawnej dzielnicy Śródmieście w Łodzi.
Historia ulicy.
Regulację ulicy przeprowadzono w latach 1824–1828 podczas tworzenia osady przemysłowej, przeznaczonej pod osiedlenie tkaczy lnu i bawełny, którą nazwano Łódka.
Od 1827 roku, była to ul. Dzika, w latach 1888–1917 nazywała się Mikołajewska i Nikołajewska; w latach 1917–1940 otrzymała nazwę Henryka Sienkiewicza. Podczas okupacji Niemcy przemianowali ulicę na Schiller-Straße i na König-Heinrich-Straße. W 1945 roku powrócono do nazwy ul. Sienkiewicza. W 1988 roku ul. Sienkiewicza wchłonęła dawną ul. Boczną.
Prawdopodobnie jeszcze przed końcem XIX wieku ulica była wybrukowana drewnianą kostką, która w nocy skutecznie wytłumiała odgłosy przejeżdżających platform konnych, powozów i dorożek. Dopiero na przełomie lat 1916–1917 wybrukowano kostką kamienną odcinek od ul. Pustej (dziś Wigury) na południe i od ul. Nawrot do Dzielnej (dziś Narutowicza).
W 1937 roku budynki przy Sienkiewicza podłączono do kanalizacji miejskiej.
Ważniejsze obiekty.
Przy ulicy Sienkiewicza istniało kilka synagog:

</doc>
<doc id="1253556" url="https://pl.wikipedia.org/wiki?curid=1253556" title="Nematoscelis">
Nematoscelis

Nematoscelis – rodzaj szczętek z rodziny Euphausiidae obejmujący siedem gatunków. 
Nazwa "Nematoscelis" pochodzi z greki klasycznej, od rzeczownika "nēma" (nić) i rzeczownika "scelis" (noga) i oznacza "nitkowata noga", "nitkowate odnóże". 
Gatunki:

</doc>
<doc id="1253559" url="https://pl.wikipedia.org/wiki?curid=1253559" title="Ulica Sienkiewicza w Łodzi">
Ulica Sienkiewicza w Łodzi



</doc>
<doc id="1253560" url="https://pl.wikipedia.org/wiki?curid=1253560" title="Rakotwórczość">
Rakotwórczość



</doc>
<doc id="1253561" url="https://pl.wikipedia.org/wiki?curid=1253561" title="Lotne Oddziały Bojowe">
Lotne Oddziały Bojowe

Lotne Oddziały Bojowe (nazywane również bojówkami) – paramilitarne oddziały Straży Mazurskiej służące do ochrony polskich wieców w czasie przygotowań do plebiscytów na Warmii, Mazurach i Powiślu w 1920 r.
Lotne Oddziały Bojowe (LOB) Straży Mazurskiej utworzono 1 marca 1920 r. Powstanie bojówek uzasadniano przede wszystkim zamiarem przeciwstawienia się czynnym wystąpieniom bojówek niemieckich oraz osłoną pracy agitacyjnej komitetów plebiscytowych - Mazurskiego i Warmińskiego. Początkowo dowodził nimi, zajmując się także werbunkiem, kierownik Straży Mazurskiej powiatu olsztyńskiego – Jan Jabłoński. Od 10 kwietnia 1920 r. kierownictwo nad LOB objął ppor. Tadeusz Skinder. – adiutant Komendanta Naczelnego Straży Mazurskiej – ppor. Jana Niemierskiego. Organizatorem i szefem bojówek LOB na obszarze powiatu szczycieńskiego był Władysław Tijan. Ochotników do bojówek rekrutowano na zasadzie opinii i wniosków polskich komitetów plebiscytowych oraz Biura Statystycznego przy Konsulacie Rzeczypospolitej Polskiej w Olsztynie. Często do LOB należeli także członkowie Towarzystwa Gimnastycznego „Sokół”.
W końcu kwietnia 1920 r. najsilniejszy oddział LOB znajdował się w Olsztynie. Liczył on w tym czasie 119 ludzi. Poza Olsztynem 20 członków LOB znajdowało się w Biskupcu Reszelskim. Brakuje dokładniejszych danych co do liczebności tychże oddziałów w innych miejscowościach. Nieznana bliżej liczba członków LOB znajdowała się w Szczytnie. Wynagrodzenie miesięczne bojówkarzy wynosiło 900 marek niemieckich, co uważano za sumę stosunkowo dużą, jak na tamtejsze warunki.
Siedzibą dowództwa LOB z Powiśla został Kwidzyn. W czerwcu liczebność LOB w powiecie sztumskim przekraczała 200 osób. Zostały one podzielone na 7 „sotni”. Każda z nich otrzymała swój kryptonim. Najliczniejsza „sotnia” znajdowała się w Sztumie i liczyła do 80 członków.
Istnienie i prawdziwy charakter nowo kreowanej organizacji starano się zachować w konspiracji. Bojówki przedstawiano jako samoistnie powstałe siły, tworzone i kierowane przez ludzi miejscowego pochodzenia. Jednakże w kwietniu 1920 r. w ręce Niemców dostała się teczka z dokumentami dotyczącymi Straży Mazurskiej, dzięki którym wywiad niemiecki posiadał nawet wykaz imienny członków LOB.
Podstawowym uzbrojeniem polskich bojówkarzy były tzw. „laski plebiscytowe” – czyli grube kije. LOB posiadały także granaty ręczne, pistolety, karabiny, a nawet kilka sztuk lekkich karabinów maszynowych. LOB odniosły kilka znaczących sukcesów na Powiślu: m.in. 24 maja w czasie wiecu w Kwidzynie doszło do starcia z bojówką niemiecką, którą rozpędzono (w czasie tego zajścia Polacy użyli 20 – osobowego konnego „oddziału”). 3 lipca rozbito niemiecki wiec w Sztumie, a 4 lipca w Sztumskiej Wsi i Postolinie. Bojówki powiślańskie były wspomagane przez LOB z Olsztyna. Znacznie mniej sukcesów LOB mogły odnotować na Warmii i Mazurach.
Likwidację Lotnych Oddziałów Bojowych rozpoczęto wraz z likwidacją Straży Mazurskiej 12 lipca 1920 roku. Straż Mazurska i Lotne Oddziały Bojowe miały stanowić przeciwwagę dla niemieckich organizacji paramilitarnych, które przy pomocy terroru paraliżowały polską działalność plebiscytową. Jednak te ostatnie skupiały w swych szeregach około 70 000 stosunkowo dobrze uzbrojonych i doskonale zorganizowanych ludzi. Ich przewaga nad Strażą Mazurską była miażdżąca. Straż nie mogła być więc realnym oparciem dla prac polskich komitetów plebiscytowych. Nie zapewniała także ochrony polskich wieców przed bojówkami niemieckimi. Utworzone w tym celu Lotne Oddziały Bojowe generalnie w niewielkim stopniu, ze względu na swą liczebność, mogła reagować na wzmagający się terror niemiecki.

</doc>
<doc id="1253570" url="https://pl.wikipedia.org/wiki?curid=1253570" title="M-95 Degman">
M-95 Degman

M-95 Degman – chorwacki prototypowy czołg podstawowy rozwijany przez firmę Đuro Đaković specijalna vozila d.d ze Slavonskiego Brodu w Chorwacji, będący rozwinięciem czołgu M-84.
Głównym ulepszeniem w stosunku do czołgu M-84 jest pancerz reaktywny na wieży, przodzie i bokach. W opcjonalnym wyposażeniu oferowane są kamery termowizyjne oraz silnik o mocy 1200 KM (890 kW) dzięki któremu stosunek mocy do masy wynosi 27 KM/t. W czołgu oprócz tego są jeszcze nieznaczne zmiany w systemie kierowania ogniem, komunikacji, gąsienicach.
M-95 nie wszedł jeszcze do seryjnej produkcji, jednak dwa prototypy zostały zamówione przez chorwacki rząd, modele M-95 oraz próbny M-84D (na eksport). Đuro Đaković zamierza produkować wersję eksportową M-84D (dla Kuwejtu i innych potencjalnych nabywców). Właściwie jest to M-84A4 ze znaczącymi ulepszeniami. Armia Kuwejtu jest zainteresowana modernizacją 149 M-84 do standardu M-84D jak i kupnem 65 nowych M-84D.

</doc>
<doc id="1253571" url="https://pl.wikipedia.org/wiki?curid=1253571" title="Parafia Ewangelicko-Augsburska w Kluczborku">
Parafia Ewangelicko-Augsburska w Kluczborku

Parafia Ewangelicko-Augsburska – parafia Kościoła Ewangelicko-Augsburskiego w RP w Kluczborku. Parafia należy do diecezji katowickiej.
Historia.
O przebiegu reformacji w Kluczborku wiadomo tyle, że w 1527 r. kościół parafialny został przejęty przez ewangelików, a rok później (1528) zaczęły się regularne nabożeństwa ewangelickie. Jednak dopiero w 1536 r., gdy Kluczbork znalazł się we władaniu Piastów śląskich – książąt brzeskich, którzy byli ewangelikami (luteranami), mógł nastąpić swobodny rozwój wyznania ewangelickiego w tym mieście. Ostatecznie w 1556 r. wszystkie okoliczne wioski, oprócz Kuniowa, Kujakowic Górnych i Dolnych oraz Łowkowic, przeszły na luteranizm.
Pierwszym stałym proboszczem parafii ewangelickiej w Kluczborku przy kościele Zbawiciela był w latach 1558–1588 ks. Georg von Stosch. Jednak najbardziej znanym duchownym ewangelickim w Kluczborku był w latach 1646–1688 ks. Adam Gdacjusz – jeden z najwybitniejszych pisarzy śląskich XVII wieku, zarazem pełniący funkcję seniora (odpowiednik dziekana). Za jego czasów wielki pożar w 1654 r. zniszczył prawie całe miasto, w tym również kościół. Nabożeństwa odprawiano wówczas w kaplicy cmentarnej, zaś lekcje religii odbywały się w ratuszu. Wkrótce jednak z patron parafii – jeden z książąt brzeskich – ofiarował fundusze na odbudowę kościoła, którą ukończono w 1660 r.
Po śmierci ostatniego z Piastów śląskich, Jerzego Wilhelma, w 1675 r. całe księstwo brzeskie, w tym i Kluczbork, przeszedł we władanie katolickiej dynastii Habsburgów. Kościół wówczas na siedem lat (1700–1707) przeszedł w ręce katolików, lecz w 1708 r. odzyskali oni swój kościół w wyniku ugody altransztadzkiej z 1707 r., w wyniku której sytuacja ewangelików na Śląsku poprawiła się.
Następny pożar w 1737 r. znowu poczynił duże zniszczenia – prawie całkowicie została zniszczona wieża kościoła, której odbudowa trwała do 1754 r. W zachodniej części kościoła dobudowano drugą nawę, Drewniany sufit zmieniono na ceglany. Ponadto w latach 1743–1745 dokonano gruntownej przebudowy wnętrza kościoła, które do 1760 r. przybrało obecny wygląd – powstał ołtarz, ambona, chrzcielnica i prospekt organowy. Kościół utrzymany jest w białym i złotym kolorze, zdobiony rzeźbami i płaskorzeźbami.
W latach 1795–1797 nadbudowano górną kondygnację wieży, a w 1806 r. zamontowano na niej zegar. Około 1820 r. zmieniono pokrycie dachu gontowe na dachówkę. W południowej części kościoła w 1824 r. dobudowano zakrystię, przebudowaną w 1854 r.
Zmarłych grzebano początkowo wokół kościoła. Później z powodu braku miejsca utworzono w zachodniej części miasta nowy cmentarz, tzw. szpitalny. Od 1815 r. ewangelicy korzystali z cmentarza, obecnie będącego komunalnym. W 1815 r. poświęcono trzeci już cmentarz, który później kilkakrotnie powiększano, w międzyczasie zaś zlikwidowano cmentarz przyszpitalny. W 1830 r. postawiono na cmentarzu drewnianą kapliczkę, w 1886 r. zmienioną na murowaną. W 1737 r. obok kościoła wybudowano dom parafialny stanowiący plebanię.
W 1833 r. zbudowano nowy dom parafialny oraz szkołę. W 1888 r. rozpoczął działalność szpital ewangelicki „Betania”, w którym pracowały diakonise. W latach 1911 i 1926 r. szpital rozbudowano i powstał przy nim mały kościołek. Diakonise prowadziły też: Dom Starców „Sarepta” (1891), „Przytułek Marii” dla nerwowo chorych kobiet (1910), Dom Dziecka „Bersaba” z przedszkolem (1911, przebudowany później na plebanię), oraz nowy Dom Dziecka „Salem” (1918).
Parafia rozwijała się, także liczebnie. W 1850 r. parafia liczyła 6 tys. wiernych, w 1933 r. już ponad 9 tys. W związku z tym od 1896 r. ustanowiono urząd trzeciego duchownego w parafii. Dawny powiat Kreuzburg (Kluczbork) był jedyny na Górnym Śląsku z większością protestancką. W 1861 mieszkało tu 27.783 Ewangelików (72,8% mieszkańców), 9.617 Katolików i 763 ludzi żydowskiego wyznania.
W okresie powojennym jednym z ważniejszych przejawów aktywności parafii są Kluczborskie Wieczory Muzyczne, które odbywają się od 1985 r., przede wszystkim propagując muzykę organową dzięki wyremontowanym organom Kościoła Zbawiciela, pochodzącym z 1898 r.
Filiały.
Bąków.
Parafia ewangelicka w Bąkowie istniała już w XVII wieku. W 1690 r. połączono ją z parafią w Biadaczu i tak jest do dziś. W latach 1845–1846 zbudowano obecny budynek plebanii. W 1913 r. poddano renowacji drewniany kościół pochodzący prawdopodobnie z czasów sprzed Reformacji. Natomiast kościół w Biadaczu zbudowano w 1842 r. w miejscu drewnianego kościołka z 1541 r.
Po 1945 Bąków stanowi filiał parafii ewangelickiej w Kluczborku. Obydwa kościoły zostały przejęte przez parafię katolicką. Obecnie nabożeństwa ewangelickie odbywają się w dawnej organistówce przebudowanej na kaplicę. W 2004 r. kaplica została gruntownie odnowiona.
Kościół ewangelicko-augsburski w Grabiach
Gorzów Śląski.
W Gorzowie Śląskim regularne nabożeństwa ewangelickie odbywały się od 1834 r. w sali szkoły ewangelickiej wybudowanej w 1802 r. Parafia formalnie powstała w 1852 r., a rok później otrzymała stałego duszpasterza. W 1857 r. poświęcono ewangelicki kościół Krzyża Jezusowego.
Po 1945 r. Gorzów Śląski stanowi filiał parafii ewangelickiej w Kluczborku. W 1994 r. kościół przeszedł gruntowny remont.
Grabie.
Kościół ewangelicki w Grabiach poświęcono w 1924 r., a w 1925 r. powołano tu samodzielną parafię, do której należały Jełowa, Kały, Kobylno, Rzędów i Turawa. Po 1945 r. Grabie stanowiły filiał parafii ewangelickiej w Kluczborku. W 2009 r. kościół został przekazany parafii rzymskokatolickiej św. Barłomieja w Jełowej.
Maciejów.
Kościół w Maciejowie stał się ewangelicki w 1532 r. w wyniku reformacji. Wówczas też powstała parafia, jednej z najstarszych na Opolszczyźnie po Kluczborku i Byczynie. Aż do II wojny światowej liczba ewangelików wynosiła tu około 90% mieszkańców. W 1696 r. przeprowadzono remont i rozbudowę kościoła, z tego czasu pochodzi ołtarz. Ambona pochodzi z 1700 r. W 1850 r. wieża została zniszczona podczas burzy, i już jej nie odbudowano – jej kwadratową podstawę przykrył przedłużony dach. Wnętrze jest barokowe. Organy zostały zbudowane w 1861 r. Po 1945 r. Maciejów stanowi filiał parafii ewangelickiej w Kluczborku.
Nasale.
Nasale stanowiły dawniej filiał parafii ewangelickiej w Roszkowicach. W 1870 r. zbudowano nowy, murowany kościół, ponieważ poprzedni, prawdopodobnie drewniany, został zamknięty z powodu złego stanu technicznego.
Po 1945 r. Nasale stanowiły filiał parafii ewangelickiej w Kluczborku. Kościół został w 1945 r. przejęty przez parafię rzymskokatolicką, natomiast ewangelicy użytkują pochodzący z XVI wieku drewniany kościół przeniesiony ze Zdziechowic, przebudowany w 1730 r. Był on zmontowany w Nasalach w okresie międzywojennym, jednak wojna przerwała rekonstrukcję i pozostał bez wieży. Kościół posiada konstrukcję zrębową, był orientowany, i stał na podmurówce z cegły. Dnia 11 maja 2010 r. około godziny 18.00 w kościół uderzył piorun, wskutek którego drewniana świątynia spłonęła. 7 lipca 2013 r. nowo wybudowany kościół został poświęcony, przez zwierzchnika kościoła ewangelicko-augsburskiego w Polsce ksiądz biskup Jerzy Samiec z Warszawy w obecności ks. biskupa Tadeusza Szurmana z Katowic i proboszcza parafii w Kluczborku, ks. Pawła Szwedo

</doc>
<doc id="1253574" url="https://pl.wikipedia.org/wiki?curid=1253574" title="Gerwazy Gzowski">
Gerwazy Gzowski

Gerwazy Gzowski (ur. 1812 – zm. 17 marca 1888) – spiskowiec i działacz niepodległościowy, członek władz powstania styczniowego, zesłaniec syberyjski.
Z wykształcenia prawnik. W latach 1840-1844 był asesorem przy sądzie kryminalnym w Łęczycy. Jeden z organizatorów Związku Narodu Polskiego. Aresztowany w 1846 za działalność spiskową. Skazany na karę śmierci. Namiestnik Królestwa Polskiego feldmarszałek 
Iwan Paskiewicz zmienił mu karę na 20 lata ciężkich robót w Nerczyńsku. W 1859 na skutek amnestii powrócił do kraju. 
Był członkiem zarządu Organizacji Oświatowej, powołanej przez Komitet Centralny Narodowy. Był pomocnikiem-referentem Agatona Gillera w Komisji Stosunków Zewnętrznych w Rządzie Narodowym w czasie powstania styczniowego. Po powstaniu styczniowym zesłany ponownie na Syberię, do Irkucka. W 1883 powrócił do kraju. Jest pochowany na cmentarzu Powązkowskim (kwatera 160-4-34 i 35).

</doc>
<doc id="1253579" url="https://pl.wikipedia.org/wiki?curid=1253579" title="Godzilla (serial animowany 1978)">
Godzilla (serial animowany 1978)

Godzilla (ang. "The Godzilla Power Hour") – amerykańsko-japoński serial animowany stworzony przez wytwórnie Hanna-Barbera i Tōhō, oparty na filmach o Godzilli. Serial w Polsce był emitowany na TVP2 w bloku "Godzina z Hanna-Barberą".
Serial zdobył wśród większości fanów Godzilli małą popularność i spotkał się z nie najlepszym przyjęciem. Jednakowo dla wielu zagranicznych fanów był to pierwszy kontakt z Godzillą i zdobył u nich uznanie. 
Fabuła.
Serial opowiada o przygodach załogi oceanograficznego statku badawczego "Calico", która natrafia na nadnaturalne zjawiska, zwykle w postaci wielkich potworów. Załodze towarzyszą Godzilla, który w przypadku większego niebezpieczeństwa jest wzywany na pomoc oraz Godzooky, młody potworek traktowany przez Godzillę jak syn. 
Powstanie serialu.
Tomoyuki Tanaka, producent serii o Godzilli, był niezadowolony z traktowania "Powrotu Mechagodzilli" jako ostatniego filmu z serii i planował tworzenie dalszych części. Jednym z pomysłów była propozycja United Productions of America, dystrybutora amerykańskich wersji dubbingowych japońskich kaijū, stworzenia koprodukcji japońsko-amerykańskiej. Żaden z tych projektów nigdy nie został zrealizowany. W międzyczasie Joseph Barbera widząc potencjał w Godzilli, wpadł na pomysł na stworzenie serialu animowanego z jego udziałem i po skontaktowaniu się z właścicielem United Productions of America, Harry’m G. Sapersteinem, który był jego przyjacielem, uzyskał licencję od Toho Co. Ltd. 
Producenci kreskówki początkowo chcieli być wierni klimatowi filmów z Godzillą, jednak stacja NBC wymusiła złagodzenie tonu i dodanie komediowych elementów (wtedy Barbera wymyślił Godzooky’ego). Dodatkowo Toho ze wszystkich potworów pozwoliło użyć jedynie Godzilli. Twórcy nie uzyskali także praw do użycia głosu Godzilli, dlatego w serialu głos potwora wykonywał Ted Cassidy. 

</doc>
<doc id="1253582" url="https://pl.wikipedia.org/wiki?curid=1253582" title="Redha Tukar">
Redha Tukar

Redha Hassan Tukar Fallatah (arabski:رضا حسن تُكر فلاتة) (ur. 29 listopada 1975) – saudyjski piłkarz grający na pozycji obrońcy w Ittihad FC. Mierzy 179 cm wzrostu.

</doc>
<doc id="1253585" url="https://pl.wikipedia.org/wiki?curid=1253585" title="Ridha Tukar">
Ridha Tukar



</doc>
<doc id="1253587" url="https://pl.wikipedia.org/wiki?curid=1253587" title="Apne">
Apne

Apne (अपने) (angielski: "Ours") to bollywoodzki dramat sportowy i rodzinny wyreżyserowany w 2007 roku przez Anil Sharma, autora ' i '. Po raz drugi ojciec Dharmendra i jego synowie Sunny Deol i Bobby Deol zagrali razem (poprzednio w "Dilagi"). Kobiece role zagrały Shilpa Shetty, Kirron Kher i Katrina Kaif. Film nakręcono w Chandigarh, Rajkot, Bangkoku, w Australii, i Toronto. Tematem filmu jest miłość między ojcem i synami. Miłość, która dopuszcza pojawienie się urazy, żalu za niespełnienie oczekiwań, niemożność przebaczenia, dojrzewanie do pojednania się, aż po pragnienie poświęcenia za siebie życia. Film zajmuje się też tematem sportu: wysiłkiem i wytrwałością koniecznymi przy treningu, przyjmowaniem przegranej, wygraną.
Film był dobrze przyjęty przez widzów w Indiach. W recenzjach chwalony był za grę grającego ojca Dharmendra.
Fabuła.
Baldev Singh Chaudhary (Dharmendra), zwany przez swoich fanów „Tygrys z Pendżabu” zdobył dla Indii na olimpiadzie srebrny medal w boksie, ale zwycięstwo zostało podważone. Przeciwnicy wspomagani mafią zadbali o to, że oskarżono go niesłusznie o doping. Na 15 lat został zawieszony w sporcie, co spowodowało koniec jego kariery. Rozżalony, oburzony próbował walczyć dalej, 10 lat trenując na zwycięzcę swojego starszego syna Anganda (Sunny Deol). Oczekiwał, że Agand zwyciężając na mistrzostwach świata ocali jego honor – lecz syn w pewnym momencie zapragnął inaczej ułożyć sobie życie. Ożenił się z piękną Simran (Shilpa Shetty) i zaczął odnosić sukcesy w eksporcie rolnictwa bogacąc się i zdobywając wysoką pozycję społeczną. Ojciec poczuł się opuszczony i zawiedziony przez syna. Nie chce go widzieć, nie chce z nim rozmawiać. To rozdarcie boli ich, boli żonę Baldeva (Kirron Kher) i jego młodszego brata Karana (Bobby Deol), który stał się popularnym piosenkarzem. Ojciec przeżywa swoje życie jak nieudacznik. Nie potrafi zapomnieć przeszłości – chwil zwycięstwa i hańby. Żyje tym, szuka możliwości zadośćuczynienia. Zawiódłszy się na Angandzie, teraz pokłada nadzieje w Gauravie (Aryan Vaid), którego przygotowuje do mistrzostw. Traktuje go jak trzeciego syna. Tym bardziej wstrząsa nim wiadomość, że Gaurav nie wierząc w sukces treningu u trenera nieudacznika, zmienia klub. Ratując ojca przed utratą sensu życia, Karan decyduje się trenować boks, aby wywalczyć dla ojca upragnione przez niego zwycięstwo.

</doc>
<doc id="1253590" url="https://pl.wikipedia.org/wiki?curid=1253590" title="Sony Center">
Sony Center

Sony Center – kompleks budynków wykonanych przez firmę Sony na Potsdamer Platz w Berlinie. Jego architektem jest Helmut Jahn.
Budowa została ukończona w 2000 roku za sumę 800 milionów dolarów. W kompleksie znajdują się sklepy, restauracje, centra konferencyjne, pokoje hotelowe, biura, muzea, Kino CineStar oraz IMAX i sklep "Sony Style". Na terenie centrum dostępny jest darmowy hot spot Wi-Fi.
Kompleks zlokalizowany jest niedaleko stacji kolejowej Berlin Potsdamer Platz. W pobliżu usytuowane jest centrum handlowe i biurowiec Deutsche Bahn.

</doc>
<doc id="1253604" url="https://pl.wikipedia.org/wiki?curid=1253604" title="Józef Żiżka">
Józef Żiżka

Józef Żiżka (ur. 11 marca 1913 w Krakowie, zm. 28 października 1975 w Zakopanem) – polski piłkarz, występujący na pozycji obrońcy lub pomocnika, 2-krotny reprezentant Polski.
Kariera klubowa.
Wychowanek Olszy Kraków, w barwach której występował przez 5 lat. Następnie, w latach 1933–1938 reprezentował barwy Cracovii. Kolejnym krokiem w karierze Żiżki były dwa lata gry w TS Mościce (obecnie Unia Tarnów). Po II wojnie światowej piłkarz występował jeszcze w barwach Polonii Świdnica, a także Gwardii Zakopane.
Kariera reprezentacyjna.
Józef Żiżka rozegrał w reprezentacji Polski 2 spotkania, debiutując 26 sierpnia 1934 w meczu z Jugosławią, rozegranym w Belgradzie.
Kariera trenerska.
W latach 1950–1952 Żiżka był grającym trenerem Gwardii Zakopane.

</doc>
<doc id="1253612" url="https://pl.wikipedia.org/wiki?curid=1253612" title="Zasada bootstrap">
Zasada bootstrap



</doc>
<doc id="1253619" url="https://pl.wikipedia.org/wiki?curid=1253619" title="Just Married (film 2007)">
Just Married (film 2007)

Just Married – indyjska komedia miłosna wyreżyserowana w 2007 roku przez Meghna Gulzara, autora "Filhaal". W rolach głównych Fardeen Khan i Esha Deol. Film śledzi życie dwojga indywidualistów połączonych ze sobą aranżowanym małżeństwem. Zdjęcia kręcono w Mumbaju i w Utakamand .
Fabuła.
Abhay (Fardeen Khan) i Ritika (Esha Deol) widzą się po raz pierwszy podczas zaaranżowanego ślubu. Wraz z kilkoma innymi parami ruszają w podróż poślubna do Ooty. Abhay z delikatnością uznaje wrażliwość swojej nieśmiałej, zamkniętej w sobie żony, niegotowej mężowi czułości i namiętności podczas nocy poślubnej. Powoli zaczynają siebie, poznawać i lubić. Nagła podejrzliwość Ritiki zraża Abhaya. Odsuwa się od żony nie zdążywszy się do niej jeszcze zbliżyć.
Za ścianami pensjonatu każda z pozostałych par przeżywa swój dramat. Shobha (Kirron Kher) i Chatarvedi (Satish Shah) po 40 latach małżeństwa często drażnią siebie swoimi przyzwyczajeniami. Shoaib nie potrafi w znanej od dziecka, a teraz poślubionej Anuyi zobaczyć kogoś więcej niż przyjaciółkę siostry, zbyt znaną, by wzbudzić fascynację. Angielka Sara po kilku latach mieszkania ze sobą wciąż nie zgadza się na poślubienie Arjuna AK Kohli. I tylko Rishabh i Anu tworzą parę idealną, wciąż cieszącą się sobą.
Muzyka i piosenki.
Muzykę do filmu skomponował Pritam Chakraborty, autor muzyki do "Jab We Met", "Life in a... Metro", "Woh Lamhe", "Hattrick (film)", "Bas Ek Pal", " Pyaar Ke Side Effects", "Dhoom", "Naksha", "Dhoom 2", "Apna Sapna Money Money", "Garam Masala", "Chocolate", "Dhan Dhana Dhan Goal" czy "Bhagam Bhag".

</doc>
<doc id="1253623" url="https://pl.wikipedia.org/wiki?curid=1253623" title="Pseudeuphausia">
Pseudeuphausia

Pseudeuphausia – rodzaj szczętek z rodziny Euphausiidae obejmujący dwa gatunki:

</doc>
<doc id="1253624" url="https://pl.wikipedia.org/wiki?curid=1253624" title="Hamad Al-Muntaszari">
Hamad Al-Muntaszari

Hamad Al-Muntaszari (arab. حمد المُنتشري; ur. 22 czerwca 1982 r. w Dżudda) – saudyjski piłkarz występujący na pozycji obrońcy w Ittihad FC.

</doc>
<doc id="1253628" url="https://pl.wikipedia.org/wiki?curid=1253628" title="Dream Evil">
Dream Evil

Dream Evil – szwedzka grupa heavy/power metalowa, założona w 1999 roku przez producenta muzycznego Fredrika Nordströma.

</doc>
<doc id="1253629" url="https://pl.wikipedia.org/wiki?curid=1253629" title="Stade Amari Daou">
Stade Amari Daou

Stade Amadi Daou - stadion w miejscowości Ségou w Mali o pojemności 15 tys. widzów. Zbudowany w 2001 w związku z Pucharem Narodów Afryki 2002. Na stadionie rozgrywa swoje mecze zespół AS Biton.

</doc>
<doc id="1253630" url="https://pl.wikipedia.org/wiki?curid=1253630" title="Archiwum Archidiecezjalne w Gnieźnie">
Archiwum Archidiecezjalne w Gnieźnie

Archiwum Archidiecezjalne w Gnieźnie − archiwum powołane przez kard. Stefana Wyszyńskiego w 1960 gromadzące zbiory nad kruchtą południową archikatedry gnieźnieńskiej, zaś od 1997 w jej sąsiedztwie od południa w nowej siedzibie przy ul. Kolegiaty 2.
Pierwszym dyrektorem archiwum był ks. Władysław Zientarski (zm. 30 września 1991 r. w Gnieźnie), autor licznych artykułów dotyczących muzykaliów i innych archiwaliów gnieźnieńskich, przyczynił się ocalenia i uporządkowania cennych zabytków. Obecnie dyrektorem archiwum jest ks. Michał Sołomieniuk. 

</doc>
<doc id="1253632" url="https://pl.wikipedia.org/wiki?curid=1253632" title="Wojciech Biechoński">
Wojciech Biechoński

Wojciech Biechoński (ur. 1839 w Kielcach, zm. 31 grudnia 1926 we Lwowie) – polski działacz spółdzielczy i oświatowy, urzędnik, komisarz rządowy na województwo krakowskie w czasie powstania styczniowego.
Życiorys.
W 1857 ukończył Szkołę Wyższą Realną w Kielcach.
Pracował jako urzędnik Komisji Skarbu. Od 1859 należał do organizacji narodowej. W 1861 wyjechał do Włoch. Przeszedł całkowity kurs Polskiej Szkoły Wojskowej w Genui i Cuneo. 
W końcu 1862 z polecenia Komitetu Centralnego Narodowego objął zarząd organizacji województwa krakowskiego. Był komisarzem województwa krakowskiego. 21 stycznia 1863 przygotował nieudany wypad na Kielce. Wraz z Apolinarym Kurowskim organizował oddziały powstańcze w Ojcowie. W randze kapitana przydzielony do sztabu gen. Józefa Wysockiego. Brał udział w bitwach pod Pieskową Skałą, pod Sosnowcem, pod Radziwiłłowem. We wrześniu i październiku był sekretarzem stanu w Rządzie Narodowym. Powrócił do Warszawy, gdzie zaliczany był do przeciwników Rządu Narodowego Karola Majewskiego. Po przewrocie wrześniowym wszedł jako sekretarz stanu do nowego Rządu Narodowego. Na początku 1864 wyemigrował, kształcił się w Heidelbergu, Zurychu i Wiedniu. W 1867 powrócił do kraju i osiadł w Gorlicach, gdzie rozwinął działalność spółdzielczą i oświatową. Przez długi okres był burmistrzem miasta oraz otrzymał tytuł honorowego obywatela miasta. W 1874 przeniósł się do Lwowa, gdzie był członkiem rady miejskiej, oraz prezesem Banku Związkowego i Związku Stowarzyszeń Zarobkowych i Gospodarczych. Był także współzałożycielem i prezesem Towarzystwa Wzajemnej Pomocy Uczestników Powstania Polskiego z 1863/64 roku. W styczniu 1904 został wybrany wiceprezesem lwowskiego Towarzystwa uczestników powstania 1863. Do śmierci był prezesem Towarzystwa „Miejskie Ochronki Chrześcijańskie”. 23 stycznia 1912 został wybrany prezesem Towarzystwa Weteranów z roku 1863 we Lwowie. Według stanu z 1914 był prezesem sekcji balneoprzemysłowej Krajowego Związku Zdrojowisk i Uzdrowisk we Lwowie.
5 sierpnia 1921 otrzymał Krzyż Komandorski z Gwiazdą Orderu Odrodzenia Polski. W 1923 otrzymał tytuł honorowego doktora prawa Uniwersytet Jana Kazimierza we Lwowie (wyróżniony wówczas w gronie siedmiu weteranów powstania styczniowego). Przemawiał na pogrzebie polskiego prawnika i posła Tadeusza Skałkowskiego.
Został pochowany na Cmentarzu Łyczakowskim we Lwowie (w tym samym miejscu spoczęli jego żona Kamila z domu Lewicka, żyjąca w latach 1849-1927, oraz Stanisław Szachowski). Na Cmentarzu Starym w Kielcach znajduje się jego symboliczny grób.

</doc>
<doc id="1253633" url="https://pl.wikipedia.org/wiki?curid=1253633" title="Stylocheiron">
Stylocheiron

Stylocheiron – rodzaj szczętek obejmujący dwanaście gatunków, które jako część zooplanktonu są ważnym elementem pożywienia ptaków morskich oraz poławianych komercyjnie ryb. 
Gatunki:

</doc>
<doc id="1253640" url="https://pl.wikipedia.org/wiki?curid=1253640" title="Stadion Pod Goricom">
Stadion Pod Goricom

Stadion Pod Goricom – stadion piłkarski w Podgoricy, będący zarazem największym obiektem sportowym w Czarnogórze. Jego właścicielem są władze miasta i gminy stołecznej Podgorica. Mecze w roli gospodarza rozgrywają na nim: FK Budućnost Podgorica (od 3 maja 1945), reprezentacja Czarnogóry (od 24 marca 2007), a także wszystkie czarnogórskie kluby występujące w europejskich pucharach, bowiem ów stadion jest od lat jedynym obiektem piłkarskim w Czarnogórze spełniającym wymogi UEFA i FIFA. Od sezonu 2006/2007 odbywają się tutaj również finały Pucharu Czarnogóry.
Maksymalna pojemność trybun po ostatniej przebudowie wynosi 15 230 miejsc, jednak podczas oficjalnych spotkań międzypaństwowych jest ona – ze względów bezpieczeństwa – zmniejszana do 11 500 – 12 000 miejsc.
Historia.
Przed II wojną światową w pobliżu obecnego stadionu funkcjonowały boiska sportowe, na których swoje mecze rozgrywały drużyny piłkarskie kilku podgorickich klubów. 3 maja 1945 – podczas towarzyskiego spotkania Budućnosti Podgorica z Sutjeską Nikšić – w miejscu dzisiejszego obiektu otwarto boisko piłkarskie wraz z drewnianą trybuną, mogącą pomieścić 5000 widzów. Początkowo nie rozgrywano na nim większych imprez – były to głównie ligowe pojedynki Budućnosti (od 20 kwietnia 1946). W 1952 trybuna spłonęła całkowicie, więc w latach 1952–1954 wokół boiska wybudowano nowe, betonowe trybuny o łącznej pojemności 17 000 miejsc. Pierwsze oficjalne spotkanie międzypaństwowe odbyło się tutaj 27 października 1971 w ramach eliminacji do Mistrzostw Europy 1972, a Jugosławia zremisowała 0:0 z Luksemburgiem w obecności 10 022 osób. Kolejna rozbudowa zakończyła się w 1975, dzięki czemu 27 sierpnia 1975 w trakcie ligowego meczu Budućnosti z Hajdukiem Split został ustanowiony rekord frekwencji, gdy na trybunach zasiadło 20 000 widzów. W latach 80. – w związku z rosnącą popularnością domowych spotkań Budućnosti w lidze jugosłowiańskiej – pojawiła się koncepcja rozbudowy trybun do 32 000 miejsc, która nigdy nie została zrealizowana. W latach 1984–1985 udało się za to przebudować główną (zachodnią) trybunę do 6000 miejsc oraz wykonać nowoczesne zadaszenie, a pod koniec dekady postawić maszty oświetleniowe (inauguracja sztucznego oświetlenia nastąpiła 28 maja 1989, podczas ligowego meczu Budućnosti z FK Rad). W latach 90. – w związku z rozbiórką trybuny wschodniej i przebudową trybuny północnej (w latach 1992–1993) – pojemność obiektu została obniżona do 12 000 miejsc. Ostatnia przebudowa miała miejsce w latach 2004–2006, a objęła przede wszystkim trybunę północną i południową. W jej wyniku obydwie trybuny stały się dwukondygnacyjne, zadaszone i ze wszystkimi miejscami siedzącymi (1 000 na dolnej kondygnacji i 2500 na górnej kondygnacji). Wybudowano również niewielką trybunę wschodnią. 9 lipca 2005 Budućnost wygrała tutaj 2:1 z Deportivo La Coruna w ramach Pucharu Intertoto UEFA 2005. 24 marca 2007 swoje inauguracyjne spotkanie międzypaństwowe na tym stadionie rozegrała reprezentacja Czarnogóry (wygrana 2:1 z Węgrami).
Stadion obecnie.
Po przebudowie, dokonanej w latach 2004–2006, obiekt posiada 15 230 miejsc siedzących i sztuczne oświetlenie o łącznej mocy 1900 luksów. Planowana jest rozbudowa wschodniej trybuny, po zakończeniu której stadion pomieści około 18 000 osób.

</doc>
<doc id="1253642" url="https://pl.wikipedia.org/wiki?curid=1253642" title="Diabelska edukacja">
Diabelska edukacja

Diabelska edukacja – krótkometrażowy film erotyczny z 1995 r. w reżyserii Janusza Majewskiego, wyprodukowany przez Lwa Rywina.
Opis fabuły.
Akcja filmu toczy się pod koniec XIX wieku na wsi, gdzieś w zaborze pruskim. W filmie nie padają, żadne szczegóły dotyczące zarówno miejsca, jak i czasu. Jedynie na podstawie ubiorów, wypowiedzi proboszcza o tramwajach w miastach oraz lekarza mówiącego po niemiecku można dojść do wniosku, iż historia dzieje się tym miejscu i czasie.
Młoda dziewczyna Małgorzata wraz z matką mieszkają na małej wsi, wśród jezior. Małgorzata zajmuje się wypasem i udojem krów. Pewnego dnia podczas kąpieli w rzece ma dziwne uczucie, że ją ktoś obserwuje. Na łące dostrzega mężczyznę, który rysuje. Małgorzata początkowo widzi, że narysował ją nagą. Rozmawia z nieznajomym, który przedstawia się jako osoba, która dużo podróżuje i zna świat. Małgorzata zaczyna się spotykać z nieznajomym, z którym współżyje. Oprócz tego kochanek uczy ją czytania oraz manier, mówiąc, że chce zrobić z niej damę. Pewnego dnia parę nakrywają dzieci, które informują matkę Małgorzaty o tajemniczym kawalerze. Matka zastaje Małgorzatę czytającą i prowadzi ją do spowiedzi u proboszcza, który ma ją poinformować „jakby się coś działo”. Młoda dziewczyna burzy się, jednak idzie do spowiedzi u proboszcza. Proboszcz informuje matkę, iż córkę mógł opętać szatan. Ksiądz mówi jednak, że „to nie średniowiecze teraz diabły po wsiach nie chodzą”. Mimo wszystko zaleca wizytę u doktora. Lekarz stwierdza, że dziewczyna jest dziewicą. Kusiciel przychodzi później do Małgorzaty informując, że ona go sobie wymyśliła.

</doc>
<doc id="1253647" url="https://pl.wikipedia.org/wiki?curid=1253647" title="Lorentz">
Lorentz



</doc>
<doc id="1253648" url="https://pl.wikipedia.org/wiki?curid=1253648" title="Estádio Municipal Silvio de Magalhães Padilha">
Estádio Municipal Silvio de Magalhães Padilha

Estádio Municipal Silvio de Magalhães Padilha – stadion piłkarski w Bauru, São Paulo (stan), Brazylia.

</doc>
<doc id="1253651" url="https://pl.wikipedia.org/wiki?curid=1253651" title="Stade Babemba Traoré">
Stade Babemba Traoré

Stade Babemba Traoré - stadion w miejscowości Sikasso w Mali o pojemności 15 tys. widzów. Otwarty w styczniu 2002 w związku z Pucharem Narodów Afryki 2002. Na stadionie rozgrywa mecze zespół Stade Malien de Sikasso. Nazwa stadionu pochodzi od nazwiska Babemba Traoré, dziewiętnastowiecznego przywódcy Imperium Kenedugu i bohatera narodowego Mali.

</doc>
<doc id="1253654" url="https://pl.wikipedia.org/wiki?curid=1253654" title="Estádio Municipal Nélson Reginato do Canto">
Estádio Municipal Nélson Reginato do Canto

Estádio Municipal Nélson Reginato do Canto – stadion piłkarski w Bauru, São Paulo (stan), Brazylia.

</doc>
<doc id="1253658" url="https://pl.wikipedia.org/wiki?curid=1253658" title="Estádio Municipal José Spetic Filho">
Estádio Municipal José Spetic Filho

Estádio Municipal José Spetic Filho – stadion piłkarski w Bauru, São Paulo (stan), Brazylia.

</doc>
<doc id="1253660" url="https://pl.wikipedia.org/wiki?curid=1253660" title="Tessarabrachion">
Tessarabrachion

Tessarabrachion – monotypowy rodzaj szczętek, do którego klasyfikowany jest wyłącznie gatunek "Tessarabrachion oculatus" Hansen, 1911.

</doc>
<doc id="1253661" url="https://pl.wikipedia.org/wiki?curid=1253661" title="Siudmak">
Siudmak



</doc>
<doc id="1253662" url="https://pl.wikipedia.org/wiki?curid=1253662" title="Armaria">
Armaria

Armaria (łac. "armarium" – szafa, archiwum) – rodzaj mebla. 
Nazwa pochodzi prawdopodobnie od nazwy szafy zwanej "armarium", używanej w starożytności do przechowywania broni. W języku staropolskim terminem "armaria" lub "almaria" określano różne szafy, skrzynki lub szkatułki w których przechowywano książki, dokumenty i cenne przedmioty. W średniowieczu terminem tym określano szafę wbudowaną w ścianę lub wolno stojącą w zakrystii, w której przechowywano przedmioty liturgiczna.

</doc>
<doc id="1253663" url="https://pl.wikipedia.org/wiki?curid=1253663" title="Estádio Mirante Ferroviário">
Estádio Mirante Ferroviário

Estádio Mirante Ferroviário – stadion piłkarski w Bauru, São Paulo (stan), Brazylia, na którym swoje mecze rozgrywa Grêmio Recreativo e Esportivo Triagem.

</doc>
<doc id="1253664" url="https://pl.wikipedia.org/wiki?curid=1253664" title="Szancer">
Szancer



</doc>
<doc id="1253666" url="https://pl.wikipedia.org/wiki?curid=1253666" title="Zbigniew Kopalko">
Zbigniew Kopalko

Zbigniew Kopalko (ur. 9 października 1909 w Truskawcu Zdroju, zm. 12 czerwca 1996 w Warszawie) – polski reżyser radiowy i teatralny.
Życiorys.
Pochodził z rodziny aktorskiej – jego dziadek był dyrektorem wędrownego teatru, babka Zofia Millerowa i matka Zofia, z d. Molska, były aktorkami. W dzieciństwie brał udział jako statysta w niektórych spektaklach „Reduty” Juliusza Osterwy. Przed wojną studiował polonistykę na Uniwersytecie Stefana Batorego w Wilnie. Jako student był od 1931 spikerem wileńskiego oddziału Polskiego Radia, a także dziennikarzem radiowym, autorem słuchowisk i reżyserem. W chwili wybuchu II wojny światowej został w Wilnie powołany do wojska jako dowódca plutonu karabinów maszynowych. Został internowany, jednak uciekł z obozu. W czasie okupacji nasłuchiwał wiadomości radia BBC i przekazywał komunikaty o wydarzeniach na froncie władzom ZWZ (później AK). Kiedy w 1945 Sowieci zajęli Wilno, wyjechał do Białegostoku gdzie pracował jako nauczyciel, wkrótce wrócił do pracy w radiu – przez krótki okres w rozgłośni białostockiej, potem w toruńskiej, następnie w łódzkiej i od 1948 w Warszawie. Był wykładowcą reżyserii radiowej na Wydziale Radia i Telewizji (obecnie im. Krzysztofa Kieślowskiego) Uniwersytetu Śląskiego. 
Był laureatem wielu prestiżowych nagród krajowych i zagranicznych, m.in. jako pierwszy Polak otrzymał "Prix Italia" w Sorrento 1959 za libretto i reżyserię zrealizowanej w 1958 opery radiowej "Neffru" z muzyką Zbigniewa Wiszniewskiego. W 1992 otrzymał "Honorowego Wielkiego Splendora" za całokształt twórczości radiowej, nagrodę przyznawaną przez zespół Teatru Polskiego Radia.
Twórczość.
Jako reżyser zadebiutował przed wojną, realizując w radiu wileńskim siedemnastowieczną komedię rybałtowską "Albertus na wojnę, Albertus z wojny". Ostatnim wyreżyserowanym przez Kopalkę słuchowiskiem była jego własna adaptacja "Kazań" ks. Piotra Skargi (1991). 
Reżyserował także na scenach dramatycznych, m.in. w Teatrze Ludowym w Nowej Hucie (George Bernard Shaw "Androkles i lew", 1963), w Teatrze Dramatycznym w Wałbrzychu (Wojciech Bogusławski "Figiel za figiel", 1968). Pisał dla teatrów lalkowych, m.in. "Bidasari i zła królowa Semele", "Lustra opowiadają w czwartek" (Teatr Lalki i Aktora w Wałbrzychu 1967), "Czarodziejski bęben" według Lwa Tołstoja (Teatr Lalki i Aktora w Wałbrzychu 1970), i reżyserował w teatrach lalkowych, m.in. H.Ch. Andersena "Pastereczka i Kominiarczyk" (Teatr Lalki i Aktora „Baj”, Warszawa 1957), "Zaklęty rumak" według Bolesława Leśmiana (Teatr „Lalka” w Warszawie, Białostocki Teatr Lalek).

</doc>
<doc id="1253667" url="https://pl.wikipedia.org/wiki?curid=1253667" title="Władysław Andrzej Czapliński">
Władysław Andrzej Czapliński

Władysław Andrzej Czapliński (ur. 25 listopada 1954 w Gdańsku) – polski prawnik, radca prawny, profesor nauk prawnych, specjalizujący się w prawie Unii Europejskiej i prawie międzynarodowym publicznym.
Kariera akademicka.
W latach 1988–1990 i 1995 był stypendystą Fundacji im. Aleksandra von Humboldta na Uniwersytecie w Tybindze i Instytucie Prawa Międzynarodowego im. Maxa Plancka w Heidelbergu. W 1995 uzyskał stopień doktora habilitowanego, a w 1999 tytuł profesora.
W latach 1999–2000 był pracownikiem Wydziału Prawa i Administracji Uniwersytetu Gdańskiego. Od 2001 roku jest pracownikiem naukowym Centrum Europejskiego Uniwersytetu Warszawskiego. Pełni też funkcję kierownika Katedry Prawa Międzynarodowego Europejskiej Wyższej Szkoły Prawa i Administracji oraz członka zarządu Fundacji Promocji Prawa Europejskiego. Jest jednym z tutorów Collegium Invisibile.
W latach 2011–2012 prowadził wykłady z prawa międzynarodowego i prawa UE oraz był kierownikiem Katedry Prawa Międzynarodowego Wyższej Szkoły i Zarządzania im. Heleny Chodkowskiej w Warszawie.
W latach 2004–2016 pełnił funkcję dyrektora Instytutu Nauk Prawnych Polskiej Akademii Nauk. Jest redaktorem naczelnym rocznika Polish Yearbook of International Law.
Wykładał gościnnie na uniwersytetach w Paryżu, Nicei oraz Frankfurcie nad Odrą.
Pod jego kierunkiem stopień naukowy doktora otrzymały Monika Szwarc (2004) i Karolina Wierczyńska (2008).
Działalność publiczna.
W latach 1999–2005 był członkiem Rady Legislacyjnej przy Prezesie Rady Ministrów. Od 2004 roku jest przewodniczącym Komitetu Doradczego Prawa Europejskiego przy Ministrze Sprawiedliwości, a od roku 1998 również członkiem Doradczego Komitetu Prawnego przy Ministrze Spraw Zagranicznych.
W 2011 roku był polskim kandydatem na sędziego Międzynarodowego Trybunału Karnego, jednak nie został wybrany.

</doc>
<doc id="1253670" url="https://pl.wikipedia.org/wiki?curid=1253670" title="HNLMS De Zeven Provinciën">
HNLMS De Zeven Provinciën



</doc>
<doc id="1253672" url="https://pl.wikipedia.org/wiki?curid=1253672" title="Estádio Municipal Antonio Milagre Filho">
Estádio Municipal Antonio Milagre Filho

Estádio Municipal Antonio Milagre Filho – stadion piłkarski w Bauru, São Paulo (stan), Brazylia.

</doc>
<doc id="1253673" url="https://pl.wikipedia.org/wiki?curid=1253673" title="Herb gminy Skierbieszów">
Herb gminy Skierbieszów

Herb Skierbieszowa od czasu założenia miejscowości przedstawia on dwa pół-księżyce skierowane do siebie. Między nimi widnieje krzyż ćwiekowy. Jego wizerunek kilka razy się zmieniał. 
Herb ten pochodzi prawdopodobnie od fundatorów i założycieli miasta, którzy w XVI wieku przeprowadzili jego lokację. Świadczą o tym dwie pieczęcie miejskie - starsza pochodząca z XVI wieku ma herb Ostoję w zwykłej tarczy, a w otoku napis: Sillun Civit Skerb i wyciśnięta jest na dokumencie z 1565 roku, obecnie znajdującym się w Muzeum Czapskich w Krakowie. Druga pochodząca z XVII wieku, ma ten sam herb na tarczy wyginanej i wokoło napis Stemma Civitatis Skierbieszoviensis, a znalazła się na dokumencie z 1787 roku. 
Herb miasta oddany w kolorach może mieć takie same jak herb rycerski. Album z 1847 roku nie uwzględnia już miejscowości gdyż ta była już wsią.
Od XVI w. herb niesłusznie przedstawia się z mieczem zamiast krzyża kawalerskiego ćwiekowego. Obecnie tło herbu jest czerwone, kształt prostokątny, od dołu zaokrąglony z wypukłym wcięciem.
Najstarsza istniejąca pieczęć herbowa Skierbieszowa pochodzi z 1358 roku.

</doc>
<doc id="1253675" url="https://pl.wikipedia.org/wiki?curid=1253675" title="Estádio Municipal José Carlos Galvão de Moura">
Estádio Municipal José Carlos Galvão de Moura

Estádio Municipal José Carlos Galvão de Moura – stadion piłkarski w Bauru, São Paulo (stan), Brazylia.

</doc>
<doc id="1253681" url="https://pl.wikipedia.org/wiki?curid=1253681" title="Estádio Municipal Sócrates Stamato">
Estádio Municipal Sócrates Stamato

Estádio Municipal Sócrates Stamato – stadion piłkarski w Bebedouro, São Paulo (stan), Brazylia, na którym swoje mecze rozgywa Associação Atlética Internacional (Inter de Bebedouro).

</doc>
<doc id="1253682" url="https://pl.wikipedia.org/wiki?curid=1253682" title="Johan Palmquist">
Johan Palmquist

Johan Palmquist (zm. 26 stycznia 1716) – szwedzki dyplomata i polityk.
W latach 1689-1703 był szwedzkim rezydentem w Holandii (Haga), gdzie jego sekretarzem był Dr. Joakim Fredrik Preis. W latach 1703-1714 był szwedzkim wysłannikiem ("envoyé") w Paryżu. Od roku 1714 pełęił funkcję Kanclerza Dworu w Sztokholmie.
Jego bratem był generał Magnus Palmquist (zm. 1729).

</doc>
<doc id="1253686" url="https://pl.wikipedia.org/wiki?curid=1253686" title="Klubi Sportiv Flamurtari Vlorë">
Klubi Sportiv Flamurtari Vlorë



</doc>
<doc id="1253691" url="https://pl.wikipedia.org/wiki?curid=1253691" title="Antoni Ćwikliński">
Antoni Ćwikliński

Antoni Ćwikliński (ur. 16 stycznia 1834 w Czerniejewie, zm. 14 kwietnia 1898 w Mogilnie) – polski duchowny rzymskokatolicki, proboszcz i dziekan w Mogilnie, działacz społeczny.
Życiorys.
Był synem Stanisława (kowala) i Józefy z Plucińskich. Kształcił się w gimnazjum w Trzemesznie, potem studiował w seminariach w Poznaniu i Gnieźnie, przyjmując w 1857 święcenia kapłańskie. Pracował początkowo jako wikary w Mogilnie, skąd w 1860 przeniesiony został na probostwo w Gościeszynie koło Żnina. Pełnił tam posługę duszpasterską przeszło ćwierć wieku. W 1886 powrócił do Mogilna i objął funkcję proboszcza parafii św. Jakuba, a od 1896 był jednocześnie dziekanem żnińskim.
Ćwikliński był zwolennikiem ruchu narodowego. W czasie powstania styczniowego naraził się władzom pruskim, które za rozpowszechnianie broszury "Jubileusz dla Wielkopolan" skazały go w maju 1864 na dwa miesiące więzienia. Prezes prowincji poznańskiej naciskał na konsystorz w Gnieźnie z żądaniem udzielenia upomnienia Ćwiklińskiemu za jego działania, określane mianem "przestępczych i podburzających". Proboszcz gościeszyński był w 1873 sygnatariuszem akcesu do arcybiskupa Mieczysława Ledóchowskiego z protestem przeciwko represyjnym tzw. ustawom majowym, a rok później podpisał list do kapituły metropolitalnej, wyrażający solidarność w związku z wyborem wikariusza kapitulnego.
Udzielał się również w lokalnej pracy społecznej. W 1894 w Mogilnie powołał do życia Katolickie Towarzystwo Robotników Polskich, przyczynił się też do powstania Katolickiego Towarzystwa Nauczycieli, Towarzystwa Czeladzi Katolickiej, koła Towarzystwa Gimnastycznego „Sokół”. Przewodniczył powiatowemu komitetowi Towarzystwa Pomocy Naukowej im. Karola Marcinkowskiego w Mogilnie, uczestnicząc również w walnych zebraniach Towarzystwa w Poznaniu. W maju 1894 brał udział w pracach komitetu ogólnego II Wiecu Katolickiego w Poznaniu. Lokalne korespondencje nadsyłał do konserwatywnego "Kuriera Poznańskiego". Przez wiele lat pracował nad obszernym dziełem — "Kalendarzem wieczystym, czyli Żywotami Świętych na każdy dzień roku", które ukazało się drukiem w czterech tomach już po jego śmierci (1898–1902), nakładem poznańskiej Drukarni i Księgarni św. Wojciecha.
Jako rządca parafii Ćwikliński działał na rzecz poprawy stanu obiektów sakralnych Mogilna. Był inicjatorem odnowy miejscowego kościoła klasztornego, generalnego remontu kościoła św. Klemensa, a także prac restauratorskich w jego własnym kościele parafialnym św. Jakuba, w którym ufundował nowy ołtarz główny. Przeprowadził odbudowę dzwonnicy i przebudowę plebanii.
Zmarł w kwietniu 1898 w Mogilnie i tam też został pochowany, w krypcie kościoła klasztornego.

</doc>
<doc id="1253692" url="https://pl.wikipedia.org/wiki?curid=1253692" title="Estádio Ovidio Carramaschi">
Estádio Ovidio Carramaschi

Estádio Ovidio Carramaschi – stadion piłkarski w Bento Quirino, São Paulo (stan), Brazylia.

</doc>
<doc id="1253694" url="https://pl.wikipedia.org/wiki?curid=1253694" title="Football Club Norma Tallinn">
Football Club Norma Tallinn



</doc>
<doc id="1253697" url="https://pl.wikipedia.org/wiki?curid=1253697" title="Joakim Fredrik Preis">
Joakim Fredrik Preis

Dr Joakim Fredrik Preis (ur. 1667, zm. 1759) – szwedzki dyplomata i doktor uniwersytecki.
Gdy w latach 1689-1703 szwedzkim rezydentem w Holandii (Haga) był Johan Palmquist, Preis był (od początku 1703 roku) jego sekretarzem. Od roku 1715 "Chargé d’affaires" w Hadze, na której to placówce spędził prawie całe życie. Od 1719 z rangą rezydenta, a w latach 1725-1759 posła nadzwyczajnego ("extraordinaris envoyé").
W roku 1719 nobilitowany jako baron ("Friherre") Preis.

</doc>
<doc id="1253706" url="https://pl.wikipedia.org/wiki?curid=1253706" title="Estádio Municipal de Bernardino de Campos">
Estádio Municipal de Bernardino de Campos

Estádio Municipal de Bernardino de Campos – stadion piłkarski w Bernardino de Campos, São Paulo (stan), Brazylia.

</doc>
<doc id="1253707" url="https://pl.wikipedia.org/wiki?curid=1253707" title="Muzeum Miasta Gdyni">
Muzeum Miasta Gdyni

Muzeum Miasta Gdyni – muzeum miejskie utworzone w 1983 w Gdyni, samorządowa instytucja kultury; dokumentuje historię Gdyni; od 2020 dyrektorem muzeum jest Karin Moder.
Historia.
Zaczątkiem muzeum był utworzony w 1968 r. w Miejskiej Bibliotece Publicznej, Dział Dokumentacji Historii Miasta, kierowany przez Macieja Rdesińskiego. Siedzibą Działu był budynek przy ul. Starowiejskiej 30, datujący swoje istnienie od początku XX w., będący zarazem jednym z obiektów typowych dla zabudowy wiejskiej tego okresu. Prowadzona przez Macieja Rdesińskiego działalność w zakresie gromadzenia zbiorów, przy wsparciu grona pasjonatów projektu utworzenia muzeum, przyczyniła się do stworzenia poważnego zasobu materiałów, dokumentujących historię miasta i życie jego mieszkańców. Zbiory i obsada personalna stały się bazą wyjściową utworzonego z dniem 1 stycznia 1983 roku Muzeum Miasta Gdyni. W sensie formalno-prawnym powstała państwowa instytucja kultury podległa Ministerstwu Kultury i Sztuki, której kształt organizacyjny ewoluował na przestrzeni minionych trzydziestu lat stosownie do zmieniającego się ustroju polityczno-administracyjnego państwa oraz zmieniających się regulacji. Obecnie jest ona samorządową instytucją kultury posiadającą osobowość prawną, finansowaną z budżetu miasta. Siedzibą Muzeum Miasta Gdyni stał się tzw. Domek Abrahama przy ul. Starowiejskiej 30, natomiast działalność merytoryczno-wystawiennicza realizowana była w Pawilonie Wystawowym przy ul. Waszyngtona 21. Docelowe budynki Muzeum miały zostać wybudowane na Kamiennej Górze, przy ul. Korzeniowskiego 9 i 12. Zmieniające się koncepcje i plany odnośnie do przyszłej lokalizacji siedziby stałej spowodowały, że projekt ten nie został zrealizowany. Finalnie zdecydowano o budowie nowoczesnego gmachu w atrakcyjnym pod względem turystycznym miejscu przy ul. Zawiszy Czarnego. Na mocy porozumienia władz miasta z dowództwem Marynarki Wojennej RP budynek miał pomieścić Muzeum Miasta Gdyni oraz Muzeum Marynarki Wojennej, dwa odrębne i niezależne od siebie podmioty prawno-instytucjonalne. Zadaniem zespołu merytorycznego muzeum, na czas realizacji tej inwestycji była aktywność w sferze wystawienniczej w Sali Wystawowej w Centrum Gemini, którą dzierżawiono w latach 2001–2007 oraz w innych miejscach w przestrzeni publicznej miasta. Moment przejęcia nowej siedziby i przygotowania do otwarcia Muzeum stały się sprawdzianem sprawności organizacyjnej i dojrzałości merytorycznej zespołu pracowniczego Muzeum. Uroczyste otwarcie z udziałem prezydenta RP prof. Lecha Kaczyńskiego nastąpiło w listopadzie 2007 i związane było z udostępnieniem zwiedzającym zrealizowanej po raz pierwszy w historii Muzeum długoterminowej, ekspozycji obrazującej kompleksowo historię miasta, z zaakcentowaniem okresu międzywojennego. Bez większej przesady można przyjąć, że trzydziestoletnie dzieje siedziby Muzeum Miasta Gdyni są swoistą parabolą losów tej instytucji. Od jej dziecięcego okresu związanego z Domkiem Abrahama przy ul. Starowiejskiej 30 i obiektem przy ul. Waszyngtona 21, poprzez dorastanie i dojrzewanie w trudnych latach dziewięćdziesiątych i na początku nowego stulecia w tymczasowej siedzibie przy ul. Chrzanowskiego 14, po wejście w dojrzałość w docelowej siedzibie przy ul. Zawiszy Czarnego 1. Jest ona dzięki nowoczesnej, na miarę nowych wyzwań cywilizacyjnych i oczekiwań społecznych architekturze, gmachem charakterystycznym, dostosowanym do klimatu miejsca i tradycji urbanistycznych miasta. Przebyta droga to również rozwój ilościowy i jakościowy zespołu merytorycznego i administracyjno-technicznego oraz form organizacji pracy. Stanowi on o wartości placówki, jest tym niezbędnym kapitałem ludzkim, w którego inwestowanie przynosi największe efekty. Świadomość tego towarzyszyła dyrekcji Muzeum przez cały okres jego istnienia.
W 2017 roku muzeum odwiedziły 44 582 osoby.
Cel.
Celem Muzeum jest dokumentowanie i popularyzacja informacji o historii i współczesności Gdyni, ze szczególnym uwzględnieniem znaczenia ośrodka miejsko-portowego w okresie II Rzeczypospolitej. W ramach swojej działalności Muzeum bada i pokazuje nowoczesność miasta. Istotną część działalności Muzeum zajmuje badanie i promowanie dizajnu, architektury i sztuki.
Muzeum obejmuje swoją tematyką:
– miasto i przestrzeń miejską;
– architekturę;
– modernizm;
– dizajn;
– urbanistykę;
– edukację architektoniczną;
– historię Gdyni;
– dzieje regionu;
– dziedzictwo Morza Bałtyckiego.
Zbiory.
Zbiory zgromadzone przez Muzeum Miasta Gdyni odzwierciedlają zażyłą relację między Gdynią a morzem. Duża część eksponatów obrazuje wpływ żywiołu na życie poszczególnej jednostki, miasta, regionu, a wreszcie całego kraju. Stanowią świadectwo powstania portu i przemiany wsi w nowoczesne miasto. Dają możliwość wglądu w takie aspekty życia społecznego, jak kultura, sport, oświata – ze szczególnym uwzględnieniem dwudziestolecia międzywojennego, czyli okresu najbardziej intensywnego rozwoju miasta. Ilość zbiorów Muzeum Miasta Gdyni nieprzerwanie rośnie. Obecnie zbiory historyczne i artystycznie liczą łącznie ponad 63 tys. obiektów. Są to dokumenty życia społecznego, przedmioty kultury materialnej, mapy, plany, plakaty, fotografie, negatywy, pocztówki, obrazy, grafiki, rzeźby, medale i tkaniny artystyczne. Zaś księgozbiór naukowy to ponad 11 tys. woluminów.
Bardzo poważne zwiększenie się ilości zgromadzonych obiektów od chwili powstania Muzeum jest miarą życzliwości społeczności lokalnej, która w postaci darowizn przekazuje Muzeum obiekty wartościowe pod względem historyczno-dokumentacyjnym oraz artystycznym. Jest to również miara aktywności zespołu Muzeum, który poprzez umiejętne działania promocyjne, aktywne poszukiwania oraz realizowane zakupy pozyskuje nowe obiekty. Zadaniem zespołu jest również opracowanie naukowe każdego z pozyskanych przedmiotów. Dzięki temu dziesiątki tysięcy obiektów stały się źródłem wiedzy o przeszłym i aktualnym życiu miasta i jego mieszkańców.
Archiwum Cyfrowe "Gdynia w sieci".
Muzeum Miasta Gdyni prowadzi archiwum cyfrowe Gdynia w Sieci. Celem archiwum jest digitalizacja zbiorów Muzeum Miasta Gdyni i ich udostępnienie szerokiemu gronu odbiorców. Projekt umożliwił stworzenie infrastruktury technicznej do digitalizacji, opracowanie i archiwizację zbiorów w formie cyfrowej oraz udostępnienie obiektów w atrakcyjnej formie poprzez wirtualne muzeum i interaktywną mapę Gdyni. Wizerunki obiektów udostępnione na stronie Gdynia w sieci stanowiące zasób Wirtualnego Muzeum Miasta Gdyni i udostępniane są na licencji wskazanej na karcie każdego z obiektów.
Nagrody.
W 2022 roku Muzeum Miasta Gdyni otrzymało najważniejszą w Polsce muzealniczą nagrodę w konkursie na Wydarzenie Muzealne Roku Sybilla 2021 w kategorii "Edukacja" za projekt "Rok Tadeusza Wendy w Gdyni", którego koordynatorem był Dawid Gajos.
Struktura.
Muzeum posiada następujące działy:

</doc>
<doc id="1253712" url="https://pl.wikipedia.org/wiki?curid=1253712" title="Cwmbran Town A.F.C">
Cwmbran Town A.F.C



</doc>
<doc id="1253716" url="https://pl.wikipedia.org/wiki?curid=1253716" title="Henryk Tomys">
Henryk Tomys

Henryk Tomys (ur. 7 listopada 1933 w Świętochłowicach, zm. 27 stycznia 2008 w Katowicach-Bogucicach) – polski duchowny rzymskokatolicki, Misjonarz Oblat.
Urodził się w Świętochłowicach. W roku 1945, jako 13-letni chłopiec, wstąpił do Niższego Seminarium Duchownego Misjonarzy Oblatów w Lublińcu. W 1949 roku odbył nowicjat, a 25 listopada 1956, po studiach w Wyższym Seminarium Duchownym w Obrze, przyjął tamże święcenia kapłańskie z rąk biskupa Franciszka Jedwabskiego. Był również absolwentem Państwowej Wyższej Szkoły Muzycznej w Poznaniu.
Po ukończeniu studiów pracował jako nauczyciel muzyki w seminarium Oblackim w Obrze, następnie przez 19 lat był proboszczem w Obrze, a od roku 1982 do roku 2003 sprawował funkcję proboszcza w Katowicach. Był również pierwszym opiekunem duchowym Nadzwyczajnych Szafarzy Komunii Świętej Archidiecezji Katowickiej.
Twórca licznych kompozycji, zwłaszcza ku czci Matki Bożej. Jego utwory były wykonywane między innymi w czasie pielgrzymki Jana Pawła II do Polski w roku 1999.
Jako proboszcz parafii Oblackiej w Katowicach, uczestniczył w formowaniu się misji Stowarzyszenia na Rzecz Niepełnosprawnych SPES, najpierw jako nieformalnej grupy udzielającej pomocy osobom z upośledzeniem umysłowym, a następnie organizacji pozarządowej.

</doc>
<doc id="1253719" url="https://pl.wikipedia.org/wiki?curid=1253719" title="Jan Kanty Podolecki">
Jan Kanty Podolecki

Jan Kanty Podolecki, ps. „Jaśko z Beskidu” (ur. w 1800 w Bezmiechowej, zm. 28 maja 1855 w Pau) – poeta, publicysta, badacz kultury ludowej, ziem górskich, działacz niepodległościowy, narodowy, socjalistyczny, polityk, tłumacz.
Życiorys.
W Lisku, w majątku Wincentego Krasickiego spędził dzieciństwo i młodość, a po jego śmierci przeniósł się wraz z rodzicami do Rzepedzi. Tam mieszkał przez kolejne 20 lat, badając kulturę Łemków i prowadząc działalność społeczno-polityczną. Wędrował po Bieszczadach z Wincentym Polem i K.J. Turowskim). Przebywał u hr. Michała Konarskiego w Wetlinie. Zarządzał majątkiem Rzepedź. Dwór tamtejszy stał się miejscem ożywionego życia towarzyskiego i schronienia dla powstańców, emisariuszy. 
Uczestnik spisków patriotycznych w Galicji, przygotowań do powstania krakowskiego w 1846, w czasie Wiosny Ludów 1848, członek Centralnej Rady Narodowej we Lwowie; działacz TDP, 1849–51 w jego Centralizacji. 
Na podstawie miejscowego podania napisał powieść "Hnatowe Berdo" i "Elegię na śmierć wieszcza z Miodobrodu Tymona Zaborowskiego", poemat "Władysław Warneńczyk". W 1848 w Paryżu wydano jego dzieło "Słowa prawdy dla ludu polskiego".
Ożenił się z Sabiną Kieszkowską (córka Stanisława, siostra Henryka).

</doc>
<doc id="1253720" url="https://pl.wikipedia.org/wiki?curid=1253720" title="Estádio Municipal Pedro Marin Berbel">
Estádio Municipal Pedro Marin Berbel

Estádio Municipal Pedro Marin Berbel – stadion piłkarski w Birigui, São Paulo (stan), Brazylia, na którym swoje mecze rozgrywa Bandeirante Esporte Clube.
Obiekt został otwarty w 1983 roku, wcześniej piłkarze Bandeirante Esporte Clube grali na Estádio Municipal Dr. Roberto Clark.
Pierwszy gol: Jarbas (Botafogo)

</doc>
<doc id="1253723" url="https://pl.wikipedia.org/wiki?curid=1253723" title="Cwmbran Town A.F.C.">
Cwmbran Town A.F.C.

Cwmbran Town Association Football Club - walijski klub piłkarski z siedzibą w mieście Cwmbran.
Historia.
"Cwmbran Town" założony został w 1951 roku. Klub wkrótce przystąpił do rozgrywek ligi "Monmouthshire Senior League", swoje mecze domowe rozgrywając na stadionie "Cwmbran Park". W 1960 roku klub dołączył do ligi walijskiej Welsh Football League, a w 1975 roku przeniósł się na do dziś używany stadion Cwmbran Stadium. W 1978 roku "Cwmbran Town" stracił swoje miejsce w najwyższej lidze, lecz wrócił do niej po trzech latach. Chociaż w sezonie 1981/82 klub zajął dopiero ósme miejsce, klubowi przyznano prawo udziału w nowej zreformowanej lidze "National Division". W sezonie 1986/87 "Cwmbran Town" był trzeci, a w sezonie 1989/90 omal nie zdobył mistrzostwa. W 1992 roku klub był założycielem pierwszej ligi ogólnowalijskiej (League of Wales), której celem było wyłonienie mistrza Walii. W pierwszej edycji mistrzostw Walii w sezonie 1992/93 "Cwmbran Town" został zwycięzcą i pierwszym w dziejach mistrzem Walii.
Zdobyte mistrzostwo pozwoliło klubowi zadebiutować w europejskich pucharach. W Pucharze Mistrzów 1993/94 pierwszym rywalem był irlandzki klub Cork City. Pierwszy mecz u siebie "Cwmbran Town" wygrał 3:2, prowadząc nawet 3:0. Wyjazdowa przegrana 1:2 sprawiła, że dzięki większej liczbie goli zdobytych na wyjeździe dalej awansowała drużyna z Irlandii. Po raz drugi w europejskich pucharach klub pojawił się dzięki dotarciu do finału Pucharu Walii (Welsh Cup). "Cwmbran Town" przegrał finał 1:2 z Barry Town, ale ponieważ rywale byli jednocześnie mistrzami Walii, "Cwmbran" mógł wystąpić w Pucharze Zdobywców Pucharów 1997/98.
Kwalifikując się do europejskich pucharów w 1998 i 1999 "Cwmbran" zmierzył się z rumuńskim klubem Naţional Bukareszt oraz ze szkockim Celtikiem Glasgow. W Pucharze UEFA 2003/04 "Cwmbran" spotkał się z izraelskim klubem Maccabi Hajfa, tracąc w dwumeczu 6 bramek i nie zdobywając żadnej.
Po przegranym finale w 1997 "Cwmbran Town" jeszcze dwa razy dotarł do finału Pucharu Walii - w sezonie 1999/2000 przegrał z Bangor City, a w 2002/03 ponownie z Barry Town, tym razem po rzutach karnych.
Pod koniec sezonu 2005/06 "the Crows" po raz pierwszy byli bliscy spadku z najwyższej ligi walijskiej. Choć zajęli przedostanie miejsce w tabeli, nie spadli z ligi tylko dlatego, że nie było klubu chętnego, by na ich miejsce awansować. W następnym sezonie po porażce 1:5 z klubem Llanelli A.F.C. 20 kwietnia znów było 17, przedostatnie miejsce, jednak tym razem "Cwmbran Town" nie miał już takiego szczęścia i opuścił pierwszą ligę Walii.

</doc>
<doc id="1253727" url="https://pl.wikipedia.org/wiki?curid=1253727" title="Cwmbran Town AFC">
Cwmbran Town AFC



</doc>
<doc id="1253730" url="https://pl.wikipedia.org/wiki?curid=1253730" title="Cwmbran Town F.C.">
Cwmbran Town F.C.



</doc>
<doc id="1253732" url="https://pl.wikipedia.org/wiki?curid=1253732" title="Cwmbran Town FC">
Cwmbran Town FC



</doc>
<doc id="1253733" url="https://pl.wikipedia.org/wiki?curid=1253733" title="Ulica Legionów w Łodzi">
Ulica Legionów w Łodzi

Ulica Legionów w Łodzi, ulica w Łodzi długości 2,3 km.
Pierwszą regulację (wyznaczenie) ulicy, na odcinku od Rynku Nowego Miasta do ulicy Zachodniej, przeprowadzono w latach 1821–1823 podczas tworzenia osady przemysłowej, przeznaczonej pod osiedlenie sukienników, którą nazwano Nowe Miasto.
Jej zasięg i nazwy zmieniały się wielokrotnie na przestrzeni lat. Pierwotnie nazwa ulicy Średniej obejmowała również współczesny odcinek ulicy Legionów od pl. Wolności do ulicy Zachodniej. Następnie wymieniana była jako Konstantynowska (najwcześniej w 1863 roku), która w 1915 roku „wchłonęła” ul. Średnią od pl. Wolności i była przebijana w kierunku zachodnim.

</doc>
<doc id="1253735" url="https://pl.wikipedia.org/wiki?curid=1253735" title="Cwmbran Town Association Football Club">
Cwmbran Town Association Football Club



</doc>
<doc id="1253736" url="https://pl.wikipedia.org/wiki?curid=1253736" title="21 (film)">
21 (film)

21 – dramat z 2008 roku wyprodukowany przez Columbia Pictures. Wyreżyserowany przez Australijczyka Roberta Luketica (Legalna blondynka). Grają w nim Jim Sturgess, Kevin Spacey, Kate Bosworth i Laurence Fishburne. Film zainspirowany został prawdziwą historią grupy studentów MIT. Jest ekranizacją bestsellera Bena Mezricha "Bringing Down The House"
Fabuła.
Po przyjęciu na Harvard Medical School student renomowanej uczelni Massachusetts Institute of Technology, Ben Campbell, pilnie potrzebuje dużej sumy pieniędzy na opłacenie czesnego. Wyjątkowo uzdolniony matematycznie uczeń dołącza do szkolnej drużyny blackjacka, która potajemnie jeździ do Las Vegas i metodą liczenia kart zarabia w kasynach setki tysięcy dolarów.
Zdjęcia.
Zdjęcia do filmu realizowane były na terenie amerykańskich stanów Massachusetts i Nevada.

</doc>
<doc id="1253754" url="https://pl.wikipedia.org/wiki?curid=1253754" title="Jobst Friedrich von Arnstedt">
Jobst Friedrich von Arnstedt

Jobst Friedrich von Arnstedt, (zm. 1711) – saski wojskowy i dyplomata.
W armii saskiej doszedł do stopnia generała-majora.
Jako dyplomata był przez kilka miesięcy - od stycznia 1711 roku do jego śmierci 3 października 1711 posłem Elektoratu Saksonii w Kopenhadze.

</doc>
<doc id="1253757" url="https://pl.wikipedia.org/wiki?curid=1253757" title="Jerzy Otfinowski">
Jerzy Otfinowski

Jerzy Otfinowski (ur. 25 września 1907 w Wieliczce - zm. 4 października 2000 w Krakowie) - polski piłkarz, występujący na pozycji bramkarza, jednokrotny reprezentant Polski.
Kariera klubowa.
Całą swoją karierę związał z Krakowem. Jest wychowankiem Korony Kraków. Następnie, w 1924 roku, występował w Cracovii, by w latach 1925–1928 reprezentować barwy Podgórza Kraków. Jego ostatnim klubem była ponownie Cracovia, w której grał do 1934 roku.
Kariera reprezentacyjna.
Jedynym meczem Otfinowskiego w reprezentacji Polski było spotkanie z Jugosławią, rozegrane 29 maja 1932 w Zagrzebiu.

</doc>
<doc id="1253762" url="https://pl.wikipedia.org/wiki?curid=1253762" title="Tony Martin (muzyk)">
Tony Martin (muzyk)

Tony Martin, właśc. Anthony Philip Harford (ur. 19 kwietnia 1957 w Birmingham) – angielski wokalista, muzyk, kompozytor i multiinstrumentalista.
Tony Martin jest najlepiej znany ze współpracy z zespołem Black Sabbath, w którym zajmował pozycję wokalisty w latach 1987–1991 oraz 1993–1997. Martin jest drugą osobą po Ozzym Osbournie pod względem czasu spędzonego w zespole jako jego wokalista.
Oprócz tego Martin współpracował z takimi wykonawcami jak: M3, The Alliance, Misha Calvin, The Cage, Giuntini Project II czy Bobby Rondinelli. Martin jest także znany z jego zdolności multiinstrumentalnych, gdyż potrafi on grać na wielu instrumentach, takich jak: gitara, gitara basowa, perkusja, skrzypce, keyboard, harmonijka ustna, dudy.

</doc>
<doc id="1253763" url="https://pl.wikipedia.org/wiki?curid=1253763" title="Chamsa (symbol)">
Chamsa (symbol)

Chamsa (arab. خمسة, "ḫamsa", dosłownie ‘piątka’; hebr. חמסה), także ręka Fatimy lub ręka Miriam – symbol używany w krajach arabskich i w Izraelu, w amuletach mających chronić przed „złym okiem”.
Nazwa „ręka Fatimy” nawiązuje do córki Mahometa. Odmiana izraelska znana jest też pod nazwą „ręki Miriam” – co z kolei odnosi się do siostry Mojżesza i Aarona.

</doc>
<doc id="1253769" url="https://pl.wikipedia.org/wiki?curid=1253769" title="Ray Gillen">
Ray Gillen

Raymond Gillen (ur. 12 maja 1959 roku w Nowym Jorku, zm. 1 grudnia 1993 roku tamże) – amerykański muzyk i wokalista. Gillen współpracował z takimi wykonawcami jak Black Sabbath, Blue Murder, Badlands czy Phenomena.
Muzyk zmarł w nowojorskim szpitalu 1 grudnia 1993 roku z powodu AIDS. W 2006 roku piosenkarz został sklasyfikowany na 100. miejscu listy 100 najlepszych wokalistów wszech czasów według Hit Parader.

</doc>
<doc id="1253771" url="https://pl.wikipedia.org/wiki?curid=1253771" title="Pałac prezydencki">
Pałac prezydencki



</doc>
<doc id="1253772" url="https://pl.wikipedia.org/wiki?curid=1253772" title="Mikałaj Haładzied">
Mikałaj Haładzied

Mikałaj Haładzied, biał. Мікалай Мацвеевіч Галадзед, "Mikałaj Macwiejewicz Haładzied", Nikołaj Gołodied (ur. w Starym Krywcu na Czernihowszczyźnie, zm. 21 czerwca 1937 w Mińsku) – działacz białoruskiego odrodzenia narodowego, publicysta, przewodniczący Rady Komisarzy Ludowych BSRR (1927-37).
W czasie I wojny światowej służył w armii rosyjskiej, wziął udział w rewolucji październikowej i wojnie domowej w Rosji. Ukończył Akademię Rolniczą w Horkach. Od 1918 roku członek RKP(b), a od 1925 roku II sekretarz KC KP(b)B.
W latach 1921-24 przewodniczący komitetu wykonawczego w Horkach. W 1927 roku stanął na czele Rady Komisarzy Ludowych Białoruskiej SRR, którą kierował do 1937 roku. Oskarżony o nacjonalizm białoruski aresztowany i przewieziony z Moskwy do Mińska, gdzie według oficjalnej wersji wyskoczył z czwartego piętra budynku lokalnej NKWD.

</doc>
<doc id="1253774" url="https://pl.wikipedia.org/wiki?curid=1253774" title="Henning Friedrich Bassewitz">
Henning Friedrich Bassewitz

Henning Friedrich Bassewitz (ur. 17 listopada 1680 w Dalwitz, zm. 1 stycznia 1749 w Prebberede) był niemieckim (gotajskim) dyplomatą.
Robił karierę jako urzędnik państwowy Księstwa Holstein-Gottorp. 
W okresie od kwietnia do czerwca 1713 roku reprezentował Księstwo w Berlinie.
Bibliografia.
http://www.inghist.nl/Onderzoek/Projecten/BrievenAnthonieHeinsius1702-1720/Index/zoek/resultaat?pattern=Bassewitz

</doc>
<doc id="1253776" url="https://pl.wikipedia.org/wiki?curid=1253776" title="Damodar (rzeka)">
Damodar (rzeka)

Damodar "(hindi Dāmodar)" – rzeka w północno-wschodnich Indiach. Prawy dopływ Hugli (jednego z ramion delty Gangesu) o długości 595 km, jej źródła znajdują się na wyżynie Ćhota Nagpur w prowincji Bihar.
Wykorzystywana w hydroenergetyce i do nawadniania pól. Połączona z Kalkutą kanałem żeglugowym o długości 140 km.
W dolinie rzeki znajduje się największy okręg górniczo-przemysłowy Indii - Damodar.

</doc>
<doc id="1253779" url="https://pl.wikipedia.org/wiki?curid=1253779" title="Bassewitz">
Bassewitz



</doc>
<doc id="1253781" url="https://pl.wikipedia.org/wiki?curid=1253781" title="Geoff Nicholls">
Geoff Nicholls

Geoff Nicholls, właśc. Geoffrey James Nicholls (ur. 28 lutego 1948 w Birmingham, zm. 28 stycznia 2017) – brytyjski kompozytor i klawiszowiec. Nicholls współpracował z takimi wykonawcami jak Black Sabbath, Quartz czy Tony Martin.

</doc>
<doc id="1253789" url="https://pl.wikipedia.org/wiki?curid=1253789" title="Damodar">
Damodar



</doc>
<doc id="1253790" url="https://pl.wikipedia.org/wiki?curid=1253790" title="Oko Fatimy">
Oko Fatimy



</doc>
<doc id="1253791" url="https://pl.wikipedia.org/wiki?curid=1253791" title="Aleksander Pychowski">
Aleksander Pychowski

Aleksander Pychowski (ur. 3 listopada 1903 w Krakowie, zm. 20 października 1943 tamże) – polski piłkarz, występujący na pozycji obrońcy, 2-krotny reprezentant Polski. Grał w okularach. Pochowany na Cmentarzu Salwatorskim w Krakowie.
Kariera klubowa.
Jest wychowankiem Cracovii, w barwach której występował przez 4 lata. Jego drugim, a zarazem ostatnim klubem był lokalny rywal - Wisła, gdzie Pychowski grał do roku 1935.
Kariera reprezentacyjna.
W reprezentacji Polski Pychowski zagrał 2 razy, debiutując 1 listopada 1925 w spotkaniu ze Szwecją, rozegranym w Krakowie.

</doc>
<doc id="1253792" url="https://pl.wikipedia.org/wiki?curid=1253792" title="Ręka Miriam">
Ręka Miriam



</doc>
<doc id="1253794" url="https://pl.wikipedia.org/wiki?curid=1253794" title="Khamsa ou khmis">
Khamsa ou khmis



</doc>
<doc id="1253795" url="https://pl.wikipedia.org/wiki?curid=1253795" title="Adolf Friedrich von Bassewitz">
Adolf Friedrich von Bassewitz

Adolf Friedrich von Bassewitz, Adolf Friedrich auf Neuhof (ur. 1681, zm. 1740) – hanowerski wojskowy i dyplomata.
Był krewnym potężnego rodu Bernstorff, nad jego karierą czuwał Andreas Gottlieb Bernstorff (1640-1726) hanowerski polityk, najważniejszy minister Jerzego I Hanowerskiego.
W wojsku elektorskim doszedł do stopnia pułkownika.
W latach 1719–1728 minister-plenipotent Elektora Hanoweru na dworze szwedzkim.

</doc>
<doc id="1253797" url="https://pl.wikipedia.org/wiki?curid=1253797" title="Kryl pacyficzny">
Kryl pacyficzny

Kryl pacyficzny ("Euphausia pacifica") – najliczniejszy gatunek szczętek w północnym Oceanie Spokojnym. Gatunek stanowi często największą biomasę makroplanktonu w subpolarnych i umiarkowanych wodach tego oceanu. 
Zachowanie.
Kryl pacyficzny migruje wertykalnie: Zamieszkuje głębokości od 100 do 500 m p.p.m. podczas dnia i pojawia się w wodach podpowierzchniowych w nocy. 
Występowanie.
Występuje w wodach o temperaturze od 5 do 15 °C (w zależności od pór roku i głębokości migracji). Średnia temperatura wynosi 10 °C.
Znaczenie w ekosystemie.
Jako część zooplanktonu stanowi ważny element pokarmu ryb oraz morskich ssaków i ptaków, jak np. nurniczka ciemnego. 
Znaczenie dla człowieka.
W wodach u wybrzeży Japonii kryl pacyficzny poławiany jest na duża skalę i znajduje zastosowanie w kuchni japońskiej jako "isada krill" albo "tsunonashi okiami" (ツノナシオキアミ).

</doc>
<doc id="1253801" url="https://pl.wikipedia.org/wiki?curid=1253801" title="Park Miejski w Tarnowskich Górach">
Park Miejski w Tarnowskich Górach

Park Miejski w Tarnowskich Górach – położony na warpiach (pozostałościach po działających w XIX w. kopalniach rud) park w tarnogórskim Śródmieściu. Rośnie tu blisko 50 gatunków drzew i 10 gatunków krzewów. W większości rodzimego pochodzenia.
Wejście do parku zwieńcza grupa głazów narzutowych. Największy spośród nich jest pomnikiem przyrody. Jeden z głazów ma tablicę z wierszem miejscowego kronikarza Jana Nowaka z 1925 r. Wcześniej znajdował się na niej wiersz tarnogórskiego pocztyliona Hildebrandta.
Park został założony w 1903 staraniem proboszcza miejscowej parafii katolickiej – ks. Franciszka Kokota ("Franz Kokott", zm. 1908), który to nabył grunt – oraz burmistrza miasta – Richarda Otte, który przystosował teren. Miejsce powstania parku to obszar silnie przekształcony w wyniku intensywnej eksploatacji górniczej na przestrzeni wieków (liczne hałdy, warpie).
Po 1910 zbudowano na terenie parku boisko sportowe, w 1918 założono Cmentarz Wojenny ("Ehrenfriedhof") przeznaczony dla żołnierzy poległych w I wojnie światowej, w 1928 – tor łyżwiarski, zaś w 1977 – górkę saneczkową z wyciągiem narciarskim (obecnie nieczynnym).
W parku znajdują się obiekty rekreacyjne: drewniana wieża widokowa, staw z fontanną, kawiarenka, korty tenisowe, górka saneczkowa, muszla koncertowa i pomniejsze. W zachodniej części Parku Miejskiego mieści się założony w 1918 Cmentarz Wojenny, na którym spoczywają żołnierze z I i II wojny światowej, a obok niego 10 kwietnia 2011 roku odsłonięty został pomnik upamiętniający ofiary katastrofy pod Smoleńskiem.
W październiku 2013 roku alejki w Parku Miejskim zostały nazwane oraz otrzymały tabliczki ze swoimi nazwami:
W 2016 park został wpisany do rejestru zabytków.
Obiekt UNESCO.
Park Miejski w Tarnowskich Górach jako przykład rekultywacji terenów pogórniczych był jednym z obiektów zgłoszonych przez Ministerstwo Kultury i Dziedzictwa Narodowego na wniosek Stowarzyszenia Miłośników Ziemi Tarnogórskiej do wpisu na listę światowego dziedzictwa UNESCO.
Wpisu na listę dokonano podczas 41. sesji Komitetu Światowego Dziedzictwa w Krakowie 9 lipca 2017.

</doc>
<doc id="1253807" url="https://pl.wikipedia.org/wiki?curid=1253807" title="Ulica Piramowicza w Łodzi">
Ulica Piramowicza w Łodzi



</doc>
<doc id="1253808" url="https://pl.wikipedia.org/wiki?curid=1253808" title="Ulica Tymienieckiego w Łodzi">
Ulica Tymienieckiego w Łodzi



</doc>
<doc id="1253809" url="https://pl.wikipedia.org/wiki?curid=1253809" title="Ulica Traugutta w Łodzi">
Ulica Traugutta w Łodzi



</doc>
<doc id="1253813" url="https://pl.wikipedia.org/wiki?curid=1253813" title="Deewaar (film 2004)">
Deewaar (film 2004)

Deewaar (hindi: दीवार, perski, urdu: دیوار tłumaczenie: "Mur", angielski tytuł: "Deewaar: Let's Bring Our Heroes Home") – film sensacyjny zrealizowany w 2004 roku przez Milan Luthria, autora "Chori Chori", "Hattrick (film)" i "Taxi Number 9211". W rolach głównych Amitabh Bachchan, Sanjay Dutt i Akshaye Khanna.
Fabuła.
33 lata minęły od przegranej przez Pakistan wojny z Indiami. Rząd pakistański uparcie twierdzi, że w obozach pakistańskich nie są przetrzymywani żadni jeńcy z wojny z 1971 roku. Tymczasem podczas osiemnastej już udaremnionej próby ucieczki majorowi Ranbirowi Kaulowi (Amitabh Bachchan) udaje się przekazać na zewnątrz list. Gaurav (Akshaye Khanna), jego syn w Delhi jest wstrząśnięty. Całe życie przeżył w cieniu daremnego oczekiwania na powrót ojca z wojny. Kiedy okazuje się, że nie może liczyć na oficjalną pomoc, decyduje się sam uwolnić ojca z niewoli. Nielegalnie przekracza granicę Pakistanu. Narażając życie, wędruje przez wrogi Indusom kraj. W końcu dowiaduje się, gdzie uwięziono ojca i jego żołnierzy.
Muzyka.
Autorem muzyki jest Aadesh Shrivastav. Teksty piosenek napisał Nusrat Badr.

</doc>
<doc id="1253815" url="https://pl.wikipedia.org/wiki?curid=1253815" title="Polskie Towarzystwo Gleboznawcze">
Polskie Towarzystwo Gleboznawcze

Polskie Towarzystwo Gleboznawcze (PTG) – organizacja propagująca osiągnięcia naukowe z zakresu badań środowiska glebowego oraz stymulująca rozwój gleboznawstwa, chemii rolnej i mikrobiologii rolniczej. Jej celem są również starania przyczyniające się do ochrony i racjonalnego gospodarowania gruntami. Towarzystwo realizuje swoje zadania poprzez organizowanie zjazdów i konferencji naukowych, zacieśnianie współpracy międzynarodowej, prowadzenie działalności wydawniczej, popularyzatorskiej i edukacyjnej oraz inicjowanie badań naukowych i współdziałanie w ich prowadzeniu.
PTG powstało w 1937 z inicjatywy Feliksa Terlikowskiego, Jana Włodka i Tadeusza Mieczyńskiego. Towarzystwo jest członkiem Międzynarodowej Unii Towarzystw Gleboznawczych (IUSS), współpracuje z Europejską Unią Nauk o Ziemi (EGU), Komitetem Gleboznawstwa i Chemii Rolnej PAN, Polskim Towarzystwem Substancji Humusowych, Polskim Towarzystwem Geologicznym, Polskim Towarzystwem Leśnym i Polskim Towarzystwem Botanicznym. 
PTG aktualnie liczy 555 członków, zrzeszonych w 15 oddziałach regionalnych. Wydaje kwartalnik „Roczniki Gleboznawcze”, poświęcony szerokiemu spektrum zagadnień dotyczących środowiska glebowego. W „Rocznikach” publikowane są oryginalne prace oraz artykuły problemowe, w języku polskim lub angielskim.
PTG organizuje regularne kongresy tematyczne. Jubileuszowy, 30. kongres PTG odbył wie w roku 2019 w Lublinie.

</doc>
<doc id="1253820" url="https://pl.wikipedia.org/wiki?curid=1253820" title="Czuła jest noc">
Czuła jest noc

Czuła jest noc (tytuł oryginalny "Tender Is the Night") – powieść amerykańskiego pisarza Francisa Scotta Fitzgeralda z 1934 roku.
Tytuł powieści został zaczerpnięty z "Ody do słowika" ("Ode to a Nightingale") autorstwa Johna Keatsa.
Książka opowiada historię doktora psychiatrii Dicka Divera i jego chorującej na schizofrenię żony Nicole. Opublikowana sześć lat przed śmiercią Fitzgeralda, ta historia o rozpadającym się małżeństwie stanowi odzwierciedlenie życia autora nękanego alkoholizmem i chorobą psychiczną żony Zeldy. Wiele jest sytuacji kryminalnych, czasami nieco sztucznych.
Powieść wydawana jest w dwóch wersjach. Pierwsza, opublikowana w 1934 roku, wykorzystuje retrospekcje; druga, poprawiona wersja, przygotowana przez przyjaciela Fitzgeralda, znanego krytyka Malcolma Cowleya na podstawie notatek o poprawkach pozostawionych przez pisarza, ma układ chronologiczny i ukazała się po raz pierwszy pośmiertnie w 1948 roku. Mogło to być wynikiem negatywnych wzmianek w recenzjach dotyczących układu czasowego powieści.
Fabuła.
Czerwiec 1925 roku. Psychiatra Dick (34 lata) i Nicole (23 lata) Diver to efektowne amerykańskie małżeństwo z dwójką dzieci, które ma willę w południowej Francji w Tarmes niedaleko Cannes i otacza się kręgiem przyjaciół, też głównie Amerykanów, urządzając słynne przyjęcia. W tej samej wypoczynkowej miejscowości przebywa w hotelu Gausse’a 17-letnia Rosemary Hoyt, młoda, lecz już sławna aktorka, z matką. Rosemary zadurza się w Dicku i zaprzyjaźnia z Nicole. Dick rozważa rozpoczęcie romansu z Rosemary.
Rosemary wyczuwa, że para ta ma jakieś problemy. Podczas przyjęcia Nicole wpada w histerię w łazience. Tommy Barban, bohater wojenny, lojalnie broni wtedy honoru Diverów w pojedynku z mężem wścibskiej kobiety. Rosemary i Diverowie przenoszą się do Paryża, gdzie imprezują i podróżują. Romans ogranicza się do ukradkowych pocałunków. Utalentowany muzyk Abe North jest często pijany. Pewnego razu błędnie wskazuje policji dwóch Murzynów, aż w końcu pomagający mu jako świadek rzekomej kradzieży czarnoskóry Jules Peterson zostaje zamordowany i pozostawiony w łóżku w pokoju hotelowym Rosemary, co tworzy sytuację, która mogłaby zniszczyć jej karierę. Dick przenosi ciało na korytarz, a Nicole ukrywa zakrwawioną pościel i potem znów ma napad histerii.
Okazuje się, że Nicole Warren była początkowo pacjentką Dicka w Zurychu ze skomplikowaną nerwicą, wynikającą z kazirodczej relacji z ojcem. Ona zakochała się w Dicku, ale on ożenił się z nią częściowo po to, by zapewnić jej trwałą stabilność emocjonalną. Z kolei siostra Nicole, Baby Warren, silnie sprzeciwiała się temu małżeństwu, uważając, że Dick widzi w Nicole tylko spadkobierczynię chicagowskiej fortuny.
Dick wydaje znaczącą książkę naukową. Wiele razem podróżują. W tym miejscu kończą się retrospekcje. Dick dostaje propozycję od przyjaciela, doktora Franza Gregoroviusa, by zakupili tamtą szwajcarską klinikę, i Nicole płaci za całą placówkę. Gdy Nicole dowiaduje się o rzekomym uwiedzeniu przez Dicka innej nastolatki, próbuje skierować samochód z całą rodziną do przepaści. Po śmierci ojca Dick jedzie do Ameryki, potem do Rzymu, mając nadzieję, że zobaczy się z Rosemary. Rozpoczynają krótki romans, który kończy się nagle i boleśnie. Dick ma potem ostre starcie z włoskimi policjantami i siostra Nicole pomaga mu wydostać się z więzienia. Ta upokarzająca sytuacja jest wynikiem narastającego alkoholizmu. Wkrótce pacjenci zaczynają się skarżyć i jego miejsce jako wspólnika odkupują inni amerykańscy inwestorzy po sugestii współwłaściciela. Diverowie wracają na Riwierę.
Dick pije dalej, tęskni za Rosemary, teraz odnoszącą sukcesy gwiazdą Hollywood, a jego małżeństwo z Nicole rozpada się. Nicole staje się coraz bardziej niezależna. Dick jest stale nieszczęśliwy z powodu swojego nieudanego życia, przestaje być pewny siebie i przyjacielski, w sytuacjach towarzyskich i rodzinnych robi się sarkastyczny i niegrzeczny wobec wszystkich. Nicole musi się od niego dystansować z zakłopotaniem. Wznawia on na Riwierze romans z Rosemary, ale szybko go kończy na zawsze. Nicole w tym czasie spotyka się z Tommym Barbanem, za którego w końcu wychodzi po rozwodzie z Dickiem. Dick wraca do Ameryki i próbuje pracować jako psychiatra, ale musi przenosić się do coraz mniejszych miejscowości z powodu różnych problemów z młodymi kobietami.

</doc>
<doc id="1253824" url="https://pl.wikipedia.org/wiki?curid=1253824" title="Rupia morska">
Rupia morska

Rupia morska ("Ruppia maritima" L.) – gatunek roślin z rodziny rupiowatych ("Ruppiaceae" Horan. ex Hutch.).
Rozmieszczenie geograficzne.
Gatunek kosmopolityczny. W Polsce największe skupienie stanowisk znajduje się w Zatoce Puckiej.
Biologia i ekologia.
Bylina, hydrofit. Rośnie w słonych wodach w przybrzeżnych partiach mórz. Kwitnie od czerwca do września. Liczba chromosomów 2n=20. Gatunek charakterystyczny klasy "Ruppietea maritimae".
Zagrożenia.
Kategorie zagrożenia gatunku:

</doc>
<doc id="1253828" url="https://pl.wikipedia.org/wiki?curid=1253828" title="Białoruska Państwowa Akademia Gospodarstwa Wiejskiego">
Białoruska Państwowa Akademia Gospodarstwa Wiejskiego

Białoruska Akademia Rolnicza w Horkach (, , pełna nazwa: ) – uczelnia o profilu rolniczym w Horkach.
Powstała w 1840 roku jako Hory-Horecka Szkoła Rolnicza (), pierwsza uczelnia o takim profilu w Imperium Romanowów. W 1848 roku przekształcono ją w Instytut Gospodarki Wiejskiej. Po powstaniu styczniowym, w którym udział wzięło wielu tutejszych studentów, placówkę przeniesiono za karę do Petersburga.
W 1926 roku dokonano przekształcenia placówki w Akademię Rolniczą Białoruskiej SRR w Horkach.
Obecnie uczy się w niej prawie 13 tysięcy studentów na 26 specjalnościach.

</doc>
<doc id="1253830" url="https://pl.wikipedia.org/wiki?curid=1253830" title="Ambasadorowie Francji w Niemczech">
Ambasadorowie Francji w Niemczech

Ambasadorowie Francji w Niemczech – do zjednoczenia Niemiec w 1870 roku Francja utrzymywała stosunki dyplomatyczne zarówno z organami centralnymi Niemiec (Święte Cesarstwo Rzymskie, Związek Niemiecki, Związek Północnoniemiecki), jak i poszczególnymi krajami Rzeszy (Prusami, Saksonią, Bawarią, Hanowerem itd.).
Francuscy ambasadorowie w Niemczech przed zjednoczeniem.
w Hamburgu.
W latach 1835–1870 francuska placówka dyplomatyczna w Hamburgu reprezentowała również interesy francuskie w Bremie, Lubece, Meklemburgii-Schwerin, Meklemburgii-Strelitz i Oldenburgu.

</doc>
<doc id="1253835" url="https://pl.wikipedia.org/wiki?curid=1253835" title="Wojna chremonidejska">
Wojna chremonidejska

Wojna chremonidejska (ok. 267 p.n.e. – ok. 261 p.n.e.) – konflikt Aten, wspieranych przez Spartę i kilka mniejszych poleis, oraz przez Egipt Ptolemeuszy, przeciwko państwu macedońskiemu. 
Tło historyczne.
Wojna chremonidejska jest stosunkowo słabo udokumentowana źródłowo. Głównymi źródłami pisanymi dla przebiegu wojny są relacje Justyna i Pauzaniasza. Dodatkowym źródłem wiedzy na temat przebiegu wojny są znaleziska archeologiczne i epigraficzne. 
W wyniku wojen diadochów, po śmierci Aleksandra Wielkiego powstały nowe rządy w Egipcie, państwie Seleukidów oraz Macedonii. Grecja stała na uboczu tego wielkiego konfliktu, jedynie większe spory toczyły Ateny, Sparta i inne mniejsze poleis. Dążenia niepodległościowe w tych państwach były jednak wyraźne. Od połowy IV wieku p.n.e. największe wpływy w Grecji zyskała Macedonia. Państwo to zapewniło sobie hegemonię dzięki silnym garnizonom wojskowym w Chalkis i Koryncie, a także poparciu promacedońskich władców miejscowych państewek. 
W okresie wojny chremonidejskiej królem Macedonii był Antygon II Gonatas. Do jego największych rywali zaliczał się król egipski Ptolemeusz II, który zamierzał wzmocnić swoje wpływy w basenie Morza Egejskiego, wspierając antymacedońskie partie w Atenach. To król Egiptu uważany jest za głównego architekta wojny. Niewykluczone, że Ptolemeusz usiłował osadzić na tronie macedońskim któregoś z członków swojego rodu, co stanowić mogło element planów dynastycznych królowej Arsinoe II. Sama królowa Arsinoe zmarła prawdopodobnie jeszcze przed wybuchem wojny. Ptolemeusz mógł również dążyć do osłabienia wpływów macedońskich w Grecji. Ponadto Grecja miała znaczenie jako baza rekrutacyjna wojska zaciężnego dla władców hellenistycznych. W dokumencie przywódcy ateńskiego Chremonidesa, stanowiącym de facto dokument rozpoczęcia wojny, zawarte zostało odniesienie do Arsinoe jako obrończyni wolności Greków, co może wskazywać na udział królowej w formowaniu się koalicji antymacedońskiej, choć zdania badaczy w tym zakresie są podzielone. 
Przebieg.
Za archontatu Pejtidemosa, najpewniej w roku 267 p.n.e., polityk ateński Chremonides, od którego imienia pochodzi nazwa konfliktu, wydał dekret ogłaszający przymierze ze Spartą i wzywający do wyzwolenia Grecji. Było to de facto wypowiedzenie wojny królowi macedońskiemu. Przywódcą Sparty, która wówczas stanęła po stronie Aten, był król Areus. 
Na kontynencie.
Celem Greków było wyparcie sił macedońskich z Attyki i Peloponezu. Rok 266 p.n.e. upłynął bez decydujących wydarzeń. Głównym terenem zmagań wojennych była Grecja kontynentalna. Wojska ptolemejskie stacjonowały najprawdopodobniej między innymi w forcie w Helioupolis, nie podejmując działań przeciwko Antygonowi i czekając na rozwój sytuacji. Siły Antygona z dużym prawdopodobieństwem kontrolowały kluczowe punkty w Pireusie i na Salaminie. Wojska greckie dowodzone przez Areusa były rozlokowane w okolicach Kamatero, a być może w okolicach przesmyku Korynckiego, skutecznie szachowane przez Antygona. W momencie, kiedy wojskom Areusa zaczęły dokuczać problemy aprowizacyjne, wycofał się on z Attyki. Prawdopodobnie Areus prowadził swoje wojska do Attyki więcej niż raz. Ok. roku 265 p.n.e. Antygon odniósł w okolicach Koryntu sukces w walce z Grekami, pokonując siły Areusa, który zginął w walce. Antygon wykorzystywał na polu walki słonie bojowe. To i pewne inne przesłanki pozwalają przypuszczać, że Macedończycy byli w walce pośrednio wspierani przez Seleukidów. W międzyczasie Antygon pokonał w walce bliżej nieokreślone wojsko Galatów; prawdopodobnie byli to zbuntowani najemnicy z jego armii. Wkrótce sytuacja Greków pogorszyła się także w Atenach. Po okresie czasowego zawieszenia broni, związanego z atakiem na Macedonię króla Epiru Aleksandra, Antygon obległ miasto. Za archontatu Antypatra, najpewniej w roku 262 lub 261 p.n.e., obrońcy Aten skapitulowali. 
Na morzu i wybrzeżach.
Poza greckim lądem stałym, działania toczyły się także na południowym wybrzeżu jońskim. Egipcjanom udało się tutaj zdobyć ważny strategicznie punkt wybrzeża dla swojej floty. Dowódcą ekspedycji ptolemejskiej mającej za zadanie wesprzeć Greków był strateg Patroklos. Działał on przede wszystkim w rejonie wybrzeży Attyki, zajmując strategiczne punkty i unikając rozstrzygnięć lądowych. W relacjach z epoki zwracano uwagę na brak zaangażowania wojsk Ptolemeusza na lądzie jako jedną z przyczyn ostatecznej klęski Greków. Zdaniem Tomasza Grabowskiego głównym zadaniem Patroklosa wyznaczonym mu przez Ptolemeusza nie była walka o zajęcie Grecji, lecz wykorzystanie kłopotów macedońskich i wzmocnienie obecności ptolemejskiej w rejonie Morza Egejskiego. Patroklos obsadził swoimi siłami m.in. Methanę, Gaidouronisi, Rhamnus i Koroni. Wyspa Gaidouronisi od tamtego czasu nosiła nazwę Patroklos, jako że tam dowódca miał swoją główną bazę. Obsadzenie punktów strategicznych pozwoliło prawdopodobnie Patroklosowi wspierać przez pewien czas znajdujące się pod oblężeniem Ateny. Podczas wojny flota i armia ptolemejska działały aktywnie także w jego wschodnim rejonie, między innymi na Samos, Lesbos i w Efezie. Po upadku Aten główne siły ptolemejskie wycofały się z Grecji. 
Niewykluczone, że podczas wojny chremonidejskiej doszło do morskiego starcia u wybrzeży wyspy Kos, przegranego przez Ptolemeuszy. Jednak datacja tego wydarzenia jest nieoczywista i możliwe, że do bitwy doszło dopiero podczas II wojny syryjskiej. 
Skutki.
Ateny, będące wówczas centrum kulturalnym Grecji, straciły swoje polityczne znaczenie, zmuszone zostały też do utrzymywania garnizonu macedońskiego, który Antygon ulokował na Wzgórzu Muzejońskim. Wojna zakończyła się sukcesem Antygonidów na lądzie i prestiżową porażką Ptolemeuszy. Z drugiej strony działania ptolemejskiej floty przy okazji wojny pozwoliły Egiptowi wzmocnić swoje wpływy na Terze, Keos i na Krecie, a tym samym umocnić swoją pozycję strategiczną w basenie Morza Egejskiego. Ważnymi zdobyczami Ptolemeusza II były w tym kontekście przyczółki w Itanos, oraz na Methanie. Zdobycze strategiczne Ptolemeusza w dużym stopniu zostały zaprzepaszczone później w wyniku II wojny syryjskiej. Talasokracja na Morzu Egejskim pozwoliła Ptolemeuszom kontrolować szlaki handlowe na linii Grecja-Aleksandria. 

</doc>
<doc id="1253836" url="https://pl.wikipedia.org/wiki?curid=1253836" title="Yasuhito Endō">
Yasuhito Endō

 – japoński piłkarz grający na pozycji defensywnego pomocnika, zawodnik Gamba Osaka.
W 2009 roku wybrany najlepszym piłkarzem Azji według Azjatyckiej Konfederacji Piłkarskiej.
Życiorys.
Kariera klubowa.
Endō pochodzi z miasta Kagoshima. Piłkarską karierę rozpoczął w tamtejszym juniorskim klubie Sakurajima. Następnie trenował w innym klubie z tego miasta, Kagoshima Jitsugyo, a następnie wyjechał do Jokohamy i został piłkarzem Yokohama Flügels. 1 stycznia 1998 został włączony do kadry pierwszej drużyny, a 21 marca zadebiutował w J-League w wygranych 2:1 derbach z Yokohama F. Marinos. Natomiast 1 sierpnia w spotkaniu z Verdy Kawasaki (4:2) zdobył swoją pierwszą bramkę w profesjonalnej karierze. W drużynie Flügels występował przez rok, a po rozwiązaniu klubu 1 stycznia 1999 przeniósł się do Kyoto Purple Sanga. Tam z kolei grał przez dwa sezony, jednak zespół głównie bronił się przed spadkiem do drugiej ligi.
1 stycznia 2001 Endō zmienił barwy klubowe i został piłkarzem japońskiego klubu Gamba Osaka. 10 marca rozegrał dla niej swoje pierwsze spotkanie, jednak piłkarze z Osaki ulegli na wyjeździe 0:2 Avispie Fukuoka. W Gambie szybko stał się podstawowym zawodnikiem zespołu i czołowym graczem drużyny. W 2003 roku został wybrany do Jedenastki Sezonu, a ten indywidualny sukces powtórzył także w trzech kolejnych sezonach. W 2002 roku zajął 3. miejsce w J-League, a w 2005 roku po raz pierwszy w karierze został mistrzem Japonii (33 mecze i rekordowe 10 goli w sezonie). W latach 2004, 2006 i 2007 zajmował 3. pozycje w lidze.
Kariera reprezentacyjna.
Był reprezentantem Japonii w kategoriach wiekowych: U-20 i U-23. W 1999 roku z kadrą U-20 wywalczył wicemistrzostwo świata w tej kategorii wiekowej.
W reprezentacji Japonii Endō zadebiutował 20 listopada 2002 na stadionie Saitama (Saitama, Japonia) w przegranym 0:2 meczu towarzyskim z Argentyną. W 2004 roku wywalczył wraz z kadrą narodową Puchar Azji 2004. 2006 roku został powołany przez Zico do kadry na Mistrzostwa Świata w Niemczech, jednak nie zagrał w żadnym spotkaniu. Z Japonią wystąpił także w Pucharze Konfederacji 2003 i 2005. Na Mistrzostwach Świata 2010 zdobył gola przeciwko Danii, bramka padła z rzutu wolnego.

</doc>
<doc id="1253837" url="https://pl.wikipedia.org/wiki?curid=1253837" title="Sławomir Bubicz">
Sławomir Bubicz

Sławomir Bubicz (ur. 19 lutego 1957 w Lublinie, zm. 4 listopada 2021 w Lublinie) – polski psycholog, pionier nowoczesnej hathajogi w Polsce, założyciel i właściciel Akademii Hatha-Jogi w Warszawie, Wydawnictwa Virya oraz restauracji Sadhu Café, wegetarianin.
Życiorys.
Był magistrem psychologii (KUL). Brał udział w „Przedsięwzięciu Góra” Jerzego Grotowskiego. Spędził 8 lat w Indiach, gdzie kształcił się pod kierunkiem m.in. Swamiego Muktanandy, Nisargadatty Maharaja, S.N. Goenki, J. Krishnamurtiego.
We własnej pracy podążał głównie ścieżką jogi B.K.S. Iyengara. Od 1984 był propagatorem nowoczesnej hathajogi w Polsce. Był też tłumaczem i wydawcą książek B.K.S. Iyengara.
Rodzina.
Wnuk Marii Kołsut, syn Marii Bubicz, brat Aleksandry Bubicz-Mojsy.
Zmarł wskutek COVID-19. 30 października z tej samej przyczyny zmarła jego siostra. 9 listopada 2021 oboje zostali pochowani na cmentarzu przy ul. Lipowej w Lublinie.

</doc>
<doc id="1253838" url="https://pl.wikipedia.org/wiki?curid=1253838" title="Yasuhito Endo">
Yasuhito Endo



</doc>
<doc id="1253847" url="https://pl.wikipedia.org/wiki?curid=1253847" title="Witold Tumasz">
Witold Tumasz

Witold Tumasz (, "Witaut Tumasz", ps. Simon Braha; ur. 20 grudnia 1910 we wsi Spiahlica w powiecie wilejskim Imperium Rosyjskiego, zm. 27 kwietnia 1998) – białoruski emigracyjny historyk, publicysta, pisarz i działacz ruchu narodowego
Ukończył gimnazjum białoruskie w Wilnie, zaś w 1937 roku medycynę na Uniwersytecie Stefana Batorego. Podczas studiów zaangażował się w działalność w białoruskim ruchu studenckim. W okresie II wojny światowej podjął współpracę z Niemcami. W latach 1940–1941 stał na czele łódzkiego oddziału Białoruskiego Komitetu Samopomocy. W połowie czerwca 1941 roku wszedł w skład Białoruskiego Centrum Narodowego w Berlinie. Od lipca do listopada tego roku pełnił funkcję burmistrza okupowanego Mińska. Od 1943 roku redagował berlińską gazetę "Ranica". Po zakończeniu wojny przebywał na emigracji w Niemczech Zachodnich, a następnie USA. Poświęcił się pracy historyka, pisząc m.in. książki "Skaryna u Padui", "Palennie knihau Skaryny u Maskwie", "Dyplamatycznaja kantrawersija 1646 hodu za biełaruskuju mowu". Był znawcą życia i twórczości Franciszka Skaryny, żyjącego w XVI wieku. Kierował Białoruskim Instytutem Nauki i Sztuki w Nowym Jorku.

</doc>
<doc id="1253849" url="https://pl.wikipedia.org/wiki?curid=1253849" title="Garbhodakaśaji">
Garbhodakaśaji

Garbhodakaśaji – inkarnacja Wisznu. Wchodzi do każdego z niezliczonej ilości wszechświatów. Druga inkarnacja Wisznu, zaraz po Mahawisznu.
Manifestacje.
W materialnym przejawieniu istnieją trzy manifestacje purusza:
Stworzenie materii.
Z porów skóry tego Karanodakaśaji Wisnu emanuje niezliczona liczba wszechświatów.
W każdy z nich Bóg wchodzi jako Garbhodakaśaji Wisnu.
Stwarza ocean, znany od Jego imienia, jako Garbhodaka, na którym kładzie się wraz ze swoją energią, towarzyszką Lakszmi.
Z Jego pępka wyrasta łodyżka kwiatu lotosu, i na tym kwiecie lotosu rodzi się pierwsza istota, Brahma.
Wewnątrz łodyżki tego kwiatu lotosu zawartych jest czternaście kategorii systemów planetarnych, stworzonych przez Brahmę.
Wisznu jest obecny we wszystkich wszechświatach jako Garbhodakaśaji – Wisznu i On utrzymuje każdy wszechświat, a także zaspokaja jego potrzeby.
Chociaż wypełnia On materialny wszechświat, materialna energia nie może Go dotknąć.
Unicestwienie materii.
Kiedy jest to konieczne, ten sam Wisznu przyjmuje formę Pana Śiwy i niszczy kosmiczne stworzenie.
Trzy wtórne inkarnacje – Brahma, Wisznu i Śiwa – są dominującymi Bóstwami trzech sił materialnej natury. Jednakże pierwotnym panem tego wszechświata jest Wisznu, który jest czczony zarówno jako stwórca wszechświata, jak i Dusza Najwyższa.
Literatura sanskrycka opisując Formę kosmiczną podaje, iż posiada On tysiące ramion, głów itd.

</doc>
<doc id="1253852" url="https://pl.wikipedia.org/wiki?curid=1253852" title="Karmnik nadmorski">
Karmnik nadmorski

Karmnik nadmorski ("Sagina maritima" Don) – gatunek rośliny z rodziny goździkowatych ("Caryophyllaceae" Juss.).
Rozmieszczenie geograficzne.
Gatunek o zasięgu atlantycko-śródziemnomorskim, przywiązany do wybrzeży. W Polsce występował w XIX w. na jednym stanowisku koło Kołobrzegu.
Biologia i ekologia.
Roślina jednoroczna, halofit. Gatunek charakterystyczny związku "Armerion maritimae".
Zagrożenia.
Kategorie zagrożenia gatunku:

</doc>
<doc id="1253853" url="https://pl.wikipedia.org/wiki?curid=1253853" title="Theodore Foster">
Theodore Foster

Theodore Foster (ur. 29 kwietnia 1752, zm. 13 stycznia 1828) – amerykański prawnik i polityk. W latach 1790–1803 reprezentował stan Rhode Island w Senacie Stanów Zjednoczonych.
Jego brat, Dwight Foster, reprezentował stan Massachusetts zarówno w Izbie Reprezentantów Stanów Zjednoczonych, jak i w Senacie Stanów Zjednoczonych.

</doc>
<doc id="1253854" url="https://pl.wikipedia.org/wiki?curid=1253854" title="Ulica Wólczańska w Łodzi">
Ulica Wólczańska w Łodzi

Ulica Wólczańska w Łodzi – łódzka ulica długości ponad 4200 metrów, łącząca ulice Adama Próchnika i Pabianicką. Rozpoczyna się w Centrum (dzielnica Śródmieście), a kończy na Górniaku (Górna). Na początkowym odcinku równolegle do niej przebiegają aleja Kościuszki oraz ulica Gdańska. Ulica ma 265 numerów.
Historia.
Ulica powstała biorąc nazwę od wsi rządowej Wólka położonej nad Jasieniem. Regulację ulicy przeprowadzono w latach 1824–1828 podczas tworzenia osady przemysłowej, przeznaczonej pod osiedlenie tkaczy lnu i bawełny, którą nazwano Łódka. Pierwotnie zaczynała się od ulicy Cegielnianej (ob. ul. Stanisława Więckowskiego) i prowadziła na południe w kierunku Wólki. Rozkwit przeżyła pod koniec XIX wieku, kiedy pojawiły się przy niej fabryki, a z nimi siedziby przemysłowców.
Od roku 1860 ulica była wybrukowana. Latem 1890 roku została przedłużona od ówczesnej ulicy Cegielnianej (ob. ul. Więckowskiego) do ulicy Zawadzkiej (ob. ul. Próchnika). Nowy odcinek otrzymał od razu brukowaną nawierzchnię. W latach 1917–1918 wybrukowano odcinek od ul. Anny (ob. al. Mickiewicza) do posesji nr 257. .
6 marca 2013 Samsung Electronics Polska otworzył w University Business Park przy ul. Wólczańskiej 178 Centrum Badań i Rozwoju. Zadaniem zatrudnionych w nim osób jest przygotowywanie oprogramowania do telewizorów, telefonów oraz dekoderów telewizji cyfrowej.

</doc>
<doc id="1253857" url="https://pl.wikipedia.org/wiki?curid=1253857" title="Charles Carroll of Carrollton">
Charles Carroll of Carrollton



</doc>
<doc id="1253859" url="https://pl.wikipedia.org/wiki?curid=1253859" title="George Calvert, 1st Baron Baltimore">
George Calvert, 1st Baron Baltimore



</doc>
<doc id="1253860" url="https://pl.wikipedia.org/wiki?curid=1253860" title="Kłąb (anatomia)">
Kłąb (anatomia)



</doc>
<doc id="1253861" url="https://pl.wikipedia.org/wiki?curid=1253861" title="James Gunn (educator)">
James Gunn (educator)



</doc>
<doc id="1253862" url="https://pl.wikipedia.org/wiki?curid=1253862" title="John Henry (senator)">
John Henry (senator)



</doc>
<doc id="1253863" url="https://pl.wikipedia.org/wiki?curid=1253863" title="Karmnik ościsty">
Karmnik ościsty

Karmnik ościsty, karmnik szydlasty ("Sagina subulata" (Sw.) C. Presl) – gatunek rośliny z rodziny goździkowatych ("Caryophyllaceae" Juss.). Występuje na większości obszaru Europy. W Polsce w środowisku naturalnym jest rzadki, jest natomiast uprawiany. Po 1980 r. potwierdzono tylko jedno stanowisko w Landku.
Biologia i ekologia.
Bylina, chamefit. Rośnie na wilgotnych i piaszczystych miejscach. Kwitnie od czerwca do sierpnia. 
Zagrożenia.
Kategorie zagrożenia gatunku:
Zastosowanie i uprawa.
Jest uprawiany jako roślina ozdobna stosowana głównie w ogródkach skalnych oraz jako roślina okrywowa (w miejscach mniej uczęszczanych). Walorami tego gatunku są bardzo niski wzrost i tworzenie gęstej poduszki z pędów. Oprócz typowej formy istnieją odmiany ozdobne, np. `Aurea` o żółtozielonych pędach. 
Uprawa.
Rozmnaża się go przez podział lub sadzonki, jego rozgałęzione pędy łatwo ukorzeniają się. Roślina dobrze rośnie na glebie przeciętnej (w piaszczystych miejscach), ale lekko wilgotnej. Wymaga nasłonecznionego lub półcienistego stanowiska.

</doc>
<doc id="1253865" url="https://pl.wikipedia.org/wiki?curid=1253865" title="Ambasadorowie Francji we Włoszech">
Ambasadorowie Francji we Włoszech

Przed Zjednoczeniem Włoch (1859) Francja wysyłała swych dyplomatów do poszczególnych państw, które podówczas dzieliły Półwysep Apeniński między siebie:

</doc>
<doc id="1253869" url="https://pl.wikipedia.org/wiki?curid=1253869" title="Konwencja ramowa o ochronie mniejszości narodowych">
Konwencja ramowa o ochronie mniejszości narodowych

Konwencja ramowa o ochronie mniejszości narodowych () – konwencja zawarta pod auspicjami Rady Europy, otwarta do podpisu 1 lutego 1995 r. w Strasburgu. Konwencja weszła w życie 3 lata później, 1 lutego 1998 r. Jej stronami jest obecnie 39 państw spośród łącznie 47 członków Rady Europy. Konwencja ustanawia minimalne standardy ochrony mniejszości narodowych, w szczególności zapewnia równość wobec prawa i niedyskryminację, prawo do zgromadzeń i stowarzyszania się, swobodę wypowiedzi, myśli, przekonań i religii. Zapewnia także ochronę języków i kultur mniejszościowych oraz przewiduje prawo do otwierania placówek edukacyjnych dla mniejszości narodowych. Polska stała się stroną tej Konwencji od 1 kwietnia 2001 r.
Konwencja ramowa nie zawiera definicji mniejszości narodowej. Wśród przedstawicieli państw uczestniczących w negocjowaniu tekstu Konwencji, nie było zgody co do jednej, wspólnej definicji i koncepcji mniejszości narodowych. Dlatego przyjęto rozwiązanie pragmatyczne – aby zagwarantować określone prawa osobom należącym do mniejszości narodowych, natomiast państwom, które przystąpią do Konwencji pozostawić swobodę w zakresie uznawania określonych grup zamieszkujących jego terytorium za mniejszości narodowe. Od samego państwa więc zależy czy uznaje określoną mniejszość narodową, co osłabia wymowę Konwencji i jej funkcję zagwarantowania praw osobom należącym do mniejszości narodowych.
W polskiej deklaracji interpretacyjnej ogłoszonej w załączniku do Konwencji (Dz.U. z 2002 r. Nr 22, poz. 209) Rzeczpospolita Polska oświadcza, że przez pojęcie to rozumie mniejszości narodowe zamieszkałe na terytorium Rzeczypospolitej Polskiej, których członkowie są obywatelami polskimi. Rzeczpospolita Polska będzie realizowała konwencję ramową także w trybie artykułu 18 konwencji, zawierając umowy międzynarodowe, o których mowa w tym artykule, a których celem jest ochrona mniejszości narodowych w Polsce oraz mniejszości lub grup polskich w innych państwach.
Konwencja ramowa Rady Europy o ochronie mniejszości narodowych jest pierwszą wiążącą, wielostronną umową międzynarodową, której postawiono za cel ochronę mniejszości narodowych. Regulacje zawarte w Konwencji są stosunkowo szczegółowe i obszerne. Nazwa Konwencji wskazuje, iż ma ona przede wszystkim służyć jako punkt wyjścia do dalszego działania, zwłaszcza zaś jako zbiór norm, które powinny istnieć w krajowych porządkach prawnych lub zostać do niego wprowadzone. Państwom pozostawiony jest pewien margines uznania we wprowadzaniu Konwencji w życie.

</doc>
<doc id="1253872" url="https://pl.wikipedia.org/wiki?curid=1253872" title="Artykuły konfederacji i wieczystej unii">
Artykuły konfederacji i wieczystej unii

Artykuły konfederacji i wieczystej unii (ang. "Articles of Confederation and Perpetual Union"), w skrócie często określane po prostu jako artykuły konfederacji – zasady ustrojowe przyjęte wspólnie przez 13 byłych kolonii brytyjskich w Ameryce Północnej. Zasady zostały uzgodnione przez Kongres Kontynentalny 15 listopada 1777 roku i weszły w życie 1 marca 1781 roku, gdy zostały ratyfikowane przez wszystkie trzynaście stanów, które przyjęły nazwę Stanów Zjednoczonych Ameryki. Artykuły konfederacji zostały zastąpione przez Konstytucję Stanów Zjednoczonych 4 marca 1789 roku.

</doc>
<doc id="1253873" url="https://pl.wikipedia.org/wiki?curid=1253873" title="Artykuły konfederacji">
Artykuły konfederacji



</doc>
<doc id="1253874" url="https://pl.wikipedia.org/wiki?curid=1253874" title="Henryk Czich">
Henryk Czich

Henryk Piotr Czich (ur. 29 listopada 1961 w Halembie – dzielnicy Rudy Śląskiej) – polski wokalista, gitarzysta, klawiszowiec, kompozytor i autor tekstów. Współzałożyciel zespołu muzycznego Universe. 
Henryk Czich jest autorem wielu przebojów grupy, takich jak "Mr Lennon" i "Deszczowa nieznajoma w parku". Debiutował w młodości na Krajowym Festiwalu Piosenki Polskiej w Opolu, gdzie wystąpił wraz z Mirosławem Bregułą.

</doc>
<doc id="1253875" url="https://pl.wikipedia.org/wiki?curid=1253875" title="François Bouton">
François Bouton

François Bouton, hrabia de Chamilly (ur. 1663, zm. 1722) – francuski wojskowy i dyplomata.
Poseł nadzwyczajny ("envoyé extraordinaire") w Kopenhadze w latach 1698-1702.
W roku 1702 roku de Chamilly udzielił azylu pułkownikowi duńskiej armii Ernstowi Bogislawowi Schliebenowi, który zdefraudował pieniądze pobrane na zaciąg wojska i był teraz ścigany przez kopenhaską policję. Azyl uzasadniał ambasador tym, że: „prawo azylu zostało ustanowione na rzecz wszystkich ambasadorów christianitas”, lecz nawet jego rząd nie poparł tego rozumowania i odwołał de Chamilly'ego.
Jeszcze w 1702 roku mianowany został na feldmarszałka duńskiej armii. W 1714 hrabia de Chamilly został gubernatorem La Rochelle.

</doc>
<doc id="1253880" url="https://pl.wikipedia.org/wiki?curid=1253880" title="Claude de Brosse">
Claude de Brosse

Claude de Brosse (ur. 1669 lub 1670, zm. 1750) – saski dyplomata i wojskowy, z pochodzenia Francuz.
W latach (1709) - (1710) był saskim wysłannikiem do Hagi, w latach (1710) - (1712) do Kopenhagi, a w latach (1712) - (1750) polsko-saskim posłem w Hadze. Był jednym z nielicznych nie-Niemców pracujących w dyplomacji saskiej, którzy wile lat spędzili na placówkach dyplomatycznych, inni bowiem Włosi czy Francuzi w niej zatrudnienie wyjeżdżali rzadziej i na krócej, co świadczy zapewne o zaufaniu władz saskich do de Brosse'a.

</doc>
<doc id="1253881" url="https://pl.wikipedia.org/wiki?curid=1253881" title="Mutylacja">
Mutylacja



</doc>
<doc id="1253882" url="https://pl.wikipedia.org/wiki?curid=1253882" title="Równanie Tafela">
Równanie Tafela

Równanie Tafela – równanie opisujące zależność szybkości reakcji elektrochemicznej od nadpotencjału elektrody. Równanie to zostało najpierw ustalone eksperymentalnie, a dopiero później uzasadnione teoretyczne. Nazwa pochodzi od chemika Juliusa Tafela (1862–1918).
Dla pojedynczej elektrody równanie Tafela można wyrazić jako:
gdzie:
Nachylenie linii Tafela jest ustalane eksperymentalnie na podstawie następującej zależności:
gdzie:
Forma alternatywna.
Równanie Tafela można alternatywnie wyrazić jako:
gdzie:
Zastosowanie.
Równanie Tafela zakłada, że szybkość reakcji odwrotnej jest mała w porównaniu z szybkością reakcji wprost.
Równanie Tafela jest stosowalne dla wysokich nadpotencjałów. Dla niskich nadpotencjałów prąd jest zazwyczaj zależny liniowo (a nie eksponencjalnie) od polaryzacji:

</doc>
<doc id="1253884" url="https://pl.wikipedia.org/wiki?curid=1253884" title="Roger Brulart, markiz de Sillery et de Puisieux">
Roger Brulart, markiz de Sillery et de Puisieux

Roger Brulart, markiz de Sillery et de Puisieux (ur. 1640, zm. 1719) był francuskim oficerem i dyplomatą.
W okresie od kwietnia 1698 do grudnia] 1708 Roger Brulart był posłem Królestwa Francji w Szwajcarii. 

</doc>
<doc id="1253889" url="https://pl.wikipedia.org/wiki?curid=1253889" title="Ulica prez. Gabriela Narutowicza w Łodzi">
Ulica prez. Gabriela Narutowicza w Łodzi

Ulica prez. Gabriela Narutowicza w Łodzi – ulica w Łodzi mająca 2900 metrów długości, łącząca ulicę Piotrkowską z ulicą Konstytucyjną.
Historia.
W 1821 roku Rajmund Rembieliński – Prezes Komisji Województwa Mazowieckiego – rozpoczął działania zmierzające do regulacji (utworzenia) osady fabrycznej. Nowa osada, nazwana Nowym Miastem, powstała w latach 1821–1823 i znajdowała się na południe od „starej” wiejskiej Łodzi, czyli gruntów Starego Miasta. W 1823 roku podjęto decyzję o powiększeniu obszaru przeznaczonego pod zakłady rękodzielnicze. W związku z tym w latach 1824–1828 na południe od Nowego Miasta (na terenach miejskich oraz rządowych) utworzono kolejną osadę przemysłową, przeznaczoną pod osiedlenie przede wszystkim tkaczy lnu i bawełny, którą nazwano Łódka. Wraz z parcelacją gruntów i regulacją ulicy Piotrkowskiej wyznaczono siedem jej przecznic. Jedną z wówczas wyznaczonych została współczesna ulica Narutowicza.
Od co najmniej 1830 roku ulicę nazywano "Dzielna". Przyczyną nadania takiej nazwy było „rozdzielanie” Nowego Miasta od położonej dalej na południe "osady dla prządków" (Łódki). W latach 1915–1918 używano również niemieckiej nazwy "Bahnstrasse", a od 1918 w użyciu była nazwa "Dzielna". W roku 1924 ulicy nadano imię prezydenta Gabriela Narutowicza. W latach 1940–1945 ulica nosiła imię "Schlageterstrasse", . Po wojnie przywrócono ulicy imię Gabriela Narutowicza.
Od 1869 roku ul. Dzielną oświetlało 20 latarni gazowych. W 1913 roku została już oświetlona lampami elektrycznymi. W latach 1916–1917 ułożono na niej bruk drewniany. W roku 1931 roku na odcinku od ul. Piotrkowskiej do ul. Skwerowej (dziś – ul. POW) stała się aleją spacerową. Zabroniono na niej ruchu wozów, samochodów ciężarowych i wózków ręcznych. Do 1938 wszystkie kamienice podłączono do kanalizacji.

</doc>
<doc id="1253890" url="https://pl.wikipedia.org/wiki?curid=1253890" title="Jacques de Campredon">
Jacques de Campredon

Jacques de Campredon (ok. 1646-1729) – francuski dyplomata.
Do roku 1702 francuski rezydent w Rydze i „polowy” poseł francuski przy królu Szwecji.
Od roku 1702 poseł francuski w Sztokholmie.

</doc>
<doc id="1253891" url="https://pl.wikipedia.org/wiki?curid=1253891" title="Ulica Narutowicza w Łodzi">
Ulica Narutowicza w Łodzi



</doc>
<doc id="1253893" url="https://pl.wikipedia.org/wiki?curid=1253893" title="Praia de Vitória">
Praia de Vitória



</doc>
<doc id="1253894" url="https://pl.wikipedia.org/wiki?curid=1253894" title="Pierce Butler">
Pierce Butler

Pierce Butler (ur. 11 lipca 1744, zm. 15 lutego 1822) – amerykański polityk pochodzenia irlandzkiego. W latach 1789–1796 oraz 1802–1804 reprezentował stan Karolina Południowa w Senacie Stanów Zjednoczonych. Był również jednym z sygnatariuszy konstytucji Stanów Zjednoczonych.

</doc>
<doc id="1253895" url="https://pl.wikipedia.org/wiki?curid=1253895" title="Louis-Pierre de La Marck">
Louis-Pierre de La Marck

Louis-Pierre, hrabia de La Marck (ur. ?, zm. ?) – francuski dyplomata i duchowny.
Miał być, według plotek, synem kardynała von Fürstenberga. Początkowo opat Saint-Germain-des-Prés, następnie oficer w armii francuskiej, w której doszedł do rangi generała-pułkownika. 
Francuski dyplomata w Beieren w Południowych Niderlandach w latach 1711-1712. Był w Antwerpii, gdzie w roku 1715 ustalano kwestie tzw. "bariery" ("Barrière") zbrojnej granicy między Francją a Holandią.
W latach 1717-1719 francuski poseł nadzwyczajny w Szwecji. 

</doc>
<doc id="1253897" url="https://pl.wikipedia.org/wiki?curid=1253897" title="Charles de Caradas">
Charles de Caradas

Charles de Caradas, markiz du Héron (ur. 1667, zm. 30 lipca 1703) – francuski oficer i dyplomata.
W latach 1699-1702 był francuskim posłem ("envoyé") w Polsce. W kwietniu 1699 roku przybył z Wolfenbüttel do Warszawy.
Dnia 9 września 1699 roku doniósł do Wersalu o pozyskaniu informatora w osobie agentki dyplomatycznej Augusta II Marianny Boudet (zm. 1724). W maju następnego roku dzięki Boudetowej dotarł do księżnej Urszuli Katarzyny Lubomirskiej i pozyskał jej zaufanie. W październiku doniósł o przekupieniu Lubomirskiej sumą 12 tys. talarów: ("..."podstolina bardzo żywo wpływa na króla i mówi mu takie rzeczy, jakich nie ośmieliłbym się nigdy powiedzieć"...").
Pasmo sukcesów markiza w pozyskiwaniu informatorów dla Ludwika XIV przerwało jego aresztowanie przez Sasów 10 listopada 1702 roku w Warszawie. Aresztowano go, ponieważ przejęto jego listy do szwedzkiego ministra Carla Pipera i Benedykta Sapiehy z zachętą do uderzenia na Saksonię. August II Mocny zażądał przez marszałka Kazimierza Ludwika Bielińskiego by natychmiast opuścił Polskę. Du Héron odwołał się jednak do władz Rzeczypospolitej. August II uzyskał zgodę rady senatu i aresztował du Hérona, który został przewieziony do Torunia, gdzie przebywał król. Ludwik XIV odpowiedział na to rozkazem nałożenia aresztu domowego na Polaków przebywających we Francji, lecz nie udało się jego agentom ująć nikogo znaczniejszego. Miesiąc potem du Héron został odesłany do Paryża. Historyk Jacek Staszewski ustalił, że mimo tych utarczek nie doszło do nawet chwilowego zerwania stosunków między Warszawą a Paryżem.

</doc>
<doc id="1253898" url="https://pl.wikipedia.org/wiki?curid=1253898" title="Nazar">
Nazar

Nazar, zwany też okiem Fatimy lub okiem proroka – pochodzący z Turcji amulet
mający chronić przed „złym okiem”. Nazwa nazar jest pochodzenia arabskiego i znaczy tyle co spojrzenie.
Amulety nazar wykonuje się najczęściej ze szkła. Mają one formę błękitnej kropli lub tarczy z namalowanymi koncentrycznie okręgami na przemian białymi jasnoniebieskimi i ciemnoniebieskimi. Z tego względu bywają czasem nazywane „błękitnym okiem”.

</doc>
<doc id="1253901" url="https://pl.wikipedia.org/wiki?curid=1253901" title="Jacob van Heemskerk (1940)">
Jacob van Heemskerk (1940)



</doc>
<doc id="1253903" url="https://pl.wikipedia.org/wiki?curid=1253903" title="Aleksandr Daszkow">
Aleksandr Daszkow

Aleksander Daszkow (ur. ?, zm. 1733) – rosyjski dyplomata.
W latach 1712–1718 rezydent Rosji w Warszawie. W 1716 Daszkow i poseł rosyjski Grzegorz Dołgorukow mediowali między królem Augustem II Mocnym a konfederatami tarnogrodzkimi, którzy jesienią zaczęli atakować wojska saskie feldmarszałka Jakoba Flemminga. Rosyjscy dyplomaci podjęli się tej mediacji na prośbę konfederatów.
W latach 1719–1721 Daszkow był rezydentem w Konstantynopolu, od 1720 w randze posła ("envoyé").

</doc>
<doc id="1253904" url="https://pl.wikipedia.org/wiki?curid=1253904" title="James Lloyd">
James Lloyd

James Lloyd (ur. 1745, zm. w 1820) – amerykański polityk, prawnik i żołnierz z Maryland.
Uczestniczył w wojnie o niepodległość Stanów Zjednoczonych. Był generałem podczas wojny brytyjsko-amerykańskiej.
W latach 1797–1800 reprezentował stan Maryland w Senacie Stanów Zjednoczonych.

</doc>
<doc id="1253905" url="https://pl.wikipedia.org/wiki?curid=1253905" title="Real Live">
Real Live

Real Live – koncertowy album nagrany przez Boba Dylana latem 1984 i wydany w tym samym roku w grudniu.
Historia i charakter albumu.
3 grudnia 1984 r. ukazał się kolejny koncertowy album Dylana "Real Live". Był on plonem europejskiego tournée Bob Dylana, które rozpoczęło się 28 maja w Weronie we Włoszech a skończyło 8 lipca 1984 r. w Irlandii.
Nie było to samodzielne tournée Dylana. Pięć początkowych koncertów otwierała Joan Baez, a potem drugim wykonawcą był Santana. Dlatego Dylan i Carlos Santana nawzajem odwiedzali się podczas występów i wspólnie wykonywali po kilka piosenek.
Na płytę złożyło się dziesięć utworów nagranych na trzech ostatnich koncertach tury.
W przeciwieństwie do poprzedniego koncertowego "Bob Dylan at Budokan", Dylan zdecydował się na podstawowy rockowy skład, w dodatku całkowicie brytyjski.

</doc>
<doc id="1253906" url="https://pl.wikipedia.org/wiki?curid=1253906" title="Ambasadorowie Stanów Zjednoczonych we Francji">
Ambasadorowie Stanów Zjednoczonych we Francji

Podstawę do nawiązania stosunków dyplomatycznych Francji i USA stanowiły francusko-amerykański traktat sojuszniczy i francusko-amerykański traktat o przyjaźni i handlu. Conrad-Alexandre Gérard został w tym roku pierwszym ambasadorem Francji w USA, a Benjamin Franklin pierwszym ambasadorem USA we Francji.

</doc>
<doc id="1253908" url="https://pl.wikipedia.org/wiki?curid=1253908" title="Kalozotomia">
Kalozotomia

Kalozotomia (ang. callosotomy) – zabieg neurochirurgiczny, polegający na przecięciu spoidła wielkiego mózgu (ciała modzelowatego). Wskazaniem do kalozotomii są ciężkie postaci padaczki lekoopornej, ogniskowej lub wieloogniskowej, z napadami wtórnie uogólniającymi się. W większości przypadków po kalozotomii uzyskuje się znaczną poprawę. Możliwym powikłaniem jest tzw. zespół rozdwojonego mózgu (zespół dyskonekcji, zespół rozłączenia), na który mogą składać się afazja ruchowa, mutyzm, akineza, porażenie połowicze.

</doc>
<doc id="1253909" url="https://pl.wikipedia.org/wiki?curid=1253909" title="William Short">
William Short

William Short (ur. 1759, zm. 1849) – amerykański dyplomata.
Thomas Jefferson zatrudniał go jako sekretarza podczas swej dyplomatycznej misji w Paryżu (1786–1789). Jefferson, często wyrażał się o Williamie Short jako o swym "adoptowanym synu". 
Short i Jefferson założyli razem Phi Beta Kappa i College of William &amp; Mary.
W okresie 20 kwietnia 1790 - 15 maja 1792 Short sam był posłem USA we Francji. W roku 1792 posłował do Holandii (18-VI-1792 do 19-XII-1792), a w latach 1794-1795 był amerykańskim posłem w Hiszpanii, gdzie jednak średnio sobie radził i pomagać mu musiał poseł Thomas Pinckney, będący jednocześnie ministrem pełnomocnym USA w Londynie.

</doc>
<doc id="1253911" url="https://pl.wikipedia.org/wiki?curid=1253911" title="Gouverneur Morris">
Gouverneur Morris

Gouverneur Morris (ur. 31 stycznia 1752, zm. 6 listopada 1816) – amerykański dyplomata i polityk.
W roku 1787 reprezentował stan Pensylwania na Konwencji Konstytucyjnej. Był jednym z najbardziej aktywnych uczestników konwencji. Wygłosił na niej 173 przemówienia, najwięcej spośród wszystkich przedstawicieli. Był również autorem dużych fragmentów Konstytucji Stanów Zjednoczonych; min. słów z jej preambuły: "„We the People of the United States, in order to form a more perfect union...”", a także jej sygnatariuszem.
W czasach gdy większość Amerykanów uważała się za obywateli poszczególnych stanów; Marylandczyków ("Marylanders") czy Wirgińczyków ("Virginians"), Morris podkreślał, że jest obywatelem jednych Stanów Zjednoczonych.
W latach 1792–1794 był amerykańskim ministrem pełnomocnym we Francji, a w latach 1800–1803 reprezentował stan Nowy Jork w Senacie Stanów Zjednoczonych.

</doc>
<doc id="1253912" url="https://pl.wikipedia.org/wiki?curid=1253912" title="Hirotarō Narabayashi">
Hirotarō Narabayashi

 – japoński lekarz neurochirurg.
Urodził się w Kobe w rodzinie o wielowiekowej tradycji lekarskiej, mającej korzenie w Nagasaki. Jego przodkiem był Chinzan Narabayashi, który nauczył się zachodniej medycyny od holenderskich lekarzy w Dejimie w XVII wieku. Hirotarō studiował na uczelni medycznej w Tokio, gdzie w 1946 otrzymał dyplom lekarza, a w 1955 tytuł doktorski. W tym samym roku został profesorem nadzwyczajnym na Wydziale Neuropsychiatrii Szkoły Medycznej Uniwersytetu Juntendo w Tokio. W 1964 został profesorem zwyczajnym, a od 1968 do 1988 piastował funkcje profesora i szefa Wydziału Neurologii na tymże uniwersytecie.
Mimo że początkowo chciał być neuropsychiatrą, wkrótce dokonał istotnych dokonań na polu neurochirurgii i jest pamiętany jako jeden z pionierów neurochirurgii stereotaktycznej, zwłaszcza w leczeniu choroby Parkinsona. W 1949 skonstruował ramę i urządzenie stereoaktyczne, opierając się na tych zastosowanych przez Victora Horsleya i Roberta H. Clarke'a, zainspirowany doświadczeniami nauczyciela Teizo Ogawy. W 1951 wykonał pierwszy zabieg stereotaktyczny, polegający na pallidotomii (celowym uszkodzeniu gałki bladej) u dziecka z atetozą i dwa lata później opublikował swoje wyniki. W 1952 przy pomocy oleju prokainowego uszkodził stereotaktycznie gałkę bladą u pacjenta z chorobą Parkinsona, uzyskując poprawę sztywności i drżenia u tego pacjenta. W 1957 założył prywatną klinikę, która wkrótce stała się jednym z czołowych ośrodków stereotaktycznego leczenia neurochirgicznego choroby Parkinsona. W swojej ponadczterdziestoletniej pracy naukowej opublikował około 200 prac w recenzowanych czasopismach medycznych.
Doktor Narabayashi był znany ze swojej pokory, skromności i współczucia dla pacjentów. Wygłaszał odczyty na całym świecie, w tym w 1974 r. na Kubie, gdzie odwiedził Kubański Instytut Nauk Neurologicznych. Spotkał się z nim sam Fidel Castro, który podarował mu opakowanie cygar z banderolami "dla Hiro od Fidela".
Hirotarō Narabayashi zmarł na chorobę serca w 2001 r., pięć miesięcy po śmierci żony. Został pochowany na cmentarzu w rodzinnym Nagasaki. Pozostawił trójkę dorosłych dzieci, z których najmłodszy Yosuke również jest lekarzem.

</doc>
<doc id="1253913" url="https://pl.wikipedia.org/wiki?curid=1253913" title="LGM-30 Minuteman">
LGM-30 Minuteman



</doc>
<doc id="1253915" url="https://pl.wikipedia.org/wiki?curid=1253915" title="Minuteman III">
Minuteman III



</doc>
<doc id="1253916" url="https://pl.wikipedia.org/wiki?curid=1253916" title="Region Tōkai">
Region Tōkai

 – podregion regionu Chūbu w środkowej Japonii. Nazwa wywodzi się z okresu Edo, od "Tōkaidō" ("droga wschodniego morza") jednego z pięciu głównych szlaków tego okresu.
Skład tego regionu nie jest do końca jasny, różni się w zależności od kryteriów. Z punktu widzenia geografii w skład regionu wchodzą prefektury Shizuoka, Aichi, Mie i południowa część Gifu. Z punktu widzenia ekonomii prefektury Aichi, Mie i południowa część Gifu tworzą przemysłowy region Chūkyō. według jeszcze innych podziałów region ten sięga aż do Yokohamy i Tokio.

</doc>
<doc id="1253917" url="https://pl.wikipedia.org/wiki?curid=1253917" title="Test Wady">
Test Wady

Test Wady (ISAP, z ) – metoda diagnostyczna pozwalająca ocenić lateralizację korowych ośrodków mowy i pamięci. Test polega na podaniu barbituranu (najczęściej amobarbitalu, czyli Amytalu, w dawce około 100 mg u kobiet i 112,5 mg u mężczyzn) kolejno do jednej i drugiej tętnicy szyjnej wewnętrznej, co pozwala wyłączyć zaopatrywane przez te naczynia odpowiednie półkule kresomózgowia. Jednocześnie wykonuje się u pacjenta testy psychologiczne oceniające funkcje badanych ośrodków mowy i pamięci. Z tego względu badanie rzadko można wykonać u młodszych, niewspółpracujących dzieci. Metodę opisał japoński neurolog pracujący w Kanadzie, Juhn Atsushi Wada (ur. 1924).

</doc>
<doc id="1253919" url="https://pl.wikipedia.org/wiki?curid=1253919" title="LGM-30H Minuteman IV">
LGM-30H Minuteman IV

LGM-30H Minuteman IV jest całkowicie teoretycznym programem międzykontynentalnego pocisku balistycznego klasy ICBM. W roku 2020 pocisk ten zastąpić ma znajdujące się aktualnie na wyposażeniu United States Air Force pociski ICBM typu LGM-30G Minuteman III. Na początku 2008 roku, pojawiły się informacje, iż Stany Zjednoczone rozważają przedłużenie służby pocisków Minuteman III aż do roku 2040, co znacznie opóźniłoby, a być może nawet zupełnie zniweczyło plany rozwoju pocisku Minuteman IV.
W chwili obecnej (2008) nie są prowadzone jakiekolwiek prace rozwojowe nad tym pociskiem, brak też jest szczegółowych danych na jego temat, nie ulega jednakże wątpliwości, że będzie to naziemny, bazujący w silosach pocisk międzykontynentalny z napędem na paliwo stałe. Aktualna doktryna Stanów Zjednoczonych nie przewiduje bazowania pocisków balistycznych w wyrzutniach samochodowych ani kolejowych.
Ten strategiczny pocisk z głowicami jądrowymi, dysponował będzie dość dużą celnością, prawdopodobnie na poziomie 100 do 50 metrów CEP ("Circular Error Probable"), co uczyni go ekstremalnie efektywną bronią kontruderzenia przeciwko utwardzonym silosom ICBM. Duża ilość drogowych systemów ICBM w Rosji prawdopodobnie uniemożliwi efektywne kontruderzenie przeciwko rosyjskim ICBM, stąd też celem Minuteman IV będą prawdopodobnie centra miejskie. Podobnie jak najnowsze rosyjskie pociski ICBM SS-27, Minuteman IV skonstruowany będzie z uwzględnieniem technologii przenikania nowoczesnej obrony antybalistycznej i prawdopodobnie zdolny będzie do przenoszenia głowic MIRV.
System prawdopodobnie dysponował będzie podobnymi możliwościami i wymiarami jak system Minuteman III. Podobnie jak ten ostatni, zdolny będzie do przenoszenia 3 głowic MIRV oraz środków penetration aids jak pasywne środki antyradarowe oraz głowice fałszywe, balony, itp. Każda z głowic będzie prawdopodobnie miała silę wybuchu rzędu 335 do 350 kT. Minuteman III dysponuje zasięgiem 13.000 km, ma długość 18,2 m i szerokość 1,85 m jego celność zaś wynosi ok. 120 m CEP. Minuteman IV będzie miał prawdopodobnie nieco większy zasięg, celność - jak już wspomniano - 100 - 50 m CEP, zaś bezwładnościowy system naprowadzania zostanie prawdopodobnie zastąpiony systemami optycznymi i GPS.
Pociski Minuteman IV zostaną wprowadzone do użytku na krótko przed zakończeniem używania pocisków Minuteman III, i niemal na pewno zostaną umieszczone w tych samych silosach.

</doc>
<doc id="1253920" url="https://pl.wikipedia.org/wiki?curid=1253920" title="Minuteman IV">
Minuteman IV



</doc>
<doc id="1253921" url="https://pl.wikipedia.org/wiki?curid=1253921" title="William Samuel Johnson">
William Samuel Johnson

William Samuel Johnson (ur. 7 października 1727, zm. 14 listopada 1819) – amerykański prawnik i polityk, syn Samuela Johnsona.
W latach 1785–1787 był członkiem Kongresu Kontynentalnego. W 1787 został delegatem stanu Connecticut na Konwencję Konstytucyjną w Filadelfii, gdzie ratyfikowano Konstytucję Stanów Zjednoczonych, której był sygnatariuszem. W latach 1787–1800 był (drugim z kolei) rektorem Uniwersytetu Columbia (wówczas Columbia College). W latach 1789–1791 reprezentował stan Connecticut w Senacie Stanów Zjednoczonych.

</doc>
<doc id="1253922" url="https://pl.wikipedia.org/wiki?curid=1253922" title="Roger Sherman">
Roger Sherman

Roger Sherman (ur. w Newton, zm. 23 lipca 1793 w New Haven) – amerykański prawnik i polityk. Sygnatariusz Articles of Association, Deklaracji Niepodległości, Artykułów Konfederacji oraz Konstytucji USA. Jeden z Ojców założycieli Stanów Zjednoczonych.
Życiorys.
Roger Sherman urodził się 19 kwietnia 1721 roku w Newton. Początkowo szkolił się na szewca, a w 1743 roku przeniósł się do Connecticut i wraz z bratem został mierniczym hrabstwa New Haven. Następnie rozpoczął studia prawnicze i w 1754 uzyskał prawo do prowadzenia własnej praktyki. W latach 1755-1766 pełnił różne funkcje w legislaturze stanowej Connecticut, będąc m.in. sędzią pokoju hrabstwa Lichfield. W 1766 został sędzią stanowego Sądu Najwyższego i pełnił tę rolę do 1788. Aktywnie uczestniczył w obradach Drugiego Kongresu Kontynentalnego i był członkiem pięcioosobowej grupy, która napisała Deklarację Niepodległości. W roku 1784 został dośmiertnym burmistrzem New Haven.
Podczas Konwencji Konstytucyjnej, która opracowywała projekt przyszłej Konstytucji USA pojawiły się sprzeczności odnoszące się do koncepcji władzy ustawodawczej i zasad wyborów do Kongresu. Roger Sherman wysunął wówczas propozycję nazwaną później „kompromisem Connecicut”. Zakładała ona dwuizbowy parlament, gdzie do Izby Wyższej każdy stan wybiera równą ilość reprezentantów, natomiast do Izby Niższej – proporcjonalnie do liczby ludności.
Od 1789 do 1791 Sherman był członkiem Izby Reprezentantów, a od 1791 do 1793 senatorem USA. Zmarł 23 lipca 1793 w New Haven.

</doc>
<doc id="1253924" url="https://pl.wikipedia.org/wiki?curid=1253924" title="Zamsz">
Zamsz

Zamsz (z niem. "Sämisch") – wyprawiona skóra zwierzęca nieposiadająca części licowej, miękka, ciągliwa, chłonna, o krótkim włóknie koloru naturalnego, żółtokremowego lub sztucznie barwiona.
Skóra może pochodzić z takich zwierząt jak: sarny, łosie, jelenie, owce, renifery lub kozy. Garbowanie zamszu odbywa się metodą tłuszczową. Najczęściej stosuje się go do wyrobu rękawiczek, bandaży, ścierek do szkła optycznego, obuwia lub wierzchniej odzieży. W grupie naturalnych zamszów najpopularniejsza jest ircha, czyli wyprawiona cienka skóra najczęściej owcza.
Wytwarza się także zamsz sztuczny, który jest tworzywem skóropodobnym, przypominającym naturalny zamsz. Zamszem nazywana jest również tkanina bawełniana krótko strzyżona, przypominająca zamsz naturalny, a wykorzystywana jako materiał na ubrania sportowe.
Rozwój zamszownictwa (rzemiosła zajmującego się produkcją zamszu) w Polsce przypada na XV-XVI wiek. Zamsz jest wytwarzany podczas specjalnego rodzaju garbowania podobnego do białoskórnictwa. Zamszownictwo najbardziej rozwinęło się w miastach takich jak: Gdańsk, Kraków i Lwów (zamszownicy ormiańscy).

</doc>
<doc id="1253933" url="https://pl.wikipedia.org/wiki?curid=1253933" title="Region Hokuriku">
Region Hokuriku

 - region geograficzny w północno-zachodniej części wyspy Honsiu, w Japonii. Usytuowany jest wzdłuż wybrzeża Morza Japońskiego i jest częścią regionu Chūbu.
Obszar Hokuriku pokrywa się w znacznej mierze z historycznymi prowincjami: Koshi i Hokurikudō.
W skład tego regionu wchodzą prefektury: Toyama, Ishikawa i Fukui. Czasem również prefektura Niigata jest zaliczana do tego regionu.

</doc>
<doc id="1253937" url="https://pl.wikipedia.org/wiki?curid=1253937" title="Cygnus A">
Cygnus A

Cygnus A (3C 405) – najjaśniejsze radioźródło w konstelacji Łabędzia. Jest to jedna z najjaśniejszych i najsłynniejszych radiogalaktyk, o przesunięciu ku czerwieni 0,056075. Radioźródło pochodzi z Trzeciego Katalogu Uniwersytetu w Cambridge, a zostało zidentyfikowane w 1954 roku przez Baadego i Minkowskiego z dwiema bliskimi siebie galaktykami w trakcie zderzenia.
Źródło jest doskonałym przykładem radiogalaktyki typu FRII, charakteryzującym się słabym, wąskim dżetem, rozbudowanymi radioobłokami oraz wyraźnymi gorącymi płatami po zewnętrznej stronie radioobłoków. Galaktyka obserwowana była przez Kosmiczny Teleskop Hubble’a. Nie potwierdziło to jednoznacznie obrazu zderzających się galaktyk widzianego przez odkrywców, natomiast galaktyka jest widziana z boku, jej obraz optyczny jest zaburzony przez przecinający ją szeroki i wyraźny pas pyłu. Część promieniowania optycznego galaktyki pochodzi nie od gwiazd, ale od zjonizowanej materii z okolic aktywnego jądra. Jasność jądra trudno ocenić także ze względu na silne przesłanianie przez pył.

</doc>
<doc id="1253943" url="https://pl.wikipedia.org/wiki?curid=1253943" title="Sanfrecce Hiroshima">
Sanfrecce Hiroshima



</doc>
<doc id="1253948" url="https://pl.wikipedia.org/wiki?curid=1253948" title="Wojciech Wesołek">
Wojciech Wesołek

Wojciech Wesołek (ur. 23 kwietnia 1978) — polski gitarzysta, jeden z sześciu członków zespołu muzycznego Universe. Podczas koncertów zespołu występuje również jako drugi wokalista.

</doc>
<doc id="1253949" url="https://pl.wikipedia.org/wiki?curid=1253949" title="Nadwodnikowate">
Nadwodnikowate

Nadwodnikowate ("Elatinaceae" Dumort.) – rodzina roślin z rzędu malpigiowców ("Malpighiales"). Obejmuje dwa rodzaje z około 35 gatunkami. Przedstawiciele tej rodziny występują najczęściej w płytkich, słodkich wodach na wszystkich kontynentach z wyjątkiem Antarktydy, przy czym w strefie tropikalnej spotykane są dość rzadko, częściej w strefie umiarkowanej. Rodzaj "Bergia" jest najbardziej zróżnicowany w okresowych zbiornikach tropikalnej Australii. Rośliny z rodzaju nadwodnik (którego przedstawiciele występują także w Polsce) bywają uprawiane w akwariach.
Systematyka.
Pozycja systematyczna nadwodnikowatych długo pozostawała niejasna. Łączone były z goździkowatymi "Caryophyllaceae" i kluzjowatymi "Clusiaceae". W systemie Takhtajana jeszcze w wersji z 2009 włączane były z kluzjowatymi do rzędu "Hypericales". Z kolei w systemie APG I (1998) rodzina miała niejasną pozycję w klasyfikacji (Incertae sedis). Dopiero badania molekularne wraz ze szczegółową analizą morfologiczną ujawniły ich siostrzaną relację względem malpigiowatych "Malpigiaceae". W parze z tą rodziną nadwodnikowate wchodzą w skład obszernego rzędu malpigiowców ("Malpighiales") (klasyfikowane są tak w systemie APG II z 2003 i późniejszych wersjach tego systemu). Na podstawie zegara molekularnego oddzielenie się nadwodnikowatych od malpigiowatych datowane jest na ok. 94 miliony lat temu.

</doc>
<doc id="1253950" url="https://pl.wikipedia.org/wiki?curid=1253950" title="Elatinaceae">
Elatinaceae



</doc>
<doc id="1253953" url="https://pl.wikipedia.org/wiki?curid=1253953" title="Yamanashi">
Yamanashi

 miasto położone w prefekturze o tej samej nazwie na wyspie Honsiu w Japonii.
Położenie.
Miasto leży w północnej części prefekury nad rzeką Fuefuki. Graniczy z miastami:
Historia.
Miasto powstało 22 marca 2005 roku.
Transport.
Kolejowy.
Przez miasto przebiega Główna magistrala JR Chūō.

</doc>
<doc id="1253958" url="https://pl.wikipedia.org/wiki?curid=1253958" title="Yūichi Komano">
Yūichi Komano

 – japoński piłkarz grający na pozycji prawego obrońcy.
Kariera klubowa.
Komano wychował się w klubie Ono JFC. W 1997 r. został zaproszony na testy do takich drużyn jak: Gamba Osaka, JEF United Ichihara i Sanfrecce Hiroszima. Zdecydował się na ten trzeci i jednocześnie został uczniem Yoshida High School w Hiroszimie.
Do pierwszej drużyny trafił w 2000 r., a 31 marca 2001 r. zadebiutował w J-League w wygranym 1:0 spotkaniu z Consadole Sapporo. Natomiast 19 maja w meczu z Tokyo Verdy 1969 (3:2) zaliczył pierwsze trafienie w lidze. W 2002 r. spadł z Sanfrecce do drugiej ligi, ale spędził tam tylko rok. 16 sierpnia 2003 zerwał więzadła krzyżowe w lewym kolanie w meczu przeciwko Yokohama FC. Pauzował do kwietnia 2004 r., a w sierpniu złamał obojczyk. W 2007 r. po raz drugi w karierze spadł z Sanfrecce do drugiej ligi. Po degradacji przeniósł się do pierwszoligowego Júbilo Iwata.
Kariera reprezentacyjna.
W reprezentacji Japonii Komano zadebiutował 3 sierpnia 2005 r. w zremisowanym 2:2 spotkaniu z Chinami. Wcześniej w 2004 r. zagrał z kadrą olimpijską na Igrzyskach Olimpijskich w Atenach.
W 2006 r. został powołany przez Zico do kadry na Mistrzostwa Świata w Niemczech, jednak wystąpił tylko w przegranym 1:3 meczu z Australią.
W 2007 r. zajął 4. miejsce w Pucharze Azji 2007.
W 2010 r. na Mistrzostwach Świata w RPA, po nieudanym strzale Komano w poprzeczkę, reprezentacja Japonii przegrała w meczu z Paragwajem konkurs rzutów karnych w 1/8 finału Mistrzostw Świata w piłce nożnej RPA 2010 i odpadła z turnieju.

</doc>
<doc id="1253959" url="https://pl.wikipedia.org/wiki?curid=1253959" title="Yuichi Komano">
Yuichi Komano



</doc>
<doc id="1253968" url="https://pl.wikipedia.org/wiki?curid=1253968" title="NTW">
NTW



</doc>
<doc id="1253971" url="https://pl.wikipedia.org/wiki?curid=1253971" title="Hera Pheri">
Hera Pheri

Hera Pheri (hindi हेरा फेरी, urdu ہیرا پھیری) – indyjska komedia wyreżyserowana przez Priyadarshana, autora "Hungama", "Hulchul", "Kyon Ki" i "Chup Chup Ke". W rolach głównych Akshay Kumar, Paresh Rawal, Sunil Shetty i Tabu.
W 2006 powstała też druga część – "Phir Hera Pheri". Film to drugi remake hitu w języku malajalam 'Ramji Rao Speaking' (1989) wyreżyserowanego przez duet Lal-Siddique. Pierwszy remake był zrealizowany przez Fazila w języku tamilskim pt. 'Arangetra Velai' (1990).
Fabuła.
Shyam (Sunil Shetty) i Raju (Akshay Kumar) spotykają się w okolicznościach niesprzyjających przyjaźni. Jeden w drugim widzi złodzieja. Niesłusznie. Wrogość między nimi wzrasta, gdy okazuje się, że mają dzielić pokój wynajmowany u Barburao (Paresh Rawal). Gospodarz okazuje im wiele serca. Współczuje parze zagubionych, bezrobotnych mężczyzn. Wkrótce szarpaną przez wierzycieli trójkę zaczyna łączyć przyjaźń. Zdesperowani z powodu ciągłej niemożności znalezienia pracy, spłaty wierzycieli, zabrania matki Raju z domu starców przyjaciele decydują się szybko zarobić duże pieniądze na cudzej krzywdzie. Ryzykują pośrednictwo w uzyskaniu okupu za porwaną dziewczynkę.

</doc>
<doc id="1253973" url="https://pl.wikipedia.org/wiki?curid=1253973" title="Nanerczowate">
Nanerczowate

Nanerczowate ("Anacardiaceae" R.Br.) – rodzina roślin z rzędu mydleńcowców ("Sapindales"). Należy tu ok. 80 rodzajów z co najmniej 873 gatunkami występującymi głównie w tropikach. Nieliczni przedstawiciele rosną w klimacie umiarkowanym na półkuli północnej sięgając po południową Kanadę, południową Europę, Koreę i Japonię; na półkuli południowej sięgają po Patagonię, południowe krańce Afryki, południowo-wschodnią Australię. Niektórzy przedstawiciele rodziny mają duże znaczenie użytkowe. Szeroko rozpowszechniony w uprawie został nanercz zachodni dostarczający tzw. „jabłka nanerczowego” (soczysta szypuła owocu) oraz właściwych owoców, którymi są orzechy nanerczowe zwane też nerkowcami i orzechami cashew. Także owoce innych gatunków z tego rodzaju są jadalne. Mango indyjskie dostarcza owoców zwanych mango i jest bardzo rozpowszechnionym gatunkiem owocowym w tropikach. Jadalne owoce daje także pistacja właściwa (zob. orzeszki pistacjowe) i pistacja atlantycka oraz wiele innych gatunków z tej rodziny. Roślinami z których wytwarza się przyprawy są m.in. sumak garbarski i schinus brazylijski (pieprz brazylijski zwany też czerwonym). Wykorzystuje się żywice i gumy drzew z tego rodzaju, z owoców i galasów niektórych gatunków sumaków wytwarza się barwniki. Szereg gatunków dostarcza cenionego drewna. Liczne gatunki są też uprawiane jako ozdobne, w strefie klimatu umiarkowanego, w tym w Polsce to głównie sumak octowiec i perukowiec podolski, w obszarach cieplejszych także: schinus peruwiański, pistacja chińska, "Harpephyllum caffrum", "Rhodosphaera rhodanthema", "Searsia lancea". 
Rośliny z tej rodziny zawierają często związki działające silnie drażniąco, powodując dermatozy w przypadku kontaktu i reakcje alergiczne w przypadku spożycia. Do związków tych należą katechole, rezorcyna i inne związki fenolowe. Szczególnie źródłem zagrożeń są różne gatunki z rodzaju "Toxicodendron". Rośliny z tej rodziny cechują się obecnością przewodów żywicznych w różnych organach, często silnie wysycona żywicami jest kora. Występują w nich też przewody z sokiem mlecznym, który czernieje w kontakcie z powietrzem. W roślinach tych obficie występują poza tym garbniki, olejki eteryczne, balsamy i śluzy.
Systematyka.
Rodzina siostrzana dla osoczynowatych "Burseraceae", umieszczana w rzędzie mydleńcowców "Sapindales" w obrębie kladu różowych obejmującego część roślin okrytonasiennych.
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa różowe ("Rosidae" Takht.), nadrząd "Rutanae" Takht., rząd "Burserales" Baskerville, podrząd "Anacardiineae " Engl., rodzina nanerczowate ("Anacardiaceae" Lindl.). 
Podrodzina "Spondiadoideae" Takhtajan
Podrodzina "Anacardioideae" Takhtajan

</doc>
<doc id="1253974" url="https://pl.wikipedia.org/wiki?curid=1253974" title="Kościół Matki Bożej Zwycięskiej na Kamionku">
Kościół Matki Bożej Zwycięskiej na Kamionku



</doc>
<doc id="1253975" url="https://pl.wikipedia.org/wiki?curid=1253975" title="Anacardiaceae">
Anacardiaceae



</doc>
<doc id="1253976" url="https://pl.wikipedia.org/wiki?curid=1253976" title="Cotinus">
Cotinus



</doc>
<doc id="1253977" url="https://pl.wikipedia.org/wiki?curid=1253977" title="Mangifera">
Mangifera



</doc>
<doc id="1253980" url="https://pl.wikipedia.org/wiki?curid=1253980" title="Jewgienij Messner">
Jewgienij Messner

Jewgienij Eduardowicz Messner, (ur. w Odessie, zm. ) – rosyjski żołnierz, pułkownik, szef oddziału propagandowego sztabu 1 Rosyjskiej Armii Narodowej pod koniec II wojny światowej, emigracyjny publicysta, pisarz, działacz kombatancki i teoretyk wojskowości.
Życiorys.
Ukończył 3 gimnazjum w Odessie, a następnie kursy matematyczne na wydziale fizyczno-matematycznym uniwersytetu w Noworosyjsku. W 1910 r. wstąpił do armii rosyjskiej. Służył w 15 Brygadzie Artylerii. W 1911 r. awansował do stopnia praporszczyka rezerwy. W 1912 r. zdał egzamin oficerski w Michajłowskiej Akademii Artylerii w Petersburgu. Następnie w stopniu podporucznika służył w 5 Baterii 15 Brygady Artylerii. Brał udział w I wojnie światowej na Froncie Rumuńskim. Początkowo pełnił obowiązki adiutanta 2 Dywizjonu Brygady. Dwukrotnie był ranny. W kwietniu 1915 r. awansował na porucznika, zaś w lutym 1916 r. na sztabskapitana. Był starszym oficerem 1, 6, a następnie 3 Baterii Brygady. Na początku 1917 r. przeszedł przyśpieszony kurs w Nikołajewskiej Akademii Sztabu Generalnego. Powrócił na front, obejmując obowiązki szefa sztabu 15 Dywizji Piechoty. W marcu 1918 r. wraz z częścią Dywizji przybył do Odessy, gdzie odmówił służby w ukrainizowanych oddziałach wojskowych. Pomimo tego znalazł się w spisie oficerów armii ukraińskiej.
Na początku listopada 1918 r. wstąpił do wojsk Białych gen. Antona I. Denikina. Mianowano go feldfeblem w 1 Oficerskiej Baterii Artylerii Odeskiego Centrum Armijnego. Od poł. listopada tego roku pełnił obowiązki oficera sztabowego do poruczeń w sztabie Centrum. Pod koniec kwietnia 1919 r. przeniesiono go do sztabu Samodzielnej Odeskiej Brygady Strzeleckiej. Został oberoficerem do poruczeń. Od początku maja tego roku pełnił funkcję starszego adiutanta w sztabie Brygady. Po odwrocie Brygady do Rumunii i przewiezieniu morzem do Noworosyjska została ona przeformowana w 7 Dywizję Piechoty. Jewgienij E. Messner uczestniczył w walkach na Donbasie, a następnie zdobyciu Carycyna. W połowie lipca pełnił obowiązki adiutanta w sztabie Oddziału Połtawskiego. Pod koniec grudnia mianowano go kapitanem. Pod koniec stycznia 1920 r. został odkomenderowany do Sztabu Głównego. Brał udział w Marszu Bredowskim, po czym wraz z pozostałymi wojskowymi został internowany w Polsce. Osadzono go w obozie w Pikulińcach. Pod koniec lipca przybył na Krym. Od poł. sierpnia był członkiem komisji likwidacyjnej Oddziału Bredowskiego. Jednocześnie pełnił funkcję szefa sztabu Eupatoryjskiego Rejonu Tyłowego. Od poł. września w stopniu podpułkownika był oficerem Dywizji Korniłowskiej. Kilka dni później objął obowiązki szefa sztabu Dywizji. Na początku listopada awansował na pułkownika. W połowie listopada wraz z wojskami Białych został ewakuowany z Krymu do Gallipoli.
Na emigracji zamieszkał w Królestwie SHS. Pracował w miejskim biurze katastralnym w Belgradzie. Był naczelnikiem sekcji geodezyjnej. Następnie został przedstawicielem handlowym przedsiębiorstwa Remington. Od 1931 r. wykładał na Wyższych Naukowych Kursach Wojskowych.
Po zajęciu Jugosławii przez wojska Osi w kwietniu 1941 r., pracował w redakcji gazety „Обнова”, kierując oddziałem wiadomości i wojskowym. Następnie pełnił funkcję dyrektora Niemieckiego Biura Informacyjnego, które przekazywało prasie serbskiej komunikaty wojenne. Jesienią 1941 r. zaangażował się w formowanie Rosyjskiego Korpusu Ochronnego. Kontynuował wykłady na belgradzkich Wyższych Naukowych Kursach Wojskowych, otrzymyjąc tytuł doktora, a następnie profesora nauk wojskowych. Oficjalnie służył w Wydziale Propagandowym „Południowy Wschód” Wehrmachtu, gdzie kierował sekcją rosyjską. W latach 1943-1944 redagował pismo Korpusu „Русское дело”. Od poł. marca 1945 r. w stopniu majora stał na czele oddziału propagandowego sztabu 1 Rosyjskiej Armii Narodowej gen. Borisa A. Smysłowskiego. Na początku maja tego roku wraz z pozostałymi wojskowymi został internowany w Liechtensteinie.
W grudniu 1947 r. wyjechał do Argentyny. W Buenos Aires działał w Rosyjskim Związku Ogólnowojskowym (ROWS), Stowarzyszeniu Rosyjskich Oficerów Sztabu Generalnego oraz pułkowych i innych zrzeszeniach. W latach 50. współtworzył południowoamerykański oddział Instytutu Badań Problemu Wojny i Pokoju im. prof. gen. Nikołaja N. Gołowina. Publikował liczne artykuły w rosyjskiej prasie emigracyjnej. Napisał kilka książek, w tym „Мятеж – имя Третьей Всемирной” (; pol. „Bunt - imię Trzeciej Światowej”) (1960) i „Всемирная Мятежевойна” (; pol. „Światowa Wojna Buntownicza”) (1971). Opisywał i analizował w nich konflikt zbrojny nowego typu (stworzył dla niego nazwę "мятежевойна"), a także takie metody walki, jak światowy terroryzm, ruch powstańczy, czy partyzantka ludowa.

</doc>
<doc id="1253981" url="https://pl.wikipedia.org/wiki?curid=1253981" title="Terebint">
Terebint



</doc>
<doc id="1253982" url="https://pl.wikipedia.org/wiki?curid=1253982" title="Pistacia terebinthus">
Pistacia terebinthus



</doc>
<doc id="1253984" url="https://pl.wikipedia.org/wiki?curid=1253984" title="Helmut Nowak">
Helmut Nowak

Helmut Karol Nowak (ur. 20 stycznia 1938 w Szombierkach, zm. 23 lutego 2020 w Bytomiu) – polski piłkarz występujący na pozycji lewoskrzydłowego napastnika i obrońcy, zawodnik Szombierek Bytom i Legii Warszawa, reprezentant Polski.
Kariera klubowa.
Był wychowankiem Górnika Bytom-Szombierki, którego reprezentował w latach 1950–1958 (klub w 1957 zmienił nazwę na Szombierki Bytom). Pod koniec tego okresu występował w drużynie seniorskiej, biorącej udział w rozgrywkach II ligi. W 1959 przeniósł się do Legii Warszawa, której członkiem był do jesieni 1962. W jej barwach rozegrał 74 spotkania ligowe, jeden mecz Pucharu Polski, a także dwa spotkania Pucharu Europy. Zdobył w tych występach czternaście bramek, z czego dwanaście w lidze oraz po jednym w Pucharze Polski i Pucharze Europy. Z wojskowym klubem zdobył dwa medale mistrzostw Polski: srebrny w 1960 i brązowy w 1961. Na boisku słynął z ambicji i waleczności.
Na początku 1963 powrócił do macierzystych Szombierek i przyczynił się do wiosennego awansu tego zespołu do ekstraklasy. W barwach "zielonych" zagrał w najwyższej lidze 222 razy i strzelił czternaście goli. Najbardziej udany był sezon 1964/65, gdy uzyskał siedem trafień, a Szombierki sięgnęły po wicemistrzostwo Polski. Zapamiętano kwietniowy mecz bytomian z Legią, wygrany 5:4, choć jeszcze sześć minut przed końcem gospodarze przegrywali 2:4. Nowak strzelił w tym meczu dwa gole, w tym rozstrzygającego rywalizację w przedostatniej minucie. Jego zespół kilkukrotnie brał też udział w rozgrywkach Pucharu Intertoto.
Karierę zakończył w 1972, po spadku Szombierek do II ligi.
Kariera międzynarodowa.
Nowak w latach 1956–1957 dwukrotnie wystąpił w reprezentacji Polski, oba te towarzyskie spotkania rozegrano wówczas z Bułgarią. Podróżując na drugi mecz w Sofii kadra z Nowakiem w składzie wystąpiła w Barcelonie jako reprezentacja Warszawy w spotkaniu inaugurującym nowy stadion Camp Nou. Gospodarze z FC Barcelona zwyciężyli w tym towarzyskim wydarzeniu 4:2.
Życie prywatne.
Nosił pseudonim "Unra". Z zawodu był ślusarzem i ratownikiem górniczym, skończył też kurs mechanika aparatowego. Po zakończeniu kariery sportowca proponowano mu pracę trenerską, ale nie był nią zainteresowany. Zatrudniono go zatem w dziale wentylacji kopalni Szombierki. Pracował tam dwanaście lat, przeszedł na emeryturę w 1985.
Zmarł w wieku 82 lat. Został pochowany na cmentarzu przy kościele św. Małgorzaty w Bytomiu.

</doc>
<doc id="1253985" url="https://pl.wikipedia.org/wiki?curid=1253985" title="Droga krajowa B91 (Niemcy)">
Droga krajowa B91 (Niemcy)

Droga krajowa 91 () – niemiecka droga krajowa przebiegająca z południa na północ od skrzyżowania z drogą B2 na obwodnicy Zeitz do Halle w Saksonii-Anhalt, gdzie krzyżuje się z drogami B6, B80 i B100.

</doc>
<doc id="1253992" url="https://pl.wikipedia.org/wiki?curid=1253992" title="Nasturcjowate">
Nasturcjowate

Nasturcjowate ("Tropaeolaceae" Juss. ex DC.) – rodzina roślin należąca do rzędu kapustowców ("Brassicales"). Wedle nowszych ujęć systematycznych jest taksonem monotypowym z jednym rodzajem – nasturcją ("Tropaeolum"), występującą naturalnie w Ameryce Południowej i Środkowej. Dawniej wyróżniano w tej rodzinie cztery rodzaje (poza nasturcją także: "Chymopacpus", "Magallana" i "Tropheastrum"), ale badania molekularne wykazały, że wszystkie one są zagnieżdżone w obrębie rodzaju "Tropaeolum" i zostały do niego włączone. 
Systematyka.
Rodzina siostrzana w stosunku do "Akaniaceae", z którą tworzy klad bazalny w obrębie rzędu kapustowców.
W obrębie rodziny wyróżniano dawniej 3 rodzaje (obok nasturcji także "Magallana" i "Trophaeastrum"). W świetle opublikowanych w 2000 r. badań molekularnych podział taki był sztuczny i zmieniał rodzaj nasturcja w takson parafiletyczny.
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa różowe ("Rosidae" Takht.), nadrząd "Rutanae" Takht., rząd nasturcjowce ("Tropaeolales" Takht. ex Reveal ), rodzina nasturcjowate ("Tropaeolaceae" Juss. ex DC.).

</doc>
<doc id="1253997" url="https://pl.wikipedia.org/wiki?curid=1253997" title="Anne-Catharina Vestly">
Anne-Catharina Vestly

Anne-Catharina Vestly (ur. 15 lutego 1920, zm. 15 grudnia 2008) – norweska pisarka, autorka literatury dziecięcej. 
Jej pierwsza książka, "Ole Aleksander Filibom-bom-bom", ukazała się w 1953 roku, a pani Vestly napisała liczne książki dla dzieci. Tematyką jej książek jest życie codzienne w Norwegii w latach pięćdziesiątych, sześćdziesiątych oraz siedemdziesiątych XX wieku. 
Najbardziej znana książka to "Åtte små, to store og en lastebil" (1957, wydana w Polsce w przekładzie Adeli Skrentni – w 1979 roku pod tytułem "Ośmioro małych, dwoje dużych i ciężarówka", a w 2008 i 2015 roku – "8+2 i ciężarówka"), opisująca rodzinę z ośmiorgiem dzieci mieszkających w malutkim mieszkaniu czynszowym w Oslo. Książka ta jest pierwszą z serii 9, z których ostatnia ukazała się w Norwegii w 2000, a która opisuje dzieje rodziny i babci. Seria ta znana jest, w Norwegii, jako "Mormor og de åtte ungene", i jest jedną z najbardziej znanych norweskich serii książek dla dzieci.
W 1946 roku wyszła za mąż za Johana Vestly, który ilustrował wszystkie jej książki aż do swojej śmierci w 1993.

</doc>
<doc id="1253998" url="https://pl.wikipedia.org/wiki?curid=1253998" title="Niecierpkowate">
Niecierpkowate

Niecierpkowate ("Balsaminaceae" A. Rich. in Bory) – rodzina roślin z rzędu wrzosowców. Należą do niej dwa rodzaje – jeden monotypowy z gatunkiem "Hydrocera triflora" i drugi – niecierpek "Impatiens" z około tysiącem gatunków. Występują w Ameryce Północnej, Eurazji i Afryce. Do rodzimej flory Polski należy tylko jeden gatunek niecierpka (niecierpek pospolity), ale kilka kolejnych jest zawleczonych i zdziczałych lub uprawianych. Uprawiane jako ozdobne są liczne gatunki niecierpka, np. niecierpek gruczołowaty (także o jadalnych owocach), niecierpek balsamina, niecierpek Waleriana, niecierpek nowogwinejski i jego mieszańce, "Impatiens niamniamensis" (młode pędy są spożywane jako warzywo), "Impatiens tinctoria" (jego bulwy dostarczają też czerwonego barwnika wykorzystywanego w kosmetyce. 
Systematyka.
Rodzina tworząca klad bazalny rzędu wrzosowców wspólnie z "Marcgraviaceae" i "Tetrameristaceae", siostrzana dla tych ostatnich. 
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa różowe ("Rosidae" Takht.), nadrząd "Geranianae" Thorne ex Reveal, rząd niecierpkowce ("Balsaminales" Lindl.), podrząd "Balsaminineae" Engl., rodzina niecierpkowate ("Balsaminaceae" A. Rich. in Bory).

</doc>
<doc id="1254000" url="https://pl.wikipedia.org/wiki?curid=1254000" title="Balsaminaceae">
Balsaminaceae



</doc>
<doc id="1254001" url="https://pl.wikipedia.org/wiki?curid=1254001" title="Szał jedzenia">
Szał jedzenia

Szał jedzenia – zachowanie zwierząt polegające na gwałtownym przyjmowaniu dużych ilości pokarmu w krótkim czasie. Następuje najczęściej, gdy duża liczba osobników tego samego lub pokrewnych gatunków pojawi się u źródła pokarmu, współzawodnicząc o nie. Może być wywołane także przez krótkotrwałe, obfite występowanie pokarmu. 
Przykładami popadania w szał jedzenia może być konkurencja o pożywienie wśród rekinów czy piranii. Tworzenie bogatych w biomasę ławic przez szczętki wywołuje ten popęd u wielu gatunków drapieżnych ryb, wielorybów jak i ptaków morskich. 
W przenośnym sensie termin używany jest jako opis sposobu odżywiania się człowieka – krótkotrwałego zjadania produktów odżywczych w nadmiernych ilościach.

</doc>
<doc id="1254002" url="https://pl.wikipedia.org/wiki?curid=1254002" title="Henryk Szymborski">
Henryk Szymborski

Henryk Szymborski (ur. 18 stycznia 1931 w Dąbrówce Małej, zm. 30 sierpnia 2008 w Katowicach) – polski piłkarz, występujący na pozycji napastnika, 6-krotny reprezentant Polski.
Przebieg kariery.
Karierę rozpoczynał w klubie TuS Bogudzice, następnie występował w KS 22 Dąbrówka Mała, a także Włókniarzu Trzebinia. W 1950 roku trafił do ŁKS-u Łódź, w którym grał przez 3 lata. W 1952 trafił do Legii Warszawa. Szymborski zagrał w jej barwach 27 spotkań i strzelił 18 bramek. W roku 1954 grał w Odrze Opole, natomiast lata 1955–1963 spędził w ŁKS-ie. Karierę zakończył we Włókniarzu Kudowa-Zdrój.
Szymborski rozegrał 6 spotkań w reprezentacji Polski, debiutując 27 maja 1951 w meczu z Węgrami, rozegranym w Budapeszcie.

</doc>
<doc id="1254003" url="https://pl.wikipedia.org/wiki?curid=1254003" title="Krzysztof Logan Tomaszewski">
Krzysztof Logan Tomaszewski

Krzysztof Logan Tomaszewski, właśc. Krzysztof Bohdan Tomaszewski (ur. 18 stycznia 1945 w Warszawie) – polski pisarz, reporter, tekściarz (autor utworu pt. „Już nie ma dzikich plaż”, „Ekstaza”, „Zapach kobiety”), autor scenariuszy filmowych i programów TV. 
Ukończył studia na Wydziale Realizacji TV i Filmowej. Pracował w III Programie Polskiego Radia jako reporter, prowadząc audycje społeczno-obyczajowe. W 1986 r., po awarii elektrowni w Czarnobylu, wyemigrował do Rzymu, gdzie napisał swój hit wydawniczy o przeżyciach emigranta "Zawsze możesz powrócić". W 1991 r. wrócił do Polski. W 2002 roku wydał książkę "Zawodowiec" – opowieść o ojcu, dziennikarzu sportowym Bohdanie Tomaszewskim.
Od lutego 2013 roku Tomaszewski publikuje swoje artykuły w tygodniku „W Sieci”.
Życie prywatne.
Jest synem Bohdana Tomaszewskiego, przyrodnim bratem Tomasza Tomaszewskiego, a także wnukiem Aleksandra Leszczyńskiego i prawnukiem (ze strony matki) Zofii Rabcewicz.
Ze swoją drugą żoną, Elżbietą, ma córkę Karolinę.

</doc>
<doc id="1254005" url="https://pl.wikipedia.org/wiki?curid=1254005" title="Tropaeolaceae">
Tropaeolaceae



</doc>
<doc id="1254008" url="https://pl.wikipedia.org/wiki?curid=1254008" title="Droga krajowa B92 (Niemcy)">
Droga krajowa B92 (Niemcy)

Droga krajowa 92 () – niemiecka droga krajowa przebiegająca z południa na północ od granicy z Czechami koło Schönbergu w Saksonii do Gery w Turyngii, gdzie krzyżuje się z drogami B2 i B7.
W czasach istnienia NRD trasa na odcinku Schönberg (granica z Niemcami Zachodnimi) – Plauen – Syrau stanowiła jedną z dróg tranzytowych tego kraju.
Odcinki międzynarodowe.
Droga pomiędzy przejściem granicznym z Czechami a skrzyżowania z drogą B282 w Schöpsdrehe koło Plauen jest częścią trasy europejskiej E49 (ok. 55 km).

</doc>
<doc id="1254009" url="https://pl.wikipedia.org/wiki?curid=1254009" title="Kyon Ki">
Kyon Ki

Kyon Ki (hindi क्योंकि, urdu کیونکہ, tłumaczenie: „Ponieważ”. tytuł angielski „Kyon Ki – It's Fate”) – bollywoodzki dramat z 2005 roku zainspirowany hollywoodzkim filmem z 1975 roku "Lot nad kukułczym gniazdem" (z Jackiem Nicholsonem według powieści Kena Keseya). Reżyserem filmu jest Priyadarshan, autor "Hera Pheri", "Hungama", "Hulchul" i "Chup Chup Ke". W rolach głównych Salman Khan, Kareena Kapoor, Rimi Sen, Jackie Shroff, Om Puri i Sunil Shetty.
Film jest też remakiem "Khamoshi" (1959) i megahitu tego samego reżysera w języku malajalam „Thalavattom”.
Piosenki.
Muzykę skomponował Himesh Reshammiya.

</doc>
<doc id="1254013" url="https://pl.wikipedia.org/wiki?curid=1254013" title="Rodion Szczedrin">
Rodion Szczedrin

Rodion Konstantinowicz Szczedrin (; ur. 16 grudnia 1932 w Moskwie) – radziecki i rosyjski kompozytor, pianista, przewodniczący Związku Kompozytorów ZSRR (1973–1990), Ludowy Artysta ZSRR (1981), deputowany do Rady Najwyższej ZSRR 12. kadencji (1989–1991).
Życiorys.
W latach 1950–1955 studiował w Konserwatorium Moskiewskim. W 1958 poślubił primabalerinę Teatru Bolszoj Maję Plisiecką, dla której w następnych latach skomponował kilka baletów. Najsławniejszym była "Carmen", adaptacja opery Georges’a Bizeta. Ostatni ("Dama z pieskiem") był prezentem, jaki ofiarował żonie na 60. urodziny. W latach 60. XX w. Rodion Szczedrin był ważną postacią w radzieckim życiu muzycznym; w latach 1973–1990 był przewodniczącym Związku Kompozytorów Rosyjskich. W 1989 został deputowanym do Rady Najwyższej ZSRR, gdzie przystąpił do grupy osób działających na rzecz wsparcia „pieriestrojki”. W 1992 przeprowadził się do Monachium, gdzie mieszka do dzisiaj.
Muzyka Szczedrina uważana jest za bardzo typową kontynuację rosyjskiej tradycji. Kompozytor pisze głównie do librett według literatury rosyjskiej i do rosyjskiej poezji, również muzykę filmową ("A jeśli to miłość?", "Niezłomny") W utworze "Poetorija" (1968), zainspirowanym poetycką recytacją Andrieja Wozniesienskiego, stworzył nowy gatunek – „koncert dla poety”. Utwór ten, obwołany „rosyjską pasją”, wywołał nieprzychylne dla kompozytora reakcje władz. Muzyka Szczedrina, bardzo ekspresyjna, wyraźnie nawiązuje do tradycji Dmitrija Szostakowicza. Kompozytor często sięga do rosyjskiej muzyki ludowej i cerkiewnej (jego dziadek był popem). Ale równocześnie jako pierwszy kompozytor w Rosji wprowadził do muzyki collage – w finale "II Koncertu fortepianowego".
Początkowo ważne miejsce w jego twórczości zajmowały utwory sceniczne – wynik współpracy z Teatrem Bolszoj. Po wyjeździe z Rosji komponował przede wszystkim muzykę instrumentalną. W Polsce wystawiano jego balety "Carmen" i "Anna Karenina" oraz wykonywano niektóre utwory instrumentalne – przede wszystkim podczas Międzynarodowych Festiwali Muzyki Współczesnej „Warszawska Jesień”.
19 listopada 2008 z rąk ministra Kultury i Dziedzictwa Narodowego Bogdana Zdrojewskiego odebrał Złoty Medal „Zasłużony Kulturze Gloria Artis”.

</doc>
<doc id="1254017" url="https://pl.wikipedia.org/wiki?curid=1254017" title="Władcy Gruzji">
Władcy Gruzji

Królowie Iberii.
Królowie Iberii.
"Dynastia Farnabazydów"
"Dynastia Nimrodydów"
"Dynastia Arsacydów"
"Dynastia Nimrodydów (druga dynastia Farnabazydów)"
"Dynastia Arsacydów"
"Dynastia Chosroidów (Mihranidów)"
Książęta Iberii.
"Linia Guramidów"
"Dynastia Chosroidów"
"Linia Guramidów"
"Dynastia Nersianidów"
"Dynastia Chosroidów – linia Guramidów"
"Dynastia Bagratydów"
Królowie Gruzji.
"Dynastia Seldżukidów"
"Dynastia Bagratydów"
"Dynastia Seldżukidów"
"Dynastia Bagratydów"
Władcy lokalnych państw.
Królowie Kolchidy.
"Dynastia Mitrydatydów"
"Dynastia Asandrydów"
Królowie Abchazji.
Gubernatorzy Abchazji – "Dynastia Anczabadydów"
Królowie Abchazji
"Dynastia Szawlianich"
"Dynastia Anczabadydów"
"Dynastia Bagratydów"
Książęta Abchazji – "Dynastia Szirwaszydze"
Książęta Kalarzene-Dżawacheti.
"Dynastia Chosroidów (Mihranidów)"
"Linia Guramidów"
"Dynastia Bagratydów"
Książęta Kalarzene
Książęta Dżawacheti
Królowie Kachetii.
Książęta Kachetii – "Dynastia Chosroidów (Mihranidów)"
"Książęta z różnych dynastii"
"Dynastia Cyriacydów"
Królowie Kachetii i Heretii
"Dynastia Bagratydów"
Królowie Kachetii
Książęta Tao.
"Dynastia Bagratydów"
Książęta Tao Dolnego
Książęta Tao Górnego
Książęta Heretii.
"Dynastia Aranszahikidów – książęta Szake i Heretii"
"Dynastia Bagratydów?"
Książęta Mingrelii.
Książęta Dadiani – "Dynastia Dadianich"
Książęta Mingrelii
"Dynastia Dadiani-Gurieli"
"Dynastia Czikowani-Dadiani"
Władcy Meschetii.
Książęta Dżakeli – "Dynastia Dżakelich (Cziadze)"
Książęta Kweli
Książęta Meschetii
Paszalik Achaltsiche
Książęta Swanetii.
"Dynastia Dadiani-Gurieli"
"Dynastia Gelowanich"
Książęta Swanetii Wschodniej
Książęta Swanetii Zachodniej – "Dynastia Dadeszkelianich"
Książęta Gurii.
"Dynastia Dadiani-Gurieli"
"Dynastia Szirwaszydze – książęta kolegialni Gurii"
Królowie Imeretii.
"Dynastia Seldżukidów"
"Dynastia Bagratydów"
"Dynastia Czuczunaszwilich"
"Dynastia Dadianich"
"Dynastia Bagratydów"
"Dynastia Gurielich"
"Dynastia Bagratydów"
"Dynastia Czuczunaszwilich"
"Dynastia Bagratydów"
"Dynastia Gurielich"
"Dynastia Bagratydów"
"Dynastia Abaszydze"
"Dynastia Gurielich"
"Dynastia Bagratydów"
"Dynastia Gurielich"
"Dynastia Bagratydów"
"Dynastia Gurielich"
"Dynastia Bagratydów"
"Dynastia Gurielich"
"Dynastia Bagratydów"
Królowie Kartlii.
"Dynastia Bagratydów"
Królowie Kartlii i Kachetii (Gruzji Wschodniej)
Książęta Muchrani.
"Dynastia Bagratydów"

</doc>
<doc id="1254021" url="https://pl.wikipedia.org/wiki?curid=1254021" title="Czesław Rajtar">
Czesław Rajtar

Czesław Rajtar (ur. 26 maja 1929 w Krakowie, zm. 20 stycznia 2017 tamże) – polski piłkarz, występujący na pozycji napastnika, jednokrotny reprezentant Polski.
Kariera klubowa.
Jest wychowankiem Krowodrzy Kraków (obecnie Clepardia), do Cracovii przeszedł w 1949. W lidze zadebiutował 16 września w spotkaniu z Wisłą Kraków, zakończonym bezbramkowym remisem. Już w pierwszym sezonie zdobył z zespołem wicemistrzostwo Polski. W Cracovii występował do 1957 roku, kiedy doznał kontuzji, która zmusiła go do przedwczesnego zakończenia kariery. Grał jeszcze w Wandzie Nowa Huta.
Kariera reprezentacyjna.
Rajtar rozegrał 1 mecz w reprezentacji Polski - 25 maja 1952 w Bukareszcie z Rumunią. Z powodu kontuzji nie pojechał na Igrzyska Olimpijskie 1952.

</doc>
<doc id="1254028" url="https://pl.wikipedia.org/wiki?curid=1254028" title="Finola (imię)">
Finola (imię)

Finola, wersja pierwotna: Fionnghuala - imię żeńskie pochodzenia celtyckiego. Pochodzi z irlandzkiego: "fionn" "jasny" oraz "gualainn" "ramię". Występuje też w języku szkockim. Oznacza „białoramienna” - w sensie: piękna.
Odpowiedniki w innych językach: irl. Fionnghuala, Finnguala, Fionnuala, Fionola; szk. Fenella, Finella, Fionola.
Znane osoby noszące imię Finola to:
W znanej irlandzkiej legendzie "Dzieci Lira" - "Clann Lir" (ang.: "Children of Lir") jedyna córka Leara/Lira, jedna z czwórki rodzeństwa zamienionych przez zazdrosną ciotkę macochę w łabędzie.

</doc>
<doc id="1254030" url="https://pl.wikipedia.org/wiki?curid=1254030" title="Droga krajowa B93 (Niemcy)">
Droga krajowa B93 (Niemcy)

Droga krajowa 93 () – niemiecka droga krajowa przebiegająca z południa na północ od skrzyżowania z drogą B169 w Schneebergu do skrzyżowania z drogą B95 w miejscowości Borna w Saksonii.

</doc>
<doc id="1254034" url="https://pl.wikipedia.org/wiki?curid=1254034" title="Pułapka na myszy (opowiadanie)">
Pułapka na myszy (opowiadanie)

Pułapka na myszy (ang. "Three Blind Mice") - opowiadanie kryminalne autorstwa Agathy Christie opublikowane w 1948 w Stanach Zjednoczonych. Do dziś niewydane w Wielkiej Brytanii w formie książkowej.
Historia utworu.
W 1947 roku na życzenie obchodzącej 80. urodziny królowej Mary Christie napisała krótkie opowiadanie, które 30 maja 1947 nadane zostało jako półgodzinne słuchowisko w radiu BBC. Sukces audycji sprawił, że niedługo po tym zgodziła się je rozszerzyć i opublikować w prasie. Po raz pierwszy ukazało się ono w maju 1948 roku na łamach amerykańskiego magazynu "Cosmopolitan", a następnie w brytyjskim "Woman's Own" (1948-49). W 1950 roku wydano je w USA w zbiorze opowiadań pod tym samym tytułem.
W 1952 autorka zaadaptowała utwór na sztukę teatralną, której nadała tytuł "The Mousetrap" prosząc jednocześnie, aby drukowanej „Pułapki na myszy” nie publikować w Wielkiej Brytanii tak długo, jak długo wystawiana będzie ona w teatrze.
Fabuła.
Przy Culver Street 74 w Londynie popełniono morderstwo. Poszukiwany jest mężczyzna, który pojawił się w pobliżu miejsca zbrodni, nucąc melodię „Trzy ślepe myszki”. Policja spodziewa się kolejnych zabójstw.

</doc>
<doc id="1254035" url="https://pl.wikipedia.org/wiki?curid=1254035" title="Kōji Nakata">
Kōji Nakata

 – piłkarz japoński grający na pozycji lewego lub środkowego obrońcy albo defensywnego pomocnika.
Kariera klubowa.
Nakata ukończył kolejno szkoły Gotogaoka Jr. High i Teikyo High School. Tam też trenował piłkę nożną, w 1998 roku podpisał profesjonalny kontrakt z Kashimą Antlers. 4 kwietnia zadebiutował w J-League w wygranym 6:0 spotkaniu z Kyoto Purple Sanga. Natomiast w sierpniowym spotkaniu z Cerezo Osaka (3:2) strzelił pierwszą bramkę w karierze. W tamtym sezonie po raz pierwszy został mistrzem Japonii. Już w 1999 roku częściej występował w pierwszym składzie, a w 2000 roku został mistrzem kraju. Rok później powtórzył ten sukces (poprawił także dorobek strzelecki – strzelił 8 goli). Zdobył także Puchar Japonii i Puchar J-League. Ten drugi wygrał także w 2002 roku. Przez 7 lat wystąpił w 144 ligowych spotkaniach i strzelił 27 goli.
W styczniu 2005 roku Nakata na zasadzie wolnego transferu przeszedł do francuskiego Olympique Marsylia. W Ligue 1 zadebiutował 6 marca w przegranym 0:2 wyjazdowym meczu z AS Saint-Étienne. W lidze z OM zajął 5. miejsce, ale przez rok rozegrał dla tego klubu tylko 9 spotkań.
Na początku 2006 roku Nakata zmienił barwy klubowe i przeszedł do szwajcarskiego FC Basel. Kosztował 700 tysięcy euro. W Swiss Super League swoje pierwsze spotkanie rozegrał 19 lutego, a klub z Bazylei zremisował w nim 1:1 z FC Schaffhausen. W Basel wywalczył miejsce w wyjściowej jedenastce i zarówno w 2006, jak i 2007 roku wywalczył mistrzostwo Szwajcarii. W tym drugim przypadku zdobył także Puchar Szwajcarii.
W 2008 r. wrócił do Kashimy Antlers.
Kariera reprezentacyjna.
W reprezentacji Japonii Nakata zadebiutował 5 lutego 2000 roku w przegranym 0:1 spotkaniu z Meksykiem. W 2002 roku znalazł się w kadrze Philippe’a Troussiera na Mistrzostwa Świata 2002, których współgospodarzem była Japonia. Tam był podstawowym zawodnikiem drużyny Nipponu i wystąpił we wszystkich meczach: z Belgią (2:2), Rosją (1:0), Tunezją (2:0) i 1/8 finału z Turcją (0:1).
W 2004 roku Nakata wywalczył wraz z kadrą narodową Puchar Azji 2004. W 2006 roku został powołany przez Zico do kadry na Mistrzostwa Świata w Niemczech, jednak wystąpił tylko w przegranym 1:4 meczu z Brazylią.

</doc>
<doc id="1254036" url="https://pl.wikipedia.org/wiki?curid=1254036" title="Koji Nakata">
Koji Nakata



</doc>
<doc id="1254039" url="https://pl.wikipedia.org/wiki?curid=1254039" title="Drenica">
Drenica

Drenica (serb. Дреница) – rzeka w Kosowie, prawy dopływ Sitnicy.
Długość rzeki wynosi 50 km, powierzchnia dorzecza 447 km². Źródła znajdują się w okolicy góry Crnoljeva. Przepływa przez duże wsie Krajmirovce, Sedlare, Rusinovce, Banjica, Komorane, Donja Koretica, Dobroševac i miasto Glogovac.

</doc>
<doc id="1254044" url="https://pl.wikipedia.org/wiki?curid=1254044" title="Droga krajowa B94 (Niemcy)">
Droga krajowa B94 (Niemcy)

Droga krajowa 94 () – niemiecka droga krajowa przebiegająca z zachodu na wschód od skrzyżowania z drogą B2 w Schleiz w Turyngii do skrzyżowania z drogą B169 w miejscowości Rodewisch w Saksonii.

</doc>
<doc id="1254045" url="https://pl.wikipedia.org/wiki?curid=1254045" title="Towarzystwo Duchownych">
Towarzystwo Duchownych

Towarzystwo Duchownych ("Societas Presbyterorum") – pierwsze w Galicji ukraińskie stowarzyszenie oświatowe, utworzone w Przemyślu w 1816.
Powstało ono w celu koordynacji i zespolenia prac nad wydaniem książek oświatowych i religijnych dla rozwijającego się szkolnictwa ukraińskiego, jak również podniesienia poziomu wykształcenia księży greckokatolickich.
Inicjatorem utworzenia Towarzystwa był kanonik Iwan Mohylnyckyj. Opracował on statut Towarzystwa, zaakceptowany przez greckokatolickiego metropolitę Michała Lewickiego, a w lipcu 1816 zatwierdzony przez cesarza Franciszka II Habsburga.
Na członków stowarzyszenia powołano wyłącznie duchownych: Iwana Mohylnyckiego, I. Dawydowycza, D. Kaczanowskiego, P. Nazarewycza, B. Sozańskiego, I. Trylowskiego, I. Turczmanowycza i Iwana Snihurskiego.
Towarzystwo wydało w latach 1817-1821 kilka podręczników szkolnych (głównie autorstwa Mohylnyckiego) oraz wiele książek z dziedziny gospodarki, higieny, historii Cerkwi, prawa kościelnego. Działało co najmniej do lat 30. XIX wieku.
Działalność Towarzystwa wywołała sprzeciw zarówno Polaków, zaniepokojonych rozwojem ukraińskiej akcji oświatowej, jak i części Ukraińców (związanych z zakonem bazylianów). Wskutek intryg metropolita Lewicki został upomniany zarówno przez papieża, który również ostro potępił statut Towarzystwa, jak i władze świeckie w Wiedniu. Jednak po jego wyjaśnieniach zarzutów austriackie ministerstwo spraw wewnętrznych wystąpiło w obronie metropolity i umorzyło dochodzenie.

</doc>
<doc id="1254046" url="https://pl.wikipedia.org/wiki?curid=1254046" title="Wstęga Newtona">
Wstęga Newtona

Wstęga Newtona (znany też jako fraktal Newtona albo basen Newtona) – zbiór Julii meromorficznej funkcji formula_1 która jest dana przez metodę Newtona, dla wielomianów formula_2
Fraktale Newtona otrzymuje się w następujący sposób: niech formula_3 będą pierwiastkami wielomianu formula_4 gdzie formula_5 Każdemu z nich przypisujemy inny kolor, odpowiednio formula_6 Dodatkowo wybieramy jeszcze kolor formula_7
Następnie wybieramy jakiś zbiór formula_8 punktów na płaszczyźnie zespolonej i każdy rysujemy kolorem c(w), gdzie procedura wybierania c(w) jest następująca:

</doc>
<doc id="1254047" url="https://pl.wikipedia.org/wiki?curid=1254047" title="Czego się boją faceci, czyli seks w mniejszym mieście">
Czego się boją faceci, czyli seks w mniejszym mieście

Czego się boją faceci, czyli seks w mniejszym mieście – polski serial komediowy realizowany w latach 2003–2005, emitowany od 12 września 2003 do 16 czerwca 2005 w stacji telewizyjnej Polsat.
Na pomysł scenariusza tej produkcji wpadli Tomasz Solarewicz i Grzegorz Kempinsky. Pierwsze trzy odcinki wyreżyserował właśnie Kempinsky, kolejne – Wiktor Grodecki, a II i III serię reżyserował Maciej Żak. Oprócz Solarewicza i Kempinsky’ego scenariusze poszczególnych odcinków pisali też Adam Bauman, Patryk Gołębiowski i Krzysztof Szajko.
O serialu.
Głównym bohaterem jest Gustaw Milski (w tej roli Cezary Pazura), około 40-letni kawaler, który stale szuka tej jednej jedynej prawdziwej miłości; jednak bezustannie wplątuje się w niezbyt szczęśliwe związki. Osią akcji są kolejne przygody Gustawa i jego przyjaciół (Wojciech Błach, Tomasz Sapryk, Marcel Wiercichowski).
Postacie serialu.
Główni bohaterowie.
oraz

</doc>
<doc id="1254048" url="https://pl.wikipedia.org/wiki?curid=1254048" title="Jakub Guz">
Jakub Guz

Jakub Guz (ur. 5 czerwca 1984 w Świdniku) – polski siatkarz, grający na pozycji przyjmującego.
Od początku swojej kariery sportowej gra w Avii Świdnik. Jego pierwszym trenerem był Mieczysław Rzędzicki. W barwach tej drużyny wywalczył 4. miejsce na Mistrzostwach Polski Juniorów.
Po zakończeniu sezonów halowych bierze również udział w turniejach siatkówki plażowej. Na swoim koncie ma m.in. brązowy medal Mistrzostw Polski w kategorii juniorów.
Sukcesy klubowe.
I liga polska:

</doc>
<doc id="1254050" url="https://pl.wikipedia.org/wiki?curid=1254050" title="Mikoła Abramczyk">
Mikoła Abramczyk

Mikoła Abramczyk (biał. "Мікола Абра́мчык", "Mikoła Abramčyk"; ur. 16 sierpnia 1903 w rejonie Mołodeczna, zm. 29 maja 1970 w Paryżu) – białoruski publicysta i polityk emigracyjny pochodzenia ormiańsko-żydowskiego, w latach 1943–1970 przewodniczący Rady Białoruskiej Republiki Ludowej, formalnie głowa „państwa” na uchodźstwie.
Życiorys.
Uczył się w białoruskim gimnazjum w Radoszkowicach. Po wojnie domowej w Rosji wyemigrował w 1923 do Czechosłowacji. Zamieszkał i studiował nauki rolnicze w Pradze. Należał do Zrzeszenia Białoruskich Organizacji Studenckich. W 1930 wyjechał do Paryża, gdzie współtworzył białoruskie stowarzyszenie robotników „Хаўрус” („Chaurus”). Wydawał jego pisma „Бюлетэнь” („Biuleteń”) і „Рэха” („Recha”). Działał w emigracyjnych organizacjach kulturalnych i politycznych.
Po ataku wojsk niemieckich na ZSRR 22 czerwca 1941 podjął współpracę z III Rzeszą. Został członkiem kierownictwa Białoruskiego Komitetu Samopomocy w Berlinie. Prowadził kursy białoruskie. W 1943 został przez Niemców usunięty z Komitetu pod zarzutem prowadzenia zabronionej działalności i aresztowany na krótki czas. Po wypuszczeniu na wolność powrócił do Paryża, gdzie wybrano go prezydentem Białoruskiej Republiki Ludowej na uchodźstwie. Przejawiał szczególną troskę o los uchodźców białoruskich. Przez cały czas znajdował się pod obserwacją Gestapo.
Po zakończeniu wojny zaangażował się w działalność w międzynarodowym ruchu antykomunistycznym. W 1950 w Toronto opublikował broszurę pt. „I Accuse the Kremlin of the Genocide of My Nation”. Od końca lat 50. do końca lat 60. stał na czele Ligi Wyzwolenia Narodów ZSRR zrzeszającej przedstawicieli Ormian, Azerów, Ukraińców, Gruzinów, Białorusinów i Górali Kaukaskich.

</doc>
<doc id="1254052" url="https://pl.wikipedia.org/wiki?curid=1254052" title="Partner (film 2007)">
Partner (film 2007)

Partner – indyjska komedia, wzorowana na "Hitch" (z Willy Smithem). Film wyreżyserował w 2007 roku David Dhawan, autor "Biwi No.1", "Maine Pyaar Kyun Kiya?", "Mujhse Shaadi Karogi" i "Hum Kisi Se Kum Nahin". W rolach głównych Salman Khan i Govinda. Salmanowi towarzyszy Lara Dutta, a Govindzie Katrina Kaif.
Muzyka.
Muzyka skomponowana przez duet Sajid-Wajid.

</doc>
<doc id="1254060" url="https://pl.wikipedia.org/wiki?curid=1254060" title="Kazimierz Wielikosielec">
Kazimierz Wielikosielec

Kazimierz Wielikosielec OP (, ; ur. 5 maja 1945 w Starowoli) – polski duchowny rzymskokatolicki, dominikanin, biskup pomocniczy piński od 1999, administrator apostolski "sede vacante" archidiecezji mińsko-mohylewskiej w 2021.
Życiorys.
Urodził się 5 maja 1945 w Starowoli. W tym czasie najbliższy czynny kościół, do którego uczęszczał wraz ze swym ojcem, był oddalony o kilkadziesiąt kilometrów i znajdował się w Kobryniu.
Odbył służbę wojskową oraz pracował na budowie w Wilnie. Przebywając w Wilnie poznał Zakon Braci Kaznodziejów, do którego postanowił wstąpić. Gdy zdecydował się studiować w Wyższym Seminarium Duchownym w Rydze, przez trzy lata nie zezwalały mu na to władze komunistyczne. W związku z tym rozpoczął potajemną naukę u ks. Wacława Piątkowskiego, ówczesnego wikariusza generalnego diecezji pińskiej, który w ukryciu prowadził seminarium duchowne (studiował tam także Antoni Dziemianko). W 1981 został przyjęty do ryskiego Seminarium. W czasie studiów seminaryjnych złożył pierwsze śluby zakonne w zakonie dominikańskim. Święceń prezbiteratu udzielił mu 3 czerwca 1984 kardynał Julijans Vaivods, administrator apostolski Rygi i Lipawy.
Po święceniach został skierowany do pracy w parafii Trójcy Przenajświętszej w Iszkołdzi. Ze względu na niewystarczającą liczbę prezbiterów na Białorusi, pod jego opieką duchową znalazły się również Juszkiewicze, Horodyszcze, Stołowicze, Połoneczka, Świerżeń Nowy, Horodziej, Korelicze, Hancewicze oraz Mir. W tym czasie, oprócz posługi duszpasterskiej, zajmował się także odbudową i remontem świątyń.
W 1992 objął urząd wikariusza generalnego diecezji pińskiej, pełniąc jednocześnie funkcje proboszcza parafii Podwyższenia Krzyża Świętego w Baranowiczach oraz dziekana dekanatu baranowickiego.
6 maja 1999 papież Jan Paweł II mianował go biskupem pomocniczym diecezji pińskiej ze stolicą tytularną Blanda Julia. Święcenia biskupie otrzymał 24 czerwca 1999 w bazylice katedralnej Wniebowzięcia Najświętszej Maryi Panny w Pińsku. Głównym konsekratorem był kardynał Kazimierz Świątek, administrator apostolski diecezji pińskiej, a współkonsekratorami arcybiskup Dominik Hrušovský, nuncjusz apostolski na Białorusi, i Aleksander Kaszkiewicz, biskup diecezjalny diecezji grodzieńskiej. Jako zawołanie biskupie przyjął słowa „"Fiat voluntas Tua"” ("Bądź wola Twoja"), zaczerpnięte z "Modlitwy Pańskiej". W diecezji pińskiej pozostał na urzędzie wikariusza generalnego.
3 stycznia 2021 papież Franciszek mianował go administratorem apostolskim "sede vacante" archidiecezji mińsko-mohylewskiej. Funkcję tę pełnił do 23 października 2021, kiedy archidiecezję kanonicznie objął nowy metropolita Józef Staniewski.
W Konferencji Episkopatu Białorusi jest przewodniczącym Rady ds. Ochrony Dziedzictwa Kulturowego i Środowiska.
Jest członkiem Polskiej Prowincji Dominikanów.

</doc>
<doc id="1254061" url="https://pl.wikipedia.org/wiki?curid=1254061" title="Wojciech Pawłowski (siatkarz)">
Wojciech Pawłowski (siatkarz)

Wojciech Pawłowski (ur. 25 maja 1982) – polski siatkarz, grający na pozycji atakującego.
Piłkę siatkową zaczął uprawiać w szkole podstawowej. Karierę sportową rozpoczynał w KS Jastrzębie Borynia. Jego pierwszym trenerem był Tomasz Majewski. W 2004 roku z drużyną seniorów rzeszowskiego klubu awansował do Polskiej Ligi Siatkówki.
Obecnie jest zawodnikiem Avii Świdnik, uczestniczącej w I lidze (zaplecze PLS-u).

</doc>
<doc id="1254066" url="https://pl.wikipedia.org/wiki?curid=1254066" title="Fraktal Newtona">
Fraktal Newtona



</doc>
<doc id="1254068" url="https://pl.wikipedia.org/wiki?curid=1254068" title="Białoruska Centralna Rada">
Białoruska Centralna Rada

Białoruska Centralna Rada (biał. "Biełaruskaja centralnaja rada", niem. "Weißruthenischer Zentralrat") – namiastka rządu białoruskiego utworzona za pozwoleniem niemieckich władz okupacyjnych w latach 1943–1944.
Białoruska Centralna Rada (B.C.R.) była faktycznie organem niemieckiej administracji okupacyjnej. B.C.R. powołano 21 grudnia 1943 roku w celu mobilizacji sił Białorusinów do walki z bolszewizmem. B.C.R. miała uprawnienia do samodzielnej działalności kulturalnej, socjalnej i oświatowej. Prezydentem B.C.R. mianowano Radosława Ostrowskiego, któremu podlegały centralne struktury Rady w Mińsku oraz aparat terenowy.
W marcu 1944 Białoruska Centralna Rada przeprowadziła mobilizację do Białoruskiej Obrony Krajowej, składającej się z Białoruskiej Samoobrony i Białoruskiej Policji Pomocniczej. Na jej czele której stanął generał Franciszek Kuszel. W czerwcu 1944 B.C.R. zwołała II Kongres Wszechbiałoruski. Podczas kongresu potwierdzono deklarację niepodległości Rady Białoruskiej Republiki Ludowej z 25 marca 1918 roku.
Równoległe działała Białoruska Samopomoc Ludowa.
W lipcu 1944 roku w wyniku wkroczenia wojsk radzieckich do Białorusi, Białoruska Centralna Rada ewakuowała się do Berlina.

</doc>
<doc id="1254072" url="https://pl.wikipedia.org/wiki?curid=1254072" title="Paktika">
Paktika

Paktika (paszto: پکتیکا) – jedna z 34 prowincji afgańskich. Położona w południowo-wschodniej części kraju. Zamieszkana w zdecydowanej większości przez Pasztunów. Stolica prowincji w mieście Szaran. W 2021 roku zamieszkiwało ją ponad 789 tys. osób.
Sytuacja polityczna i militarna.
Jest to jedna z najbardziej dotkniętych wojnami prowincji Afganistanu.
Sąsiedztwo granicy pakistańskiej i leżących po drugiej stronie granicy terenów pusztuńskich w Południowym Waziristanie stanowi oparcie dla działającej na terenie prowincji Paktika partyzantki talibańskiej.
W 2006 Muhammad Ali Jalali, ówczesny gubernator prowincji Paktika, został zabity przez Talibów.
Obecność polskich jednostek wojskowych.
Na terenie prowincji Paktika w Sharana znajdowała się jedna z głównych baz wojskowych polskich kontyngentów. Na całym terytorium prowincji rozlokowane były polskie pododdziały, m.in. w Wazacha, polscy żołnierze przebazowani zostali przed 2009 do prowincji Ghazni.
Historia.
Paktika była częścią większej prowincji, lecz została z niej wydzielona prowincja Chost. Na terenie prowincji miały miejsce zacięte boje między mudżahedinami a okupantami radzieckimi.
Geografia.
Paktika graniczy od północy z prowincjami Paktija oraz Chost natomiast od wschodu granica poprowadzona jest wzdłuż Linii Duranda odcinając pusztuńskie terytorium plemiennym w Południowym Waziristanem, położonym już w Pakistanie. W pozostałej części (zachodniej) graniczy z innymi afgańskimi prowincjami, tj. z Zabul oraz z Ghazni.
Większość terenów prowincji pozbawiona jest trwałej roślinności, co jest skutkiem działań wojennych przeszłych lat.
Prowincja położona w strefie sejsmicznej; silne trzęsienie ziemi dotknęło 21 czerwca 2022 cztery dystrykty prowincji Paktika.
Miasta.
Urgun jest głównym miastem prowincji o największym znaczeniu dla handlu, natomiast stolicą prowincji jest Szaran.

</doc>
<doc id="1254074" url="https://pl.wikipedia.org/wiki?curid=1254074" title="Katrina Kaif">
Katrina Kaif

Katrina Kaif, hindi: कैटरीना कैफ;, (ur. 1983 albo 1984 w Hongkongu) – indyjska aktorka filmowa i modelka. Znana głównie z ról w filmach bollywoodzkich. Pojawia się także w filmach telugu i malajalam. Jest jedną z najlepiej opłacanych i rozpoznawalnych aktorek w Indiach. Swoją popularność zdobyła urodą.
Urodzona w Hongkongu. Matka była z pochodzenia Brytyjką, ojciec Kaszmirczykiem. Dorastała na Hawajach, a potem przeprowadziła się do Londynu, następnie przeniosła się do Bombaju. Ma sześć sióstr i dwóch braci.
Zaczynała karierę jako modelka, debiutowała w 2003 roku, mimo kłopotów z hindi (dubbingowano jej głos) została zauważona w filmach "Maine Pyaar Kyun Kiya?" (2005) i "Namastey London" (2007).

</doc>
<doc id="1254080" url="https://pl.wikipedia.org/wiki?curid=1254080" title="Tony Monn">
Tony Monn



</doc>
<doc id="1254081" url="https://pl.wikipedia.org/wiki?curid=1254081" title="Gulshan Grover">
Gulshan Grover

Gulshan Grover (ur. 21 września 1955) – indyjski aktor. Ukończył w Delhi Delhi University. Sławny z ról negatywnych. Popularność zyskał grając negatywne role w filmach z Shah Rukh Khanem i Juhi Chawla – "Yes Boss", "Ram Jaane" i "Duplicate". Gra też w filmach hollywoodzkich.

</doc>
<doc id="1254082" url="https://pl.wikipedia.org/wiki?curid=1254082" title="Markus Schopp">
Markus Schopp

Markus Schopp (ur. 22 lutego 1974 w Grazu) – austriacki piłkarz, występujący na pozycji pomocnika, uczestnik Mistrzostw Świata 1998.
Kariera klubowa.
Jest wychowankiem Sturmu Graz, którego barwy reprezentował przez 4 lata, w 1996 zdobywając Puchar Austrii. Następnie wyjechał do niemieckiego Hamburgera SV, w którym grał w sezonach 1996/97 i 1997/98. Austriak nie mógł się jednak odnaleźć w Bundeslidze i wrócił do ojczyzny - ponownie do Sturmu. Powracając do klubu Austriakowi udało się zagrać w dwóch edycjach Ligi Mistrzów. W sezonie 1999-00 i w sezonie 2000-01, który był bardzo udany dla Schoppa, awansował do kolejnej rundy grupowej, jednak Sturm odpadł kończąc na trzecim miejscu. Austriak zdobył 5 bramek w tym sezonie pucharu UEFA. Barwy klubu z Grazu reprezentował przez 4 sezony, zdobywając z nim mistrzostwo Austrii 1998 i 1999. Latem 2001 piłkarza zakupiła włoska Brescia Calcio. W Serie A Schopp występował przez kolejne 4 lata. Później Austriak wrócił na jeden sezon do ojczyzny – tym razem do Red Bull Salzburg. Karierę zakończył w 2007 roku w amerykańskim New York Red Bulls. Karierę zakończył z powodu przewlekłych problemów z plecami.
Kariera reprezentacyjna.
Schopp rozegrał w reprezentacji Austrii 56 spotkań i strzelił 6 bramek. Jego debiut miał miejsce w eliminacjach do Mistrzostw Europy 1996 w spotkaniu przeciwko Łotwie. Piłkarz występował też na Mistrzostwach Świata 1998, na których Austria nie wyszła z grupy. Schopp rozegrał tam tylko 1 mecz, wchodząc z ławki w potyczce z Chile. Reprezentant Austrii ponownie mógł dostać się do Mistrzostw Świata, tym razem w Korei i Japonii. W kwalifikacjach Austria zajęła drugie miejsce za Hiszpanią, Schopp wraz z reprezentacją został wyeliminowany przez Turcję, której udało zdobyć się nieoczekiwanie trzecie miejsce na turnieju.

</doc>
<doc id="1254083" url="https://pl.wikipedia.org/wiki?curid=1254083" title="Naif Al-Kadi">
Naif Al-Kadi

Naif Ali al-Kadi (arab. نايف علي القاضي; ur. 3 kwietnia 1979 r.) - saudyjski piłkarz występujący na pozycji obrońcy w Ar-Rajjan. Mierzy 176 cm wzrostu, waży 74 kg.

</doc>
<doc id="1254091" url="https://pl.wikipedia.org/wiki?curid=1254091" title="Wincenty Godlewski">
Wincenty Godlewski

Wincenty Godlewski (biał. Вінцэнт Гадлеўскі, "Wincent Hadleuski"; ur. 16 listopada 1888 w Szuryczach, zm. 24 grudnia 1942 w Małym Trościeńcu pod Mińskiem) – ksiądz rzymskokatolicki pochodzenia białoruskiego, białoruski wydawca, publicysta, dziennikarz i polityk narodowy, historyk Kościoła.
Młodość.
W latach 1908–1912 uczył się w seminarium katolickim w Wilnie. W 1916 r. ukończył Metropolitarną Akademię Duchowną w Petersburgu jako magister teologii. Następnie został skierowany do Mińska jako wikariusz w kościele katedralnym mińskiej diecezji katolickiej. Jako jeden z pierwszych księży wprowadzał do obrzędowości język białoruski. Pod koniec maja 1917 r. uczestniczył w I zjeździe białoruskiego duchowieństwa katolickiego, na którym wygłosił wykłady pt. „Палітычна-народная акцыя каталіцкага духавенства на Беларусі” i „Стварэнне каталіцкай партыі”. Następnie wraz z księdzem Adamem Stankiewiczem założył Białoruskie Zjednoczenie Chrześcijańsko-Demokratyczne. Pisał pod pseudonimem W. Skalimanouski artykuły do jego organu prasowego „Крыніца”.
Działalność w okresie Białoruskiej Republiki Ludowej.
Od listopada 1917 r. współpracował z białoruskim seminarium duchownym, wygłaszał kazania po białorusku w mińskiej katedrze. W grudniu tego roku brał udział w I Zjeździe Wszechbiałoruskim w Mińsku. W 1918 r. wszedł w skład Rady Białoruskiej Republiki Ludowej. W listopadzie tego roku dzięki jego staraniom otwarte zostało w Mińsku Białoruskie Seminarium Duchowne, gdzie prowadził wykłady w języku ojczystym. Przez biskupa mińskiego został skierowany do Nieświeża, gdzie pełnił funkcję prefekta szkolnego i rektora kościoła benedyktyńskiego. Prowadził też lekcje historii kościoła katolickiego. W 1921 r. opublikował dokumenty z kazaniami po białorusku pochodzącymi z połowy XIX wieku.
Działalność w II RP.
Po przyłączeniu Litwy Środkowej do Polski na pocz. 1922 r., wszedł w skład nowo powstałego Białoruskiego Komitetu Narodowego w Wilnie. W latach 1924–1927 pełnił posługę duchowną w parafii w miejscowości Żodziszkach. Prowadził wśród miejscowej ludności działalność pobudzającą białoruską świadomość narodową. Dwukrotnie w 1925 i 1926 r. był aresztowany przez polskie władze za organizowanie politycznych manifestacji. Sądy uznały go jednak za niewinnego. W marcu 1927 r. był z kolei oskarżany o działalność rewolucyjną polegającą na namawianiu dzieci do śpiewania hymnu białoruskiego „Адвеку мы спалі…”. Został skazany na karę 2 lat więzienia, którą odbył w Warszawie w więzieniu na Rakowieckiej. Po wyjściu na wolność w 1929 r. powrócił do Wilna. W 1932 r. był autorem podręcznika do historii chrześcijaństwa pt. „Гісторыя святая, або Біблейная Новага Закону”. Oprócz niego napisał wiele książek dotyczących historii katolicyzmu. Przetłumaczył na białoruski „Nowy Testament”, wydany w 1939 r. pt. „Чатыры Евангельлі і Апостальскія дзеі”. W 1936 r. założył Białoruski Front Narodowy o charakterze chadeckim i narodowym. Jego organem prasowym stało się pismo „Крыніца” (przemianowane na „Беларуская крыніца”), w którym ukazywały się artykuły ks. W. Hadleŭskiego dotyczące historii białoruskiego ruchu narodowego. Wydawał też pismo „Беларускі фронт”. Zajmował krytyczne stanowisko wobec większości narodowego ruchu białoruskiego, orientującego się na idee socjalistyczne.
Okres 1939-41.
Po klęsce wrześniowej Polski w 1939 r. pozostał po niemieckiej stronie granicy. Pod koniec 1939 r. współzakładał Białoruską Partię Niepodległościową (BNP). Od czerwca 1940 r. przebywał w Warszawie, gdzie pracował w Komitecie Białoruskim. W tym okresie napisał program BNP.
Działalność po wybuchu wojny niemiecko-sowieckiej i śmierć.
W czerwcu 1941 r. współorganizował w Berlinie Białoruskie Centrum Narodowe, które w zamyśle jego działaczy miało się stać zalążkiem władz niepodległego państwa białoruskiego. W przededniu ataku wojsk niemieckich na ZSRR był inicjatorem opracowania planu dywersyjnej akcji na terytorium Białorusi, przeprowadzonej przez pierwszy białoruski oddział szturmowy. Od września 1941 r. sprawował funkcję głównego inspektora szkolnego przy Generalnym Komisariacie „Białoruś”, działając na rzecz rozwoju narodowego szkolnictwa białoruskiego. Z jego inicjatywy w krótkim czasie powstało wiele białoruskich szkół podstawowych, średnich i specjalnych. Pod koniec 1941 r. wszedł w skład Rady Głównej Białoruskiej Samopomocy Ludowej. Jednocześnie założył konspiracyjny Białoruski Front Narodowy, jako kontynuację ugrupowania przedwojennego. Współpracował z niepodległościowymi działaczami Witautem Tumaszem i Franciszkiem Alachnowiczem. W nocy z 23 na 24 grudnia 1942 r. został aresztowany przez mińskie SD i następnego dnia bez procesu rozstrzelany na terenie obozu w Małym Trościeńcu pod Mińskiem.

</doc>
<doc id="1254093" url="https://pl.wikipedia.org/wiki?curid=1254093" title="Pył Cantora">
Pył Cantora



</doc>
<doc id="1254094" url="https://pl.wikipedia.org/wiki?curid=1254094" title="Schody Cantora">
Schody Cantora



</doc>
<doc id="1254100" url="https://pl.wikipedia.org/wiki?curid=1254100" title="Euphausia crystallorophias">
Euphausia crystallorophias

Euphausia crystallorophias – gatunek szczętek z rodziny Euphausiidae, występujący w subpolarnych i polarnych wodach Oceanu Południowego.
Występowanie.
"E. crystallorophias" znaleziono na głębokości 4.000 m p.p.m., chociaż normalnie występuje od 300 do 600 m p.p.m.. Gatunek spotykany jest na południe od równoleżnika 55° S, dominując na południe od 74° S i w regionach zwartego lodu.
Znaczenie w ekosystemie.
"E. crysrallorophias" jest ważnym ogniwem łańcucha pokarmowego w Oceanie Południowym. Odżywia się glonami i jest równocześnie pokarmem wielu ryb i ptaków morskich.

</doc>
<doc id="1254102" url="https://pl.wikipedia.org/wiki?curid=1254102" title="Euphausia pacifica">
Euphausia pacifica



</doc>
<doc id="1254105" url="https://pl.wikipedia.org/wiki?curid=1254105" title="Garczyn (przystanek kolejowy)">
Garczyn (przystanek kolejowy)

Garczyn – przystanek kolejowy w Garczynie, w gminie Kościerzyna, w województwie pomorskim, w Polsce. Znajduje się tu 1 peron.
W roku 2017 przystanek obsługiwał 0–9 pasażerów na dobę.
Położenie.
Przystanek zlokalizowany jest pomiędzy jeziorem Garczyn a drogą krajową nr 20.
Historia.
Kolej dotarła do Garczyna w 1900 roku podczas budowy linii kolejowej Lipusz – Kościerzyna (obecnie Chojnice – Kościerzyna).
Linia kolejowa.
Przez Garczyn przebiega linia kolejowa nr 211 łącząca Chojnice z Kościerzyną, linia jest jednotorowa, normalnotorowa, niezelektryfikowana. W okolicy Garczyna prędkość dozwolona dla wszystkich typów pociągów wynosi 80 km/h.
Pociągi.
Pociągi osobowe.
Przez Garczyn przejeżdżają (2009) cztery pary pociągów osobowych relacji Chojnice-Kościerzyna i Kościerzyna-Chojnice. Składają się najczęściej z szynobusu. Okresowo pociąg jest obsługiwany autobusową komunikacją zastępczą.
Pociągi towarowe.
Przez Garczyn przejeżdżają zazwyczaj pociągi relacji Kościerzyna-Bytów spółki Pol-Miedź Trans z Lubina oraz pociągi innych przewoźników np. PKP Cargo.
Infrastruktura.
Peron jest jednokrawędziowy, niski, niekryty. Poczekalnia mieści się w wiacie.

</doc>
<doc id="1254106" url="https://pl.wikipedia.org/wiki?curid=1254106" title="Wincent Żuk-Hryszkiewicz">
Wincent Żuk-Hryszkiewicz

Wincent Żuk-Hryszkiewicz, właśc. Wincent Hryszkiewicz (biał. Вінцэнт Жук-Грышкевіч, Vincent Žuk-Hryškievič; ur. 23 lutego 1903 w Budsławiu, zm. 14 lutego 1989 w Kanadzie) – białoruski nauczyciel i polityk, w latach 1970–1982 przewodniczący Rady Białoruskiej Republiki Ludowej, formalnie głowa „państwa” na uchodźstwie.
Życiorys.
Uczył się w białoruskim gimnazjum w Budsławiu. Naukę kontynuował w Gimnazjum Białoruskim w Wilnie. W latach 1922–1926 studiował na Uniwersytecie Karola w Pradze. Po studiach wrócił do Polski, gdzie do wybuchu wojny nauczał w Gimnazjum Białoruskim w Wilnie.
Po agresji sowieckiej na Polskę we wrześniu 1939 aresztowany i zesłany do łagru. W 1942 zaciągnął się do armii Władysława Andersa. Nie wrócił na Białoruś osiedlając się w 1950 w Kanadzie. Po śmierci Mikoły Abramczyka wybrany na przewodniczącego Rady Białoruskiej Republiki Ludowej – formalnie głowę „państwa” na uchodźstwie.
Jego żoną była Raisa Żukowska.

</doc>
<doc id="1254108" url="https://pl.wikipedia.org/wiki?curid=1254108" title="Stan Miłości i Zaufania">
Stan Miłości i Zaufania

Stan Miłości i Zaufania - polska grupa muzyczna wykonująca rock. Powstała w 2000 roku w Warszawie.
Historia.
Zespół powstał w lipcu 2000 roku w Warszawie, początkowo pod nazwą Cat Food. Jego założycielami byli: śpiewający gitarzysta Karol "niebek" Strzemieczny i perkusista Jordan "mały" Babula, którzy wcześniej współtworzyli hardcore’owy Wertep. Skład uzupełnił basista/gitarzysta Michał Gronek, przez pewien czas na gitarze prowadzącej grał także Janusz Malanowski. Ich nazwa, wzięta jest z tłumaczenia tytułu piosenki grunge'owego zespołu Pearl Jam, "State of Love and Trust".
Zespół w domowych warunkach, w składzie trzyosobowym (już bez Malanowskiego), zarejestrował w 2001 roku pierwsze demo. W kwietniu tego roku zagrał też pierwszy koncert z obecnym gitarzystą, Markiem Świrkowiczem. 
Od tego czasu Stan Miłości działał mniej lub bardziej aktywnie: tworzył podstawy swego repertuaru, występował, grając około pięćdziesięciu koncertów (m.in. przed Pidżamą Porno i T.Love). Muzycy nagrywali także nowe utwory. Dwa z nich trafiły w 2003 na składankę “Rock Po 89”, gdzie pojawiły się także takie zespoły jak Naiv oraz happysad (który wkrótce potem zadebiutował w S.P. Records).
Drugie demo SMZ pojawiło się na początku 2006 r. W wakacje 2006 do składu dołączył Piotr Rogowski (kiedyś w Namaste), zastępując na stanowisku basisty Michała Gronka, który przez chwilę był trzecim gitarzystą SMZ. Wkrótce potem Gronek zrezygnował z grania i Stan wrócił do składu czteroosobowego.
Przełomowy dla grupy okazał się rok 2007, kiedy muzycy zdecydowali się na intensywną pracę nad piosenkami, które ostatecznie miały w 2008 trafić na ich pierwszy album. Dzięki udanemu występowi na przeglądzie Młode Wilki 2007 grupa została zaproszona na trasę koncertową z happysad, a dzięki wsparciu menadżera tego zespołu podpisała kontrakt z firmą Mystic. 
Swoją twórczość członkowie zespołu określają mianem “lamer rocka”. Chodzi o pozytywny i szczery przekaz oraz odrzucenie nadęcia i pozy. Muzycznie jest to melodyjny rock, czerpiący zarówno z amerykańskiej alternatywy, jak i brit popu. Pojawiają się w nim także elementy reggae i innych gatunków muzycznych.
Debiut SMZ, zatytułowany po prostu “Stan Miłości i Zaufania” trafił na rynek 28 lutego.
Z początkiem roku 2009 zespół opuścił dotychczasowy perkusista Jordan Babula. Przyczynę swojego odejścia z zespołu muzyk tłumaczy następująco: ""Po pierwsze, nie czuję się na siłach grać trasy. Wygląda na to, że cygańskie życie mnie przeraża. Nie czuję się w nim dobrze, to dla mnie zbyt duży wysiłek. (...)Po drugie, wygląda na to że rozmijam się z energią zespołu i chciałbym robić coś innego, z tego powodu nie umiem się zaangażować tak, jak by było trzeba - jak Wy byście oczekiwali, ale też jak ja sam bym po sobie oczekiwał. Nie czuję się więc w porządku wobec Was, ani uczciwy wobec siebie.”" Miejsce Jordana Babuli zajął Dawid Artyszuk.
Obecnie zespół przygotowuje się do wiosennej trasy koncertowej i równolegle pracuje nad materiałem na nową płytę.

</doc>
<doc id="1254109" url="https://pl.wikipedia.org/wiki?curid=1254109" title="Józef Gielniak">
Józef Gielniak

Józef Gielniak (ur. 18 lutego 1932 w Denain we Francji, zm. 28 maja 1972 w Kowarach) – polski grafik, tworzył głównie linoryty.
Życiorys.
Przyszedł na świat w rodzinie polskich emigrantów w Danain koło Valenciennes w departamencie Nord, jako drugi syn. Ojciec był robotnikiem fabrycznym. Ukończył szkołę średnią w Anzin. Przez rok studiował w znanej École des Beaux-Arts (dziś École supérieure d'art et de design de Valenciennes) w Valenciennes, jednak z powodów finansowych musiał przerwać naukę. Odrzucił stypendium mera Anzin na studia w Akademii Sztuk Pięknych w Paryżu, a przyjął od działaczy polonijnych propozycję studiów konsularno-dyplomatycznych w Polsce. Jesienią 1947 r. wyjechał do polskiego liceum w Paryżu celem nauki języka, jednak uczył się tam tylko trzy miesiące.
W 1949 r. zachorował na gruźlicę. Leczył się w sanatorium w Neufmoutiers-en-Brie. Podczas pobytu w sanatorium zdał maturę i w 1950 wyjechał z matką do Polski. Nagły powrót choroby uniemożliwił mu podjęcie studiów na Wydziale Konsularno-Dyplomatycznym w Warszawie.
Początkowo zamieszkał z rodziną w Grudziądzu, gdzie pracował jako dekorator wystaw. Próby podjęcia stacjonarnych studiów przerywały kolejne pobyty w szpitalach. Ostatecznie trafił w roku 1953 do sanatorium przeciwgruźliczego "Bukowiec" w Kowarach. Po trzech latach, 2 maja 1956 r., został wypisany z listy chorych. Niewyleczona choroba nie pozwoliła mu jednak na opuszczenie sanatorium. Otrzymał tu mieszkanie i pracę jako archiwista i statystyk medyczny. W tym samym 1956 r. zawarł związek małżeński z Danielą (nazywaną przez niego Grażynką), pierwotnie również pacjentką "Bukowca", potem jego pracownicą. 10 stycznia 1957 r. urodził się ich syn Józef Mirosław.
Z powodu choroby Gielniak wystąpił do Ministerstwa Kultury o umożliwienie mu indywidualnych studiów artystycznych. W styczniu 1956 r. nawiązał z nim kontakt nim znany grafik, prof. PWSSP we Wrocławiu Stanisław Dawski i zaproponował mu studia indywidualne w swojej uczelni, które Gielniak ukończył. W międzyczasie już w grudniu 1956 r. zadebiutował na wystawie, a w 1958 r. został przyjęty do Związku Polskich Artystów Plastyków.
Zmarł w Kowarach na gruźlicę. Został pochowany w Kowarach na starym cmentarzu.
Twórczość.
Talenty plastyczne ujawnił wcześnie. Początkowo zajmował się głównie malarstwem (akwarela) i rysunkiem. Później, pod wpływem profesora Dawskiego, tworzył głównie w technice linorytu. Tematem było sanatorium "Bukowiec" w którym się leczył i pracował oraz temat choroby. Większość prac ułożona jest w cykle: "Sanatorium" (1958-1967), "Improwizacje" (1950-1959), "Improwizacje dla Grażynki" (1965-1971). Podczas pobytu w Bukowcu łącznie stworzył 53 linoryty, 9 monotypii, 4 mezzotinty, 2 akwaforty oraz 37 rysunków i szkiców. Dla przyjaciół i znajomych spośród personelu medycznego sanatorium wykonał również 17 ekslibrisów.
Józef Gielniak stanowił artystyczne przeciwieństwo Jerzego Panka.
Muzeum Karkonoskie w Jeleniej Górze posiada komplet prac Józefa Gielniaka, płyty miedziorytnicze, a także liczne pamiątki po artyście, w tym jego księgozbiór. Od 1977 Muzeum organizuje Konkurs Graficzny im. Józefa Gielniaka (konkurs technik druku wypukłego). Jego XIV edycja odbyła się w 2017 roku.
W latach 2017–2018 w Muzeum Historii Katowic zorganizowano wystawę jego prac (w Dziale Grafiki).
Nawiązania.
Jeden z cykli grafik Gielniaka stał się inspiracją dla utworu Jacka Kaczmarskiego „Wariacje dla Grażynki”.

</doc>
<doc id="1254110" url="https://pl.wikipedia.org/wiki?curid=1254110" title="Osoczynowate">
Osoczynowate

Osoczynowate ("Burseraceae" Kunth) – rodzina roślin należąca do rzędu mydleńcowców (w systemach klasyfikacyjnych preferujących podział na drobne rodziny i rzędy zaliczana do rzędu "Burserales"). Do rodziny należy 19 rodzajów z 755 gatunkami występującymi w strefie tropikalnej. Przedstawiciele rodziny występują na obu kontynentach amerykańskich od południowo-zachodniej części Stanów Zjednoczonych po południową Brazylię, w Afryce subsaharyjskiej, w południowej Azji, północnej Australii i na wyspach Oceanii. Należące tu rośliny wyróżniają się obecnością kanałów żywicznych wypełnionych bezbarwnymi lub białymi żywicami, zwykle silnie aromatycznymi. Znacznie użytkowe mają dostarczające jadalnych owoców różne gatunki z rodzaju kanarecznik "Canarium", lokalnie spożywane są także owoce "Dacryodes edulis". Drzewa z rodzaju kadzidla "Boswellia" dostarczają żywicy olibanum, a z rodzaju balsamowiec "Commiphora" – mirry. Żywice o różnych zastosowaniach pozyskuje się także z "Bursera simaruba" i "Dacryodes excelsa". Drzewa wielu rodzajów z tej rodziny stanowią źródło wartościowego drewna.
Systematyka.
Rodzina siostrzana dla nanerczowatych "Anacardiaceae", umieszczana w rzędzie mydleńcowców "Sapindales" reprezentującym klad różowych w obrębie okrytonasiennych.
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa różowe ("Rosidae" Takht.), nadrząd "Rutanae" Takht., rząd "Burserales" Baskerville, rodzina osoczynowate ("Burseraceae" Kunth). 

</doc>
<doc id="1254113" url="https://pl.wikipedia.org/wiki?curid=1254113" title="Burseraceae">
Burseraceae



</doc>
<doc id="1254122" url="https://pl.wikipedia.org/wiki?curid=1254122" title="Beugelen">
Beugelen

Beugelen (staro-holenderski "beughel" – strzemię, "bal" – piłka, kula) – holenderska odmiana gry w kręgle, która jest przeprowadzana w hali lub na lodzie. Pochodzi ona z ok. XV wieku.
Gra polega na tym, aby przebić kulę przez ustawiony pionowo pierścień, który jest wkopany w ziemię lub wmrożony w lód. Ponieważ jego dolna krawędź jest pod powierzchnią ziemi lub lodu, przypomina on strzemię, od czego pochodzi nazwa gry. Kula przebijana jest uderzakiem o kształcie zbliżonym do małego wiosła.
W 1970 r. organizacja Nederlandschen Beughelbalbond w Roermond miała ok. 250 członków. Obecnie gra ma zasięg lokalny.

</doc>
<doc id="1254124" url="https://pl.wikipedia.org/wiki?curid=1254124" title="Miasto ucieczki">
Miasto ucieczki

Miasto ucieczki (hebr. עיר מקלט) – jedno z sześciu biblijnych miast lewickich, gdzie nieumyślny zabójca mógł znaleźć schronienie przed wendetą:
Prawo nieumyślnego zabójcy do szukania schronienia wspomniane zostało w Księdze Wyjścia (Wj 21,13). Miejscem tym był początkowo ołtarz ofiarny, o czym świadczy następny wers. Prawo to różniło się od praw innych ludów starożytnych, gdyż w innych tradycjach każdy, a nie tylko zabójca, mógł skorzystać ze schronienia w świątyni.
Miasta ucieczki zostały wskazane przez Mojżesza, gdy naród wybrany znalazł się na pograniczu kananejskim po wyjściu z Egiptu. Według Księgi Liczb (Lb 35,6,13–14), Księgi Powtórzonego Prawa (Pwt 4,43; 19,2,7–9) i Księgi Jozuego (20,7–8) były to trzy miasta kananejskie (Hebron, Sychem i Kedesz) oraz trzy zajordańskie (Beser, Ramot i Golan).
W Talmudzie i u autorów, którzy badali status miast ucieczki, zabójca miał prawo szukać schronienia we wszystkich 48 miastach lewickich, jednak tylko w sześciu przywileju tego udzielano mu bezwarunkowo, podczas gdy w pozostałych 42 powinien był uzyskać zgodę społeczności i utrzymywać się z własnych środków. Drogi, które prowadziły do miast ucieczki, powinny były być przejezdne, zaś na skrzyżowaniach należało wskazać kierunek, w którym znajduje się miasto. Starszyzna miast ucieczki po wysłuchaniu prośby o schronienie wydawała petentowi tymczasowe pozwolenie na zatrzymanie się w mieście. Gdy zwoływano posiedzenie sądowe, proszącego eskortowano na sąd, by chronić go przed zemstą krewnych ofiary.
Według Księgi Liczb (Lb 35,25,28) oraz Księgi Jozuego (Joz 20,6), jeżeli na sądzie ustalono winę zabójcy i udowodniono jego umyślność, zbrodniarza karano śmiercią lub przekazywano krewnym zabitego. Jeżeli natomiast zbrodnię petenta uznano za nieumyślną, zabójcę kierowano na pobyt w mieście ucieczki na czas życia urzędującego arcykapłana, po śmierci którego zabójca mógł opuścić miasto bez obawy zemsty ze strony krewnych. Poza tym warunkiem nie mógł opuszczać miasta w obawie przed wendetą (Lb 35,27). Zamieszkanie w jednym mieście było zarówno ochroną, jak i karą dla nieumyślnego zabójcy. Prawodawstwo żydowskie zabraniało zastąpienia przebywania w mieście ucieczki grzywną pieniężną (Lb 35,31–32)

</doc>
<doc id="1254126" url="https://pl.wikipedia.org/wiki?curid=1254126" title="Mikrokontrolery rodziny PIC24">
Mikrokontrolery rodziny PIC24



</doc>
<doc id="1254128" url="https://pl.wikipedia.org/wiki?curid=1254128" title="Port lotniczy Koczin">
Port lotniczy Koczin

Port lotniczy Koczin (IATA: COK, ICAO: VOCI) – międzynarodowy port lotniczy położony 30 km od centrum Koczin, w Nedumbassery, w stanie Kerala, w Indiach.

</doc>
<doc id="1254129" url="https://pl.wikipedia.org/wiki?curid=1254129" title="Trichomonas tenax">
Trichomonas tenax



</doc>
<doc id="1254131" url="https://pl.wikipedia.org/wiki?curid=1254131" title="Polonia Czerniowce">
Polonia Czerniowce

Polonia Czerniowce – rumuński klub piłkarski z siedzibą w Czerniowcach, założony w grudniu 1907 przez mniejszość polską. Rozwiązany podczas II wojny światowej.
Historia.
Chronologia nazw:
Piłkarska drużyna Sarmatia została założona w Czerniowcach w 1907 przez przedstawicieli polskiej mniejszości. W 1909 została rozwiązana a w 1910 przywrócona aby przystąpić do klubu BASK Czerniowce. W 1912 piłkarska drużyna odeszła od BASK-u, aby utworzyć własny klub Dorost Sokoły Czerniowce. W 1914 polski klub sportowy został przemianowany na Viktoria Czerniowce, a wiosną 1919 na Polonia Czerniowce.
Od 1919 zespół uczestniczył w mistrzostw okręgowych Bukowiny. Według ówczesnych relacji w 1919 drużyna zdobyła mistrzostwo Bukowiny. Była także dominującym zespołem w trakcie kolejnego sezonu. Z uwagi na trudności paszportowe zespół do 1920 nie mógł rozgrywać meczów z klubami polskimi.
W sezonie 1921/1922 został mistrzem okręgu i tym samym wziął udział w finale Mistrzostw Rumunii, gdzie przegrał w pierwszej rundzie. W następnym sezonie zespół powrócił do rozgrywek Mistrzostw Bukowiny i ponownie jako mistrz okręgu wziął udział w turnieju finałowym, przegrywając ponownie w pierwszej rundzie. Kolejne mistrzostwo zdobył w sezonie 1927/1928, ale został pokonany w finale turnieju Mistrzostw Rumunii. W następnych latach wyniki były słabe i klub spadł w 1933 do drugiej ligi okręgowej, ale już w następnym sezonie zdobył pierwszeństwo w lidze II i powrócił do I ligi.
W październiku 1935 klub zmienił nazwę na Wawel Czerniowce. W 1938 zespół został zdegradowany do drugiej ligi okręgu czerniowieckiego.
W 1940 z radziecką inwazją na Bukowinę klub został rozwiązany.
Sukcesy.
W latach 1921, 1923 i 1928 klub wygrał trzykrotnie ligę okręgową i zakwalifikował się do rozgrywek finałowych o mistrzostwo Rumunii.
Stadion.
Początkowo klub nie posiadał własnego stadionu. Do 1914 rozgrywał swoje mecze na "Horeczaer Wiese" i "Roscher Wiese". W 1919 otworzono Stadion o nazwie "Boisko Polskie". Rekordową kulisą było 5.000 widzów podczas meczu towarzyskiego drużyny miasta z Hakoah Wiedeń 1:12 (1:4) w 1921. Od 1935 do 1940 klub rozgrywał mecze na boiskach "Jahnplatz", "Makkabiplatz" i "boisku Dragoş-Vodă".
Znani piłkarze.
W Polonii Czerniowce grali m.in. dwaj bracia Micińscy, byli piłkarze Czarnych Lwów, m.in. Dobrowolski.

</doc>
<doc id="1254136" url="https://pl.wikipedia.org/wiki?curid=1254136" title="Éric Deflandre">
Éric Deflandre

Éric Deflandre (ur. 2 sierpnia 1973 roku w Rocourt) – belgijski piłkarz występujący na pozycji obrońcy.
Kariera klubowa.
Eric Deflandre zawodową karierę rozpoczynał w wieku w 1991 roku w RFC Liège. Miejsce w podstawowej jedenastce tego klubu wywalczył sobie w sezonie 1992/1993, w których wystąpił w 34 ligowych spotkaniach. Łącznie dla RFC Belg rozegrał 93 mecze i strzelił jedną bramkę, po czym trafił do Germinalu Beerschot Antwerpia. Zawodnikiem "De Ratten" Deflandre był jednak tylko w sezonie 1995/1996, po którym przeniósł się do jednego z najbardziej utytułowanych zespołów w kraju - Club Brugge. Razem z niebiesko-czarnymi Eric w 1998 roku zdobył mistrzostwo oraz Superpuchar Belgii. Po rozegraniu w Brugii 119 spotkań Deflandre przeniósł się do Ligue 1 i podpisał kontrakt z drużyną Olympique Lyon. Razem z "Les Gones" belgijski defensor trzy razy z rzędu zdobył mistrzostwo Francji, a także wygrał rozgrywki Pucharu Francji oraz Superpucharu Francji. W barwach Lyonu Eric zadebiutował także w Lidze Mistrzów, w której występował podczas wszystkich czterech sezonów, w których był piłkarzem Lyonu. W 2004 roku Deflandre powrócił do Belgii i został graczem Standardu Liège. Po rozegraniu 76 pojedynków dla "Les Rouches" wychowanek RFC przeniósł się do klubu FC Brussels. Grał tam jednak tylko przez rundę jesienną sezonu 2007/2008, a w zimowym okienku transferowym został zawodnikiem Dender EH. Następnie grał w Lierse SK i RFC Liège, w którym w 2012 roku zakończył karierę.
Kariera reprezentacyjna.
W reprezentacji Belgii Deflandre zadebiutował w 1997 roku. Dwa razy uczestniczył w finałach mistrzostw świata oraz raz wystąpił na mistrzostwach Europy. Na Mistrzostwach Świata 1998 wystąpił we wszystkich trzech spotkaniach Belgów, którzy odpadli z turnieju już w fazie grupowej. Na Euro 2000 "Czerwone Diabły" także zakończyły swój udział na pierwszej rundzie, a Eric znów zagrał w każdym z meczów. Ostatnią wielką imprezą piłkarską w karierze byłego piłkarza Brugii były Mistrzostwa Świata 2002. Na nich Belgowie zostali wyeliminowani w 1/8 finału przez późniejszych triumfatorów całego turnieju - Brazylijczyków. Deflandre pełniący tym razem rolę rezerwowego na boisku pojawił się tylko w jednym pojedynku. Łącznie dla drużyny narodowej belgijski obrońca rozegrał 57 meczów.
Inne.
19 czerwca 2000 w spotkaniu Euro 2000 z Turcją, zastąpił w bramce usuniętego za czerwoną kartkę bramkarza Filipa De Wilde.

</doc>
<doc id="1254137" url="https://pl.wikipedia.org/wiki?curid=1254137" title="Hard Candy (album)">
Hard Candy (album)

Hard Candy – jedenasty studyjny album Madonny, którego światowa premiera odbyła się 28 kwietnia 2008 roku. Jest to ostatni studyjny album piosenkarki wydany przez wytwórnię Warner Bros. Records. Pierwszym singlem zwiastującym wydawnictwo został utwór „4 Minutes” nagrany wspólnie z Justinem Timberlake i Timbalandem. Na drugim singlu, którego premiera nastąpiła w czerwcu, ukazała się kompozycja „Give It 2 Me”. Trzecim i zarazem ostatnim singlem promującym płytę został utwór „Miles Away”. Do piosenki nakręcono teledysk, którego nie wydano. Kompozycja była grana jedynie przez stacje radiowe.
Album zadebiutował na 1. miejscu albumowych list sprzedaży w 27 krajach. W Stanach Zjednoczonych płyta zadebiutowała na szczycie zestawienia Billboardu ze sprzedażą 280,000 egzemplarzy stając się siódmym albumowym numerem 1 Madonny w tym kraju. W Wielkiej Brytanii płyta jest dziesiątym albumem Madonny, który dotarł na szczyt tamtejszego zestawienia najlepiej sprzedających się płyt. Madonnie po raz czwarty z rzędu udało się okupować w tym samym czasie szczyt zarówno brytyjskiej listy albumowej, jak i singlowej (z utworem „4 Minutes”). Do tej pory nie udało się to żadnej innej artystce. W Japonii "Hard Candy" jest pierwszym od 18 lat albumem Madonny, któremu udało się dotrzeć na szczyt tamtejszej krajowej listy dwustu najlepszych albumów.
Płyta była początkowo promowana promocyjną trasą koncertową pod tytułem Hard Candy Promo Tour, a później światową trasą koncertową Sticky &amp; Sweet Tour.
Producentem wykonawczym całego albumu jest Madonna.

</doc>
<doc id="1254138" url="https://pl.wikipedia.org/wiki?curid=1254138" title="Montenegro Airlines">
Montenegro Airlines

Montenegro Airlines – czarnogórskie byłe narodowe linie lotnicze z siedzibą w Podgoricy. Głównym węzłem był port lotniczy Podgorica. 
Historia.
Linie powstały w 1994 roku. 7 maja 1997 roku samolotem Fokker 28 miał miejsce pierwszy lot na trasie Podgorica - Bari. W 2000 roku zakupiono kolejny samolot Fokker 100, drugi w 2002, a trzeci w 2003 roku. W 2007 roku zakupiono dwa samoloty Embraer 195. W chwili upadku flota składała się z czterech samolotów. Trzy z nich to: Embraer 195 oraz jeden Fokker 100.
Z powodu braku wsparcia przez rząd linie z dniem 26 grudnia 2020 roku całkowicie zawiesiły swoje usługi. 

</doc>
<doc id="1254143" url="https://pl.wikipedia.org/wiki?curid=1254143" title="Angel Di Maria">
Angel Di Maria



</doc>
<doc id="1254144" url="https://pl.wikipedia.org/wiki?curid=1254144" title="Ernesto Farias">
Ernesto Farias



</doc>
<doc id="1254145" url="https://pl.wikipedia.org/wiki?curid=1254145" title="Tresor Kandol">
Tresor Kandol



</doc>
<doc id="1254146" url="https://pl.wikipedia.org/wiki?curid=1254146" title="Jose Bosingwa">
Jose Bosingwa



</doc>
<doc id="1254147" url="https://pl.wikipedia.org/wiki?curid=1254147" title="Maximilian Merkel">
Maximilian Merkel

Maximilian "Max" Merkel (ur. 7 grudnia 1918, zm. 28 listopada 2006) – austriacki piłkarz i trener, piłkarz Rapidu Wiedeń.
W 1933 roku piętnastoletni Max zapisał się do Rapidu Wiedeń, gdzie został ustawiony jako obrońca, choć chciał grać jako napastnik. Pozostał na tej pozycji do końca kariery. Grał także w klubach - Wiener Sportclub, Luftwaffen-SV Markersdorf. Po przyłączeniu Austrii do Niemiec rozegrał jeden mecz dla tej drugiej reprezentacji.

</doc>
<doc id="1254148" url="https://pl.wikipedia.org/wiki?curid=1254148" title="Jose Moreira">
Jose Moreira



</doc>
<doc id="1254149" url="https://pl.wikipedia.org/wiki?curid=1254149" title="Rui Patricio">
Rui Patricio



</doc>
<doc id="1254150" url="https://pl.wikipedia.org/wiki?curid=1254150" title="Joao Pinto">
Joao Pinto



</doc>
<doc id="1254151" url="https://pl.wikipedia.org/wiki?curid=1254151" title="Samir Handanovic">
Samir Handanovic



</doc>
<doc id="1254155" url="https://pl.wikipedia.org/wiki?curid=1254155" title="Akos Buzsaky">
Akos Buzsaky



</doc>
<doc id="1254156" url="https://pl.wikipedia.org/wiki?curid=1254156" title="Gilles Veissiere">
Gilles Veissiere



</doc>
<doc id="1254162" url="https://pl.wikipedia.org/wiki?curid=1254162" title="Christian Rigano">
Christian Rigano



</doc>
<doc id="1254164" url="https://pl.wikipedia.org/wiki?curid=1254164" title="Rob Bayly">
Rob Bayly



</doc>
<doc id="1254165" url="https://pl.wikipedia.org/wiki?curid=1254165" title="Johnny Howson">
Johnny Howson



</doc>
<doc id="1254168" url="https://pl.wikipedia.org/wiki?curid=1254168" title="Matthew Heath">
Matthew Heath



</doc>
<doc id="1254169" url="https://pl.wikipedia.org/wiki?curid=1254169" title="Andrew Hughes">
Andrew Hughes



</doc>
<doc id="1254170" url="https://pl.wikipedia.org/wiki?curid=1254170" title="Holcus lanatus">
Holcus lanatus



</doc>
<doc id="1254172" url="https://pl.wikipedia.org/wiki?curid=1254172" title="Tarninów">
Tarninów

Tarninów – jedna z dzielnic Legnicy. Zajmuje obszar ok. 45 ha – od ulicy Chojnowskiej do ulicy Złotoryjskiej oraz od ul. Jaworzyńskiej do Parku Miejskiego. Odrestaurowane po 1945 r. oraz po opuszczeniu przez wojska radzieckie terytorium miasta wille, kamienice i budynki użyteczności publicznej tworzą zgraną i harmonijną zabudowę z elementami eklektycznymi z XIX w., a także elementami modernistycznymi z XX wieku.
Powstanie.
Początek Tarninowa datuje się na lata 70. XIX w., z tym, że dzielnica powstawała etapami. Lata 1891–1912 to okres, kiedy wybudowano obecny budynek Kurii legnickiej i Wyższego Seminarium Duchownego wraz z przylegającym Placem Orląt Lwowskich.
Zabytkowa dzielnica willowa została rozbudowana przed II wojną światową, a po 1945 roku Sowieci ogrodzili ją tworząc tzw. kwadrat. Mimo że wojska radzieckie opuściły Legnicę 13 września 1993 r., do dnia dzisiejszego w kilku miejscach Legnicy stoją betonowe i ceglane mury oddzielające dawniej „kwadrat” od reszty miasta.
Roślinność.
Praktycznie cała dzielnica jest unikatem na skalę krajową, nie tylko ze względu na architekturę, ale również z powodu roślinności, która tam występuje:
W przywillowych ogrodach można znaleźć małe sady, szklarnie i wiele różnorodnych gatunków roślin i krzewów.

</doc>
<doc id="1254173" url="https://pl.wikipedia.org/wiki?curid=1254173" title="Sebastien Carole">
Sebastien Carole



</doc>
<doc id="1254175" url="https://pl.wikipedia.org/wiki?curid=1254175" title="Lubomir Michalik">
Lubomir Michalik



</doc>
<doc id="1254176" url="https://pl.wikipedia.org/wiki?curid=1254176" title="Holger Meins">
Holger Meins

Holger Meins (ur. 26 października 1941 w Hamburgu, zm. 9 listopada 1974 w Wittlich) – niemiecki terrorysta, członek skrajnie lewicowej organizacji terrorystycznej Frakcji Czerwonej Armii (RAF-Rote Armee Fraktion) jej tzw. pierwszego pokolenia, zmarł w więzieniu w trakcie strajku głodowego. Autor filmów krótkometrażowych i dokumentalnych, reżyser.
Edukacja.
Holger Klaus Meins urodził się 26 października 1941 roku w Hamburgu jako syn kupca, Wilhelma Juliusa Meinsa (1907–1986) i jego żony Pauli Elsy (1909–1966). Jesienią 1961 roku odmówił pełnienia zasadniczej służby wojskowej. Po maturze od 1962 roku studiował w Wyższej Szkole Artystycznej w Hamburgu (Hochschule für bildende Künste Hamburg, HfbK). W 1964 roku był autorem dekoracji przy spektaklu „Teatru w pokoju” („Theaters im Zimmer“) w Hamburgu. Jesienią tego samego roku rozpoczął praktykę w studiu telewizyjnym RIVA, był także asystentem reżysera w ARPA-Film w Monachium.
W 1966 roku przeprowadził się do Berlina, gdzie rozpoczął naukę w nowo powstałej Akademii Niemieckiego Filmu i Telewizji (Deutsche Film- und Fernsehakademie dffb). W latach 1966–1968 nakręcił wiele zauważonych przez krytyków filmów krótkometrażowych i dokumentalnych, m.in. „Oskar Langenfeld”, w którym przedstawił życie codzienne bezdomnych, chorych na gruźlicę. W tym czasie, jak wiele innych młodych ludzi w Niemczech, zaangażował się w ruch protestu przeciwko wojnie w Wietnamie.
Początki działalności.
2 czerwca 1967 roku brał udział w demonstracji przeciwko wizycie szacha Persji, Rezy Pahlaviego i jego żony Farah Diba w Berlinie, podczas której policjant zastrzelił działacza ruchu pacyfistycznego Benno Ohnesorga. Śmierć Ohnesorga oraz późniejsza polityka informacyjna rządu, który winą za śmierć Ohnesorga obciążał organizatorów demonstracji, była dla Meinsa momentem przełomowym i zbliżyła go do ówczesnych radykalnych ruchów studenckich. Niektórzy z nich byli zbulwersowani raportami, jakie ukazały się po demonstracji (szczególnie w springerowskiej gazecie „Bild”), które nazwali faszyzującą manipulacją. Dlatego postanowiono jakoś na to zareagować. Do tej grupy należał również Holger Meins.
1 lutego 1968 roku zorganizował wspólnie z Horstem Mahlerem na Uniwersytecie Technicznym w Berlinie, spotkanie pod nazwą „Trybunał Springera” („Springertribunal”) i tam pokazał swój film „Jak buduję koktajl Mołotowa?” („Wie baue ich einen Molotow-Cocktail?”), w którym na końcu widnieje budynek wydawnictwa Springera ("Springer Verlaghaus") jako jasny cel ataku. Wówczas film ten został pokazany jako dzieło anonimowe. W filmie został dokładnie pokazany sposób konstruowania „zapalającej się butelki”, która szybko stała się symbolem młodych rewolucjonistów. Po zamachu na Rudiego Dutschke rzeczywiście zaczęły płonąc auta przed budynkiem wydawnictwa Springera.
Oczekując na proces związany z pokazaniem filmu, Holger Meins razem z Güntherem Peterem Straschekiem przeprowadził się na początku 1968 roku do Monachium.
W maju 1968 roku niemiecki Bundestag obradował na temat prawa o stanie wyjątkowym, które miałoby ułatwić reakcję państwa w przypadku wewnętrznego kryzysu lub katastrofy i dałoby podstawę do przeciwdziałań określonych w ustawie i ograniczonych prawem. Ponieważ jednak określone wówczas sytuacje mówiły również o ograniczeniach podstawowych praw obywatelskich, wiele osób uznało, że wkrótce nastąpi likwidacja demokracji. Wówczas miało miejsce wiele demonstracji, Holger Meins uczestniczył w okupacji budynków dffb. W związku z tym razem z Hartmutem Bitomskym i Harunem Farockim 27 listopada 1968 roku wystąpił z uczelni. Ostatecznie 11 listopada 1969 roku został oficjalnie wydalony z uczelni.
RAF.
W międzyczasie przyłączył się do Komuny 1 ("Kommune 1"). W tym czasie 14 maja 1970 roku grupa Ulrike Meinhof przemocą uwolniła z aresztu Andreasa Baadera. Meins opublikował wówczas w jednej z gazetek podziemnych „Agit 883” wydawanej przez Petera-Paula Zahla wezwanie do utworzenia Frakcji Czerwonej Armii, do której sam się przyłączył po miesięcznym pobycie w areszcie śledczym. W gazetce opublikował również plakat z tytułem „Wolność dla wszystkich uwięzionych”. Nadał sobie pseudonim „Rolf” i postarał się o fałszywy dokument tożsamości. Po tzw. majowej ofensywie RAF-u w 1972 roku, został oskarżony o udział w atakach na amerykańskie bazy wojskowe na terenie Niemiec (zostały wówczas przeprowadzone ataki bombowe we Frankfurcie nad Menem, Augsburgu, Monachium, Karlsruhe, Hamburgu i Heidelbergu).
1 czerwca 1972 roku Andreas Baader, Holger Meins i Jan-Carl Raspe zostali zatrzymani przez policję we Frankfurcie nad Menem. Po strzelaninie cała trójka została osadzona w areszcie śledczym. Po czteromiesięcznym pobycie w więzieniu w Bochum Meins został przeniesiony do Koblencji. Rozpoczął tam pierwszy strajk głodowy (od 17 stycznia do 20 lutego 1973 roku). Głodujący protestowali przeciw umieszczeniu innych „towarzyszy walki” w osobnych celach i domagali się oficjalnego uznania za jeńców wojennych. To spowodowało przeniesienie Meinsa do ośrodka w Wittich. W maju tego samego roku wziął udział po raz drugi w strajku głodowym (od 8 maja do 29 czerwca 1973), który zakończył po siedmiu tygodniach (ostatnich 5 tygodni był sztucznie żywiony).
Jego akcja odbiła się szerokim echem po kraju. Pojawiły się opinie, że protest Meinsa był podyktowany niehumanitarnym traktowaniem w więzieniu. To przysporzyło samemu RAF-owi wielu sympatyków. Szybko powstawały studenckie komitety przeciw torturom w więzieniach. Więziona w tym samym czasie Gudrun Ensslin przekazała Meinsowi takie przesłanie: „Pokażesz, że masz rację, kiedy umrzesz! Wolność albo śmierć!”.
13 września 1974 roku Holger Meins rozpoczął swój kolejny strajk głodowy, i znów po dwóch tygodniach był przymusowo karmiony. Tym razem jego organizm nie wytrzymał obciążenia. 9 listopada 1974 roku o godz. 17.05 stwierdzono jego śmierć. Meins został pochowany w grobie rodzinnym w Hamburgu. Na pogrzeb 18 listopada 1974 roku przyszło ponad 5000 osób. Nad grobem mowę pogrzebową odprawił pastor, na koniec przemówił Rudi Dutschke, który przed kamerami z podniesioną pięścią wypowiedział zdanie: „Holger, walka będzie trwać dalej” („Holger, der Kampf geht weiter!“). Meins tuż przed swoją śmiercią przy wzroście 186 cm ważył zaledwie 39 kilogramów. Był drugą, po Petrze Schelm, ofiarą śmiertelną wśród terrorystów RAF.
Śmierć Meinsa doprowadziła do wielu niepokojów społecznych w społeczeństwie zachodnioniemieckim. Z jednej strony pojawiały się groźby zbezczeszczenia zwłok Meinsa. Z kolei grupy lewicowe mówiły o mordzie, jakiego dopuściło się państwo niemieckie. W wielu miastach miały miejsce demonstracje, w których uczestniczyło do 10 000 osób.
W 1975 roku grupa Komando Holger Meins RAF-u przeprowadziła atak na ambasadę Republiki Federalnej Niemiec w Sztokholmie. Zginęło dwóch dyplomatów i dwóch członków RAF.

</doc>
<doc id="1254178" url="https://pl.wikipedia.org/wiki?curid=1254178" title="DOL Łukęcin">
DOL Łukęcin

DOL Łukęcin – drogowy odcinek lotniskowy w województwie zachodniopomorskim, jest częścią drogi wojewódzkiej nr 102, ma długość 2200 m. Odcinek znajduje się między Łukęcinem a Pobierowem, na wysokości 7 m n.p.m.
DOL Łukęcin jest obiektem zapasowym dla:

</doc>
<doc id="1254181" url="https://pl.wikipedia.org/wiki?curid=1254181" title="Jak zdobywano Dziki Zachód">
Jak zdobywano Dziki Zachód

Jak zdobywano Dziki Zachód (ang. "How the West Was Won") – amerykański western z 1962 roku. Film podzielony na segmenty jest epicką sagą o rodzinie Prescottów – osadników, którzy ruszyli na Dziki Zachód.
W latach 1976-1979 nakręcono dwugodzinny film, a następnie serial pod tym samym tytułem, luźno oparty na fabule filmu.

</doc>
<doc id="1254182" url="https://pl.wikipedia.org/wiki?curid=1254182" title="Pablo San Segundo Carrillo">
Pablo San Segundo Carrillo

Pablo San Segundo Carrillo (ur. 9 lutego 1970 w Madrycie) – hiszpański szachista, arcymistrz od 1995 roku.
kariera szachowa.
Dwukrotnie zdobył srebrne medale akademickich mistrzostw świata (Antwerpia 1992, León 1996). Od połowy lat 90. należy do czołówki hiszpańskich szachistów. Pomiędzy 1994 a 2008 rokiem siedmiokrotnie uczestniczył w szachowych olimpiadach, był również czterokrotnie (w latach 1997–2005) reprezentantem kraju na drużynowych mistrzostwach Europy. W 1997 r. osiągnął jeden z największych sukcesów w karierze, zdobywając w Torrevieji tytuł indywidualnego mistrza Hiszpanii.
Do innych sukcesów Pabla San Segundo Carrillo należą m.in.:
Najwyższy ranking w dotychczasowej karierze osiągnął 1 lipca 2009 r., z wynikiem 2570 punktów zajmował wówczas 4. miejsce wśród hiszpańskich szachistów.

</doc>
<doc id="1254183" url="https://pl.wikipedia.org/wiki?curid=1254183" title="Muscari botryoides">
Muscari botryoides



</doc>
<doc id="1254188" url="https://pl.wikipedia.org/wiki?curid=1254188" title="Detmold (stacja kolejowa)">
Detmold (stacja kolejowa)

Detmold – stacje kolejowa w Detmold, w kraju związkowym Nadrenia Północna-Westfalia, w Niemczech. Stacja została otwarta w 1880. Znajduje się tu 1 peron. Według klasyfikacji Deutsche Bahn posiada kategorię 5.

</doc>
<doc id="1254192" url="https://pl.wikipedia.org/wiki?curid=1254192" title="Raisa Żuk-Hryszkiewicz">
Raisa Żuk-Hryszkiewicz

Raisa Żuk-Hryszkiewicz, właśc. Raisa Żukowska (ur. 22 października 1919 w Prużanie, zm. 9 kwietnia 2009 w Kanadzie) – białoruska nauczycielka i działaczka niepodległościowa, żona prezydenta Białorusi Wincenta Hryszkiewicza. 
Życiorys.
W 1938 ukończyła Gimnazjum Państwowe im. Adama Mickiewicza w Prużanie. W latach 1938–1939 studiowała prawo na Uniwersytecie Stefana Batorego. W czasach okupacji sowieckiej pracowała jako nauczycielka szkół białoruskich w Prużanie, później w Smolenice.
W latach 1941–1945 na robotach w Niemczech, później przez kilka miesięcy przebywała w obozie dla dipisów. Pozostała w Niemczech, studiowała medycynę (specjalność – stomatologia) w Marburgu. W 1949 przeprowadziła się do Kanady, gdzie dokończyła studia i poznała przyszłego męża Wincenta Hryszkiewicza (małżeństwem byli od 1953). Działała w Zjednoczeniu Białorusinów Kanady i innych stowarzyszeniach białoruskich.
W 1978 została członkiem białoruskiego parlamentu na emigracji – Rady Białoruskiej Republiki Ludowej. Przez kilkanaście lat stała na czele Komitetu Koordynacyjnego Białorusinów Kanady, wydawała jego "Kamunikaty".

</doc>
<doc id="1254193" url="https://pl.wikipedia.org/wiki?curid=1254193" title="Lampropeltis triangulum">
Lampropeltis triangulum



</doc>
<doc id="1254195" url="https://pl.wikipedia.org/wiki?curid=1254195" title="Strombus gigas">
Strombus gigas



</doc>
<doc id="1254202" url="https://pl.wikipedia.org/wiki?curid=1254202" title="Eitorf (stacja kolejowa)">
Eitorf (stacja kolejowa)

Eitorf – stacja kolejowa w Eitorf, w kraju związkowym Nadrenia Północna-Westfalia, w Niemczech. Stacja została otwarta w 1859. Według klasyfikacji Deutsche Bahn posiada kategorię 5. Znajdują się tu 2 perony.

</doc>
<doc id="1254207" url="https://pl.wikipedia.org/wiki?curid=1254207" title="Peter Schöttel">
Peter Schöttel

Peter Schöttel (ur. 26 marca 1967 w Wiedniu) – austriacki piłkarz występujący na pozycji obrońcy, uczestnik Mistrzostw Świata 1990 i 1998.
Kariera klubowa.
Schöttel przez całą karierę związany był z jednym klubem – Rapidem Wiedeń. W jego barwach zadebiutował w 1986 roku i przez 16 sezonów rozegrał 422 mecze, strzelając zaledwie 5 bramek. Trzykrotnie zdobył mistrzostwo Austrii (1987, 1988 i 1996), dwukrotnie triumfował w Pucharze Austrii (1987 i 1995). W roku 1996 doszedł do finału Pucharu Zdobywców Pucharów, gdzie Rapid przegrał z francuskim Paris Saint-Germain.
Kariera reprezentacyjna.
W reprezentacji Austrii rozegrał 63 spotkania, debiutując w 1988 roku. Uczestniczył w Mistrzostwach Świata 1990, gdzie rozegrał 2 mecze (z Włochami i Czechosłowacją), a także w Mundialu 1998, gdzie grał 3-krotnie (z Kamerunem, Chile i ponownie z Włochami).
Kariera trenerska.
W latach 2001–2002 był trenerem drużyn młodzieżowych, a także drużyny rezerw Rapidu. W 2003 roku został dyrektorem sportowym tego klubu. Z powodu krytyki zrezygnował z tej pozycji 3 lata później. w sezonie 2007/2008 był trenerem Wiener Sportklub. W latach 2009–2011 prowadził SC Wiener Neustadt, a w 2011 roku został trenerem Rapidu Wiedeń. Pracował w nim do 2013. W 2015 zatrudniono go w SV Grödig.

</doc>
<doc id="1254208" url="https://pl.wikipedia.org/wiki?curid=1254208" title="Herb powiatu płońskiego">
Herb powiatu płońskiego

Herb powiatu płońskiego przedstawia hiszpańską tarczę herbową czwórdzielną w krzyż. W polu pierwszym na czerwonym tle widnieje mazowiecki orzeł biały. W polu drugim na czerwonym tle - dwie srebrne blankowane wieże, mające po dwa okna łukowe w układzie jedno obok drugiego, ze złotymi szpiczastymi dachami, a między nimi złota kula. W polu trzecim na srebrnym tle ceglany mur czerwony z blanką i blankowaną wieżą pośrodku tej samej barwy z trójkątnym dachem złotym i oknami dwoma w układzie kwadratowe nad prostokątnym. W polu czwartym na czerwonym tle orzeł czarny płocki. Pola I i IV symbolizować mają przynależność ziem powiatu do Mazowsza i Ziemi Płockiej. Pole II to herb stolicy powiatu - Płońska, zaś III to herb Raciąża.

</doc>
<doc id="1254209" url="https://pl.wikipedia.org/wiki?curid=1254209" title="Peter Schottel">
Peter Schottel



</doc>
<doc id="1254210" url="https://pl.wikipedia.org/wiki?curid=1254210" title="Peter Schoettel">
Peter Schoettel



</doc>
<doc id="1254211" url="https://pl.wikipedia.org/wiki?curid=1254211" title="Ciałka Auera">
Ciałka Auera



</doc>
<doc id="1254212" url="https://pl.wikipedia.org/wiki?curid=1254212" title="Hattingen (stacja kolejowa)">
Hattingen (stacja kolejowa)

Hattingen – stacja kolejowa w Hattingen, w kraju związkowym Nadrenia Północna-Westfalia, w Niemczech. Stacja została otwarta w 1868. Znajdują się tu 3 perony.

</doc>
<doc id="1254216" url="https://pl.wikipedia.org/wiki?curid=1254216" title="Edmond Hamilton">
Edmond Hamilton

Edmond Moore Hamilton (ur. 21 października 1904, zm. 1 lutego 1977) – pisarz science fiction. Urodzony w Youngstown, w stanie Ohio, USA. Wychowywał się w New Castle, w stanie Pensylwania.

</doc>
<doc id="1254223" url="https://pl.wikipedia.org/wiki?curid=1254223" title="Herford (stacja kolejowa)">
Herford (stacja kolejowa)

Herford – stacja kolejowa w Herford, w kraju związkowym Nadrenia Północna-Westfalia, w Niemczech. Stacja została otwarta w 1847. Znajdują się tu 4 perony.

</doc>
<doc id="1254224" url="https://pl.wikipedia.org/wiki?curid=1254224" title="Jerzy Sobolewski">
Jerzy Sobolewski

Jury Sabaleuski, biał. Юры Сабалеўскі (ur. 24 kwietnia 1889 w Stołpcach, zm. 26 grudnia 1957 w Monachium) – białoruski publicysta, pisarz i polityk narodowy, wiceprzewodniczący Białoruskiej Centralnej Rady (1943-1944), emigracyjny działacz antykomunistyczny.
Życiorys.
W latach 1924-1927 był posłem w polskim sejmie, od połowy kadencji reprezentującym Białoruską Włościańsko-Robotniczą Hromadę, w której należał do czołowych działaczy. Za swoją działalność był w 1928 aresztowany i skazany w 1932 na karę 6 lat więzienia.
Po zajęciu wschodnich części Polski przez Armię Czerwoną 17 września 1939, został aresztowany przez NKWD. W czerwcu 1941 udało mu się jednak zbiec z więzienia. Po ataku wojsk niemieckich na ZSRR i zajęciu obszaru Białorusi został burmistrzem okupowanych Baranowicz. Następnie należał do kierownictwa Białoruskiej Samopomocy Ludowej. W latach 1943-1944 był II wiceprzewodniczącym Białoruskiej Centralnej Rady (BCR). Pod koniec czerwca 1944 uczestniczył w obradach II kongresie wszechbiałoruskim w Mińsku, po czym natychmiast ewakuował się do Rzeszy.
Po zakończeniu wojny przebywał w zachodnich Niemczech, gdzie wchodził w skład kolegium emigracyjnej BCR. W 1948 wszedł w skład Białoruskiego Centralnego Przedstawicielstwa. W 1950 w imieniu BCR nawiązał kontakty z Ukraińską Radą Narodową. Działał w międzynarodowym ruchu antykomunistycznym, należąc do Antybolszewickiego Bloku Narodów. Jeszcze w 1950 wyjechał do USA. Napisał książkę poświęconą życiu i działalności innego białoruskiego działacza narodowego księdza Wincenta Hadleŭskiego. Zmarł 1957 w niewyjaśnionych okolicznościach.
Linki zewnętrzne.
Biografia Jury Sabaleuskiego (jęz. białoruski)

</doc>
<doc id="1254228" url="https://pl.wikipedia.org/wiki?curid=1254228" title="Isole Borromee">
Isole Borromee

Wyspy Boromejskie (wł. "Isole Borromee") – archipelag pięciu niewielkich wysp, zlokalizowanych na jeziorze Maggiore w Piemoncie w północnych Włoszech (prowincja Cusio Ossola).
Nazwa pochodzi od nazwiska książęcego rodu Borromeo (pl. "Boromeuszy"), którzy władają wyspami od XIV wieku do obecnych czasów.
W skład archipelagu wchodzą następujące wyspy:
Isola Bella – o powierzchni 6,4 ha, w 2001 zamieszkana przez 36 osób; do roku 1632 skalna wyspa z niewielką osadą rybacką, zwana Wyspą Dolną. W roku 1632 hrabia Karol III rozpoczął budowę barokowego pałacu dla swojej żony Izabeli d'Adda. Projekt opracował Angelo Crivelli. Pałac jest znany z licznych sallae terenae o ścianach zdobionych muszlami, koralem i otoczakami. W latach 1620–1671 rodzina Borromeo zbudowała całość założenia nadając wyspie kształt statku. Wyspa posiada liczne ogrody wokół pałacu. W "części rufowej wyspy-statku" znajdują się ogrody włoskie – tarasowe z rzadkimi gatunkami cytrusów i palm, pawilonami herbacianymi, rzeźbami i fontannami. Główną oś kompozycyjną stanowi posąg Amora na Jednorożcu na szczycie tarasów. W ogrodach od XVII wieku hodowane są białe pawie i gołębie. Nazwa wyspy wbrew pozorom nie pochodzi od piękna wyspy ("bella" – wł. "piękna"), ale od imienia Izabeli. W kościele na wyspie znajdują się relikwie św. Wiktora (położona blisko miejscowości Stresa);
Isola Madre – o powierzchni 7,8 ha (największa ze wszystkich wysp archipelagu), w 2001 zamieszkana przez 4 osoby; podobnie jak Isola Bella posiada liczne ogrody w stylu angielskim oraz ogród botaniczny z azaliami, rododendronami i kameliami. W ogrodzie znajduje się największy w Europie dwustuletni cyprys. Zarówno pałac pochodzący z XVI wieku jak i cała wyspa obecnie nie są zamieszkane. W pałacu obok odnowionych wnętrz znajduje się unikatowa wystawa marionetek z XVII – XIX wieku;
Isola dei Pescatori (Isola Superiore) – o powierzchni 3,4 ha, w 2001 zamieszkana przez 57 osób (najludniejsza ze wszystkich wysp archipelagu); znajduje się na niej wieś rybacka oraz baza turystyczna.
Isolino di San Giovanni – skalna wysepka o powierzchni 0,4 ha, w 2001 zamieszkana przez 2 osoby; położona nieopodal miasta Verbania (Pallanza), niedostępna dla turystów, znajduje się na niej willa Arturo Toscaniniego;
Scoglio della Malghera (Isolino degli Innamorati) – niezamieszkana skalna wysepka o powierzchni 0,02 ha, na której znajduje się niewielka kamienista plaża.
Dostęp do wysp jest możliwy przez cały rok poprzez statki turystyczne, kursujące pomiędzy Stresą (przystanie: Stresa oraz Carciano), a Pallanzą i Intrą (częściami Verbanii).

</doc>
<doc id="1254239" url="https://pl.wikipedia.org/wiki?curid=1254239" title="Andrea Berg">
Andrea Berg

Andrea Berg (ur. 28 stycznia 1966 w Krefeld) – niemiecka piosenkarka, laureatka złotych i platynowych płyt oraz innych nagród.
Z zawodu pielęgniarka, muzyczną karierę rozpoczęła w 1993 roku, kiedy to producent Eugen Römer po wysłuchaniu jej kasety demo, zafascynowany jej głosem, w ciągu tygodnia nagrał jej pierwsze piosenki na debiutancki album "Du bist frei" (pl. "Jesteś wolny"). Wśród tych piosenek przebojem okazała się piosenka "Kilimandżaro". Ten sam producent wydał jej kolejny album "Gefühle" (pl. "Uczucia"), który przyniósł jej sukces w karierze muzycznej. Rok 1997 przyniósł kolejny album "Träume lügen nicht" (pl. "Marzenia nie kłamią"), a piosenka "Träume lügen nicht" przez 15 tygodni utrzymywała się na 1 miejscu radiowej listy przebojów. Kolejne lata przyniosły piosenkarce kolejne albumy i nagrody, a album "Best of" przez rekordowy okres 317 tygodni znajdował się wśród 100 najlepszych albumów na niemieckiej TOP-liście i znajdował się tam najdłużej z wszystkich albumów tej listy.Album "Splitternackt" przez wiele tygodni utrzymywał się na 1 miejscu Media-Control-Album-Charts.
Jest matką córki Leny-Marii (1998). Była żoną piosenkarza Olafa Henninga (2002-2004). Od roku 2007 jest żoną menedżera piłkarskiego i hotelowego Ulricha Ferbera.

</doc>
<doc id="1254240" url="https://pl.wikipedia.org/wiki?curid=1254240" title="Ha Seok-Ju">
Ha Seok-Ju



</doc>
<doc id="1254250" url="https://pl.wikipedia.org/wiki?curid=1254250" title="Council of Europe Treaty Series">
Council of Europe Treaty Series

Council of Europe Treaty Series, CETS (pol. nieoficjal. "Seria Traktatów Rady Europy", fr. "Série des Traités du Conseil de l'Europe") – oficjalna seria publikacji Rady Europy, o charakterze dziennika urzędowego, w której publikowane są umowy międzynarodowe zawierane pod auspicjami tej organizacji międzynarodowej. W latach 1949–2003 CETS funkcjonowała jako "European Treaty Series", ETS ("Europejska Seria Traktatów"). W ramach ETS ukazały się numery od 001 do 193. Od numeru 194 publikacja ukazuje się wyłącznie jako CETS.
Pod numerem 001 opublikowany został Statut Rady Europy, który nie jest umową "zawartą pod auspicjami Rady Europy", ponieważ Rada Europy została powołana do życia dopiero na jego podstawie.
Ostatnia opublikowana w CETS umowa nosi numer 223 ("Protocol amending the Convention for the Protection of Individuals with regard to Automatic Processing of Personal Data") i została otwarta do podpisu w Strasburgu 10 października 2018 roku.

</doc>
<doc id="1254252" url="https://pl.wikipedia.org/wiki?curid=1254252" title="Przełęcz Mielnicka">
Przełęcz Mielnicka

Przełęcz Mielnicka – przełęcz (405 m n.p.m.) w południowo-zachodniej Polsce w Sudetach Wschodnich w paśmie Krowiarek.
Położenie i opis.
Przełęcz położona jest w północno-zachodniej części pasma Krowiarek, około 6 km na północ od centrum miejscowości Bystrzyca Kłodzka, na granicy wsi Mielnik.
Przełęcz stanowi rozległe, ale płytkie i wyraźne siodło, o łagodnych zboczach i podejściach, wcinające się w zmetamorfizowane skały węglanowe głównego grzbietu pasma Krowiarek. Przełęcz oddziela wzniesienia Mrówczyniec (487 m n.p.m.) i Wapniarka (518 m n.p.m.). Obszar w najbliższym otoczeniu przełęczy oraz podejścia, zajmują łąki i pola uprawne, w górnej części, północno-zachodnie i południowo-wschodnie skrzydło przełęczy porasta las świerkowy regla dolnego z domieszką drzew liściastych. Rejon przełęczy jest bardzo widokowy, a sama przełęcz stanowi punkt widokowy, z której roztacza się panorama Ziemi Kłodzkiej.
Turystyka.
Przez przełęcz prowadzi droga krajowa nr 33 z Kłodzka do granicy państwa w Boboszowie.
Przez przełęcz prowadzi szlak turystyczny

</doc>
<doc id="1254254" url="https://pl.wikipedia.org/wiki?curid=1254254" title="CETS">
CETS



</doc>
<doc id="1254256" url="https://pl.wikipedia.org/wiki?curid=1254256" title="Region Tokai">
Region Tokai



</doc>
<doc id="1254259" url="https://pl.wikipedia.org/wiki?curid=1254259" title="Herb powiatu przasnyskiego">
Herb powiatu przasnyskiego

Herb powiatu przasnyskiego to czwórdzielna (w krzyż) tarcza hiszpańska. W pierwszym polu znajduje się na srebrnym tle mur czerwony, z trzema wieżami tego samego koloru (herb Przasnysza - stolicy powiatu); każda z wież ma czarne drzwi oraz po jednym oknie łukowym na nimi, a także trójkątny czerwony dach. Pola drugie i trzecie przedstawiają trzy złote kłosy zboża (żyto), z których dwa skrajne ułożone skośnie do krawędzi bocznej pola (tworząc niejako wachlarz). Barwy pól kolejno błękitna i zielona. W czwartym polu na srebrnym tle zielone drzewo o trzech korzeniach i dwóch konarach, z których prawy dodatkowo rozgałęziony na dwa mniejsze, na którego szczycie znajduje się owoc karczocha zielony; na lewo od pnia czarny róg myśliwski z okuciami, ustnikiem i wylotem w kolorze złotym, ułożony na opak w skos (herb Chorzel).

</doc>
<doc id="1254261" url="https://pl.wikipedia.org/wiki?curid=1254261" title="QWK">
QWK

QWK – system wymiany poczty elektronicznej pomiędzy BBS-em a użytkownikiem w formie jednego pakietu danych. System używany w latach 80. i 90. XX wieku, głównie w sieci Fidonet.
Oprogramowanie pozwalało na konfigurację interesujących listów, pobranie ich w jednej paczce, edycję listów offline i odesłanie odpowiedzi w formie jednego pakietu. Rozwiązanie to zaoszczędzało czas spędzony na linii za pomocą modemu. Najpopularniejszym edytorem poczty QWK był GoldEd.

</doc>
<doc id="1254262" url="https://pl.wikipedia.org/wiki?curid=1254262" title="Qwk">
Qwk



</doc>
<doc id="1254267" url="https://pl.wikipedia.org/wiki?curid=1254267" title="Częstotliwość (film)">
Częstotliwość (film)

Częstotliwość – amerykański film fantastyczny zrealizowany w 2000 r. przez Gregory Hoblita. Film był nominowany do nagrody Hugo oraz nagrody Saturna, natomiast piosenka towarzysząca napisom końcowym "When You Come Back to Me Again", wykonywana przez Gartha Brooksa, była nominowana do nagrody Złotego Globu.
Opis fabuły.
Policjant John Sullivan wciąż przeżywa śmierć swego ojca przed trzydziestu laty. Znajduje stare radio ojca, a kiedy je uruchamia, odkrywa, że może się z nim porozumieć poprzez czas. Dla Franka jest rok 1969 - krótko przed wypadkiem, w którym zginął. John ingeruje w tamtejszą rzeczywistość, ocalając swego ojca i tworząc tym samym nową linię czasu. Zmienione wydarzenia w tej nowej rzeczywistości prowadzą z kolei do śmierci jego matki. John i Frank razem prowadzą dochodzenie, mające ocalić kochaną przez obu kobietę.

</doc>
<doc id="1254269" url="https://pl.wikipedia.org/wiki?curid=1254269" title="Jean Djorkaeff">
Jean Djorkaeff

Jean Djorkaeff (ur. 27 października 1939 w Charvieu) – francuski piłkarz występujący na pozycji napastnika, później przekwalifikowany na obrońcę.
Dziś bardziej znany jest jako ojciec i pierwszy trener Youri Djorkaeffa, mistrza Świata z 1998 roku i Europy z 2000 r. Jego kariera, choć nie przyniosła mu równie wielkich osiągnięć, także pełna była blasku. W przeciwieństwie do syna Jean nie pochodzi z Lyonu, jest jednak wychowankiem Olympique Lyon i w tym klubie spędził najwięcej, bo osiem lat ze swojej profesjonalnej kariery.
Z Olympique wywalczył pierwsze trofeum w historii klubu - Puchar Francji w 1964 roku. W tym samym roku odniósł również sukces europejski - awans do półfinału Pucharu Zdobywców Pucharów. Jako piłkarz Lyonu zadebiutował w reprezentacji Francji. Pierwszy mecz w lidze (w 1958 roku) rozegrał jako klasyczny napastnik z numerem 10 na koszulce. Na początku lat 60. trener Lucien Jasseron przekwalifikował go jednak na obrońcę i na mecze wychodził już z numerem 2 na trykocie.
Karierę kontynuował w Olympique Marsylia, w 1969 r. sięgnął po kolejny Puchar Francji, a magazyn „France Football” przyznał mu tytuł najlepszego francuskiego piłkarza, tzw. Srebrną Piłkę. Potem przeprowadził się do Paryża, gdzie tworzył powstały w 1970 roku Paris Saint-Germain. W 1 lidze rozegrał ponad 500 spotkań, w kadrze Trójkolorowych – 48.
Z futbolem się nigdy nie rozstał. To on nauczył Youriego wykonywania rzutów wolnych, z których jeden odebrał Polsce zwycięstwo na Parc des Princes w Paryżu w 1995 r. w eliminacjach Mistrzostw Europy 1996. Jean Djorkaeff trenował w latach 80. Grenoble Foot 38 i AS Saint-Étienne. Był też szkoleniowcem reprezentacji Armenii. Stamtąd wywodzi się jego żona, Mary Ohanian. On sam ma korzenie kałmucko-polskie.

</doc>
<doc id="1254273" url="https://pl.wikipedia.org/wiki?curid=1254273" title="United Nations Treaty Series">
United Nations Treaty Series

United Nations Treaty Series, UNTS (pol. Seria Traktatów Organizacji Narodów Zjednoczonych) - oficjalny zbiór umów międzynarodowych publikowany przez Sekretariat ONZ zgodnie z artykułem 102 Karty Narodów Zjednoczonych.
Od grudnia 1946 r. do stycznia 2005 r. wydano łącznie 2200 tomów UNTS zawierających około 158 tysięcy umów międzynarodowych i dokumentów z nimi powiązanych.
W UNTS umowa międzynarodowa publikowana jest w jej języku autentycznym. Jeśli języków autentycznych jest ich więcej niż jeden - to we wszystkich językach autentycznych. Publikowane jest również tłumaczenie umowy na język angielski i francuski (jeśli nie są językami autentycznymi umowy).

</doc>
<doc id="1254274" url="https://pl.wikipedia.org/wiki?curid=1254274" title="UNTS">
UNTS



</doc>
<doc id="1254276" url="https://pl.wikipedia.org/wiki?curid=1254276" title="Arcydzieła">
Arcydzieła

Arcydzieła. Najlepsze opowiadania science fiction stulecia (tyt. oryg. ang. "Masterpieces: The Best Science Fiction of the Twentieth Century") – antologia pod redakcją Orsona Scotta Carda, wydana w USA w 2001, a w Polsce w 2006 r. przez oficynę Prószyński i S-ka, .

</doc>
<doc id="1254284" url="https://pl.wikipedia.org/wiki?curid=1254284" title="Czekolada (film 2008)">
Czekolada (film 2008)

Czekolada (taj. ช็อคโกแลต) – tajlandzki film z 2008 roku, w reżyserii Prachya Pinkaewa. Premiera filmu miała miejsce 6 lutego 2008.

</doc>
<doc id="1254286" url="https://pl.wikipedia.org/wiki?curid=1254286" title="Boris A. Smyslovsky-Holmston">
Boris A. Smyslovsky-Holmston



</doc>
<doc id="1254288" url="https://pl.wikipedia.org/wiki?curid=1254288" title="Paula Jones">
Paula Jones

Paula Corbin Jones (ur. 17 września 1966 jako Paula Rosalee Corbin) – była pracownica rządu stanu Arkansas, która w maju 1994 pozwała do sądu prezydenta Billa Clintona za molestowanie seksualne (ang. "sexual harassment"), które według niej miało miejsce w maju 1991, kiedy Clinton był gubernatorem tego stanu. Clinton, urzędujący jako prezydent USA od stycznia 1993, twierdził, że jego urząd nie daje mu czasu na zaangażowanie w taki proces, i że powinien on odbyć się dopiero po zakończeniu jego kadencji. Po wielu odwołaniach i manewrach prawnych, 27 maja 1997 Sąd Najwyższy Stanów Zjednoczonych wydał jednogłośną decyzję, że proces ma się odbyć podczas kadencji Clintona. 1 kwietnia 1998 sędzia Susan Webber Wright z Federal District Court oddaliła pozew, przed procesem, argumentując, że Jones nie wykazała wyrządzonych jej szkód. Pomimo tego, podczas gdy oddalenie było rozpatrywane przez sąd wyższej instancji, w listopadzie 1998 Clinton zawarł z Jones umowę o wycofanie pozwu i zapłacił jej 850.000 dolarów.
Procedura impeachmentu prezydenta Clintona, obwiniająca go o składanie fałszywych zeznań pod przysięgą i blokowanie działań organów sprawiedliwości, była głównie oparta na zeznaniach Clintona złożonych podczas pozwu Pauli Jones. W szczególności, Clinton w odpowiedzi na pytania o jego stosunki z Moniką Lewinsky zaprzeczył, że miał z nią stosunki seksualne, co okazało się niezgodne z prawdą.

</doc>
<doc id="1254292" url="https://pl.wikipedia.org/wiki?curid=1254292" title="Szefela">
Szefela

Szefela, zwana też Równiną („nizina”, „równina”) – w znaczeniu geograficznym nazwa regionu na południu Izraela, w znaczeniu językowym – równina, o której często wzmiankuje Biblia na określenie pagórkowatego kraju – niegórzystego, jak na wschodzie, i nienizinnego, jak nizina nadmorska na zachodzie, przy czym równina ta nie jest tożsama z równiną na północy kraju. W epokach greckiej i rzymskiej Szefelą nazywano obszar, położony pomiędzy Lodem a Bet-Gubrin (1 Księga Machabejska 1 Mch 12,38).
Szefela, obejmująca obszar około 790 km kw., położona jest na południe od Joppą aż do Pogórza Judzkiego, od północy sąsiaduje z Szaron, od południa – z Negewem. Pod względem uwarunkowań klimatycznych i formacji geograficznych powierzchnia Szefeli jest jednorodna, obszar pokryty pagórkami o wysokości 300–600 m.
Żyzne ziemie Szefeli przyciągały osadników już w epoce wczesnego brązu. Jej wschodnie obszary zajmowali Filistyni, południowo-wschodnie – plemię Dana. Na Szefeli uprawiano zboża (pszenicę i jęczmień), pomarańcze i winorośl. Według 1 Księgi Królewskiej (1 Krl 10,27) i 1 Księgi Kronik (1 Krn 27,28) równina była bogata w sykomorę i drzewka oliwne.
Szefela, położona pomiędzy nadbrzeżnymi równinami a wzgórzami wnętrza Palestyny, często stanowiła strefę buforową pomiędzy rywalizującymi potęgami. Przebiegał przez nią militarno-handlowy szlak z Egiptu do Syrii i Mezopotamii.

</doc>
<doc id="1254294" url="https://pl.wikipedia.org/wiki?curid=1254294" title="Przełęcz pod Chłopkiem (Masyw Śnieżnika)">
Przełęcz pod Chłopkiem (Masyw Śnieżnika)

Przełęcz pod Chłopkiem – przełęcz (733 m n.p.m.) w południowo-zachodniej Polsce, w Sudetach Wschodnich, w Masywie Śnieżnika w paśmie Krowiarek.
Położenie i opis.
Przełęcz położona jest w południowo-wschodniej części pasma Krowiarek, około 3 km na południowy zachód od centrum miejscowości Stronie Śląskie.
Przełęcz stanowi rozległe, wyraźne, głębokie siodło, o łagodnych zboczach i podejściach, wcinające się w zmetamorfizowane skały węglanowe bocznego grzbietu pasma Krowiarek, oddzielając wzniesienia Wilczyniec (877 m n.p.m.) i Chłopek (778 m n.p.m.). Obszar otoczenia przełęczy oraz podejścia porasta las świerkowy regla dolnego z domieszką drzew liściastych. Na przełęczy znajduje się węzeł dróg leśnych.
Turystyka.
Przez przełęcz prowadzą szlaki turystyczne:

</doc>
<doc id="1254299" url="https://pl.wikipedia.org/wiki?curid=1254299" title="Tadeusz Friedrich">
Tadeusz Friedrich

Tadeusz Friedrich (ur. 7 lipca 1903 w Nowym Sączu, zm. 10 października 1976 w Krakowie) – polski szermierz; dwukrotny medalista olimpijski.
Życiorys.
Urodził się 7 lipca 1903 we Nowym Sączu. Szkołę powszechną i średnią ukończył w rodzinnej miejscowości. Podczas I wojny światowej ewakuował się do Wiednia, gdzie ukończył gimnazjum. W 1920 wrócił do Polski. Rozpoczął studia na wydziale prawa Uniwersytetu Lwowskiego. Szermierkę zaczął uprawiać w okresie gimnazjum. W latach 1921–1934 był zawodnikiem Lwowskiego Klubu Szermierczego i Warszawianki. W kraju zadebiutował na mistrzostwach polski we Lwowie. Zajął 5. miejsce we florecie i 7 w szabli. Trzy razy brał udział w igrzyskach olimpijskich (1924–1932, za pierwszym razem jako rezerwowy) i zdobył dwa brązowe medale (oba w drużynie szablistów), w Amsterdamie i Los Angeles . Karierę zakończył w 1936 roku powodu dolegliwości kręgosłupa. W latach trzydziestych udzielał się w Polskim Związku Szermierczym. W okresie międzywojennym był jednym z najlepszych szermierzy w Polsce. Walczył we wszystkich broniach, w każdej zostając indywidualnym mistrzem Polski (łącznie 9 tytułów). Po wybuchu II wojny światowej ewakuował się na wschód do Kowla. Następnie powrócił do Warszawy. Pracował w banku. Jesienią 1939 ukrył pamiątki PZSz część sprzętu, dokumentację. Namawiany do współpracy i wspólnych treningów przez niemieckiego szermierza Stabenowa odmówił. W powstaniu warszawskim walczył w formacjach cywilnych. Jesienią 1944 przeniósł się na stałe do Krakowa. Po wojnie włączył się w odbudowę sportu polskiego. W październiku 1945 był jednym z inicjatorów reaktywowania Polskiego Związku Szermierczego. W pierwszym zarządzie był skarbnikiem. W latach 1947–1956 był kapitanem sportowym Polskiego związku szermierczego. Podczas igrzysk w Londynie był kierownikiem polskiej drużyny szermierczej. Był trenerem Budowlanych i Cracovii. Był inicjatorem Międzynarodowego Turnieju Floretowego Juniorów. Po jego śmierci turniej stał się memoriałem Tadeusza Friedricha. Jego żoną była Felicja Schabińska, lekkoatletka i olimpijka z Los Angeles, mieli dwie córki. Brał udział w powstaniu warszawskim, po wojnie zamieszkał w Krakowie. Pracował jako trener. Zmarł 10 października 1976 w Krakowie. Jest pochowany na Cmentarzu Rakowickim (kwatera: XVIII-7-40).

</doc>
<doc id="1254300" url="https://pl.wikipedia.org/wiki?curid=1254300" title="Imre Hera">
Imre Hera



</doc>
<doc id="1254303" url="https://pl.wikipedia.org/wiki?curid=1254303" title="Duński">
Duński



</doc>
<doc id="1254310" url="https://pl.wikipedia.org/wiki?curid=1254310" title="Hoop and pole">
Hoop and pole

Hoop and pole, hoop and pole game (ang. gra w pierścień lub obręcz i tyczkę), wheel and pole (koło i tyczka), spear and ring (dzida i pierścień) - gra ludowa Indian z plemion Ameryki Północnej.
Sport był różnie nazywany w poszczególnych plemionach. Etnografowie nie zawsze odnotowywali oryginalne nazewnictwo, dlatego znany jest głównie z określeń angielskich.
Jest to jedna z najstarszych gier uprawianych przez Indian, którą opisywali biali koloniści Ameryki Północnej. Występowała głównie na wybrzeżu wschodnim i w głębi kraju, aż do dzisiejszej granicy USA z Meksykiem. W Kanadzie grano w jej zimową odmianę.
Do gry używano: 
Niemiecki malarz Balduin Möllhausen (1825-1905), podróżujący z grupą badawczą po Stanach Zjednoczonych, namalował obraz przedstawiający plemię Pajutów (ang. "Paiute"), mieszkające w dolnym brzegu rzeki Kolorado, grające w "hoop and pole".
Podobną grę o nazwie "chungke", uprawiali Szejeni, używając kamiennego krążka wydrążonego w środku.

</doc>
<doc id="1254311" url="https://pl.wikipedia.org/wiki?curid=1254311" title="Andrzej Męciński">
Andrzej Męciński

Andrzej Męciński z Kurozwięk (zm. 1618 r.) – absolwent uczelni w Lipsku, kalwinista, kasztelan wieluński (ok. 1603 r.), starosta brzeźnicki (2 kwietnia 1590-8 sierpnia 1602). 
Syn Barbary Męcińskiej z Kobylańskich, i Alberta Męcińskiego,
brat Jana Męcińskiego (pułkownika znaku pancernego) i Anny Męcińskiej. 
Był kalwinem, chociaż jego brat Wojciech Męciński (1598-1643), był jezuitą, misjonarzem, podróżnikiem, a ich wuj Krzysztof Kobylański (ok. 1520-1565) był poetą. 
Był wybrany prowizorem przez protestancko-prawosławną konfederację wileńską w 1599 roku. 
Andrzej Meciński był współwłaścicielem ziem koło Dukli, Barwinka, Działoszyna i m. Smereczne (od 1592 r.). 
Około roku 1600 Andrzej Męciński w Działoszynie wzniósł obronny dwór.
Krzysztof Drohojowski, poślubił jego córkę Katarzynę Męcińską. Gdy w 1600 r. miasto Duklę wraz z okolicznymi miejscowościami otrzymał Krzysztof Drohojowski, w 1601 r. sprzedał je (teściowi) Andrzejowi Męcińskiemu. 
W 1611 roku, gdy właściciel Działoszyna Andrzej Męciński - "gorliwy jak i jego bracia dysydent - (kalwinista)" powrócił do katolicyzmu, odzyskują katolicy w tej miejscowości świątynię. 
We wrześniu 1617 r. Andrzej Męciński był uczestnikiem wyprawy na Moskwę, gdy Władysław IV Waza podjął kolejną próbę opanowania tronu carów. Pospieszył na pomoc hetmanowi wielkiemu litewskiemu Janowi Karolowi Chodkiewiczowi. Podczas tej wyprawy w 1618 r. Andrzej Męciński poległ. Po śmierci jego w 1618 r., dziedziczną część miasta Dukli dostała żona Andrzeja (poślubiona przez Stanisław Niemirę (zm. 1646/48), wojewodę podlaskiego), a resztę odziedziczyli jej synowie (np. Andrzej Męciński (zm. ok. 1619) poseł, uczestnik rokoszu Zebrzydowskiego) i matka. W 1636 r. sprzedała ona swą część Dukli Franciszkowi Bernardowi Mniszchowi (ok. 1590-1661), bratu carowej Maryny, staroście sanockiemu, kasztelanowi sądeckiemu.

</doc>
<doc id="1254313" url="https://pl.wikipedia.org/wiki?curid=1254313" title="Christopher Moore (pisarz)">
Christopher Moore (pisarz)

Christopher Moore (ur. 1 stycznia 1957 w Toledo, Ohio) – amerykański pisarz.
Ojciec Moore'a był policjantem, matka sprzedawała sprzęt AGD w domu towarowym.
Zaczął pisać w wieku 12 lat i choć od 16 roku życia planował zostać pisarzem, to jego pierwsza powieść ukazała się gdy miał 35 lat.
Przed jej opublikowaniem pracował jako dekarz, sprzedawca w sklepie spożywczym, rewident w hotelu, agent ubezpieczeniowy, kelner, fotograf, dziennikarz oraz DJ. Studiował antropologię na Uniwersytecie w Ohio, fotografię w Brooks Institute of Photography w Santa Barbara, uczęszczał na kursy pisarskie.
Prawa do ekranizacji pierwszej powieści Christophera Moore'a zostały zakupione przez wytwórnię Disneya.

</doc>
<doc id="1254314" url="https://pl.wikipedia.org/wiki?curid=1254314" title="Marcin Jurecki">
Marcin Jurecki

Marcin Jurecki (ur. 11 listopada 1976 w Połczynie-Zdroju, zm. 26 lutego 2008 w Warszawie) — polski zapaśnik, wielokrotny reprezentant Polski w stylu wolnym, uczestnik igrzysk olimpijskich w Sydney, dwukrotny mistrz Polski (1997, 1998). Trener atletycznego klubu sportowego w Białogardzie.
W 2000 na igrzyskach w Sydney startował w wadze 76 kg. W pierwszej walce pokonał Australijczyka Reina Ozoline'a, a w kolejnych przegrał z Ukraińcem Alikiem Muzajewem oraz Moon-Eui Jae z Korei Południowej i został wyeliminowany z turnieju. Był uczestnikiem mistrzostw świata (najlepsze, piąte miejsce zajął w 2002 w Teheranie) i Europy. Mieszkał z rodziną w Białogardzie. Zmarł wskutek choroby nowotworowej w warszawskiej Klinice Onkologicznej.

</doc>
<doc id="1254319" url="https://pl.wikipedia.org/wiki?curid=1254319" title="Droga krajowa B95 (Niemcy)">
Droga krajowa B95 (Niemcy)

Droga krajowa 95 () – niemiecka droga krajowa przebiegająca z południa na północ od granicy z Czechami koło Oberwiesenthal do skrzyżowania z drogą B2 w Probstdeuben na południe od Lipska w Saksonii.
Miejscowości leżące przy B95.
Oberwiesenthal, Hammerunterwiesenthal, Niederschlag, Bärenstein, Annaberg-Buchholz, Schönfeld, Ehrenfriedersdorf, Thum, Galenau, Burkhardtsdorf, Chemnitz, Penig, Langensteinbach, Pflug, Altmörbitz, Dolsenhain, Frohburg, Bubendorf, Neukirchen, Zedtlitz, Borna, Espenhain, Böhlen, Probstdeuben.

</doc>
<doc id="1254321" url="https://pl.wikipedia.org/wiki?curid=1254321" title="Górna Ligota">
Górna Ligota



</doc>
<doc id="1254324" url="https://pl.wikipedia.org/wiki?curid=1254324" title="Alberto Botía">
Alberto Botía

Alberto Botía Rabasco (ur. 27 stycznia 1989 w Murcji) – hiszpański piłkarz grający na pozycji obrońcy w saudyjskim klubie Al-Hilal.
Kariera klubowa.
Urodzony w Murcji piłkarz w latach 2003–2006 był zawodnikiem drużyn młodzieżowych FC Barcelona. W wieku 17 lat został włączony do kadry B drużyny, a 30 maja 2009 zaliczył jedyny występ w barwach pierwszej drużyny. W latach 2009–2012 był zawodnikiem Sportingu Gijón. W 2012 roku przeszedł do Sevilli w barwach której 23 lutego 2013 roku zdobył bramkę w meczu przeciwko Barcelonie.
Przed rozpoczęciem sezonu 2013/2014 został wypożyczony do Elche CF. Po powrocie z wypożyczenia Sevilla zdecydowała o jego sprzedaży za 2 miliony Euro do drużyny mistrza Grecji - Olympiakosu. W ciągu czterech lat w barwach klubu z Pireusu zdobył 8 bramek w 67 meczach.
17 maja 2018 roku rozwiązał swój kontrakt z grecką drużyną, natomiast 26 czerwca został ogłoszony nowym piłkarzem klubu Al-Hilal. Był to pierwszy transfer zespołu z Arabii Saudyjskiej pod wodzą nowego szkoleniowca Jorge Jesusa.
Kariera reprezentacyjna.
Botia w 2009 roku otrzymał po raz pierwszy powołanie do reprezentacji Hiszpanii do lat 21. W tym samym roku pojechał na Mistrzostwa Świata U-20 w Piłce Nożnej 2009 podczas których wystąpił we wszystkich czterech meczach Hiszpanów. Dwa lata później był podstawowym zawodnikiem drużyny, która zdobyła Mistrzostwo Europy do lat 21. W tym samym roku w sierpniu otrzymał po raz pierwszy powołanie do seniorskiej kadry od Vicente del Bosque. Ostatnią dużą imprezą dla Alberto były Letnie Igrzyska Olimpijskie 2012 podczas których wystąpił w dwóch ostatnich meczach reprezentacji Hiszpanii, która odpadła z turnieju nie zdobywając nawet bramki.

</doc>
<doc id="1254325" url="https://pl.wikipedia.org/wiki?curid=1254325" title="Monsoon (singel)">
Monsoon (singel)

Monsoon – anglojęzyczna wersja tytułu singla "Durch den Monsun" jest to pierwszy singel promujący anglojęzyczną płytę zespołu Tokio Hotel "Scream", znaną też pod tytułem "Room 483".
Światowa premiera teledysku do piosenki "Monsoon" zawartego na singlu miała miejsce 21 maja 2007 o godz. 15:00 na Vivie de, w programie Viva Live.

</doc>
<doc id="1254327" url="https://pl.wikipedia.org/wiki?curid=1254327" title="Kickxia elatine">
Kickxia elatine



</doc>
<doc id="1254337" url="https://pl.wikipedia.org/wiki?curid=1254337" title="Eresus cinnaberinus">
Eresus cinnaberinus



</doc>
<doc id="1254348" url="https://pl.wikipedia.org/wiki?curid=1254348" title="Mrówczyniec">
Mrówczyniec

Mrówczyniec – wzniesienie 487 m n.p.m. w południowo-zachodniej Polsce w Sudetach Wschodnich, w Masywie Śnieżnika – w Krowiarkach.
Położenie.
Wzniesienie, położone w Sudetach Wschodnich, w północno-zachodniej części Masywu Śnieżnika, w północno-zachodnim grzbiecie odchodzącym od Śnieżnika, w północno-zachodniej części Krowiarek, około 1,8 km., na południowy zachód od miejscowości Żelazno. Po południowo-zachodniej stronie góry, położona jest miejscowość Mielnik.
Niewielkie wzniesienie nad Przełęczą Mielnicką, w kształcie wału, o dość stromych zboczach z niewyraźnie podkreśloną częścią szczytową, położoną na wierzchołkowym grzbiecie. Grzbiet ten nosi nazwę Piotrowickiego Lasu. Szczyt wznosi się o około 6 m. ponad najbliższy szczyt oddalony o niecałe 400 m. Na zachodzie Przełęcz Mielnicka oddziela Mrówczyiec od Wapniarki. Przez przełęcz przebiega droga z Kłodzka do Międzylesia (z Wrocławia do Brna). Do przełęczy dochodzą od południa zabudowania wsi Mielnik.
Budowa geologiczna.
Wzniesienie o zróżnicowanej budowie geologicznej zbudowane ze skał metamorficznych, głównie z łupków łyszczykowych, podrzędnie z wapieni krystalicznych – marmurów kalcytowych i dolomitowych serii strońskiej, należących do metamorfiku Lądka i Śnieżnika. Na zboczach wśród lasu, występują pojedyncze wapienne skałki. Na płudniowo-zachodnim zboczu u podnóża góry wyrobiska po dawnym kamieniołomie wapienia krystalicznego oraz ruiny wapienników.
Roślinność.
Grzbietowe partie w całości zajmuje las mieszany regla dolnego, zbocza południowo-zachodnie i północno-wschodnie, poniżej wysokości 400 m n.p.m., zajmują łąki i częściowo pola uprawne. Miejscami porośnięte jest roślinnością kserotermiczną.
Turystyka.
Obok szczytu przechodzi szlak turystyczny

</doc>
<doc id="1254349" url="https://pl.wikipedia.org/wiki?curid=1254349" title="Ray Lavender">
Ray Lavender

Ray Lavender jest amerykańskim piosenkarzem R&amp;B, znanym lepiej jako Ray L. Ray jest całkowicie wykreowany przez piosenkarza Akona w wytwórni Kon Live. Jego pierwsza płyta X-Rayted została wydana w 2008 roku.
Życiorys.
Ray Lavender zmieniał swoje pseudonimy wiele razy w krótkim czasie. Najpierw nazywał się Earl Ray, później L.A Ray, Ray Black a obecnie Ray-L. Stał się znany z piosenki "Doing, Doing", którą wykonywał z Akonem. Inne jego utwory to m.in. "Hush", "Chekin' My Phone" i "Deez Nutz". Napisał piosenkę dla koleżanki z wytwórni - Chilli, która miała znaleźć się na albumie No Rings On These Fingers, ale Chilli nigdy jej nie nagrała.
Data wydania jego albumu, który nazywa się X-Rayted była wielokrotnie przesuwana. Początkowo premierę krążka zaplanowano na wrzesień 2007 roku. Jednak w listopadzie 2007 oznajmił, że data zostanie przesunięta. Ostatecznie płyta została wydana w styczniu 2008.

</doc>
<doc id="1254350" url="https://pl.wikipedia.org/wiki?curid=1254350" title="Rejonizacja nasienna">
Rejonizacja nasienna

Rejonizacja nasienna – reguła zbioru nasion zebranych w danej krainie przyrodniczo-leśnej wyłącznie z wyselekcjonowanych drzew i drzewostanów nasiennych i możliwość ich przenoszenia z krainy, gdzie zostały zebrane do innych krain z zachowaniem niżej wymienionych zasad dotyczących poszczególnych gatunków:

</doc>
<doc id="1254354" url="https://pl.wikipedia.org/wiki?curid=1254354" title="Nagroda Filmowa Rady Europy FACE">
Nagroda Filmowa Rady Europy FACE

 
Nagroda Filmowa Rady Europy FACE (od Film Award of the Council of Europe) – nagroda filmowa wręczana podczas Międzynarodowego Festiwalu Filmowego w Stambule przez Radę Europy reżyserowi, którego dzieło przyczynia się do wzrostu powszechnej świadomości i zainteresowania prawami człowieka i uświadamia ich znaczenie w życiu codziennym. 
Celem nagrody FACE jest uhonorowanie filmu dokumentalnego lub fabularnego, który porusza zagadnienia praw człowieka w świetle wartości, jakie przyświecają Radzie Europy i które ona realizuje: wolność jednostki, swoboda polityczna, praworządność. Ufundowanie nagrody opierało się na przekonaniu, że film jest w stanie przekazać idee praw człowieka w sposób przystępny i zrozumiały.
Procedura przyznawania i nagroda.
Nagroda FACE składa się z rzeźby wykonanej z brązu (zaprojektowanej i wykonanej przez Freddy’ego Ruhlmana i zatytułowanej „Spirale de l'élévation”), jak i nagrody pieniężnej w wysokości 10.000 euro. Nagroda przyznawana jest we współpracy z Eurimages, należącym do Rady Europy funduszem wspierającym produkcję i dystrybucję dzieł europejskiego kina.
Zwycięski film wyłaniany jest przez jury spośród produkcji zgłoszonych do poświęconej prawom człowieka części festiwalu zatytułowanej „Human Rights in Cinema”.
Pierwsza nagroda FACE została przyznana 14 kwietnia 2007 przez Thomasa Hammarberga (Komisarza Rady Europy ds. Praw Człowieka) w imieniu Terry Davisa, Sekretarza Generalnego Rady Europy. Od tego momentu, przyznanie nagrody FACE jest corocznym efektem współpracy pomiędzy Międzynarodowym Festiwalem Filmowym w Stambule i Radą Europy.

</doc>
<doc id="1254356" url="https://pl.wikipedia.org/wiki?curid=1254356" title="Kulesza">
Kulesza



</doc>
<doc id="1254369" url="https://pl.wikipedia.org/wiki?curid=1254369" title="Serie A (1954/1955)">
Serie A (1954/1955)

Serie A 1954/1955 – 53. edycja najwyższej w hierarchii klasy mistrzostw Włoch w piłce nożnej, organizowanych przez Lega Nazionale, które odbyły się od 19 września 1954 do 19 czerwca 1955. Mistrzem został , zdobywając swój piąty tytuł.
Organizacja.
Liczba uczestników pozostała bez zmian (18 drużyn). i awansowali z Serie B. Rozgrywki składały się z meczów, które odbyły się systemem kołowym u siebie i na wyjeździe, w sumie 34 rund: 2 punkty przyznano za zwycięstwo i po jednym punkcie w przypadku remisu, z możliwą dogrywką, rozstrzygać sytuacje ex aequo w końcowej klasyfikacji. Zwycięzca rozgrywek ligowych otrzymywał tytuł mistrza Włoch. Dwie ostatnie drużyny spadało do Serie B.

</doc>
<doc id="1254374" url="https://pl.wikipedia.org/wiki?curid=1254374" title="ORP Czapla (trałowiec 1946)">
ORP Czapla (trałowiec 1946)



</doc>
<doc id="1254381" url="https://pl.wikipedia.org/wiki?curid=1254381" title="Siklag">
Siklag

Siklag – miejscowość biblijna, której lokalizacja jest niepewna. Według części naukowców jest utożsamiana z Tell el-Szaria, 16 km w kierunku północnego wschodu od Beer-Szeby. Pogląd ten powstał na podstawie znalezisk archeologicznych na tym terenie z czasów od późnego brązu do okresu panowania rzymskiego. Alternatywą jest lokalizacja Siklagu na Tell Chuweilife, położonym w sąsiedztwie Tell el-Szarii.
Nazwa Siklag została poświadczona przez Księgę Jozuego (19,5). Miejscowość według źródła znajdowała się na południu ziem Judy i była w posiadaniu Symeona. Jest to przekaz podważalny przez naukowców, gdyż w czasach Saula (XI wiek p.n.e.) Siklag należał do Filistynów. Dopiero Dawid (przełom XI–X wiek p.n.e.) wszedł w posiadanie Siklagu; podczas ucieczki przed Saulem Filistyni przekazali mu miasto. (1 Sm 27,1–6). W Siklagu Dawid został poinformowany o śmierci Saula (2 Sm 1,1). Miasto zostało zniszczone przez Amalekitów, co spowodowało odwet Dawida na tym plemieniu (1 Sm 30,1–31). Odrodzenie miasta nastąpiło po niewoli babilońskiej w VI wieku p.n.e.
Miasto pozostaje przedmiotem zainteresowania archeologów, którzy od lat poszukiwali jego lokalizacji. W 2019 ogłoszono odnalezienie śladów Siklagu na stanowisku archeologicznym Khirbet a-Ra’i przez zespół badaczy z Uniwersytetu Hebrajskiego oraz Izraelskiego Urzędu Starożytności.

</doc>
<doc id="1254385" url="https://pl.wikipedia.org/wiki?curid=1254385" title="Paportna">
Paportna

Paportna (1198 m n.p.m.) – szczyt w Bieszczadach Zachodnich, położony w bocznym grzbiecie pasma granicznego. Grzbiet ten łączy się z głównym na Riabiej Skale, znajdującej się ok. 1200 m na południe. Na północny wschód od głównego wierzchołka jest drugi, o wysokości 1175 m n.p.m. Strome zachodnie i wschodnie stoki opadają odpowiednio do dolin potoków Chomów i Wielki Lutowy, na północnym leżą źródła potoku Rybnik. Przez wierzchołek prowadzi żółty szlak turystyczny Wetlina Stare Sioło – Riaba Skała.

</doc>
<doc id="1254387" url="https://pl.wikipedia.org/wiki?curid=1254387" title="Dlhá nad Oravou">
Dlhá nad Oravou

Dlhá nad Oravou (węg. "Dluha", w XX wieku "Bánhegy") – wieś (obec) w północnej Słowacji, w powiecie Dolný Kubín, w historycznym regionie Orawa. 
Położenie.
Miejscowość znajduje się na Pogórzu Orawskim ("Oravská vrchovina"). Zabudowania miejscowości położone są w dolinie rzeki Orawa oraz uchodzącego do niej potoku o nazwie Chlebnický potok. Przez miejscowość przechodzi droga krajowa nr 59.
Zarys historii.
Pierwsza pisemna wzmianka pochodzi z roku 1420, kiedy była jedną z wsi należących do właścicieli Zamku Orawskiego. W 1683 została spalona przez przechodzące w pobliżu wojska polsko-litewskie. W 1930 i 1962 pożary strawiły część zabudowy wsi.
W przeszłości Dlhá nad Oravou była znana na Orawie z koszykarstwa i tkactwa.
Najciekawszymi obiektami architektonicznymi są:

</doc>
<doc id="1254393" url="https://pl.wikipedia.org/wiki?curid=1254393" title="Du bist frei">
Du bist frei

Du bist frei, pierwszy debiutancki album piosenkarki niemieckiej Andrei Berg wydany w roku 1993, następnie ponownie wydany w formie płyty CD 16 lutego 2004 roku. Na tej płycie znalazł się m.in. jej pierwszy wielki przebój "Kilimandżaro".
Album dotarł do 49. miejsca niemieckiej listy przebojów - Media Control Charts.

</doc>
<doc id="1254404" url="https://pl.wikipedia.org/wiki?curid=1254404" title="ORP Groźny (ścigacz okrętów podwodnych 1957)">
ORP Groźny (ścigacz okrętów podwodnych 1957)



</doc>
<doc id="1254406" url="https://pl.wikipedia.org/wiki?curid=1254406" title="ORP Groźny (ścigacz okrętów podwodnych 1970)">
ORP Groźny (ścigacz okrętów podwodnych 1970)



</doc>
<doc id="1254412" url="https://pl.wikipedia.org/wiki?curid=1254412" title="Dialekt slepiański">
Dialekt slepiański

Dialekt slepiański (górnołuż. "Slepjanska narěč") – dialekt przejściowy języka dolno- i górnołużyckiego (zaliczany czasem do dialektów wschodniołużyckich) używany w regionie Saksonii. Region slepiański ze swą nieco odmienną mową i kulturą jest dzisiaj częścią powiatu Görlitz i graniczy bezpośrednio z Brandenburgią (należą do niego wsie górnołużyckie, takie jak na przykład Slepo, Brězowka, Dźěwin, Miłoraz, Mułkecy, Rowno, Trjebin, a także Lěsk).
Dialekt slepiański używany jest we wszystkich wsiach tegoż powiatu, na wschodzie zasięg jego używania wyznacza gwara gródkowska, a na zachodzie - gwara spriejczańska. Dialektowi slepiańskiemu najbliższa jest jednak północna gwara mużakowska.
Charakterystyka dialektu.
Od innych górno- i dolnołużyckich dialektów różni się dzięki pewnych cechom, które niekiedy pojawiają się także w innych dialektach łużyckich:
Fonetyka.
To, czym dialekt różni się przede wszystkim od górnołużyckiego to:
Od dolnołużyckiego różni się przede wszystkim:
Morfologia.
Również w obszarze morfologii dialekt slepiański ma swoje osobliwości:
Leksyka.
Dialekt slepiański ma wiele słów charakterystycznych tylko dla niego. Oto niektóre z nich:
Wkład w rozwój dialektu.
Ważne dzieła w dialekcie slepiańskim zostały spisane przez duchownych, którzy zbierali i notowali swoje kazania. W zapisywaniu dialektu niemały udział miał również Jan Hantšo-Hano, który był ogrodnikiem samoukiem, historykiem oraz ludowym bajkopisarzem.
Ważny wkład w dziedzinie fonetyki i fonologii gwar slepiańskich poczynił Arnulf Schroeder. Jego dzieło "Die Laute des wendischen (sorbischen) Dialekts von Schleife in der Oberlausitz, Lautbeschreibung" wydano w 1958 r.
Przykłady językowe z dawnej i współczesnej historii dialektu.
"A tak jo mój nan póten to Słabcyc pół žywnosći krynuł, a na tej su byli wěkšy dźěl lute lěda a mało role; a wónej stej byłej jeno dwě peršonje na cyłej žywnosći a njejstej mogłej hobstać a doprjodka pćić a stej lědym tu półowicu hobdźěłałej. A ten wuj jo był mójeje maćerje bratr a mój kmótr, a ta ćota jo była mójeje maćerje sostra, a tak su byli bratry a sostry wše wót jeneje maćerje. A tak stej póten mój nan a mać to pół žywnosći měłej a te lěda stej hukopowałej a tež huworowałej. A ja som z nima raz sobu jěł na to huworowanje na Doły na te dlejke góry hot Syjańskeje drogi. To stej tam huworowałej, a ja som chójdźił za nanom pó tej brozdźe a pak som chójdźił pći tom pługu, a som glědał, kak to se wórjo. A mać jo póganjała a za wócku pomagała ćěnuć, a nan jo tež pomagał ten pług ćišćać. A dyž stej ten pěty raz hokoło jěłej a zasej k tej droze stej jěłej a mały kusk stej do kóńca k droze měłej, da jo ten kóń se zwalał. Da stej póten jogo zwigałej, mać za głowu a nan za hopyš, a to jima njechał nedy stanuć; da ten nan jo póten jogo jare bił a tergał górjej. Da jo ten wół – aby jo była krowa? to ja prawje njewěm, Bog wě lěpjej hako ja, co jo było, krowa aby wół – da to jo se bójało, njechało změrom stojać, dyž jo nan na togo kónja harował, bił a tergał. A ja som se tež bójał teje hary a bića, kak to budźo. A tak jogo póten šak někak górjej krynuštej, da stej póten pomałem jěłej do kóńca pó tu drogu a stej se roćiłej zasej a na kóńcu filku zastałej a wótpocynułej stej. A póten stej zasej pomałem jěłej hokoło, da ja som póten zasej lubjej šeł domoj a tež njejsom wěcej z nima sobu šeł nidźon. A tedym ja som jěšći mały gólc był. Ja som był jakle (w) štwórtem lěće, jako som z nima sobu był na tom huworowanju. A to běšo jěšće někotere lěta pjerjej togo drogego lěta…" 
"We Derbnje pći Beršću jo bydlił raz jeden kněz, a ten jo měł jenogo kucharja. Ten kuchaŕ jo musał tomu knězoju wjele raz šwony pjec. Ten kuchaŕ měł jenu lubku, a tej był wón cujare dobry. A ta jo ćěła rada tež raz pjeconeg šwonu měć a jěsć. Toć ten kuchaŕ jo wótrězał jenu nogu wót tog šwonu a ju hopjekł swójej lubce. Hako jěnter ten kněz měł tog pjeconeg šwonu na blidźe, jo wón prašał togo kucharja, dlacogo da ma ten šwon blows jenu nogu. Da jo ten kuchaŕ prajił, až wšycke šwony blows jenu nogu maje. Jěnter stej šłej wen tej "běžni" hoglědać, jo-lik to wěrno. A glědaj, wšycke šwony su stojali na tej kupje ho tej běžni na jenej noze. Ten kněz jo wółał "ša-ša" a šakał a te šwony hušakał, až su hulećeli, a naraz su měli dwě noze. Da jo prajił ten kuchaŕ tomu knězoju, dyby tej pjeceni wółał "ša-ša", da by wóna tež krydła dwě noze."
"běžnja" = wjesny hat.

</doc>
<doc id="1254417" url="https://pl.wikipedia.org/wiki?curid=1254417" title="Jadwiga Elżbieta Amalia Sobieska">
Jadwiga Elżbieta Amalia Sobieska

Jadwiga Elżbieta Amalia Sobieska, z domu von Pfalz-Neuburg (ur. 18 lipca 1673, zm. 10 sierpnia 1722 we Wrocławiu) – córka Filipa Wilhelma (1615–1690), elektora Palatynatu Reńskiego, i jego żony Elżbiety Amalii Hessen-Darmstadt.
Życiorys.
8 lutego 1691 roku wyszła za mąż za królewicza Jakuba Ludwika Sobieskiego, syna Jana III Sobieskiego, króla Polski i królowej Marysieńki. Jej mąż był wcześniej zaręczony z Ludwiką Karoliną Radziwiłłówną, która jednak poślubiła brata Jadwigi Elżbiety – Karola III Filipa, księcia Neuburga.
Starszymi siostrami Jadwigi Elżbiety były m.in.: Maria Zofia – królowa Portugalii jako żona Piotra II Spokojnego, Maria Anna – królowa Hiszpanii jako żona Karola II Habsburga, i Eleonora Magdalena – cesarzowa jako żona Leopolda I Habsburga.
Wnukiem Jadwigi Elżbiety był Karol Edward Stuart. Wnuczką jej siostry – Eleonory Magdaleny była cesarzowa Maria Teresa Habsburg, matka m.in. Marii Karoliny, królowej Sycylii i Neapolu, oraz Marii Antoniny, królowej Francji.

</doc>
<doc id="1254420" url="https://pl.wikipedia.org/wiki?curid=1254420" title="Gefühle">
Gefühle

Gefühle drugi album Andrei Berg, niemieckiej piosenkarki, opublikowany 13 października 1995 roku.
Album dotarł do 19. miejsca niemieckiej listy przebojów - Media Control Charts.

</doc>
<doc id="1254429" url="https://pl.wikipedia.org/wiki?curid=1254429" title="Wolfgang Feiersinger">
Wolfgang Feiersinger

Wolfgang Feiersinger (ur. 30 stycznia 1965 w Saalfelden am Steinernen Meer) – austriacki piłkarz, występujący na pozycji obrońcy. Uczestnik Mistrzostw Świata 1998.
Kariera klubowa.
Jako junior występował w klubie 1. Saalfeldner SK. Profesjonalną karierę rozpoczął w Austrii Salzburg, w sezonie 1989/90. Z klubem tym zdobył mistrzostwo Austrii 1994, 1995 i 1997. Grał też w finale Pucharu UEFA 1994, gdzie Austriacy ulegli Interowi Mediolan. Sezon 1996/97 Feiersinger rozpoczął również w klubie z Salzburga, jednak po rozegraniu zaledwie kilku spotkań przeniósł się do Niemiec - do Borussii Dortmund. W Bundeslidze piłkarz grał przez 4 lata, wygrywając Ligę Mistrzów i zdobywając Puchar Interkontynentalny. Później występował jeszcze w trzech klubach z ojczyzny - LASK Linz, ponownie Austrii Salzburg oraz PSV Salzburg, w którym zakończył karierę.
Kariera reprezentacyjna.
Feiersinger rozegrał 46 spotkań w reprezentacji Austrii. Zadebiutował 21 sierpnia 1990 w meczu przeciwko Szwajcarii. Uczestniczył w Mistrzostwach Świata 1998, gdzie rozegrał wszystkie 3 mecze i otrzymał żółtą kartkę (w spotkaniu z Włochami).
Kariera trenerska.
W sezonie 2005/06 Feiersinger był trenerem drużyny Red Bull Salzburg U-17.

</doc>
<doc id="1254434" url="https://pl.wikipedia.org/wiki?curid=1254434" title="Träume lügen nicht">
Träume lügen nicht

Träume lügen nicht, album Andrei Berg niemieckiej piosenkarki wydany 21 lipca 1997 roku. Od razu stał się hitem i trafił na listę TOP-100 w niemieckich stacjach radiowych a piosenka "Warum nur träumen" została okrzyknięta wielkim hitem zajmując przez 15 tygodni pierwsze miejsce na liście przebojów.
Album dotarł do 71. miejsca niemieckiej listy przebojów - Media Control Charts.

</doc>
<doc id="1254443" url="https://pl.wikipedia.org/wiki?curid=1254443" title="Zwischen tausend Gefühlen">
Zwischen tausend Gefühlen

Zwischen tausend Gefühlen, płyta niemieckiej piosenkarki Andrei Berg wydana 24 sierpnia 1998 roku.
Album dotarł do 86. miejsca niemieckiej listy przebojów - Media Control Charts.

</doc>
<doc id="1254444" url="https://pl.wikipedia.org/wiki?curid=1254444" title="Yūji Nakazawa">
Yūji Nakazawa

 – japoński piłkarz, grający na pozycji środkowego obrońcy.
Kariera klubowa.
Piłkarską karierę Nakazawa rozpoczął w szkolnych klubach. Najpierw uczęszczał do Yoshikawa Higashi Junior High School, a następnie do Technology High School. Wówczas zdecydował o rozpoczęciu profesjonalnej kariery i wyjechał do Brazylii. Był tam zawodnikiem klubu América Belo Horizonte.
W 1998 r. wrócił do Japonii. Trenował w zespole Verdy Kawasaki. W 1999 r. podpisał z nim profesjonalny kontrakt. Swój pierwszy mecz w J-League rozegrał 13 marca, a Verdy pokonało w nim Cerezo Osaka 2:0. Natomiast 10 kwietnia w meczu z Nagoya Grampus Eight (2:1) zdobył pierwszą bramkę w lidze. Za rok 1999 otrzymał nagrodę dla Młodego Piłkarza Roku oraz został wybrany do Jedenastki Sezonu J-League. W zespole Verdy występował do końca 2001 r., także po przenosinach klubu z Kawasaki do Tokio.
Na początku 2002 r. Nakazawa przeszedł do Yokohama F. Marinos. W tym samym roku został wicemistrzem Japonii, a w 2003 r. wywalczył swój pierwszy tytuł mistrza kraju. Został też wybrany do Jedenastki Sezonu (nastąpiło to także w 2004 i 2005 r.). W 2004 r. znów doprowadził zespół z Jokohamy do mistrzostwa, a za swoją postawę otrzymał nagrodę Piłkarza Roku w Japonii. W kolejnych trzech sezonach nie osiągnął jednak większych sukcesów w lidze.
Kariera reprezentacyjna.
W reprezentacji Japonii Nakazawa zadebiutował 8 września 1999 r. w zremisowanym 1:1 spotkaniu z Iranem. Rok później wystąpił w Pucharze Azji 2000 i wywalczył swój pierwszy tytuł mistrza Azji. W 2004 roku znalazł się w kadrze Zico na Puchar Azji 2004 i powtórzył sukces sprzed 4 lat. W 2006 r. Zico powołał Nakazawę na Mistrzostwa Świata w Niemczech. Tam był podstawowym zawodnikiem drużyny Nipponu i wystąpił we wszystkich meczach: przegranym 1:3 z Australią, zremisowanym 0:0 z Chorwacją i przegranym 1:4 z Brazylią. W 2007 r. zajął z Japonią 4. miejsce w Pucharze Azji.

</doc>
<doc id="1254452" url="https://pl.wikipedia.org/wiki?curid=1254452" title="Ryan Tedder">
Ryan Tedder

Ryan Benjamin Tedder (ur. 26 czerwca 1979 w Tulsa, Oklahoma) – amerykański wokalista, producent muzyczny, autor tekstów i kompozytor. W 2002 roku wraz z Zachem Filkinsem założył zespół OneRepublic, którego jest wokalistą.
Ryan Tedder pisze i komponuje piosenki dla wielu artystów. Współpracował m.in. z Leoną Lewis, Jennifer Lopez, Beyonce, Kelly Clarkson, Demi Lovato, Carrie Underwood, Adele, Arianą Grande, Ellą Henderson, Madonną, Gwen Stefani, Taylor Swift, One Direction, Jamesem Bluntem i z zespołami Maroon 5, The Fray, Gym Class Heroes, U2 czy Jonas Brothers. Tedder jest autorem wielu utworów, które znalazły się na listach najlepiej sprzedających się singli, m.in. „Apologize”, „Bleeding Love, „Halo”, „Counting Stars” czy „Sucker”.
W 2014 roku Tedder został nazwany przez magazyn "Billboard" „Sekretnym królem popu”.
Od 2019 roku jest jurorem w programie "Songland".
Lata młodości i edukacja.
Ryan Tedder urodził się w Tulsa w stanie Oklahoma. Jego wczesne zainteresowanie muzyką było pielęgnowane przez jego muzykalnego ojca i matkę-nauczycielkę, którzy posłali syna na lekcje nauki gry na fortepianie. Tedder rozpoczął naukę metodą Suzuki w wieku 3 lat, a mając 7 lat zaczął śpiewać. Śpiewu uczył się sam, naśladując swoich ulubionych artystów, takich jak The Beatles, Peter Gabriel, Stevie Wonder czy Sting.
Ukończył Colorado Springs Christian High School w Colorado Springs, gdzie poznał obecnego kolegę z OneRepublic, Zacha Filkinsa. Do 2001 roku Tedder studiował w Oral Roberts University w Oklahoma na kierunku Reklama i Public Relations.
Kariera.
Tedder przez wiele lat pracował jako kelner oraz sprzedawca w Pottery Barn. Pracował także w DreamWorks SKG, gdzie produkował i śpiewał pierwsze dema. W wieku 21 lat wygrał konkurs dla autorów piosenek organizowany przez MTV. W programie tym zwrócił uwagę amerykańskiego producenta Timbalanda. W latach 2002–2004 Tedder rozwijał się jako artysta muzyczny pod jego okiem. Tedder już wtedy produkował piosenki dla innych artystów. Zetknął się z wieloma gatunkami muzycznymi, takim jak hip hop, R&amp;B, rock, pop czy dance. W czerwcu 2007 roku podpisał światowy kontrakt wydawniczy z Kobalt Music Publishing.
Tedder jest autorem światowego hitu "„Apologize”" wykonanego w 2007 roku przez jego zespół, OneRepublic. W tym samym roku Ryan współtworzył debiutancki singel Leony Lewis "„Bleeding Love”". Utwór był najlepiej sprzedającym się singlem w Wielkiej Brytanii w 2007 roku. Autorzy utworu Tedder i Jesse McCartney otrzymali nagrodę ASCAP. Za pracę nad tym utworem otrzymali także nominację do nagrody Grammy. W 2009 roku Ryan pracował nad albumem Kelly Clarkson zatytułowanym "„All I Ever Wanted”". Tedder współtworzył 5 utworów, w tym singel "„Already Gone”", w którym użyczył swojego wokalu. W tym samym roku Tedder pracował z Beyonce nad jej albumem "„I Am... Sasha Fierce”", współtworzył singel „Halo”. Ta praca przyniosła artyście jako współtwórcy albumu i utworu kolejne dwie nominacje do nagrody Grammy. Tedder współpracował także z Loeną Lewis nad jej kolejnym albumem „Echo” i z Jordin Sparks nad jej singlem „Battlefield”, a także nad debiutanckim albumem Adama Lamberta.
Pod koniec 2009 roku Tedder założył własną wytwórnię płytową, Patriot Records, a także firmę wydawniczą Patriot Games Publishing w sojuszu z Kobalt Music Publishing Worldwide. Do producentów firmy należą m.in. Noel Zancanella oraz Brent Kutzle, basista i wiolonczelista OneRepublic. Wspólnie artyści napisali i wyprodukowali m.in. utwór Beyoncé „I Was Here” czy „Good Life” dla OneRepublic.
W 2011 roku Tedder współpracował z Adele nad jej albumem "„21”". Za tę pracę otrzymał swoją pierwszą nagrodę Grammy. W tym samym roku pracował z Demi Lovato nad jej albumem "„Unbroken”". Do pracy z Lovato wrócił w 2013 roku, kiedy to wyprodukował jej singel "„Neon Lights”". W 2010 roku gościnnie wystąpił w utworze "„Rocketeer”" zaśpiewanym wspólnie z Far East Movement. Utwór dotarł do 7 miejsca na "Billboard Hot 100" i pokrył się platyną w Australii. Tedder skomponował również i wystąpił gościnnie w utworze „Is This All” amerykańsko-tajwańskiego piosenkarza Vanness Wu. Pracował także z Carrie Underwood, zespołem The Wanted i Maroon 5. W 2012 roku nagrał singel wspólnie z Sebastianem Ingrosso i Alesso zatytułowany "„Calling (Lose My Mind)”". Singel odniósł duży sukces w Szwecji, pokrywając się podwójną platyną. W tym samym roku Tedder zaśpiewał i współtworzył singel z zespołem Gym Class Heroes. Utwór "„The Fighter”" dotarł do 25 pozycji w notowaniu "Billboard Hot 100" i pokrył się platyną w Stanach Zjednoczonych i podwójną platyną w Australii.
W 2013 roku Tedder pracował jako juror w programie "Independent Music Awards". Również był mentorem w "The Voice" (Australia) w zespole Delty Goodrem, a także w amerykańskiej wersji tego programu w zespole Adama Levine (wokalisty Maroon 5). W 2014 roku Ryan współpracował z Ellą Henderson nad jej debiutanckim singlem „Ghost”, z Arianą Grande nad jej albumem "My Everything" czy z U2 nad ich najnowszym albumem "Songs of Innocence". Ponadto Tedder współpracował z Adele. W 2015 roku Tedder współpracował z Taylor Swift nad jej albumem "1989". Ta współpraca przyniosła mu kolejną nagrodę Grammy.
W 2016 roku, Tedder współtworzył utwór „Faith”, który znalazł się na ścieżce dźwiękowej do filmu animowanego "Sing". Za tę piosenkę, którą wykonują Stevie Wonder oraz Ariana Grande, Tedder otrzymał nominację do Złotego Globa. W 2017 roku współpracował z Camilą Cabello nad jej utworem na debiutancki, solowy album "Camilla". Ponadto pracował z Edem Sheeranem nad jego trzecim albumem "÷" oraz Rachel Platten nad jej albumem Waves. W 2018 roku pracował z Paulem McCartney.
W 2019 roku Tedder współtworzył singel zespołu Jonas Brothers „Sucker”. Utwór stał się numerem jeden na amerykańskiej liście przebojów "Billboard Hot 100". 28 maja 2019 roku premierę miał program "Songland", którego Tedder jest jednym z producentów. Ponadto jest jednym z jurorów, obok Shane’a McAnally oraz Ester Dean.
OneRepublic.
Od 2002 roku Ryan Tedder jest wokalistą zespołu OneRepublic, którego jest współzałożycielem. Poza wokalem, gra na gitarze, fortepianie, keyboardzie i tamburynie. Tedder pisze teksty, komponuje i produkuje utwory dla zespołu.
Życie prywatne.
Ryan Tedder od 2007 roku jest żonaty. Razem z Genevieve Tedder mają syna, Copelanda Cruza Teddera, który urodził się 2 sierpnia 2010 roku w Denver. We wrześniu 2014 roku urodził się drugi syn pary – Miles Tedder.
Tedder jest chrześcijaninem. Na lewym nadgarstku ma tatuaż: japoński napis „God’s will” ("Wola Boża"). Oprócz tego Tedder ma dwa inne tatuaże, na kostce łaciński napis „pari passu” ("Równym krokiem") i na prawym nadgarstku literę „G”.

</doc>
<doc id="1254453" url="https://pl.wikipedia.org/wiki?curid=1254453" title="Królowa Elżbieta (serial telewizyjny)">
Królowa Elżbieta (serial telewizyjny)

Królowa Elżbieta / Elżbieta, królowa Anglii (ang. "Elizabeth R", 1971) − brytyjski serial telewizyjny opowiadający losy Królowej Elżbiety I.
W Polsce serial był emitowany w 1973 roku na kanale TVP1.
Wersja polska.
Reżyser: Zofia Dybowska-Aleksandrowicz
Dialogi polskie: Krystyna Albrecht
Konsultacja: Anna Staniewska
Operator dźwięku: Jerzy Janiszewski
Montaż: Urszula Sierosławska
Kierownik grupy: Tadeusz Simiński
Udział wzięli:
i inni

</doc>
<doc id="1254455" url="https://pl.wikipedia.org/wiki?curid=1254455" title="Przełęcz Mieczysława Orłowicza">
Przełęcz Mieczysława Orłowicza

Przełęcz im. Mieczysława Orłowicza – przełęcz w Bieszczadach Zachodnich, w masywie Połoniny Wetlińskiej; od 1974 nosi imię Mieczysława Orłowicza. Na mapie Geoportalu ma wysokość 1092,5 m, według niektórych źródeł pisanych 1075 m, a na tabliczce turystycznej 1099 m.
Jest to szerokie siodło oddzielające Smerek od Szarego Berda w masywie Połoniny Wetlińskiej. W rzeczywistości są to dwa obniżenia rozdzielone niewielkim garbem. Dalej na zachód wysunięta jest przełęcz usytuowana wyżej (1094 m), jest ona bardziej znana ze względu na znajdujący się tam węzeł popularnych szlaków turystycznych. Na wschód od niej leży drugie, niższe obniżenie (1075 m), dawniej zwane Żołobyną. Obecność dwóch przełęczy powoduje liczne błędy na mapach. Najczęściej jest to zaznaczanie sygnatury w miejscu węzła szlaków (wyższa przełęcz) i podawanie wysokości niższej z nich.
Przełęcz Orłowicza jest jednym z najniżej położonych miejsc występowania połoniny w polskich Bieszczadach.

</doc>
