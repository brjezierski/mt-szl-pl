<doc id="1256990" url="https://pl.wikipedia.org/wiki?curid=1256990" title="Katastrofa lotu Aerofłot 593">
Katastrofa lotu Aerofłot 593

Katastrofa lotu Aerofłot 593 – 23 marca 1994, samolot pasażerski Airbus A310 rosyjskiej państwowej linii lotniczej Aerofłot (nr lotu 593) z 75 osobami na pokładzie, rozbił się w okolicach Mieżdurieczenska na Syberii. 
Nikt spośród 75 osób przebywających na pokładzie nie przeżył katastrofy.
Przebieg lotu.
Samolot Airbus A310 linii Aerofłot z 75 osobami na pokładzie wyruszył z portu lotniczego Szeremietiewo w Moskwie, do Kai Tak w Hongkongu. Na pokładzie znajdowały się dzieci kapitana maszyny, Jarosława Kudrinskiego, które wkrótce przyszły do kabiny pilotów. Kapitan dopuścił do swojego fotela dzieci. Pierwsza za sterami zasiadła córka kapitana, następnie syn, 15-letni Eldar Kudrinski. Kapitan pozwolił synowi poruszać wolantem w lewo, a następnie w prawo. Włączony był wtedy autopilot, więc pozornie nie powinno się nic wydarzyć. Jak okazało się, Eldar utrzymał wychylenie przez ponad 30 sekund i tym samym spowodował wyłączenie toru kontroli wychylenia lotek na skrzydłach, gdyż ustawienie wolantu nakazało zmianę ich pozycji. Stan ten spowodował wprowadzenie samolotu w powoli pogłębiający się przechył. Częściowe odłączenie autopilota zasygnalizowało zapalenie się lampki kontrolnej. W samolotach, na jakich poprzednio latali piloci, w tym momencie dodatkowo rozbrzmiewał alarm akustyczny, jednak Airbus nie miał zaprogramowanej takiej funkcji. Maszyna przechyliła się o 45 stopni w prawo, autopilot zwiększył ciąg silników aby utrzymać pułap lotu. Siła odśrodkowa wcisnęła wszystkich w fotele. Za sterami nadal siedział syn kapitana, który z powodu przeciążeń nie mógł z niego wstać. Drugi pilot usiłował skręcić w lewo – bez skutku. W pewnym momencie maszyna weszła w lot nurkowy i zaczęła gwałtownie spadać. Drugi pilot wyprowadził samolot z lotu nurkowego, ale doprowadził do przeciągnięcia, a wtedy maszyna wpadła w korkociąg. Po chwili udało się wyprowadzić samolot z korkociągu, ale ten znalazł się zbyt nisko i uderzył w porośnięte lasem zbocze góry. Wszyscy na pokładzie statku powietrznego ponieśli śmierć na miejscu.
Przyczyny.
To, że piloci złamali przepisy, nie podlega dyskusji. Wina nie leżała jednak tylko po stronie pilotów. Okazało się, że w maszynie wyłączył się autopilot, co spowodowało gwałtowny przechył o 45 stopni i zdezorientowani piloci nie wiedzieli jak zareagować. Zawiodło szkolenie, nie prowadzono symulacji takich sytuacji podczas szkoleń. Ich dezorientację powodował dodatkowo fakt braku sygnalizacji dźwiękowej częściowego odłączenia autopilota, obecnej w rosyjskich samolotach, na których załoga latała wcześniej.
Następstwa.
Po katastrofie podjęto decyzję, by piloci na całym świecie przechodzili szkolenie na temat – jak się zachować w tak ekstremalnych warunkach, w jakich znaleźli się piloci lotu 593.

</doc>
<doc id="1256991" url="https://pl.wikipedia.org/wiki?curid=1256991" title="Solanka (roślina)">
Solanka (roślina)

Solanka ("Salsola" L.) – rodzaj roślin zaliczany w zależności od ujęcia systematycznego do rodziny komosowatych lub szarłatowatych (druga opcja przyjmowana jest m.in. przez system APG IV z 2016). Sam rodzaj w zależności od ujęcia obejmuje od ok. 55 do ok. 130 gatunków. W węższym ujęciu rodzaj występuje w Europie, Azji, Australii i północnej Afryce, a w szerszym także w Ameryce Północnej. Są to rośliny związane z siedliskami zasolonymi, w większości występujące w klimacie suchym, poza tym na wybrzeżach morskich. W Polsce gatunkiem rodzimym jest solanka kolczysta "S. kali", natomiast solanka pagórkowa "S. collina" i solanka sodowa "S. soda" (≡"Soda inermis") są efemerofitami – pojawiają się przejściowo zawlekane.
Systematyka.
Rodzaj z plemienia "Salsoleae" z podrodziny "Salsoloideae" tradycyjnie wyróżnianej w obrębie rodziny komosowatych "Chenopodiaceae", ale w systemach APG włączanej do szarłatowatych "Amaranthaceae".
W tradycyjnym, szerokim ujęciu systematycznym rodzaj okazał się być taksonem polifiletycznym. W efekcie liczne gatunki zostały wyodrębnione w osobne rodzaje: "Pyankovia", "Kaviria", "Turania", "Caroxylon", "Climacoptera", "Xylosalsola".

</doc>
<doc id="1256995" url="https://pl.wikipedia.org/wiki?curid=1256995" title="Khuddaka Nikaya">
Khuddaka Nikaya

Khuddaka Nikaya (-nikāya; „Mniejszy Zbiór”) – ostatni z pięciu nikāya, lub zbiorów w Sutta Pitaka, który jest z kolei jednym z „trzech koszy”, składających się na palijską "Tipitakę", czyli pisma buddyzmu theravady. Ten nikaya zawiera w różnych edycjach piętnaście (w Tajlandii), siedemnaście (na Sri Lance), lub osiemnaście (w Birmie) ksiąg, dotyczących różnorodnych tematów związanych z Buddą i jego najważniejszymi uczniami.
Profesor Hirakawa Akira twierdzi, że Kuddaka Nikaya reprezentuje stadium w rozwoju "Kanonu palijskiego"/Agam, w którym nowy materiał nie dodawany już do reszty Sutta Pitaka, był dopisywany do Khuddaka Pitaka. Khuddaka Pitaka stał się składnicą dla tych materiałów, które pozostały poza czterema Agamami/Nikayami (Digha Nikaya, Majjhima Nikaya, Samyutta Nikaya i Anguttara Nikaya) i dlatego zawiera zarówno wczesne, jak i późne teksty. Pośród szkół, które włączyły Khuddaka Pitaka do swojego Kanonu były mahisasaka, dharmaguptaka i mahasanghika. Jedynym zachowanym do dziś przykładem Khuddaka Pitaki jest Khuddaka Nikaya szkoły therawady.
Działy Khuddaka Nikaya.
Ten nikaya zawiera kilka lub wszystkie z następujących tekstów:
Wprowadzenie do Sumangalavilasini, komentarza do Digha Nikaya opracowanego w IV lub V wieku przez Buddhaghosę na podstawie wcześniejszych komentarzy, które nie dotrwały do naszych czasów podaje, że recytatorzy Didhy wyliczali w tej nikayi księgi 2–12, natomiast recytatorzy Majjhima Nikaya wyliczają 2–15. Następnie podaje spis części Kanonu, znaleziony także we wprowadzeniach do komentarzy do Vinaya Pitaki i Abhidhamma Pitaki, który wylicza dla tej nikayi księgi 1–15. Wprowadzenie zawiera także alternatywną klasyfikację, w której do tej nikayi włączane są również Vinaya i Abhidhamma. W ten sposób pięć nikayi tworzy klasyfikację całego Kanonu, a nie tylko Sutta Pitaki. Badacze wnioskują na podstawie tych list, że księgi 13–15 były dodane później, a księga 1 w jeszcze późniejszym czasie.
Oba przetrwałe do dziś komentarze do części dotyczącej recytatorów, tłumaczą pozorną różnicę pomiędzy recytatorami. Nie był to faktyczny spór o treść Kanonu, ale zaledwie niezgoda dotycząca jego klasyfikacji. Komentarze podają na przykład, że recytatorzy Didhy uważali księgę 15 jako kanoniczną, ale uważali ją za część księgi 10, a nie za osobny tekst. Podobnie późniejszy podkomentarz, opracowany przez głowę birmańskiej sanghi około dwóch wieków temu podaje, że księgi 16 i 17 były zaliczane jako część 11 i/lub 12.
Pełna lista 18 ksiąg zawarta jest w zapisach przyjętych przez birmański Piąty Sobór oraz w drukowanej edycji tekstu recytowanego na Szóstym Soborze.
Datowanie ksiąg Khuddaka Nikaya.
Na temat datowania różnych ksiąg Khuddaka Nikayi, Oliver Abeynayake pisze w sposób następujący:
„Datowanie Khuddaka Nikayi łatwo można podzielić na dwa okresy – wczesny i późny. Teksty Sutta Nipata, Itivuttaka, Dhammapada, Therigatha (Theragatha), Udana oraz Jataka należą do okresu wczesnego. Khuddakapatha, Vimanavatthu, Petavatthu, Niddesa, Patisambhida, Apadana, Buddhavamsa i Cariyapitaka można zaliczyć do późniejszego”.
Angielskie tłumaczenia.
Podane niżej tłumaczenia zawierają materiały z co najmniej dwóch ksiąg Khuddaka Nikayi. W celu znalezienia tłumaczeń pojedynczych ksiąg, sprawdź odpowiednie artykuły.

</doc>
<doc id="1256996" url="https://pl.wikipedia.org/wiki?curid=1256996" title="Las Bródnowski">
Las Bródnowski

Las Bródnowski, także Las Bródno lub Lasek Bródnowski – las w dzielnicy Targówek w Warszawie znajdujący się pomiędzy Zaciszem, Bródnem a podwarszawskimi Markami, ograniczony ulicami Kondratowicza, Malborską, Głębocką i Bystrą. Jest jednym z czterech uroczysk należących do Obwodu Leśnego "Las Sobieskiego". 
Opis.
Zajmuje obszar wyciętej w połowie XIX wieku Puszczy Bródnowskiej, która charakteryzowała się obecnością licznych strumieni, dlatego też teren był podmokły. W obliczu rozwijającego się osadnictwa, Puszcza Bródnowska była sukcesywnie karczowana pod łąki dla wsi Bródno Stare i niewielki Folwark Lewicpol (sąsiadował z rosyjskim fortem o tej samej nazwie). Po Puszczy Bródnowskiej nie pozostał najmniejszy ślad - obecny las jest całkowicie stworzony przez człowieka w wyniku prac zalesieniowych prowadzonych na tym obszarze po II wojnie światowej.
Flora.
Las Bródnowski jest urozmaicony, ze względu na zróżnicowanie gleb i warunki wilgotnościowe. Można natknąć się na bory jak i lasy liściaste. Dominują jednak ubogie drzewostany sosnowe na piaszczystych wyniesieniach, gdzie sosnom towarzyszą brzozy i dęby. Na żyznych siedliskach dominują dęby i lipy. W obniżeniach terenu znajdują się skupiska olsów i wiklin, przy głównych alejach szpalery brzozowe. W podszycie dziki bez, czeremchy, jarzębiny, kruszyna pospolita, dąb (również dekoracyjna odmiana czerwona), klon, głóg; niewielkie skupiska lip, modrzewi i przestoje starych topoli. W runie mchy, trawy, niecierpek, pokrzywa, wrotycz, nawłoć, paprocie (paprotka, nerecznica), malina, jeżyna. Las ma powierzchnię 134,08 ha. Drzewostanu Lasu Bródnowskiego nie tworzą drzewa, które osiągnęły wiek stu lat, ponieważ aż 85% powierzchni tego obszaru, została zalesiona w latach 1951-1967.
Podczas prowadzonych prac zalesieniowych przyświecał cel, aby powierzchnię pokrył drzewostan jednogatunkowy i jednowiekowy. Mimo takiego zabiegu, obecnie uwidacznia się proces odtwarzania niższych warstw drzewostanu, takich jak krzewy. Wśród nich można wymienić głównie bez czarny, kruszynę pospolitą, jarzęba pospolitego i czeremchę.
Fauna.
Las Bródnowski, jak wiele innych lasów na terenie miast, musi mierzyć się z problemem postępującej urbanizacji. Z powodu ciągłego izolowania lasu przez otaczające go zabudowania, staje się coraz mniej atrakcyjny dla zwierząt. Mimo takich trudności, zwierzęta i tak znajdują dogodne warunki, aby przemieścić się do lasu oraz w nim egzystować. Dotyczy to również większych ssaków, takich jak: sarny, dziki czy lisy. Ponadto w Lesie Bródnowskim można natknąć się na inne zwierzęta, takie jak: kuny, wiewiórki, sójki, myszołowy, jastrzębie i bażanty.
Rekreacja.
Las, będący terenem rekreacyjnym mieszkańców Bródna i Zacisza, został wyposażony w takie elementy małej architektury jak: ławki, stoliki i śmietniki. W północno-wschodniej części Lasu znajdują się ślady rosyjskiego Fortu Lewicpol, a także polana dawnego folwarku Lewicpol (Górnik), obecnie mała jednostka wojskowa. Przez teren Lasu prowadzi utworzona w 2003 roku ścieżka dydaktyczna „Nauka poszła w las” z planszami o tematyce przyrodniczej, historycznej, archeologicznej i geograficznej. Ponadto w Lesie Bródnowskim nie brakuje miejsc odpoczynku, postoju, jest również ścieżka rowerowa. W 2020 roku odbyła się rewitalizacja placu zabaw i najbliższego otoczenia. Poprzednie wysłużone budowle zostały wymienione na osiem nowych elementów, wśród których znalazły się: huśtawka wahadłowa z siedziskiem gniazdowym, liczydło, panel obrazkowy - kółko i krzyżyk, zjeżdżalnia z piaskownicą, zjeżdżalnia minigrodzisko oraz stolik z szachownicą. Poza pracami rewitalizacyjnymi zostały wybudowane nowe urządzenia: dwie wiaty ze stołami i ławkami oraz cztery wolnostojące ławki. Do wybudowania wymienionych elementów wykorzystano drewno robinii akacjowej, modrzewia, daglezji i dęba. Zostały również wytyczone ścieżki prowadzące do tego miejsca od strony ulicy Głębockiej.
Grodzisko.
W Lesie, nieopodal polany, na której znajduje się plac zabaw i tereny rekreacyjne, ulokowane są pozostałości grodziska będącego najstarszą osadą na obszarze współczesnej Warszawy – zachowały się tam wyeksponowane relikty wczesnośredniowiecznego grodziska. Osadę i mały gród bez fosy wzniesiono na wydmie otoczonej z trzech stron bagnami, które obecnie nie istnieją. Przed II wojną światową odkrył go Roman Jakimowicz - ówczesny dyrektor Państwowego Muzeum Archeologicznego. Odkrycie musiało jednak poczekać na przeprowadzenie badań archeologicznych, które rozpoczęto już po wojnie, w 1948 roku. Gród najprawdopodobniej powstał w drugiej połowie X wieku, jednak jego historia nie była długa, ponieważ w XI wieku spłonął i nie został odbudowany.

</doc>
<doc id="1256997" url="https://pl.wikipedia.org/wiki?curid=1256997" title="Góra Krzyżowa">
Góra Krzyżowa



</doc>
<doc id="1257000" url="https://pl.wikipedia.org/wiki?curid=1257000" title="Eugeniusz Wutcen">
Eugeniusz Wutcen

Eugeniusz Wutcen (ur. 11 maja 1909 w Będzinie, zm. 27 października 2004 w Warszawie), górnik, specjalista przeróbki surowców mineralnych oraz organizacji poszukiwań i dokumentacji złóż surowców mineralnych.
Życiorys.
Rodzice pochodzili z Łotwy. Ojciec Alojzy był carskim urzędnikiem w Polsce. Po I wojnie światowej pozostał w Polsce. Eugeniusz Wutcen ukończył siedmioklasową szkołę powszechną w 1922. W 1928 uzyskał świadectwo dojrzałości w gimnazjum matematyczno-przyrodniczym w Sosnowcu. W międzyczasie, w latach 1925–1927, pracował jako kreślarz w Wydziale Mierniczym Zarządu Miejskiego w Będzinie.
W 1928 rozpoczął studia na Wydziale Górniczym Akademii Górniczej w Krakowie. Ze względów zdrowotnych przerwał studia w 1932. W 1933 został zatrudniony w Urzędzie Skarbowym w Będzinie, następnie w kamieniołomie w Rogoźniku koło Będzina. W 1935 powrócił na studia górnicze. W latach 1936–1942 pracował jako kreślarz i topograf w Karpackim Instytucie Geologiczno-Naftowym w Borysławiu, a w latach 1945–1947 – jako młodszy asystent w Katedrze Górnictwa i Przeróbki Mechanicznej Akademii Górniczej w Krakowie. Tam uzyskał dyplom inżyniera górniczego w styczniu 1947.
W latach 1948–1950 był zastępcą zawiadowcy szybu „Piast” i „Bolesław” w Nowej Rudzie. Następnie w latach 1950-1951 był kierownikiem Oddziału Przeróbki Mechanicznej w Dolnośląskim Zjednoczeniu Przemysłu Węglowego w Wałbrzychu. W kolejnych latach, 1951–1952, był głównym inżynierem projektu Noworudzkiej Prażalni Łupku w Centralnym Biurze Projektów Przemysłu Węglowego w Świętochłowicach, a potem w Zabrzu. Od 1952 pracował jako dyrektor Departamentu Techniki w Centralnym Urzędzie Geologii w Warszawie.
W grudniu 1952 objął stanowisko zastępcy dyrektora ds. surowcowych Instytutu Geologicznego w Warszawie i na tym stanowisku pozostał do końca 1969. W 1954 otrzymał od prezesa Centralnego Urzędu Geologii tytuł docenta w Instytucie Geologicznym na podstawie pracy "Uwagi na temat jakości noworudzkiego łupku palonego". Pod jego nadzorem odkryto i opracowano dokumentacje złóż fosforytów, rud żelaza, siarki rodzimej, rud miedzi, magnezytu, węgla brunatnego, gliny ogniotrwałej, soli kamiennych i soli potasowo-magnezowych. Ponadto opracowano około 200 dokumentacji innych złóż surowców mineralnych. Od 1970 E. Wutcen kierował Pracownią Prognoz Surowców Mineralnych w Zakładzie Ekonomiki Zasobów Złóż i Prac Geologicznych Instytutu Geologicznego. Na początku 1980 przeszedł na emeryturę.
Posiadał szereg stopni górniczych: Inżyniera Górniczego II Stopnia (1950), Inżyniera Górniczego I Stopnia (1951), Dyrektora Górniczego III Stopnia (1953) i Generalnego Dyrektora Górniczego III Stopnia (1958).
Otrzymał wiele odznaczeń i nagród, m.in. Krzyż Oficerski (1959) i Krzyż Kawalerski Orderu Odrodzenia Polski (1954), Order Sztandaru Pracy II klasy, Medal 10-lecia Polski Ludowej i Medal 30-lecia Polski Ludowej, Odznakę 1000-lecia Państwa Polskiego, Zespołową Nagrodę Państwową II Stopnia za odkrycie i udokumentowanie zasobów złóż miedzi (1966), Odznakę Zasłużonego Pracownika Instytutu Geologicznego oraz Medal „Zasłużony dla Państwowego Instytutu Geologicznego”.

</doc>
<doc id="1257006" url="https://pl.wikipedia.org/wiki?curid=1257006" title="Koziorożec syberyjski">
Koziorożec syberyjski

Koziorożec syberyjski ("Capra sibirica") – ssak z rodziny wołowatych. Występuje w północnej i środkowej Azji.
Wpisany do Czerwonej księgi gatunków zagrożonych Międzynarodowej Unii Ochrony Przyrody i Jej Zasobów i zaliczony do kategorii LC (niższego ryzyka).

</doc>
<doc id="1257008" url="https://pl.wikipedia.org/wiki?curid=1257008" title="Szibam">
Szibam

Szibam (arab. شبام, "Shibām") – historyczne miasto w Jemenie, położone w muhafazie Hadramaut. Według spisu ludności w 2004 roku liczyło 13 316 mieszkańców.
Historia.
Szibam, nazywane też "Najstarszym miastem wieżowców" lub "Manhattanem pustyni", od 1982 wpisane jest na Listę Światowego Dziedzictwa UNESCO jako "Old Walled City of Shibam".
Miasto ma co najmniej 2500 lat historii, było przez wiele wieków stolicą księstwa Hadramaut.
Miasto zbudowane jest z glinianej cegły wypalanej na słońcu, a około 500 domów ma od 5 do 11 kondygnacji w formie wież sięgających 30 metrów. Większość budynków pochodzi z XVI wieku. . Ich budowa uwarunkowana była potrzebą zgromadzenia dużej liczby mieszkańców na terenie nie narażonym na skutki powodzi (w latach 1298 i 1532 odnotowano duże zniszczenia w zabudowie wskutek zalania miasta).

</doc>
<doc id="1257009" url="https://pl.wikipedia.org/wiki?curid=1257009" title="Dhammasangani">
Dhammasangani

Dhammasangani (pāli: Dhammasaṅgaṇi, Dhammasaṅgaṇī; Wyliczenie fenomenów) – tekst buddyjski, będący częścią "Kanonu palijskiego" buddyzmu therawady. Jest umieszczony wśród tekstów "Abhidhamma Pitaka" (pāli: abhidhammapiṭaka) – jednego z trzech "koszy" (pāli: piṭaka), które składają się na "Kanon palijski".
Zawartość tekstu.
"Dhammasanghani" wylicza wszystkie paramattha dhamma (pāli) (pol. ostateczne/podstawowe rzeczywistości), które można znaleźć we wszechświecie.
Księga zaczyna się matiką (pāli: matika – matryca), która jest listą klasyfikacji dhamm (pāli: dhamma). Termin dhamma tłumaczy się na różne sposoby, np. idea, fenomen, stan, wzorzec itd. 
Zgodnie z jednym z wyliczeń istnieją następujące dhammy:
Księga zawiera 22 trojakie klasyfikacje, a następnie 100 dwojakich, stosownie do metody abhidhammy. Zawiera też 42 klasyfikacje, oparte o metody sutty (pāli: sutta).
Część główna tekstu dzieli się na cztery części:

</doc>
<doc id="1257010" url="https://pl.wikipedia.org/wiki?curid=1257010" title="Shibam">
Shibam



</doc>
<doc id="1257012" url="https://pl.wikipedia.org/wiki?curid=1257012" title="Vibhanga">
Vibhanga

Vibhanga (pāli: vibhaṅga; pol.: Księga traktatów) – jest buddyjskim tekstem, częścią "Kanonu Palijskiego" buddyzmu therawady i jest zawarty w "Abhidhamma Pitace" (pāli: abhidhammapiṭaka).
Tłumaczenie angielskie Vibhangi.
The Book of Analysis, tłum. U Thittila, 1969/1988, Pali Text Society, Bristol
Zawartość tekstu.
Księga zawiera 18 rozdziałów, z których każdy jest odrębną, samodzielną rozprawą. 
Typowy rozdział składa się z trzech części:

</doc>
<doc id="1257013" url="https://pl.wikipedia.org/wiki?curid=1257013" title="Jump (for My Love)">
Jump (for My Love)



</doc>
<doc id="1257014" url="https://pl.wikipedia.org/wiki?curid=1257014" title="Mistrz godzinek Rohan">
Mistrz godzinek Rohan

Mistrz godzinek Rohan ("Mistrz Wielkich Godzinek książąt de Rohan") – anonimowy malarz czynny w latach 1410-1440 (lub 1405-1440), zajmujący się sztuką iluminowania rękopisów. Reprezentant gotyku międzynarodowego.
Działalność.
Mistrzowi godzinek Rohan przypisuje się około czterdziestu kodeksów iluminowanych. Pierwsze miniatury z paryskich rękopisów pochodzą z lat 1405-1415. W latach 1415-1420 działał w rejonie Szampanii, gdzie wykonał kilka ksiąg godzinek według rytu (obrządku) dla Troyes (diecezji). Około 1415-1420 przeniósł się do Paryża, gdzie zapoznał się z warsztatami Mistrza Bedforda, Braci Limbourg, a przede wszystkim z twórczością Mistrza Marszałka Boucicauta. W kolejnych latach miał działać w Angers (według François Avrila) lub w Bourges (według Meissa); prawdopodobne jest, że nadal mieszkał w Paryżu, pracując dla książąt spoza miasta, m.in. dla Jolanty Aragońskiej i Ludwika II d’Anjou. W latach 1430-1440 wykonał "Godzinki Rohan" oraz brał udział w pracach nad "Godzinkami Rene d’Anjou", dekorował także "Godzinki Izabeli Stuart". Przypisuje mu się autorstwo "Portretu Ludwika II Andegaweńskiego", stworzonego w latach 1415-1420 lub tuż przed śmiercią księcia w 1417 roku. Pierwsze portrety Jana van Eycka są uderzająco stylistycznie podobne do prac Mistrza Rohan.
Opis twórczości.
Jego najważniejszym dziełem jest "Księga godzinek Rohan" ("Grandes Heures de Rohan") z 65 miniaturami. Dzieła Mistrza godzinek Rohan charakteryzuje duża ekspresja, dramatyzm i podkreślanie strony emocjonalnej. W jego pracach widoczne są wpływy Mistrza Boucicauta i Mistrza Bedforda. W "Grandes Heures de Rohan" wykorzystywał motywy ornamentalne i architektoniczne zapożyczone z prac braci Limbourg. Od nich też pochodzi postać klęczącej kobiety w "Zwiastowaniu pasterzy" oraz jeźdźcy w "Ucieczce do Egiptu". Niezależnie od zapożyczeń, Mistrz Rohan wprowadzał do swoich prac własny styl; nie uznawał obowiązujących kanonów, unikając próby uzyskania przestrzeni i realizmu pejzażu. Jak konkluduje Krystyna Secomska: .
Styl Mistrza Rohan, a zwłaszcza ekspresja w ukazywaniu scen, był nowością w gotyckim malarstwie francuskim, przez co niektórzy badacze (Heimann) uważali, że on sam musiał pochodzić z Niemiec lub z Hiszpanii (Porcher). Za pierwszą hipotezą przemawiało wykorzystanie motywu postaci Chrystusa Bolesnego zstępującego jako Sędzia pomiędzy zmartwychwstałych, motywu nieznanego w sztuce francuskiej, a popularnego wśród artystów niemieckich. Za drugą hipotezą może wskazywać podobieństwo miniatur z "Grandes Heures de Rohan" do XIV wiecznego rękopisu iluminowanego zwanego mszałem z Cambrai; występuje podobieństwo motywów nieba z postaciami aniołów.

</doc>
<doc id="1257015" url="https://pl.wikipedia.org/wiki?curid=1257015" title="Mistrz Rohan">
Mistrz Rohan



</doc>
<doc id="1257016" url="https://pl.wikipedia.org/wiki?curid=1257016" title="Dhatukatha">
Dhatukatha

Dhatukatha (pāli: dhātukathā; pol.: Dyskusje na temat elementów) – jest buddyjskim tekstem, częścią "Kanonu palijskiego" buddyzmu therawady. Jest zawarty w Abhidhamma Pitace (pāli: abhidhammapiţaka; sans. "abhidharmapiţaka)".
Tłumaczenie angielskie Dhatukathy.
Discourse on Elements, tłum. U Narada, 1962, Pali Text Society [1], Bristol
Treść Dhatukathy.
Ta księga łączy idee dwóch poprzednich ksiąg Abhidhammy: Dhammasangani i Vibhanga. Sporządzona jest w formie pytań i odpowiedzi, pogrupowanych w 14 rozdziałów, w oparciu o formę tych pytań. Pierwszy rozdział zapytuje o każdą rzecz omawianą w tekście w następujący sposób: "Jak wiele skupisk, baz i elementów ta rzecz obejmuje". W dalszych rozdziałach pytania stają się bardziej skomplikowane, np. "W jak wiele skupisk itd. nie są zaangażowane dhammy, które są niezaangażowane w dhammy zaangażowane w daną rzecz?" 

</doc>
<doc id="1257018" url="https://pl.wikipedia.org/wiki?curid=1257018" title="Grim Fandango">
Grim Fandango

Grim Fandango − komputerowa gra przygodowa stworzona i wydana przez LucasArts 2 listopada 1998. Jest to pierwsza przygodowa gra firmy LucasArts korzystająca z grafiki trójwymiarowej. "Grim Fandango" została uznana przez krytyków i fanów za jedną z najlepszych gier w całym gatunku i poza nim. 27 stycznia 2015 została wydana poprawiona wersja gry stworzona przez studio Double Fine Productions. Produkcja ukazała się na platformy Windows, PlayStation 4, PlayStation Vita oraz Linux.
Grę wymyślił Tim Schafer, który poprzednio pracował przy serii "Monkey Island" oraz grach "Full Throttle" i "Day of the Tentacle". Gra, bazując na azteckich wierzeniach o życiu pozagrobowym, opowiada historię Manny'ego Calavery i jego czteroletniej podróży przez Ziemię Umarłych do Dziewiątego Podziemia – celu podróży wszystkich zmarłych dusz – w poszukiwaniu kobiety zwanej Mercedes „Meche” Colomar.
Rozgrywka.
Gra korzysta z silnika GrimE, który tworzy tła w 2D, a główne obiekty i postacie w 3D oraz pozwala na kontrolę poczynaniami Manny'ego za pomocą klawiatury, dżojstika lub gamepada. Manny musi zbierać różne obiekty i rozmawiać z mieszkańcami Podziemia, aby rozwiązywać różne zagadki w celu popchnięcia fabuły do przodu.
Odbiór gry.
"Grim Fandango" otrzymała głównie pozytywne recenzje. GameSpot chwalił grę, mówiąc, że „"Grim Fandango" pomija rzeczy oczywiste” i „bierze swój humor z sytuacji i postaci [...], pomagając w uwiarygadnianiu świata”. „PC Zone” pochwalił całą produkcję pisząc, że „z takimi kostiumami, postaciami, muzyką i atmosferą ["Grim Fandango"] stworzyłoby wspaniały film”. Serwis IGN podsumował recenzję gry, pisząc „"Grim Fandango" to najlepsza gra przygodowa, jaką kiedykolwiek widzieliśmy”. Jednak zarówno GameSpot, jak i IGN jako wadę gry podały problemy z interfejsem gry. IGN powiedziało, że była to jedna z przyczyn, dla których nie dali grze maksymalnej oceny.
W polskiej prasie komputerowej gra otrzymała pochlebne recenzje i wysokie oceny. Recenzent Gier Komputerowych nazywa ją najlepszą przygodówką roku, w podobnym tonie wyraża się Świat Gier Komputerowych pisząc "Dzięki połączeniu talentu scenarzystów, grafików i dźwiękowców z Lucas Arts, powstała najbardziej oryginalna przygodówka tego roku, a może i tego dziesięciolecia [...].". Secret Service wśród zalet wymienia świat przedstawiony "LUCAS ARTS udało się stworzyć cały świat umarłych, świat bardzo wiarygodny i funkcjonujący, choć trochę dziwaczny". Inne chwalone elementy to grafika, dźwięk i muzyka.
CD-Action w wadach wymienia odejście od interfejsu wskaż i kliknij na rzecz sterowania klawiaturą lub gamepadem, umiarkowany poziom trudności oraz styl graficzny, który nie każdemu może przypaść do gustu, jednocześnie pozytywnie oceniając pozostałe elementy.
Pomimo wysokiej jakości, dobrych recenzji i wielu nagród – włączając nagrodę Gry Roku 1998 GameSpotu wraz z grą "", pobijając tym samym tytuły, takie jak "StarCraft" i "Half-Life". – "Grim Fandango" był widziany jako gwóźdź do trumny gier przygodowych. Gra sprzedała się w 95 000 kopiach do 2003 roku w USA (wyłączając sprzedaż online, w oparciu o dane PC Data). Często mówi się, że gra przegrała ekonomicznie, mimo że, według LucasArts, „"Grim Fandango" spełniło i przewyższyło oczekiwania na całym świecie”. Mimo tego "Grim Fandango" nie zdobyło takiej popularności, jak poprzednie przygodowe gry LucasArts, zmniejszając popyt na gry przygodowe w następnych latach.
Redakcja magazynu PC Gamer UK w 2015 roku przyznała grze 70. miejsce na liście najlepszych gier na PC.
Nagrody.
Academy of Interactive Arts &amp; Sciences
GameSpot:
IGN:
GameSpy:
Adventure Gamers:

</doc>
<doc id="1257019" url="https://pl.wikipedia.org/wiki?curid=1257019" title="Puggalapannatti">
Puggalapannatti

Puggalapannatti (pāli: Puggalapańńatti; pol.: Opis osób) – jest buddyjskim tekstem, częścią "Kanonu palijskiego" buddyzmu therawady. Jest zawarty w "Abhidhamma Pitace" (pāli: abhidhammapiṭaka).
Tłumaczenie angielskie Puggalapannatti.
A Designation of Human Types, tłum. B. C. Law, 1922, Pali Text Society , Bristol
Treść Puggalapannati.
Puggalapannati jest księgą przypominającą bardziej klasyfikację Sutt (pāli: Sutta) niż Abhidhammy.
Zajmuje się uporządkowanymi numerycznie (por. Anguttara Nikaya; pāḷi: Aṅguttaranikāya) klasyfikacjami osób, od "jedynek", poprzez "pary", "trójki", aż do "dziesiątek". Każda z liczb stanowi osobny rozdział. Całość zaczyna się od ogólnego wyliczenia typów pojęć i to sugeruje, że miała być początkowo suplementem do innej księgi, wyliczającym koncepty wyłączone ze ścisłej metody Abhidharmy. Dalej większa część tekstu podaje definicje różnych typów osobowości.

</doc>
<doc id="1257020" url="https://pl.wikipedia.org/wiki?curid=1257020" title="Ustawa o narodowym zasobie archiwalnym i archiwach">
Ustawa o narodowym zasobie archiwalnym i archiwach

Ustawa z dnia 14 lipca 1983 r. o narodowym zasobie archiwalnym i archiwach, w skrócie zwana czasem "ustawą archiwalną" — polska ustawa całościowo regulująca prawo archiwalne. Razem z przepisami wykonawczymi oraz resortowymi aktami prawnymi tworzy "prawo archiwalne". Weszła w życie z dniem 1 stycznia 1984 r., po 1989 r. była wielokrotnie zmieniana.
Ustawa archiwalna w obecnym kształcie składa się z 9 rozdziałów:
Dla archiwistyki stanowi ona fundamentalny akt prawny, który definiuje podstawowe pojęcia prawa archiwalnego, normuje zasady postępowania z materiałami archiwalnymi, określa sankcje prawno – karne za naruszenie ustawy, ustala warunki prowadzenia działalności gospodarczej w zakresie przechowywania dokumentacji pracowniczej i określa zasady postępowania z dokumentacją w razie ustania działalności pracodawcy.

</doc>
<doc id="1257021" url="https://pl.wikipedia.org/wiki?curid=1257021" title="Lucky (singel)">
Lucky (singel)

Lucky – utwór i drugi singel piosenkarki pop Britney Spears, z jej drugiego albumu "Oops!... I Did It Again", wydany 8 sierpnia 2000 roku.
Została napisana oraz wyprodukowana przez Maksa Martina i Ramiego.

</doc>
<doc id="1257024" url="https://pl.wikipedia.org/wiki?curid=1257024" title="Kathavatthu">
Kathavatthu

Kathavatthu (pāli: Kathāvatthu; pol.: Punkty sporne;) (skrót: Kv, Kvu) – jest buddyjskim tekstem, jedną z siedmiu ksiąg w "Abhidhamma Pitace" (pāli: abhidhammapiṭaka). "Abhidhamma Pitaka" jest z kolei jednym z "trzech koszy" (pāli: Tipiṭaka;) stanowiących "Kanon palijski" buddyzmu therawady. Kathavatthu jest przede wszystkim dokumentacją sporów dotyczących punktów doktryny, które były dyskutowane od czasów Króla Aśoki.
Tłumaczenie angielskie Kathavatthu.
Points of Controversy, tłum. S.Z. Aung &amp; C.A.F. Rhys Davids (1915, 1993), Pali Text Society, Bristol.
Pochodzenie tekstu.
Kathavatthu zostało opracowane w celu wyjaśnienia kontrowersji dotyczących Dhammy, powstałych pomiędzy wczesnymi szkołami buddyjskimi. Część dysput na ich temat stała się powodem ustanowienia Trzeciego Soboru Buddyjskiego. Sobór ten powołał król Aśoka w III wieku p.n.e.
Zgodnie z tradycją, tekst ten opracował Czcig. Moggaliputta Tissa, będący liderem Trzeciego Soboru. Mówi się, że jest to zapis odpowiedzi, które starsi mnisi uznali za ortodoksyjne. W oparciu o lingwistykę, tematykę i strukturę tekstu, można wyciągnąć wniosek, że prawdopodobnie Moggaliputta Tissa jest autorem zaledwie początku tekstu. Dalsze części były dodawane później, w miarę jak pojawiały się dalsze spory i kontrowersje.
Zawartość tekstu Kathavatthu.
Kathavatthu dokumentuje ponad 200 punktów spornych. Dyskusje na ich temat są podzielone na cztery paṇṇāsaka (pol.: grupa pięćdziesięciu; ang.: group of 50). Każda paṇṇāsaka jest dalej podzielona na 20 rozdziałów (pāli: vagga). Po czterech paṇṇāsaka znajdują się jeszcze trzy dodatkowe vagga. 
Każdy rozdział (pāli: vagga) zawiera pytania i odpowiedzi, w oparciu o które są prezentowane, odpierane i ostatecznie odrzucane, kolejne "heretyckie" poglądy. Forma tych debat nie pozwala zidentyfikować uczestników. Nie wykracza poza debatę, nie starając się określić jednoznacznie, która ze stron miała rację.
Komentarze do Kathavatthu podają, że poglądy uznane za nieheretyckie, przyjęła szkoła therevady, a poglądy odrzucone przyjęła szkoła sarvastivady.
Kanoniczność.
Włączenie Kathavatthu do "Abhidhamma Pitaki" było czasem uważane za niewłaściwe. Po pierwsze, księga nie stanowi zapisu słów samego Buddy - autorstwo tradycyjnie przypisuje się Czcig. Moggaliputta Tissa. Nie jest to jednak całkowicie niezwykłe: księga Vinaya włącza zapisy z pierwszych dwóch Soborów, które też nie są słowami samego Buddy. Po drugie, główna część tekstu Kathavatthu różni się zasadniczo od innych tekstów Abhidhammy. To jednak też nie jest odosobnionym przypadkiem: Puggalapannatti (pāli: Puggalapańńatti) również jest w niej tekstem nietypowym.
Badacze czasem zwracają także uwagę na włączenie do "Tipitaki" (pāli: Tipiṭaka) niektórych wyraźnie późniejszych (względnie nowych) sekcji Kathavatthu. Wskazuje to, że "Kanon palijski" był o wiele bardziej "otwarty" niż czasem sądzono i daje pogląd na proces uznawania nowych części tekstu za kanoniczne. Również to nie jest czymś nietypowym - w Kanonie znajduje się całkiem dużo stosunkowo późnych zapisów. 
Interpretacja.
Debaty Kathavatthu są przez tradycję i wielu badaczy, rozumiane jako dysputy pomiędzy różnymi szkołami buddyzmu. Jednakże L.C. Cousins, uznawany przez Prof. Gombricha za czołowego badacza Abhidhammy, pisze:
"W duchowych tradycjach na całym świecie, instruktorzy często stosowali wyraźne sprzeczności jako metody treningu. Być może miało to na celu zwiększyć uważność ich uczniów lub poszerzyć i pogłębić pogląd na dany temat. "Kanon palijski" zawiera wiele wyraźnych przykładów stosowania takich metod. (W rzeczywistości Kathāvatthu nabiera większego sensu w tym właśnie kontekście, niż jako zapis kontrowersji powstałych pomiędzy szkołami)"

</doc>
<doc id="1257026" url="https://pl.wikipedia.org/wiki?curid=1257026" title="What Will The Neighbours Say?">
What Will The Neighbours Say?



</doc>
<doc id="1257027" url="https://pl.wikipedia.org/wiki?curid=1257027" title="Yamaka">
Yamaka

Yamaka (pāli: ञमक yamaka; pol.: pary) – jest częścią Kanonu palijskiego buddyzmu therawady. Jest zawarty w "Abhidhamma Pitace" (pāli: abhidhammapiṭaka), która - zgodnie z samymi tekstami - została przekazana przez samego Buddę. Badacze nie traktują tych zapisów dosłownie, ale wielu sugeruje że główne idee Abhidhammy mogą pochodzić bezpośrednio od niego.
Tłumaczenie angielskie Yamaki.
Tłumaczenie zostało opublikowane w Malezji, ale jest prawdopodobnie nieosiągalne. Zarys tekstu zawierający wiele szczegółów można znaleźć w "Guide through the Abhidhammapitaka Nyanatiloki".
Treść Yamaki.
Księga Yamaka zawiera dziesięć rozdziałów, każdy zajmujący się inną częścią buddyjskiej doktryny: korzeniami, skupiskami, itd. Struktura opiera się o formę pytań i odpowiedzi: "Czy X jest Y? Ale czy Y jest X?" Te pary wzajemnie odwrotnych pytań nadały nazwę tej księdze, która w pāli znaczy "pary". Poza powyższymi, główne typy pytań to:
"Czy dla osoby (i/lub w danym miejscu), dla której powstaje/powstanie/zaniknie X, Y będzie ... ?" 
"Czy osoba, która rozumie X, rozumie też Y?" 
Treść kolejnych części tekstu, to logiczna analiza poszczególnych koncepcji, które były już przedstawiane we wcześniejszych tekstach Abidhammy. Celem jest wyjaśnianie niejasnych kwestii i definiowanie precyzyjnego używania terminów technicznych.
Rozdziały Yamaki

</doc>
<doc id="1257033" url="https://pl.wikipedia.org/wiki?curid=1257033" title="Cahir Mawr Dyffryn aep Cellach">
Cahir Mawr Dyffryn aep Cellach



</doc>
<doc id="1257034" url="https://pl.wikipedia.org/wiki?curid=1257034" title="Patthana">
Patthana

Patthana (pāli: paṭṭhāna; pol.: Księga zależności; ang.: The Book of Relations) – jest buddyjskim tekstem, częścią Kanonu palijskiego buddyzmu therawady. Jest zawarty w "Abhidhamma Pitace" (pāli: abhidhammapiṭaka). Patthana to nieproporcjonalnie największy tom Tipitaki (pāli: Tipiṭaka; pol.: Trzy kosze; ang.: three baskets), czyli Kanonu Pali. W edycji siamskiej zawiera ponad 6.000 stron.
Patthana opisuje 24 paccaya, lub prawa dotyczące zależności pojawiających się pomiędzy dhammami (pāli: dhamma). Te prawa, zastosowane we wszystkich możliwych permutacjach pomiędzy dhammami, opisanymi w Dhammasangani (księga 1. Abhidhammy), dają pełny wachlarz wszystkich dostępnych poznaniu doświadczeń.
[2]
Treść Patthany.
Patthana, "Księga warunkowych relacji" (ang.: Book of Conditional Relations) jest prawdopodobnie najważniejszym tekstem w "Abhidhamma Pitaka" i stąd jest tradycyjnie określana jako "Wielki traktat" (pāli: mahapakarana). Gigantyczna zarówno w rozmiarach jak i w treści księga, składa się z pięciu tomów o łącznej sumie 2500 stron w birmańskim tekście edycji utworzonej na Szóstym Soborze Buddyjskim. Celem Patthany jest zastosować jej schemat 24 warunkowych relacji, do wszystkich fenomenów zawartych w matrycy Abhidhammy. Główna część tekstu ma cztery rozdziały:
Każdy z nich ma sześć podrozdziałów:
Wewnątrz tego wzorca 24 sekcji, stosowane są 24 tryby zależności. Zależności te są odnoszone do wszystkich fenomenów istnienia we wszystkich możliwych do wyobrażenia permutacjach. Pomimo suchego i tabularycznego układu, Patthana może być z łatwością doceniona nawet przez humanistycznego "profana", jako monumentalne dzieło ludzkiego umysłu. Zdumiewa szeroką wizją, rygorystyczną logiką i wielką dbałością o detale. Dla ortodoksji therawady, jest najbardziej elokwentnym świadectwem, pozbawionej wszelkich przeszkód, wszechwiedzy Buddy. 
Dwadzieścia cztery rodzaje zależności to:
W tradycji buddyzmu Birmy recytacja tych dwudziestu czterech zależności ma działanie ochronne.

</doc>
<doc id="1257035" url="https://pl.wikipedia.org/wiki?curid=1257035" title="Natalia Korczakowska">
Natalia Korczakowska

Natalia Korczakowska (ur. 1979 w Warszawie) – polska reżyserka teatralna, scenografka, autorka tekstów.
Życiorys.
Studiowała na Uniwersytecie Muzycznym Fryderyka Chopina w Warszawie (dawniej Państwowej Wyższej Szkoły Muzycznej w Warszawie) w klasie skrzypiec oraz Wydziału Wiedzy o Teatrze i Reżyserii w Akademii Teatralnej im. Aleksandra Zelwerowicza.
Jej debiut reżyserski to "Pensjonat Madryt" według prozy Aglai Veteranyi w 2006. Asystowała u René Pollescha i Oskarasa Koršunovasa. Korczakowska reżyseruje przedstawienia teatralne w Polsce od 2006 roku, w tym m.in. "Elektrę - Lekcję Anatomii" w teatrze im C.K. Norwida w Jeleniej Górze, adaptację sceniczną powieści Stanisława Lema "Solaris" dla TR Warszawa, sztukę G.E. Lessing "Natan mędrzec" dla Teatru Narodowego w Warszawie i "Dziady część III" Adama Mickiewicza w Teatrze Dramatycznym w Białymstoku, o których Małgorzata Piekutowa napisała: „"Dziady III" Korczakowskiej chciałoby się studiować, bo na to zasługują. I chciałoby się je studiować z egzemplarzem Mickiewicza w ręce, w kolejne wieczory. Ze świecą szukać tak przemyślanego, tak precyzyjnego i tak konsekwentnego przedstawienia”. W STUDIO teatrzegalerii wyreżyserowała uznaną przez publiczność i krytykę adaptację "Berlin Alexanderplatz" Alfreda Döblina i "Biesy" Fiodora Dostojewskiego. J. O’quinn napisał: „Żaden z artystów z "Generation After 2" nie był bliższy społeczno-politycznym dylematom kraju niż 39-letnia Natalia Korczakowska. Przedstawienie otwiera ikoniczny obraz cara Mikołaja II i jego rodziny zamkniętych w plastikowym kubiku; pochłonięci przez chmurę gazu, jeden po drugim padają na podłogę. Voilá: Rewolucja, Holocaust, Aleppo.”
Jako reżyserka operowa Korczakowska zrealizowała: "Jakoba Lenza" Wolfganga Rihma i "Halkę" Moniuszki pod batutą Marca Minkowskiego dla Opery Narodowej w Warszawie. Współpracowała z prestiżową orkiestrą Ensemble Modern nad "El Cimarrón" H. W. Henzego w hamburskim Thalia Theatre. Wyreżyserowała także "Zagubioną autostradę" Elfride Jelinek i Olgi Neuwirth na Międzynarodowym Festiwalu Filmowy Nowe Horyzonty we Wrocławiu, o której Katja Petrowskaja napisała w „Frankfurter Allgemeine Sonntagszeitung”: „Narodowe Forum Muzyki stworzyło idealną scenę do odkrywania nierozwiązanych zagadek tego kultowego filmu. Reżyserka Natalia Korczakowska stworzyła z tej muzyki teatralny efekt stereo”. M. Kocur napisał: „Opera filmowa "Zagubiona autostrada" w inscenizacji Natalii Korczakowskiej to wyjątkowo udany przykład współczesnej sztuki krytycznej, odważnej i inteligentnej, świetnie zrealizowanej i mistrzowsko zagranej”.
W kwietniu 2016 roku Korczakowska została dyrektorką artystyczną Teatru Studio w Warszawie, którego nazwę – w ramach nawiązania do awangardowej tradycji miejsca w duchu Józefa Szajny i Jerzego Grzegorzewskiego – zmieniła na STUDIO teatrgalerię. STUDIO teatrgaleria jest jedną z najważniejszych, eksperymentalnych scen w Polsce.

</doc>
<doc id="1257036" url="https://pl.wikipedia.org/wiki?curid=1257036" title="Żółw brunatny">
Żółw brunatny

Żółw brunatny ("Manouria emys") – gatunek gada z podrzędu żółwi skrytoszyjnych z rodziny żółwi lądowych. Długość pancerza od 50 do 80 cm; masa ciała 25-35 kg. Ciemny, płaski pancerz, ogromne, zrogowaciałe, skórzaste płyty ułożone dachówkowato na przednich kończynach. Po wewnętrznej stronie każdego uda para grubych ostróg.

</doc>
<doc id="1257039" url="https://pl.wikipedia.org/wiki?curid=1257039" title="Dyskografia Girls Aloud">
Dyskografia Girls Aloud

To jest lista oficjalnie wydanych utworów, singli i albumów Girls Aloud, brytyjskiego girlsbandu. Girls Aloud wydały pięć albumów studyjnych, dwie składanki najlepszych piosenek, 24 singli oraz pięć płyt DVD przy udziale "Polydor Records" i jej oddziału "Fascination Records".
Inne.
Piosenki, które nie pojawiły się na żadnym z albumów, bądź singli dziewczyn:
Niewydane piosenki.
Piosenki, które zostały nagrane, lecz nie wydane:

</doc>
<doc id="1257040" url="https://pl.wikipedia.org/wiki?curid=1257040" title="Pere Ubu">
Pere Ubu

Pere Ubu – amerykański zespół grający muzykę postpunkową, założony w Cleveland, w stanie Ohio w 1975. Zespół przechodził wielokrotne zmiany personalne; jedynym jego stałym członkiem jest wokalista David Thomas. Nazwa grupy pochodzi od Père Ubu („Ojciec Ubu”), bohatera sztuki Ubu Roi („Ubu król”), autorstwa francuskiego dramaturga, powieściopisarza i poety Alfreda Jarry.
Dyskografia.
Lista albumów opracowana na podstawie Discogs:

</doc>
<doc id="1257041" url="https://pl.wikipedia.org/wiki?curid=1257041" title="Milan Purović">
Milan Purović

Milan Purović, ser. Милан Пуровић (ur. 7 maja 1985 w Titogradzie) – piłkarz czarnogórski grający na pozycji napastnika.
Kariera klubowa.
Purović urodził się w Titogradzie, obecnie noszącym nazwę Podgorica. Piłkarską karierę rozpoczął w najbardziej znanym klubie tego miasta, FK Budućnost Podgorica i w 2002 roku awansował do kadry pierwszej drużyny. Wtedy też zadebiutował w rozgrywkach drugiej lidze serbskiej. Od czasu debiutu występował w pierwszym składzie Budućnosti i w swoim premierowym sezonie zdobył 7 goli. W sezonie 2003/2004 zaliczył 10 trafień i przyczynił się do awansu klubu do pierwszej ligi. W sezonie 2004/2005 w ekstraklasie zdobył 11 bramek i był najlepszym strzelcem szóstego zespołu ligi. Latem 2005 został sprzedany do jednego z czołowych klubów w kraju, Crvena zvezda z Belgradu. Występował w ataku wraz z Nikolą Žigiciem i zdobywając 11 goli przyczynił się do wywalczenia przez „Czerwoną Gwiazdę” tytułu mistrza Serbii i Czarnogóry. Natomiast w 2007 roku obronił z belgradzkim zespołem to osiągnięcie.
Latem 2007 Purović został sprzedany za 2,2 miliona euro do portugalskiego Sporting CP z Lizbony. Został tam drugim obok Simona Vukčevicia Czarnogórcem w zespole. W pierwszej lidze zadebiutował 2 września 2007 w wygranych 1:0 derbach z CF Os Belenenses w 66. minucie zmieniając Marata Izmajłowa. Latem 2008 Czarnogórzec został wypożyczony ze Sportingu do tureckiego Kayserisporu. W 2009 roku wypożyczono go do węgierskiego Videotonu, a na początku 2010 roku do słoweńskiej Olimpiji Lublana. Potem grał na zasadach wypożyczenia w CF Os Belenenses i Cercle Brugge. 27 lipca 2011 roku przeszedł do OFK Beograd.
20 września 2012 jako wolny agent zasilił skład ukraińskiego Metałurha Zaporoże. W końcu grudnia 2012 za obopólną zgodą kontrakt został anulowany. Następnie występował w serbskim FK Bežanija, a od 2014 gra w klubach malezyjskich.
Kariera reprezentacyjna.
W reprezentacji Czarnogóry Purović zadebiutował 24 marca 2007 roku w wygranym 2:1 towarzyskim spotkaniu z Węgrami, pierwszym w historii po uzyskaniu niepodległości przez Czarnogórę.

</doc>
<doc id="1257043" url="https://pl.wikipedia.org/wiki?curid=1257043" title="Synagoga w Szkłowie">
Synagoga w Szkłowie

Synagoga w Szkłowie (biał. Сінагога ў Шкловe, ros. синагога в Шкловe) – żydowska bóżnica zbudowana w II połowie XVII wieku w miejscowości Szkłów. Obecny adres: ul. Wtaraja-Sawieckaja 2. 
Budynek synagogi powstał w połowie XVII wieku. W II połowie XIX stulecia został gruntownie przebudowany. Składa się z głównego gmachu oraz dobudowanych do niego dwóch skrzydeł pokrytych spadzistym dachem. Całość pomalowana jest na kolor biały. Do dziś zachowały się elementy zewnętrzne świadczące o charakterze obronnym bóżnicy.

</doc>
<doc id="1257044" url="https://pl.wikipedia.org/wiki?curid=1257044" title="Mondariz">
Mondariz

Mondariz – gmina w Hiszpanii, w Galicji, w prowincji Pontevedra, w comarce Condado.
Powierzchnia gminy wynosi 85,8 km². Zgodnie z danymi INE, w 2004 roku liczba ludności wynosiła 5320, a gęstość zaludnienia 62,19 osoby/km². Kod pocztowy do gminy to 36870.
Położenie.
Gmina położona jest w południowo-zachodniej części wspólnoty autonomicznej Galicja (Hiszpania). Od północy graniczy z gminami: Fornelos de Montes i Pazos de Borbén; ze wschodu z O Covelo; od południa z A Cañiza i Salvaterra de Miño; z zachodu z Mondariz Balneario, Ponteareas i Pazos de Borbén.
Parafie.
W skład gminy Mondariz wchodzi 12 parafii (hiszp. "parroquías"):

</doc>
<doc id="1257045" url="https://pl.wikipedia.org/wiki?curid=1257045" title="Skorpion karpacki">
Skorpion karpacki

Skorpion karpacki ("Euscorpius carpathicus") – gatunek skorpiona z rodziny Euscorpiidae. Po rewizji rodzaju zasięg tego gatunku został ograniczony do Rumunii. Hodowany w terrariach. Osiąga długość 27-40 mm. Żywi się owadami. Poluje nocą. Samica nosi młode na grzbiecie. Jad skorpiona karpackiego nie jest groźny dla życia ludzkiego, jednak w przypadku uczulenia na któryś z jego składników, może wystąpić wstrząs anafilaktyczny.

</doc>
<doc id="1257046" url="https://pl.wikipedia.org/wiki?curid=1257046" title="Miejski Zakład Komunikacji w Zamościu">
Miejski Zakład Komunikacji w Zamościu

Miejski Zakład Komunikacji w Zamościu – publiczny przewoźnik świadczący usługi w zakresie pasażerskiego transportu zbiorowego w Zamościu i wybranych gminach powiatu zamojskiego.
Historia.
Pierwsze autobusy zakładu komunikacji miejskiej pojawiły się na ulicach Zamościa w roku 1960. Kilka lat później, w 1963 roku, zakład został przekształcony i wchodził w skład Miejskiego Przedsiębiorstwa Gospodarki Komunalnej nr 1 (działały wówczas 2), a w latach 70. Wojewódzkiego Przedsiębiorstwa Gospodarki Komunalnej i Mieszkaniowej z oddziałem w Zamościu. W 1984 roku przedsiębiorstwo to zostało podzielone i pojawiło się Miejskie Przedsiębiorstwo Komunikacyjne. Od tego momentu kontrolę nad MPK przejął zamojski Urząd Miasta – dotychczas zajmowały się tym instytucje na szczeblu wojewódzkim. Jako przedsiębiorstwo komunalne MPK istniało od roku 1990, a rok później zostało przekształcone w Miejski Zakład Komunikacji. Natomiast jako obecna spółka z ograniczoną odpowiedzialnością MZK działa od roku 1998.
Od kilku lat MZK posiada nową bazę przy ul. Lipowej (Os. Orzeszkowej-Reymonta), w której czynna jest m.in. jedyna w mieście stacja gazu CNG. Wcześniej zajezdnia znajdowała się w pobliżu Starego Miasta, przy ul. Peowiaków.
Tabor.
Tabor MZK Zamość liczy 40 autobusów. Wszystkie z nich są przystosowane do przewozu osób niepełnosprawnych - autobusy niskopodłogowe, a 16 pojazdów zasilanych jest sprężonym gazem ziemnym CNG. Wszystkie pojazdy posiadają system informacji pasażerskiej.
Linie.
Zakład obsługuje obecnie 25 linii miejskich i podmiejskich o numerach:
Dawniej, zakład obsługiwał więcej linii, z biegiem czasu likwidowanych, m.in. po wprowadzeniu większej zmiany tras i rozkładów w 2004 roku. Jeszcze w latach 90. kursowało także więcej linii podmiejskich.
Obecnie wybrane linie, o najbardziej ruchliwych trasach i pozwalające dotrzeć do ważniejszych miejsc w mieście, w zależności od dnia i jego pory, wykonują kilka kursów w ciągu godziny (nr 0, nr 3, nr 10). Pozostałe wykonują średnio 1 kurs w ciągu godziny, a niektóre, zwłaszcza szkolne (55) i podmiejskie (15, 35, 40) kursują tylko rano i po południu. 10 linii kursuje codziennie, a 1 dodatkowo w niedziele (poza świątecznymi), pozostałe tylko w dni robocze od poniedziałku do piątku. Linie szkolne (oraz niektóre kursy pozostałych linii) są ponadto zawieszane w dni wolne od zajęć (ferie, wakacje). W okresie wakacji zmniejszana jest także liczba kursów na wszystkich pozostałych liniach.
Na poszczególnych liniach stale (z wyjątkami) kursują autobusy niskopodłogowe, m.in. na linii nr 10, która dojeżdża do jednego z zamojskich szpitali (często również na liniach nr 2, 3, 4).
Autobusy na wszystkich liniach kursują tylko w ciągu dnia; dawniej jedna z nich (nr 60) była linią podobną do nocnej, ale wykonującą tylko 1 kurs po godz. 4 (jeszcze wcześniej była to linia N, kursująca codziennie całą noc). W 2011 r. uruchomiono na krótko linię PKP dopasowaną w rozkładzie do odjazdów i przyjazdów pociągów do zamojskiej stacji kolejowej, jednak z powodu niewielkiej liczby pasażerów została zlikwidowana.
MZK Zamość uruchamia także dodatkowe, sezonowe linie w okresie dnia Wszystkich Świętych.
Trasy.
C – kursuje codziennie
R – kursuje tylko w dni robocze (od poniedziałku do piątku)
S – kursuje w soboty
N – kursuje w niedziele i święta

</doc>
<doc id="1257047" url="https://pl.wikipedia.org/wiki?curid=1257047" title="Euscorpius carpathicus">
Euscorpius carpathicus



</doc>
<doc id="1257049" url="https://pl.wikipedia.org/wiki?curid=1257049" title="Manouria emys">
Manouria emys



</doc>
<doc id="1257052" url="https://pl.wikipedia.org/wiki?curid=1257052" title="Patués">
Patués

Patués, zwany także: benasqués - dialekt języków: aragońskiego, gaskońskiego i katalońskiego, należący do grupy dialektów tworzących zachodni wariant języka aragońskiego.
Dialekt patués używany jest w okolicach doliny Benasque, w hiszpańskiej prowincji Huesca, w Aragonii. 
Dialektu używali hiszpańscy pisarze: Carmen Castán, José Antonio Saura i Chusé María Ferrer. 
Liczba osób, mówiących dialektem patués waha się między 1 000 a 2 500.

</doc>
<doc id="1257053" url="https://pl.wikipedia.org/wiki?curid=1257053" title="Benasqués">
Benasqués



</doc>
<doc id="1257059" url="https://pl.wikipedia.org/wiki?curid=1257059" title="Jan Götz-Okocimski">
Jan Götz-Okocimski



</doc>
<doc id="1257060" url="https://pl.wikipedia.org/wiki?curid=1257060" title="Krakowskie Zakłady Piwowarsko-Słodownicze">
Krakowskie Zakłady Piwowarsko-Słodownicze



</doc>
<doc id="1257065" url="https://pl.wikipedia.org/wiki?curid=1257065" title="Oksana Akinshina">
Oksana Akinshina



</doc>
<doc id="1257068" url="https://pl.wikipedia.org/wiki?curid=1257068" title="Matka (film 1926)">
Matka (film 1926)

Matka (ros. "Мать", "Mat") – radziecki czarno-biały film niemy z 1926 roku w reżyserii Wsiewołoda Pudowkina. Film jest adaptacją powieści Maksyma Gorkiego przedstawiająca matkę przyłączającą się do ruchu rewolucyjnego, by w następstwie zajść ulicznych, podczas demonstracji zginąć wraz z synem.
W międzynarodowej ankiecie brukselskiej z 1958 roku rozpisanej przez Bureau International de la Recherche Historique Cinématografique film "Matka" zajął ósme miejsce na liście najlepszych filmów świata.
Treść.
Akcja filmu toczy się w carskiej Rosji na początku XX wieku. Paweł Własow ma ojca alkoholika, który przepija majątek rodziny i dręczy jego oraz matkę. Pewnego dnia Paweł staje w obronie matki i zostaje pobity. Jakiś czas później ojciec zostaje w zamian za alkohol łamistrajkiem, tymczasem syn rozpoczyna działalność w konspiracji rewolucyjnej i ukrywa w domu broń rewolucjonistów. W czasie zamieszek ojciec Pawła ponosi śmierć. Policja wkracza do jego domu i aresztuje Pawła. Matka błaga żandarmów by wypuścili jej syna. Oficer obiecuje, że tak zrobi jeśli odda broń, którą ukrywa. Matka wskazuje wówczas miejsce ukrycia broni, ale żandarmi łamią obietnicę. Paweł wyrokiem sądu zostaje zesłany na katorgę. Mimo początkowej urazy, przebacza jednak matce zdradę sekretu. Wkrótce matka sama przyłącza się do rewolucjonistów...

</doc>
<doc id="1257071" url="https://pl.wikipedia.org/wiki?curid=1257071" title="Xoloitzcuintli">
Xoloitzcuintli



</doc>
<doc id="1257072" url="https://pl.wikipedia.org/wiki?curid=1257072" title="Slovenský Čuvač">
Slovenský Čuvač



</doc>
<doc id="1257074" url="https://pl.wikipedia.org/wiki?curid=1257074" title="Leszek Kaźmieczak">
Leszek Kaźmieczak



</doc>
<doc id="1257075" url="https://pl.wikipedia.org/wiki?curid=1257075" title="Rejon aleksandrowski">
Rejon aleksandrowski

Rejon aleksandrowski (ros. Александровский район) – jednostka terytorialna w Rosji, w obwodzie tomskim. Centrum administracyjne – wieś Aleksandrowskoje.
Geografia.
Powierzchnia rejonu wynosi 30,16 tys. km² (9,6% terytorium obwodu). Graniczy z rejonem kargasokskim obwodu tomskiego i rejonem niżniewartowskim Autonomicznego Okręgu Chanty-Mansyjskiego. W północnej części rejonu znajduje się miasto w bezpośrednim podporządkowaniu obwodu – Strieżewoj.
Rzeka Ob dzieli rejon na dwie równe części, przepływając z południowego wschodu na północny zachód. Jest ona podstawową magistralą transportową, a nad jej brzegami leżą wszystkie miejscowości.

</doc>
<doc id="1257079" url="https://pl.wikipedia.org/wiki?curid=1257079" title="Michał Świtalski">
Michał Świtalski



</doc>
<doc id="1257080" url="https://pl.wikipedia.org/wiki?curid=1257080" title="Fulko du Perche">
Fulko du Perche

Fulko, Fulcois, Fulcuich (zm. ok. 1003), hrabia Perche w X w., protoplasta dynastii Plantagenetów. Jego pochodzenie jest nieznane. Prawdopodobnie był synem Godfryda I, wicehrabiego de Châteaudun, oraz Hildegardy de Mortagne.
W latach 80. X w. odziedziczył hrabstwo Mortagne-au-Perche, po śmierci hrabiego Hervé II. Fulko był żonaty z Melisandą, córką Rotrou I de Nogent. Miał z nią dwóch synów:
Dzięki temu małżeństwu po śmierci teścia w 996 r. przyłączył Nogent do swoich posiadłości, tworząc hrabstwo Perche. Zmarł ok. 1003 r. Jego następcą został jego najstarszy syn.

</doc>
<doc id="1257082" url="https://pl.wikipedia.org/wiki?curid=1257082" title="Słupiec (góra)">
Słupiec (góra)

Słupiec - wzniesienie 531 m n.p.m. w południowo-zachodniej Polsce w Sudetach Wschodnich, w Masywie Śnieżnika - Krowiarkach.
Położenie.
Wzniesienie, położone w Sudetach Wschodnich, w północno-zachodniej części Masywu Śnieżnika, w północno-zachodnim grzbiecie odchodzącym od Śnieżnika, w północno-zachodniej części Krowiarek, około 2 km, na południowy zachód od miejscowości Ołdrzychowice Kłodzkie. Po południowej stronie góry u podnóża, położona jest miejscowość Romanowo.
Dolina potoku Piotrówka oddziela je na południu od masywu Żelaznych Gór i Piotrowickiego Lasu, a na zachodzie od Wapniarki. Na północy szeroka dolina Białej Lądeckiej oddziela je od Wzgórz Rogówki, należących do Kotliny Kłodzkiej. Od wschodu płytka przełęcz oddziela je od góry Sędzisz. Jest to niezbyt wysokie, dość długie wzniesienie, w kształcie wału, o dość stromych zboczach z wyraźnie podkreśloną częścią szczytową, położoną w południowo-wschodniej części wału.
Budowa geologiczna.
Wzniesienie o zróżnicowanej budowie geologicznej, zbudowane ze skał metamorficznych należących do metamorfiku Lądka i Śnieżnika, głównie łupków łyszczykowych, podrzędnie z wapieni krystalicznych (marmurów kalcytowych i dolomitowych) serii strońskiej. Na zboczach wśród lasu, występują pojedyncze wapienne skałki. Na północno-zachodnim zboczu u podnóża góry znajdują się wyrobiska czynnego kamieniołomu wapienia krystalicznego, a na południowym opuszczone wyrobisko. 
Roślinność.
Wzniesienie w całości wraz ze zboczem grzbietowym zajmuje las mieszany regla dolnego, pozostałe zbocza, poniżej wysokości 375 m n.p.m., zajmują łąki i częściowo pola uprawne. Lokalnie porośnięte jest roślinnością kserotermiczną. 
Ciekawostka.
W okolicy wzniesienia w kierunku wzniesienia Wapniarka położone są Romanowskie źródła, które od 1982 roku objęte są ochroną.
Szlaki turystyczne.
Doliną Piotrówki na południe od szczytu przechodzi szlak turystyczny z Żelazna na Przełęcz Puchaczówkę.

</doc>
<doc id="1257083" url="https://pl.wikipedia.org/wiki?curid=1257083" title="Iwan Weymarn">
Iwan Weymarn

Iwan Iwanowicz Weymarn (ros. Иван Иванович Веймарн, ur. 1722, zm. 1792) – rosyjski generał-kwatermistrz.
Wziął udział w wojnie siedmioletniej. Mianowany głównodowodzącym wojsk rosyjskich na Syberii. Głównodowodzący wojsk rosyjskich stacjonujących w Warszawie od 1768. Wziął udział w tłumieniu konfederacji barskiej.

</doc>
<doc id="1257084" url="https://pl.wikipedia.org/wiki?curid=1257084" title="The Book of Heavy Metal">
The Book of Heavy Metal

The Book of Heavy Metal – trzeci albume studyjny w dorobku szwedzkiej grupy heavy/powermetalowej Dream Evil i ostatnim nagranym w oryginalnym składzie grupy.

</doc>
<doc id="1257087" url="https://pl.wikipedia.org/wiki?curid=1257087" title="Wschód słońca (film)">
Wschód słońca (film)

Wschód słońca (ang. "Sunrise: A Song of Two Humans") − amerykański melodramat filmowy z 1927 roku, będący pierwszym hollywoodzkim dziełem niemieckiego reżysera Friedricha Wilhelma Murnaua. Podstawą dla scenariusza była nowela Hermanna Sudermanna "Podróż do Tylży""." 
Film otrzymał statuetki Oscara za najlepsze zdjęcia i najlepszy film roku.
Obsada.
i inni

</doc>
<doc id="1257088" url="https://pl.wikipedia.org/wiki?curid=1257088" title="Diabli nadali">
Diabli nadali

Diabli nadali (oryg. „The King of Queens”) – amerykański serial komediowy, opowiadający o perypetiach młodego małżeństwa, Carrie i Douga Heffernanów, którzy zmuszeni są mieszkać w jednym domu z ojcem Carrie, Arthurem Spoonerem. 
Emisja.
W Polsce serial emitowany jest na antenie Comedy Central i Comedy Central Family, a od 19 czerwca 2008 w TVN7. Serial był również emitowany na antenie telewizji Polsat.
Fabuła.
Serial opowiada o Dougu Stevenie Heffernanie, pracującym jako kurier w firmie IPS i jego żonie Carrie, będącej sekretarką w kancelarii prawnej. Ojciec Carrie, Arthur, spalił swój dom w odcinku pilotowym, dlatego Heffernanowie zmuszeni są jemu oddać swoją piwnicę by tam zamieszkał. Gderanie i zrzędzenie Arthura, nadwaga Douga oraz problemy małżeńskie Carrie i Douga są tematem każdego odcinka.

</doc>
<doc id="1257090" url="https://pl.wikipedia.org/wiki?curid=1257090" title="Cyanopsitta spixii">
Cyanopsitta spixii



</doc>
<doc id="1257092" url="https://pl.wikipedia.org/wiki?curid=1257092" title="Synagoga w Samarze">
Synagoga w Samarze

Synagoga Chóralna w Samarze () – główna synagoga miejska zbudowana w 1908 roku przy ul. Sadowej 49 w Samarze. 
Została zbudowana w latach 1903–1908 w stylu neomauretańskim według projektu lokalnego architekta Zelmana W. Klejnermana przy ówczesnej ulicy Nikołajewskiej 41. Uroczyste otwarcie bóżnicy nastąpiło 31 sierpnia 1908 roku. Przed I wojną światową była największą (obok charkowskiej) synagogą w Europie. 
19 października 1928 roku lokalne władze zamknęły bóżnicę i umieściły w niej dom kultury (później piekarnię chleba). 20 lutego 1995 roku budynek został wpisany na listę dziedzictwa kulturowego o znaczeniu państwowym. 
W grudniu 2007 roku jej rekonstrukcją zainteresowały się władze rosyjskiej federacji gmin żydowskich, ponieważ przez ostatnie dziesięć lat stan budynku znacznie się pogorszył (rozkradziono znaczną część wyposażenia, choć ocalała biblioteka). 
Po przeciwnej stronie ulicy Sadowej (pod nr 52) otwarto w styczniu 2008 roku synagogę „Or Ezrael” (ros. Ор Эсраэль). Uroczystego wniesienia zwitków Tory podarowanych przez moskiewską chóralną synagogę dokonano 27 stycznia. Jej nazwa odwołuje się do imienia Ezraela Pejsacha Wajsa (Эсраэль Пейсех Вайс), młodszego brata rabina Samary Szmula (ros. Шмуэл Вайс).

</doc>
<doc id="1257100" url="https://pl.wikipedia.org/wiki?curid=1257100" title="Ludzie podziemia">
Ludzie podziemia

Ludzie Podziemia (ang. "Underworld") – amerykański film z 1927 roku w reżyserii Josefa von Sternberga.

</doc>
<doc id="1257103" url="https://pl.wikipedia.org/wiki?curid=1257103" title="Werner Heel">
Werner Heel

Werner Heel (ur. 23 marca 1982 w Merano) – włoski narciarz alpejski specjalizujący się w konkurencjach szybkościowych. W 2010 roku wystartował na igrzyskach olimpijskich w Vancouver, gdzie zajął czwarte miejsce w supergigancie, przegrywając walkę o podium z Andrew Weibrechtem z USA o 0,02 sekundy. Na rozgrywanych cztery lata później igrzyskach w Soczi wystąpił w zjeździe i supergigancie, jednak plasował się poza czołową dziesiątką. Był też między innymi siódmy w zjeździe podczas mistrzostw świata w Val d’Isère w 2009 roku. Najlepsze wyniki w Pucharze Świata osiągnął w sezonie 2008/2009, kiedy to zajął 16. miejsce w klasyfikacji generalnej, a w klasyfikacji supergiganta uplasował się na drugim miejscu. Był też trzeci w klasyfikacji zjazdu w sezonie 2009/2010. W 2019 r. zakończył karierę.

</doc>
<doc id="1257105" url="https://pl.wikipedia.org/wiki?curid=1257105" title="Miłość we troje">
Miłość we troje

Miłość we troje (Trzecia mieszczańska) (ros. Третья Мещанская (Любовь втроём); "Trietja mieszczanskaja (Lubow' w trojom)") – radziecki czarno-biały komediodramat obyczajowy w reżyserii Abrama Rooma z 1927 roku oparty na podstawie scenariusza Wiktora Szkłowskiego, przedstawiający swobody obyczajowe w scenerii Moskwy. 
Na tle przeżyć mieszkających razem dwóch mężczyzn i jednej kobiety ukazano satyrycznie potraktowane studium porewolucyjnej swobody obyczajowej.
Film miał pokazywać obyczajowe przemiany zachodzące w młodym państwie sowieckim. Walka z tradycyjną "mieszczańską" moralnością, propagowanie wolnych związków i swobody erotycznej. Film ten przedstawia w sposób ironiczny obraz tradycyjnego małżeństwa kreując swobodę w traktowaniu wątku erotycznego.
Film ten wywołał żywą dyskusję, jako protest przeciwko mieszczańskiemu traktowaniu kobiety. Trójkąt miłosny głównych bohaterów ujawniał mieszczańską obyczajowość, krytykował przesądy, które są przeszkodą w kreowaniu nowego stylu życia.

</doc>
<doc id="1257106" url="https://pl.wikipedia.org/wiki?curid=1257106" title="Kuratorzy oświaty">
Kuratorzy oświaty



</doc>
<doc id="1257107" url="https://pl.wikipedia.org/wiki?curid=1257107" title="Kuratorium oświaty">
Kuratorium oświaty



</doc>
<doc id="1257109" url="https://pl.wikipedia.org/wiki?curid=1257109" title="William Lewis Dayton">
William Lewis Dayton

William Lewis Dayton (ur. 17 lutego 1807, zm. 1 grudnia 1864 w Paryżu) – amerykański prawnik i polityk. W latach 1842–1851 z ramienia Partii Wigów reprezentował stan New Jersey w Senacie Stanów Zjednoczonych. Był kandydatem Partii Republikańskiej na wiceprezydenta Stanów Zjednoczonych w wyborach w 1856 roku. W 1861 roku został amerykańskim ambasadorem we Francji. Zmarł w Paryżu 1 grudnia 1864 roku.

</doc>
<doc id="1257111" url="https://pl.wikipedia.org/wiki?curid=1257111" title="Napoleon (film)">
Napoleon (film)

Napoleon (fr. "Napoléon") – monumentalny, niemy film o Napoleonie Bonaparte w reżyserii Abela Gance. Fabuła filmu opowiada o drodze do władzy Napoleona I Bonaparte. 
W roku 1995, z okazji stulecia narodzin kina, film znalazł się na watykańskiej liście 45 filmów fabularnych, które propagują szczególne wartości religijne, moralne lub artystyczne.
Obsada.
"Źródło: Filmweb"
i inni.

</doc>
<doc id="1257117" url="https://pl.wikipedia.org/wiki?curid=1257117" title="Lista browarów">
Lista browarów



</doc>
<doc id="1257118" url="https://pl.wikipedia.org/wiki?curid=1257118" title="Capra sibirica">
Capra sibirica



</doc>
<doc id="1257121" url="https://pl.wikipedia.org/wiki?curid=1257121" title="Śpiewak jazzbandu">
Śpiewak jazzbandu

Śpiewak jazzbandu (org. "The Jazz Singer") – amerykański film muzyczny w reżyserii Alana Croslanda, którego premiera odbyła się 6 października 1927 roku.
Film powszechnie uważa się za pierwszy film dźwiękowy w historii kina. Rok wcześniej, w sierpniu 1926, odbyła się premiera filmu "Don Juan", gdzie taśmę filmową udźwiękowiono płytami gramofonowymi z muzyką lecz bez dialogów. Metodę udźwiękowienia taśmy filmowej opracowano i opatentowano w 1922 roku. Jednak już wcześniej powstawały próby łączenia filmu z dźwiękiem, synchronizując obraz z dźwiękiem z płyt gramofonowych. Na przykład w roku 1914 zaczęto wyświetlać "Fotodramę stworzenia", opracowaną przez Badaczy Pisma Świętego. Właściwie "Śpiewak jazzbandu" był klasycznym filmem niemym (dialogi przedstawiano na tablicach z napisami) jednak na udźwiękowionej taśmie filmowej oprócz muzyki pojawiają się obszerne wstawki śpiewane realistycznie zsynchronizowane z obrazem. Film stanowił rewolucję, która zakończyła erę kina niemego.
Film przedstawia historię żydowskiego pieśniarza Jakie Rabinowitza.
Wytwórnia Warner Brothers otrzymała za niego honorowego Oscara, za wkład w rozwój techniki filmowej, a Alfred A. Cohn był natomiast nominowany za najlepszy scenariusz adaptowany.
Film powstał na podstawie noweli, a zarazem sztuki scenicznej, Samsona Raphaelsona "The Day of Atonement", po polsku "Dzień odkupienia".

</doc>
<doc id="1257122" url="https://pl.wikipedia.org/wiki?curid=1257122" title="Goetz-Okocimscy">
Goetz-Okocimscy



</doc>
<doc id="1257124" url="https://pl.wikipedia.org/wiki?curid=1257124" title="Make-up">
Make-up



</doc>
<doc id="1257126" url="https://pl.wikipedia.org/wiki?curid=1257126" title="AWF w Krakowie">
AWF w Krakowie



</doc>
<doc id="1257127" url="https://pl.wikipedia.org/wiki?curid=1257127" title="AWF Kraków">
AWF Kraków



</doc>
<doc id="1257128" url="https://pl.wikipedia.org/wiki?curid=1257128" title="Joachim Czerny-Schwarzenberg">
Joachim Czerny-Schwarzenberg

Joachim Czerny-Schwarzenberg herbu Nowina (zm. 1771) – generał major wojsk koronnych, marszałek województwa krakowskiego w konfederacji barskiej, podpułkownik wojsk koronnych, chorąży oświęcimski w 1754 roku, chorąży zatorsko-oświęcimski w 1762 roku.
Wybrany posłem na sejm w Grodnie w 1752. W czasie jego obrad zażądał usunięcia z loży dyplomatycznej, przysłuchującego się obradom posła rosyjskiego Heinricha Grossa. Jako poseł z województwa krakowskiego na sejmie 1754 był przeciwnikiem Czartoryskich i opowiedział się za zachowaniem w całości Ordynacji Ostrogskiej. Był adiutantem hetmana wielkiego koronnego Jana Klemensa Branickiego. Był posłem księstw oświęcimskiego i zatorskiego na sejm elekcyjny 1764 roku i podpisał elekcję Stanisława Augusta Poniatowskiego z księstwami oświęcimskim i zatorskim, jako delegowany do "pacta conventa", podpisał je. 
27 października 1768 podpisał akt powołujący Generalność konfederacji barskiej w Białej. 31 marca 1769 wybrany konsyliarzem przy marszałku Jerzym Marcinie Lubomirskim. 17 kwietnia w obozie pod Muszynką przejął laskę krakowską. W czasie trwania walk przez pewien czas rezydował w Gaboltovie po austriackiej stronie granicy. W 1771 jako minister pełnomocny udał się z poselstwem do Turcji. 

</doc>
<doc id="1257129" url="https://pl.wikipedia.org/wiki?curid=1257129" title="Robert Field Stockton">
Robert Field Stockton

Robert Field Stockton (ur. 20 sierpnia 1795, zm. 7 października 1866) – amerykański wojskowy i polityk. 
W 1811 roku wstąpił do Marynarki Wojennej Stanów Zjednoczonych. Brał udział w wojnie brytyjsko-amerykańskiej, wojnie z Algierem i wojnie amerykańsko-meksykańskiej. Podczas tej ostatniej przyczynił się do zdobycia stolicy Meksyku w Kalifornii. W marynarce wojennej uzyskał stopień wojskowy komodora. 
W 1850 roku przeszedł do służby cywilnej. W latach 1851–1853 z ramienia Partii Demokratycznej reprezentował stan New Jersey w Senacie Stanów Zjednoczonych. Zmarł 7 października 1866 w Princeton, New Jersey, gdzie jest pochowany.
Od jego nazwiska pochodzi nazwa miasta Stockton w Kalifornii.
Jego ojciec, Richard Stockton, również reprezentował stan New Jersey w senacie Stanów Zjednoczonych, a jego dziadek, również Richard Stockton, był jednym z sygnatariuszy deklaracji niepodległości Stanów Zjednoczonych.

</doc>
<doc id="1257133" url="https://pl.wikipedia.org/wiki?curid=1257133" title="Alegata">
Alegata



</doc>
<doc id="1257135" url="https://pl.wikipedia.org/wiki?curid=1257135" title="Isola Madre">
Isola Madre

Isola Madre – największa wyspa archipelagu wysp Borromee położonym na jeziorze Maggiore we Włoszech. Długość wyspy wynosi 330 metrów a szerokość 220 metrów. Isola Madre należy do piemonckiej prowincji Cusio Ossola. Większość terenów tej obecnie bezludnej wyspy zajmują ogrody położonych w centrum budynków.
Historia.
Pierwsze historyczne źródła mówiące o wyspie pochodzą z IX wieku. Wtedy też na wyspie znajdował się kościół oraz cmentarz. W 1501 roku Lancillotto Borromeo (pol. "Bormelisz"), jedno z pięciorga dzieci Giovaniego V Borremeo, zaczął sadzić owoce cytrusowe sprowadzone z Ligurii.
Lancillotto rozpoczął również budowę rodzinnej rezydencji, która miała stanąć w centrum wyspy. Budowę Pałacu zakończono w 1580 roku, a budynek był klasycznym przykładem architektury Renesansu.
W latach 1823–1825 na wyspie powstały liczne ogrody w stylu angielskim.
Budynki na wyspie.
Na wyspie znajduje się kilka budynków. Warto zwrócić uwagę na pałac rodziny Bormeliuszy z XVI wieku oraz pozostałości kościoła i cmentarza z połowy IX wieku. Innym ciekawym miejscem wartym obejrzenia jest kaplica rodzinna pochodząca z 1858 roku.

</doc>
<doc id="1257136" url="https://pl.wikipedia.org/wiki?curid=1257136" title="Góra Krzyżowa (Lidzbark Warmiński)">
Góra Krzyżowa (Lidzbark Warmiński)

Góra Krzyżowa – wzniesienie o wysokości 135,1 m n.p.m. położone na terenie Lidzbarka Warmińskiego.
Przez górę przebiega czarny szlak, a ze szczytu rozciąga się widok na miasto i okolice.
Na południowo-wschodnim stoku znajdował się Ośrodek Sportów Zimowych „Krzyżowa Góra”, w którego skład wchodziły m.in. skocznia narciarska, tor saneczkowy o długości 450 m oraz 2 wyciągi narciarskie z 4 trasami zjazdowymi. Od 2012 roku ośrodek sportów nie funkcjonuje, a infrastruktura została zniszczona. W sezonie letnim zbocza wzgórza pozwalają na uprawianie crossu kolarskiego.

</doc>
<doc id="1257137" url="https://pl.wikipedia.org/wiki?curid=1257137" title="Grand Prix Europy na Żużlu 2004">
Grand Prix Europy na Żużlu 2004

Wyniki Grand Prix Europy 2004, trzeciej eliminacji Mistrzostw Świata Grand Prix w sezonie 2004.
Były to czwarte zawody o Wielką Nagrodę Europy, a zarazem pierwsze na Stadionie Olimpijskim we Wrocławiu.
Lista startowa.
Stawkę 22 stałych uczestników Grand Prix uzupełniło 2 zawodników z dziką kartą (Wiesław Jaguś i Grzegorz Walasek). W nawiasach podano numery stałe.

</doc>
<doc id="1257138" url="https://pl.wikipedia.org/wiki?curid=1257138" title="Zamek Yale">
Zamek Yale



</doc>
<doc id="1257139" url="https://pl.wikipedia.org/wiki?curid=1257139" title="Komodor">
Komodor

Komodor (ang. "commodore", niem. "Kommodore") – stopień wojskowy marynarki wojennej, lub oznaka funkcji, używane przede wszystkim w krajach anglosaskich. Przewidziani do kierowania zespołem okrętów z jednoczesnym dowództwem najważniejszego z nich.
Według kodu stopni NATO – OF-06.
Początki rangi sięgają 1652, gdy Holendrzy podczas I wojny angielsko-holenderskiej uznali potrzebę utworzenia stopnia dla oficerów dowodzących zespołami okrętów, których było więcej admirałów. Nie chcieli mianować więcej admirałów, aby uniknąć naruszenia prawa Zjednoczonych Prowincji Niderlandów. Jeden z późniejszych słynnych admirałów holenderskich Michiel de Ruyter brał w niej udział jako komodor. W 1689 Wilhelm III Orański wprowadził ten stopień do floty brytyjskiej.
W późniejszym okresie tytułu komodora zaczęto również używać jako tytułu honorowego dowódcy konwoju lub najstarszego kapitana danego armatora na statku pasażerskim lub handlowym a w lotnictwie cywilnym dla doświadczonego, starszego pilota z funkcją kierowniczą.
Marynarka wojenna i handlowa oraz lotnictwo.
W wielu marynarkach wojennych tytuł, lub stopień Kommodore zachował się do dzisiaj. Jest on rozumiany jako funkcja dowódcza w prowadzeniu zespołu okrętów, lub/i stopień wojskowy niższy od kontradmirała (w niektórych marynarkach uznawany za jeden ze stopni admiralskich uprawniających do używania własnej flagi).
Polska.
W Marynarce Wojennej od jej powstania po I wojnie światowej używano zapożyczonego z wojsk lądowych stopnia pułkownik marynarki, który zastąpiono w 1921 istniejącym do teraz stopień komandor wg kodu stopni NATO - OF-05. Nie jest on odpowiednikiem stopnia Komodor i bliższym jego odpowiednikiem jest polski kontradmirał, wg kodu NATO - OF-06.
Wielka Brytania.
W Royal Navy tytuł i funkcję "Commodore" wprowadzono w 1690 dla najstarszego dowódcy w stopniu kapitana zespołu okrętów bez nadania stopnia. W 1747 ustanowiono, że stopień Commodore jest odpowiednikiem brygadiera w armii lądowej. W 1805 Commodore został uznany jako oficjalny stopień wojskowy niższy od kontradmirała, z uposażeniem kontradmirała. 
Obecnie stopień funkcjonuje w marynarkach wojennych Wielkiej Brytanii i Irlandii Północnej i Kanady.
W Royal Air Force występuje jako stopień "Air Commodore", wg kodu NATO - OF-06. Występuje także w siłach lotniczych państw, które przyjęły stopnie wojskowe, wzorując się na systemie brytyjskim, jak: Indie, Pakistan, Australia Nowa Zelandia.
USA.
W okresie od wojny o niepodległość Stanów Zjednoczonych do wojny secesyjnej Marynarka Wojenna Stanów Zjednoczonych używała go jako tytułu honorowego dla oficerów nieposiadających stopnia admiralskiego, a dowodzących czasowo zespołem co najmniej dwóch jednostek. W latach 1862–1899 tytuł komodora był oficjalnym stopniem wojskowym w Marynarce Stanów Zjednoczonych. Status ten przywrócono również na krótko w okresie drugiej wojny światowej. Obecnie w Marynarce Wojennej Stanów Zjednoczonych nie jest używany.
Niemcy.
W Niemczech w Kaiserliche Marine funkcję komodora przydzielano kapitanom w stopniu "Kapitan zur See" (odpowiednik pułkownika w wojskach lądowych i lonictwie wojskowym) dowodzących zespołem okrętów. W Reichsmarine w czasach Republik Weimarskiej nie był używany. W 1939 stopień ten pod nazwą "Kommodore" wprowadzono w Kriegsmarine III Rzeszy. Stopień Kommodore był wyższy od stopnia "Kapitän zur See" a niższy od kontradmirała. W marynarce wojennej Niemieckiej Republiki Demokratycznej stopnia i funkcji komodor nie używano. W marynarce wojennej Niemiec od 1956 wprowadzono jego odpowiednik jako "Flotillenadmiral". Wg kodu NATO - OF-06.
W Wehrmachcie i Luftwaffe nie używano stopnia wojskowego Kommodore. Wprowadzono Kommodore w Luftwaffe dla oznaczenia funkcji dowódczej w jednostce odpowiadającej sile pułku, jako "Geschwaderkommodore". Posiadali oni najczęściej stopień między kapitanem i pułkownikiem.

</doc>
<doc id="1257141" url="https://pl.wikipedia.org/wiki?curid=1257141" title="Eadem">
Eadem

Eadem (łac. „ta sama”) – określenie używane głównie w przypisach i cytatach zawartych w tekstach naukowych. Po polsku to określenie stosuje się w formie „taż”.
Przykład 1.
Odwołanie numer 2 odsyła do tej samej autorki co odwołanie numer 1, ale do innej publikacji z jej dorobku.
Przykład 2.
Wskazanie, że rozdział "Imperfectum" znajduje się w książce o nazwie "Gramatyka języka staro-cerkiewno-słowiańskiego". Autorką rozdziału, jak i samej książki jest ta sama osoba.

</doc>
<doc id="1257143" url="https://pl.wikipedia.org/wiki?curid=1257143" title="Grupa Krakowska II">
Grupa Krakowska II



</doc>
<doc id="1257145" url="https://pl.wikipedia.org/wiki?curid=1257145" title="Aurora (krążownik 1903)">
Aurora (krążownik 1903)



</doc>
<doc id="1257148" url="https://pl.wikipedia.org/wiki?curid=1257148" title="Flexicurity">
Flexicurity

Flexicurity (idea socjalna, "Złoty trójkąt") – socjalny model zatrudnienia oparty na łatwym procesie zatrudniania oraz zwalniania pracowników przez pracodawcę, a także wysokich zabezpieczeniach socjalnych dla bezrobotnych. Po raz pierwszy wprowadzony w Danii w 1990 roku. Termin pochodzi od słów flexibility" (elastyczność) oraz "security (bezpieczeństwo).
Funkcjonowanie.
Zalety systemu podkreślane przez jego promotorów:
Wady:
Narzędzia flexicurity.
W literaturze przedmiotu wyróżnia się szereg instrumentów służących wdrażaniu polityki flexicurity. Narzędzia te są najczęściej omawiane w ramach następujących kategorii:

</doc>
<doc id="1257155" url="https://pl.wikipedia.org/wiki?curid=1257155" title="Mistrzostwa Świata w Biegu na Orientację 2008">
Mistrzostwa Świata w Biegu na Orientację 2008

XXV Mistrzostwa Świata w Biegu na Orientację 2008 - rozgrywane były w okolicach Ołomuńca, w Czechach, w dniach 10 - 20 lipca 2008 roku. W zawodach wzięło udział 40 reprezentacji.

</doc>
<doc id="1257159" url="https://pl.wikipedia.org/wiki?curid=1257159" title="Frederick Theodore Frelinghuysen">
Frederick Theodore Frelinghuysen

Frederick Theodore Frelinghuysen (ur. 4 sierpnia 1817 w Millstone w stanie New Jersey, zm. 20 maja 1885 w Newarku) – amerykański prawnik, dyplomata i polityk.
W latach 1866–1869 i ponownie w latach 1871–1877 z ramienia Partii Republikańskiej reprezentował stan New Jersey w Senacie Stanów Zjednoczonych. W latach 1881–1885 był sekretarzem stanu Stanów Zjednoczonych w gabinecie prezydenta Chestera Arthura.
Jego dziadek, Frederick Frelinghuysen, również był senatorem Stanów Zjednoczonych z New Jersey w latach 1793–1796. W latach 1829–1835 funkcję tę pełnił także jego wujek i przybrany ojciec, Theodore Frelinghuysen, który był również kandydatem Partii Wigów na wiceprezydenta Stanów Zjednoczonych w wyborach w 1844 roku.

</doc>
<doc id="1257160" url="https://pl.wikipedia.org/wiki?curid=1257160" title="Frederick T. Frelinghuysen">
Frederick T. Frelinghuysen



</doc>
<doc id="1257166" url="https://pl.wikipedia.org/wiki?curid=1257166" title="Technik farmaceutyczny">
Technik farmaceutyczny

Technik farmaceutyczny – tytuł zawodowy uzyskiwany po okresie dwuipółletniego kształcenia w szkole policealnej oraz odbyciu dwuipółletniego stażu w aptece ogólnodostępnej. Osoby te mogą zajmować się zawodowo pracą w aptekach, punktach aptecznych oraz przemyśle farmaceutycznym. Technik farmaceutyczny wykonuje także prace techniczne, analityczne i administracyjne związane z produkcją leków, analizą i kontrolą jakości leków oraz obrotem środkami farmaceutycznymi, artykułami sanitarnymi i sprzętem medycznym (w aptekach, pracowniach farmaceutycznych, przemyśle farmaceutycznym, chemicznym i zielarskim).
Kwalifikacje zawodowe.
Osoby wykonujące zawód technika farmaceutycznego są włączone w system opieki zdrowotnej w Polsce, zawód polega na pomocy farmaceutom w świadczeniu usług farmaceutycznych. Zgodnie z obowiązującą ustawą Prawo farmaceutyczne, do zadań technika farmaceutycznego w aptece należy wykonywanie czynności fachowych polegających na: wytwarzaniu produktów leczniczych (pod kontrolą magistra farmacji), sporządzaniu leków aptecznych i leków recepturowych, wydawaniu produktów leczniczych i wyrobów medycznych, z wyjątkiem produktów leczniczych mających w swoim składzie:
Ponadto technicy farmaceutyczni posiadający trzyletni staż pracy w aptekach ogólnodostępnych mogą być kierownikami punktów aptecznych.
Kształcenie.
Kształcenie techników farmaceutycznych odbywa się w systemie dwuletnim nauczania i obejmuje naukę czynności fachowych i zdobywanie wiedzy w szkołach o profilu medycznym, kształcących w tym zawodzie. Do podjęcia nauki jako technik farmaceutyczny nie jest wymagane uzyskanie świadectwa maturanego, a jedynie ukończenie liceum. Obok przedmiotów zawodowych, takich jak: technologia postaci leku, podstawy farmakologii oraz analizy leków, słuchacze zdobywają wiedzę na wykładach m.in. z biologii, zdrowia publicznego, psychologii. Naukę teorii uzupełniają zajęcia laboratoryjne prowadzone w pracowniach technologii postaci leku, analizy leków i farmakognozji. Podczas nauki przyszli technicy farmaceutyczni odbywają praktyki zawodowe w aptekach ogólnodostępnych, aptekach szpitalnych, zakładach produkcyjnych oraz hurtowniach farmaceutycznych. Kształcenie w studium medycznym kończy się przystąpieniem do egzaminu z
przygotowania zawodowego, na który składa się część teoretyczna i praktyczna. Od 2007 roku egzaminy, tzw. zewnętrzne, prowadzone są przez Centralną Komisję Egzaminacyjną. Egzamin pozwala na uzyskanie tytułu zawodowego technika farmaceutycznego. Podyplomowy staż zawodowy w aptece otwartej obejmuje okres 2 lat, które można uważać za dalsze doskonalenie zawodowe techników. Po odbyciu stażu, technik farmaceutyczny staje się osobą w pełni wykwalifikowaną do świadczenia usług farmaceutycznych w zakresie swoich uprawnień zawodowych, zgodnie z Ustawą Prawo Farmaceutyczne

</doc>
<doc id="1257170" url="https://pl.wikipedia.org/wiki?curid=1257170" title="Przemieńcie się, Czarodziejki!">
Przemieńcie się, Czarodziejki!

 – 17-minutowy odcinek specjalny serialu "Czarodziejka z Księżyca". Pierwszy raz był wyświetlany od 5 grudnia 1993 w japońskich kinach wraz z filmem ".
W Polsce odcinek został wydany na DVD przez wydawnictwo Anime Eden jako dodatek na płycie z filmem " 7 sierpnia 2015 roku.
Fabuła.
Usagi i Chibiusa spędzają popołudnie w kawiarni, gdzie przy stoliku obok, toczy się dyskusja między dwoma dziewczynami na temat grupy Sailor Moon. W rozmowie po kolei zostają wymieniane wojowniczki: Sailor Mars, Sailor Mercury, Salior Jupiter, Sailor Venus oraz Tuxedo Mask. Przy okazji pozytywnych opisów poszczególnych postaci Usagi opowiada Chibiusie o innych zaletach bohaterów, które zna tylko ona. Od razu zostają w wielkim skrócie przypomniane losy grupy.
Wersja polska.
Pełna ekipa techniczna i obsada wersji polskiej odcinka, która powstała na potrzeby wydania DVD z 2015 roku:
Dystrybucja w Polsce: Romwer
Opracowanie i udźwiękowienie wersji polskiej: na zlecenie Anime Eden – Studio Sonica – 2015 rok
Reżyseria: Leszek Zduń
Tłumaczenie: Agnieszka Budzich
Dialogi: Dariusz Kosmowski
Dźwięk i montaż: Maciej Sapiński
Opieka artystyczna: Dariusz Kosmowski
Kierownictwo produkcji: Dorota Furtak-Masica
Udział wzięli:
W pozostałych rolach:
Czytała: Danuta Stachyra

</doc>
<doc id="1257172" url="https://pl.wikipedia.org/wiki?curid=1257172" title="Heinrich George">
Heinrich George

, właśc. Georg August Friedrich Hermann Schulz (ur. 9 października 1893 w Szczecinie, zm. 26 września 1946 w Oranienburgu) – niemiecki aktor teatralny i filmowy, dyrektor Teatru im. Friedricha Schillera w Berlinie.
Karierę na srebrnym ekranie zaczynał jeszcze w czasach kina niemego; zagrał m.in. w filmie Fritza Langa "Metropolis" (1926). Od 1932 był mężem aktorki Berty Drews, w tym samym roku przyszedł na świat jego pierwszy syn, aktor Jan George. Jego drugi syn, również aktor, Götz George urodził się w 1938. W okresie poprzedzającym wybuch II wojny światowej oraz w czasie jej trwania występował w filmach propagandowych, m.in. w wychwalającym Hitler-Jugend filmie Hitlerjunge Quex oraz nawoływał w prasie do obrony Berlina w 1945. Nigdy nie był członkiem NSDAP. W okresie, kiedy był dyrektorem berlińskiego teatru, wystawiał przede wszystkim klasykę, zatrudniał również Żydów i komunistów, dzięki czemu mogli oni uniknąć wywiezienia do obozów koncentracyjnych. W 1940 wystąpił w głośnej antysemickiej produkcji "Jud Süß" ("Żyd Süss") w reż. Veita Harlana, a w 1945 – historycznym filmie "Kolberg" ("Kołobrzeg"), również w reż. Harlana, gdzie wcielił się w postać bohaterskiego burmistrza Kołobrzegu – Nettelbecka. Jego nazwisko figurowało na Gottbegnadeten-Liste ("Lista obdarzonych łaską Bożą" w III Rzeszy). Po wojnie aresztowany przez Sowietów i osadzony w specjalnym obozie NKWD Sachsenhausen, gdzie oficjalnie zmarł po operacji ślepej kiszki.
Okresowi uwięzienia i śmierci Georga poświęcony jest film "Diese verlauste nackte Leben" ("To wszawe nagie życie") w reż. Hansa-Christophera Blumenberga.

</doc>
<doc id="1257173" url="https://pl.wikipedia.org/wiki?curid=1257173" title="Ampato">
Ampato

Ampato, Nevado de Ampato – stratowulkan, najwyższy szczyt w masywie Cordillera de Ampato położonym w regionie Arequipa, w południowej części Peru. Ma on wysokość 6288 m n.p.m. Znajduje się on w Andach Środkowych, na zachód od jeziora Titicaca. Na stokach masywu źródła rzeki Colca, na północ od masywu mieści się Kanion Colca.
Granica wiecznych śniegów zaczyna się od 5100 m n.p.m., natomiast jęzory lodowcowe sięgają:

</doc>
<doc id="1257174" url="https://pl.wikipedia.org/wiki?curid=1257174" title="Technik farmacji">
Technik farmacji



</doc>
<doc id="1257176" url="https://pl.wikipedia.org/wiki?curid=1257176" title="Zayazd">
Zayazd

Zayazd – polska grupa muzyczna wykonująca eastern country, łącząc wpływy polskiego folku z aranżacjami typowymi dla amerykańskiej muzyki ludowej. Powstała w 1986 roku z inicjatywy Lecha Makowieckiego.

</doc>
<doc id="1257179" url="https://pl.wikipedia.org/wiki?curid=1257179" title="Agjej">
Agjej

Agjej (अज्ञेय, właśc. Saććidanand Hiranand Watsjajan, सच्चिदानंद हीरानंद वात्स्यायन, ur. 7 marca 1911 r. w Kasja, zm. 4 kwietnia 1987 r.) – indyjski poeta piszący w języku hindi (twórca nurtu eksperymentalnego dotyczącego poezji indyjskiej), krytyk i teoretyk literatury. Tworzył również powieści i opowiadania. Redaktor czasopism dotyczących tematyki literackiej i literacko-społecznej. Wielokrotny laureat indyjskich nagród literackich.
Życiorys.
Działacz antybrytyjskiego ruchu narodowego. W latach 1930–1934 aresztowany i osadzony w więzieniu. Następnie członek ruchu antyfaszystowskiego (lata 40.). W latach 1943–1946 był wcielony do armii indyjsko-brytyjskiej.
Wykładał literaturę, m.in. na:
Twórczość.
W 1933 r. powstał jego pierwszy tom wierszy zatytułowany "Bhagna-dut" (Zwiastun klęski), w 1937 r. utwór prozaiczny pt. "Wipathaga" (Zbłąkana), w latach 1941–1944 powieść "Śekar: ek dziwani" (Śekar: historia jednego życia). Był on również jednym z autorów i redaktorów zbioru "Tar saptak" (Siedem strun) powstałego w 1943 r., który dał początek nurtowi eksperymentalnemu współczesnej poezji hindi. Agjej kontynuował ten nurt m.in. w:
Był on także redaktorem zbiorów takich jak m.in.:
Napisał również powieści, do których można zaliczyć m.in.:

</doc>
<doc id="1257180" url="https://pl.wikipedia.org/wiki?curid=1257180" title="Aerarium">
Aerarium

Aerarium (łac. skarbiec) – pojęcie oznaczające w starożytnym Rzymie skarbiec. 
"Aerarium populi Romani" - oznacza skarbiec państw znajdujący się w Świątyni Saturna na Forum Romanum. Opiekował się nim kwestor ("quaestor urbanus"), nad którym miał nadzór senat. Źródłem jego dochodu było tributum (od 406 r. p.n.e. do 168 r.), środki z podatków nadzwyczajnych, z podatków z prowincji, a także 4% opłata uiszczana za sprzedaż niewolnika.
"Aerarium sanctius populi Romani" - była to kasa specjalnego przeznaczenia. Źródłem jej dochodu były wpływy z 5% opłaty od wyzwolenia niewolnika, a także część łupów wojennych.
"Aerarium militare" - fundusz, który utworzył August, miał on na celu zapewnienie wypłat żołnierzom przechodzącym w stan spoczynku. Opiekę nad nim pełniło trzech prefektów.

</doc>
<doc id="1257181" url="https://pl.wikipedia.org/wiki?curid=1257181" title="Frederick Frelinghuysen (generał)">
Frederick Frelinghuysen (generał)

Frederick Frelinghuysen (ur. 13 kwietnia 1753, zm. 13 kwietnia 1804) – amerykański prawnik, wojskowy i polityk. W latach 1793–1796 reprezentował stan New Jersey w Senacie Stanów Zjednoczonych.

</doc>
<doc id="1257182" url="https://pl.wikipedia.org/wiki?curid=1257182" title="Akademia Chełmińska">
Akademia Chełmińska

Akademia Chełmińska (łac. "Academiae Culmensis") – dawna szkoła akademicka, obecnie Szkoła Podstawowa nr 2 w Chełmnie. 
Historia.
Akademia powstała w 1386 roku. Powołał ja na mocy przywileju papież Urban VI. Była ona filią Akademii Bolońskiej formalnie do roku 1758. W 1434 r. cesarz Zygmunt Luksemburski wydał nowy akt fundacyjny. W 1473 r. zaczęła ona funkcjonować jako katolicka "schola paticularis" (szkoła średnia). Zarządzali nią Bracia Wspólnego Życia, którzy zostali sprowadzeni z Niderlandów. Akademia była prowadzona przez Braci, razem z blisko 100-letnim zarządem nad największą parafią i kościołem Chełmna, farą chełmińską do 1539 roku. 
W 1554 r. utworzono gimnazjum protestanckie. Jednak spory wyznaniowe i brak funduszów miasta przyczyniły się do jego upadku. 
W 1692 r. powstało gimnazjum akademickie liczące siedem klas. Jego prowadzeniem zajęli się misjonarze św. Wincentego à Paulo. Uczelnia nawiązała współpracę z Akademią Krakowską od 1756 r., a oficjalnie, jako autonomiczna kolonia akademicka, pod zarządem Rady Miasta Chełmna od 1758 r. Od tego roku na stałe w Akademii wykładali profesorowie z Krakowa. W tym też roku zmieniono szyld Akademii, z SIGILLUM ANTIQUISSIMAE ACADEMIAE CULMENSIS FILIAE BONONIENSIS (od łac. nazwy Bolonii) na SIGILLUM INLCYTAE ACADEMIAE CULMENSIS. Funkcjonowały tu dwa kursy uniwersyteckie: filozofia i prawo.
Akademia Chełmińska, uważana była w I Rzeczypospolitej za jedną z najważniejszych i najznamienitszych, a jej studentami byli przedstawiciele wszystkich województw i wszystkich stanów. W 1779 r. nastąpiło wymuszone przez władze pruskie (po I rozbiorze), zerwanie kontaktów z Akademia Krakowską, co spowodowało upadek Akademii Chełmińskiej. W 1818 r. powstało tu pruskie gimnazjum, w którym językami wykładowymi był polski i niemiecki. 
W budynku Akademii na przełomie XX/XXI wieku mieściło się Gimnazjum nr 1 im. Akademii Chełmińskiej.

</doc>
<doc id="1257184" url="https://pl.wikipedia.org/wiki?curid=1257184" title="Adolf Kaschny">
Adolf Kaschny

Adolf Kaschny (ur. 30 maja 1881 roku w Kobeřicach, zm. 16 września 1951 w Monachium) – adwokat, notariusz, polityk śląski, działacz Katholische Volkspartei – górnośląskiego odłamu partii Centrum, do roku 1933 nadburmistrz Raciborza, w latach 1927–1933 przewodniczący Zjednoczonych Związków Górnoślązaków Wiernych Ojczyźnie (Vereinigte Verbande Heimattreuer Oberschlesier), w latach 1933–1944 w podziemnej opozycji antynazistowskiej, od 1944 więzień nazistowskiego obozu koncentracyjnego, w roku 1945 organizator struktur CDU, od roku 1950 z ramienia CDU poseł sejmu krajowego Północnej Nadrenii-Westfalii.
Biografia polityczna.
Adolf Kaschny był działaczem Katolickiej Partii Ludowej (Katholische Volkspartei), z której szeregów wywodzili się czołowi działacze na rzecz niepodległości Górnego Śląska – Ewald Latacz, Józef Musioł i Heinrich Skowronek. Z jej ramienia piastował on funkcję nadburmistrza Raciborza. Miał znaczący wpływ na politykę całej Prowincji Górnośląskiej. Nazwisko Kaschnego wymieniano obok nadprezydenta Prowincji Górnośląskiej – Alfonsa Proskego i górnośląskiego starosty krajowego Hansa Piontka wśród górnośląskich "arcyksiążąt" lidera górnośląskiego Centrum – ks. Carla Ulitzki, zwanego przez niemiecką prasę "królem" Górnego Śląska. Od początkowych członów nazwisk tych czterech polityków, Prowincję Górnośląską nazywano żartobliwie "Provinz Propiulka" (PROske, PIontek, ULitzka, KAschny). W 1926 roku kandydatem na funkcję przewodniczącego Zjednoczonych Związków Górnoślązaków Wiernych Ojczyźnie (VVHO) był Hans Lukaschek. Jednak Polacy domagali się uczciwego rozdziału stanowisk w Komisji Mieszanej od organizacyjnych. 
Ostatecznie w lipcu 1927 roku na czele VVHO stanął ich długoletni członek, nadburmistrz Raciborza – Adolf Kaschny. W celu zniwelowania wpływów prawicowych nacjonalistów w tej organizacji, Kaschny znacznie zwiększył efektywną kontrolę nad nią, jednak nie udało mu się zapobiec uroczystościom gloryfikującym nacjonalistyczne ekscesy - jak sam pisał. 11 marca 1930 roku przewodniczący frakcji Polsko-Katolickiej Partii Ludowej w Sejmiku Prowincji Górnośląskiej – Arkadiusz Bożek, pod koniec posiedzenia komory rolniczej w Opolu, poinformował tamtejszych członków Centrum, że zwarty blok niemieckiej prawicy, socjaldemokraci (SPD) i Polacy (PKPL) odrzucą kandydaturę Franza Erhardta na stanowisko starosty krajowego. Partie te jednocześnie podkreśliły, że nie mają nic przeciwko kandydaturze raciborskiego nadburmistrza Kaschnego. 16 marca 1930 roku "Schlesische Zeitung" pisała: "raz kiedy nastąpiła kuriozalna i jednorazowa koalicja interesów od niemieckiej prawicy narodowej, poprzez SPD, które wystąpiły wspólnie z obozem narodowo-polskim i innymi siłami, popierając kandydaturę Kaschnego – przewodniczącego VVHO, tak żarliwie zwalczanego przez stronę narodowo-polską". Ostatecznie starostą został jednak Theophil Woschek
Do przejęcia władzy w Niemczech przez Adolfa Hitlera 23 maja 1933 roku Adolf Kaschny został odwołany z urzędu nadburmistrza Raciborza, następnie przeszedł do podziemnej opozycji. 20 lipca 1944 roku w kwaterze głównej „Wilczy Szaniec” w Prusach Wschodnich dokonano nieudanego zamachu na Hitlera. Nazajutrz gestapo rozpoczęło krwawą rozprawę z jego organizatorami, a wkrótce również zajęło się pozostałymi opozycjonistami. Adolf Kaschny był najpierw długotrwale przesłuchiwany przez śledczych z raciborskiej komendy nazistowskiej Służby Bezpieczeństwa (SD), a następnie trafił do obozu koncentracyjnego. W lutym w 1945 roku został zwolniony i zamieszkał w Kłodzku. Po zakończeniu wojny wrócił do Raciborza i zaoferował współpracę polskim władzom. Spotkał się jednak z odmową i wyjechał do rodzinnych Kobeřic.
W Hlučínie został honorowym przewodniczącym Komitetu do spraw uciekinierów z okolic Koźla, Raciborza i Głubczyc. Komitet prowadził rozległą działalność polityczną i kulturalną żądając m.in. przyłączenia rejonu Koźla, Raciborza i Głubczyc do Czechosłowacji. Władze czechosłowackie dążąc do poprawy stosunków z Polską odwołały Adolfa Kaschnego z komitetu. W połowie 1946 roku został on wysiedlony do Niemiec. Dzięki pomocy Konrada Adenauera zamieszkał w Westfalii.
W styczniu 1947 roku Adolf Kaschny, łudząc się, że sprawa Śląska nie jest jeszcze ostatecznie przesądzona, wysłał do przyszłego szefa państwa niemieckiego – Konrada Adenauera list następującej treści: "Dlaczego by nie spróbować zrobić ze Śląska drugiej Szwajcarii. Ten przesadny nacjonalizm, wytwarzający nienawiść między narodami, który dzisiaj widzimy w Polsce i Czechosłowacji, szalejący tak samo jak po roku 1933 w Niemczech, musi być w końcu pokonany". W jego postulacie widać wyraźny powrót do koncepcji lansowanej po I wojnie światowej przez Związek Górnoślązaków-Bund der Oberschlesier oraz jego sponsora księcia pszczyńskiego Jana Henryka XV, czyli niepodległego państwa śląskiego wzorowanego na Szwajcarii. 23 maja 1947 roku Adolf Kaschny w liście do Carla Ulitzki pisał: "Widać jak na dłoni, że jestem na bardziej poufałej stopie z dr Adenauerem, z którym wcześniej współpracowałem w pruskiej Radzie Państwa, jak również w zarządzie Związku Niemieckich Miast, niż z kimkolwiek innym na obcym dla mnie do dziś zachodzie Niemiec […] Jednak można się obawiać, że Adenauer nie będzie gotowy na porzucenie interesów Zachodnich Niemiec, by np. Zagłębie Ruhry pod rosyjską kontrolę oddać, w zamian za kompromis w sprawie międzynarodowej kontroli Śląska". Sam Adolf Kaschny w roku 1950 uzyskał mandat posła w Landtagu Północnej Nadrenii-Westfalii z ramienia CDU. 16 września 1951 roku w drodze na Kongres Śląski, zginął w wypadku drogowym w Monachium, przeżywszy 70 lat.

</doc>
<doc id="1257187" url="https://pl.wikipedia.org/wiki?curid=1257187" title="OrCAD">
OrCAD

OrCAD – pakiet programów do Electronic Design Automation z długą historią - powstał jeszcze w epoce systemu operacyjnego DOS.
Produkty.
W skład pakietu wchodzą:

</doc>
<doc id="1257188" url="https://pl.wikipedia.org/wiki?curid=1257188" title="Twierdzenie Lindeberga-Lévy’ego">
Twierdzenie Lindeberga-Lévy’ego



</doc>
<doc id="1257190" url="https://pl.wikipedia.org/wiki?curid=1257190" title="Punkt apteczny">
Punkt apteczny

Punkt apteczny – placówka spełniająca podobną funkcję jak apteka, która może zostać usytuowana jedynie na terenie wiejskim, o ile na terenie danej wsi nie jest już prowadzona apteka ogólnodostępna.
Punkt apteczny prowadzi obrót detaliczny produktami leczniczymi z wyłączeniem postaci leku w ampułkach, produktów leczniczych należących do grupy leków bardzo silnie działających, psychotropowych i narkotycznych. W punkcie aptecznym musi być ustanowiona osoba odpowiedzialna za jego prowadzenie. Zgodnie z art. 70 pkt. 2 Ustawy Prawo farmaceutyczne punkt apteczny może prowadzić osoba fizyczna, osoba prawna oraz niemająca osobowości prawnej spółka prawa handlowego. Zgodnie z postanowieniami ww. ustawy (art. 70 pkt. 2a) kierownikiem takiej placówki może być farmaceuta z rocznym stażem lub technik farmaceutyczny, posiadający trzyletni staż pracy w aptekach ogólnodostępnych.

</doc>
<doc id="1257191" url="https://pl.wikipedia.org/wiki?curid=1257191" title="Komunistyczna Partia Górnego Śląska">
Komunistyczna Partia Górnego Śląska

Komunistyczna Partia Górnego Śląska ("Komunistische Partei Oberschlesiens") – polsko-niemiecka organizacja działająca od roku 1920 na międzynarodowym terytorium plebiscytowym Górnego Śląska, od roku 1922 na terenie województwa śląskiego w granicach Rzeczypospolitej Polskiej.
Działalność.
7 listopada 1920 roku – dokładnie w dniu trzeciej rocznicy bolszewickiej rewolucji doszło do połączenia odłączonej od KPD – "Komunistische Partei Oberschlesiens" (KPOS) – Antona Jadascha, górnośląskiego oddziału Niezależnej Socjaldemokratycznej Partii Niemiec (USPD) – Heinricha Raua i skrajnie lewicowych secesjonistów z PPS, czyli Komunistycznej Partii Ziem Śląskich – Stanisława Barczyńskiego. W efekcie powstała Komunistyczna Partia Górnego Śląska – "Komunistische Partei Oberschlesiens" (KPGŚ-KPOS), której przewodnictwo objął Anton Jadasch, a siedzibą główną zostały Gliwice. Komunistyczna Partia Górnego Śląska – Komunistische Partei Oberschlesiens nie była częścią Komunistycznej Partii Niemiec. Analogicznie nie planowała wejść w skład Komunistycznej Partii Robotniczej Polski (KPRP), mającej bardzo silny ośrodek w sąsiednim, polskim Zagłębiu Dąbrowskim, chociaż w ramach ideologicznego internacjonalizmu utrzymywała z obydwiema bardzo ścisłe kontakty. Partia ta posiadająca 5600 członków, na bardzo religijnym Górnym Śląsku miała marginalne znaczenie i żadnych możliwości osiągnięcia tu większych wpływów. Jest prawdopodobne, że 1/4-1/3 członków partii była Polakami. W kierownictwie partii główną rolę odgrywali: Anton Jadasch, Theodor Kansi, Stanisław Drzymała, Heinrich Rau, Gustaw Reicher-Rwal, Peter Maslowski, Józef Rotstadt-Krasny, Ludwik Szabatowski, Georg Ziaja. Partia dysponowała kilkoma organami prasowymi, były to: „”, „Czerwony Sztandar”, „Die Oberschlesische Rote Fahne”. Wśród organizacji afiliowanych najważniejsza była centrala związkowa pod nazwą „Freie Arbeiter-Union”.
Cel: Górnośląska Republika Rad.
KPGŚ wysuwała projekt utworzenia na wzór Rosji Sowieckiej oraz powstałych w roku 1918, później zlikwidowanych państw (Węgierska Republika Rad, Słowacka Republika Radziecka, charkowska tzw. Ukraińska Republika Ludowa, czy Niemiecka Republika Socjalistyczna – Liebknechta), samodzielnej i niepodległej Górnośląskiej Republiki Rad, co próbowała osiągnąć także poprzez zasilenie sformowanych przez Polską Organizację Wojskową Górnego Śląska, powstańczych szeregów. Komuniści (np. Wieczorek, Szyling) chcieli bowiem przejąć nad nimi kontrolę, by zamienić polskie powstanie w górnośląską rewolucję społeczną. Oczywiście wszelkie tego typu zbrojne pucze komunistów były przez Korfantego dławione w zarodku. W swym manifeście z roku 1920 Komunistyczna Partia Górnego Śląska głosiła: "Podlegaliśmy bratobójczej agitacji polskich i niemieckich bandytów nacjonalistycznych, którzy pchali robotników do wyczerpujących walk". Podczas I zjazdu Komunistycznej Partii Górnego Śląska (KPGŚ-KPOS), odbytego 12 grudnia 1920 roku na terenie huty „Bismarck” (obecnie „Batory”) w Wielkich Hajdukach (dziś Chorzów Batory) przegłosowano konieczność walki o samodzielną Górnośląską Republikę Rad oraz bojkot plebiscytu. 15 marca 1921 roku jej organ prasowy „Czerwony Sztandar – Die Rote Fahne” pisał: "Dla świadomego robotnika rozstrzygnięcie sprawy Górnego Śląska drogą plebiscytu jest takim samym gwałtem, jak przyłączenie go do tego lub innego państwa siłą zbrojną". Polska część partii aktywnie wstępowała do propolskich stowarzyszeń, organizacji bojowych takich jak Polska Organizacja Wojskowa.
Po podziale Górnego Śląska.
W roku 1922 po podziale terytorium plebiscytowego przez Polskę i Niemcy, podziałowi zgodnemu z linią graniczną uległa również Komunistyczna Partia Górnego Śląska. Jej część na terenie niemieckiej Prowincji Górnośląskiej przyłączyła się do Komunistycznej Partii Niemiec (KPD), natomiast jej działacze w polskim Województwie Śląskim współpracowali z władzami Komunistycznej Partii Robotniczej Polski (KPRP). Podział wśród górnośląskich komunistów, nie miał nic wspólnego z ich etnicznym pochodzeniem, był wyłącznie pochodną nowej granicy państwowej. Były przywódca KPGŚ Anton Jadasch został przywódcą KPD w Prowincji Górnośląskiej. Faktem jest, że górnośląska komórka KPD, deklarująca ideowy internacjonalizm, w roku 1930 przyłączyła się do radykalnie antypolskiego obozu, reprezentującego niemal całe niemieckie spektrum polityczne, z wyjątkiem głoszącego równouprawnienie Centrum. Po przejęciu władzy przez nazistów w roku 1933 cała KPD została rozbita, a jej działacze uwięzieni w obozach koncentracyjnych. Po zamachu majowym w 1926 roku, KPGŚ została potraktowana jako typowa organizacja wywrotowa i zwalczana przez rząd. Wielu jej działaczy trafiło do obozu koncentracyjnego w Berezie Kartuskiej.
Polska prasa mająca trudność z narodową klasyfikacją internacjonalistycznej Komunistycznej Partii Górnego Śląska wymieniała ją pośród ugrupowań niemieckich, startujących 24 września 1922 roku wyborach do Sejmu Śląskiego. Komunistyczna Partia Górnego Śląska, startująca pod szyldem Związek Proletariatu Miast i Wsi, nie zdobyła wówczas żadnego mandatu. Po roku 1923 KPGŚ, podobnie jak Komunistyczna Partia Zachodniej Ukrainy i Komunistyczna Partia Zachodniej Białorusi, zgodnie z zasadą, że w jednym państwie może istnieć tylko jedna partia komunistyczna będąca sekcją Kominternu, weszła w skład KPRP. Analogicznie jak dwie pozostałe KPGŚ była traktowana jako autonomiczny obwód KPP. W wyborach komunalnych z 19 listopada 1926 roku Komunistyczna Partia Górnego Śląska zdobyła zaledwie 25 mandatów radnych. W roku 1927 władze sanacyjne wytoczyły proces – pod zarzutem zamiaru obalenia ustroju – działaczom Komunistycznej Partii Górnego Śląska (KPGŚ), opowiadającej się za prawem Górnego Śląska do samostanowienia. Solidaryzująca się z Komunistyczną Partią Górnego Śląska, Komunistyczna Partia Polski również głosiła hasło prawa Górnego Śląska do samostanowienia. Kampania wyborcza przed wyborami do Sejmu Śląskiego wyznaczonymi na 11 maja 1930 roku była naznaczona terrorem sanacyjnego Związku Powstańców Śląskich. Pobito wielu działaczy obozu Korfantego, Komunistycznej Partii Górnego Śląska, Związku Obrony Górnoślązaków i mniejszości niemieckiej, zdemolowano ich biura m.in. redakcję „Kattowitzer Zeitung”. W efekcie komuniści podjęli uchwałę o zwalczaniu „terroru nacjonalistycznego, stosowanego przez rząd faszystowski i jego zbrojne kadry powstańców górnośląskich”.

</doc>
<doc id="1257194" url="https://pl.wikipedia.org/wiki?curid=1257194" title="Anwil (przedsiębiorstwo)">
Anwil (przedsiębiorstwo)

ANWIL S.A. – przedsiębiorstwo chemiczne z siedzibą we Włocławku, dawne Zakłady Azotowe „Włocławek”. Spółka należy do Grupy PKN ORLEN.
Historia.
Decyzja o utworzeniu we Włocławku zakładu o nazwie "Zakłady Azotowe „Włocławek”", produkującego nawozy sztuczne została podpisana 17 lipca 1966 przez Ministra Przemysłu Chemicznego Antoniego Radlińskiego. Uruchomienie produkcji saletry amonowej, kwasu azotowego oraz amoniaku nastąpiło w latach 1971–1972. Już dwa lata później, w 1974 roku w spółce osiągnięto okrągły wolumen produkcji – wyprodukowano pierwszy milion ton nawozu.
W latach 1976–1985 wybudowano instalacje produkcyjne polichlorku winylu. W 1989 rozpoczęła się budowa wytwórni granulatów PCW, a już w 1994 roku osiągnięto wolumen miliona ton PCW. W 1998 rozpoczęto produkcję płyt z PCW.
W latach 1999–2003 miała miejsce rozbudowa i modernizacja instalacji chlorku winylu i polichlorku winylu. W tym samym czasie powstała także druga linia do produkcji saletrzaku oraz instalacja odzysku chlorowodoru z odpadów chloroorganicznych. Kolejne prace modernizacyjne zakończyły się w 2006 roku, kiedy ukończono rozbudowę wytwórni chloru i ługu sodowego oraz zmieniono technologię produkcji na membranową. Siedem lat później, w 2013 roku powstała ekologiczna suszarnia osadów oraz nowa linia paletyzacji nawozów.
W 1993 roku Zakłady Azotowe „Włocławek” zostały przekształcone w spółkę Skarbu Państwa. Cztery lata później, w 1997 roku, nazwę firmy zmieniono na ANWIL S.A. Od 2012 roku jedynym akcjonariuszem spółki jest PKN ORLEN posiadający 100% akcji ANWILU.
W 2019 rozpoczęła się największa inwestycja w historii ANWILU – budowa trzeciej linii nawozowej, która zakończy się w 2022 roku. Umożliwi ona zwiększenie mocy produkcyjnych nawozów azotowych o około 50%, z 966 tys. ton do 1461 tys. ton rocznie.
Surowce i produkty.
W portfolio produktów ANWILU znajdują się: nawozy azotowe, suspensyjny polichlorek winylu, chloroalkalia oraz inne chemikalia.
Spółka produkuje nawozy azotowe w postaci saletry amonowej i saletrzaku (jako CANWIL z magnezem i CANWIL S z siarką). Produkty mają certyfikat najwyższej jakości Q nadany przez Polskie Centrum Badań i Certyfikacji. Firma uczestniczy też w Programie „Opieka nad Produktem”, realizowanym przez Europejskie Stowarzyszenie Producentów Nawozów EFMA. Aktualnie w zakładzie funkcjonują dwie linie produkcyjne.
ANWIL jest także jedynym w Polsce producentem suspensyjnego polichlorku winylu (PCW – nazwa handlowa Polanvil).
Firma produkuje granulaty kablowe z PCW, sypkie mieszanki na bazie PCW, twarde granulaty techniczne służące do produkcji paneli ściennych czy profili budowlanych. W swojej ofercie spółka ma także lite i spienione płyty z PCW.
Wśród chloroalkaliów produkowanych we włocławskiej spółce są: wodorotlenek sodu (wytwarzany w postaci ługu sodowego), podchloryn sodu, sól techniczna oraz kwas solny. Produkowane tu chemikalia to: amoniak, woda amoniakalna, azot ciekły i tlen ciekły.

</doc>
<doc id="1257195" url="https://pl.wikipedia.org/wiki?curid=1257195" title="Zakłady Azotowe Anwil">
Zakłady Azotowe Anwil



</doc>
<doc id="1257196" url="https://pl.wikipedia.org/wiki?curid=1257196" title="Klaus Kröll">
Klaus Kröll

Klaus Kröll (ur. 24 kwietnia 1980 w Öblarn) – austriacki narciarz alpejski, trzykrotny medalista mistrzostw świata juniorów oraz zdobywca Małej Kryształowej Kuli Pucharu Świata.
Kariera.
Po raz pierwszy na arenie międzynarodowej Klaus Kröll pojawił się 2 grudnia 1995 roku w Annaberg, gdzie w zawodach Citizen Race w slalomie nie ukończył drugiego przejazdu. W 1999 roku wystartował na mistrzostwach świata juniorów w Pra Loup, zdobywając złoty medal w zjeździe. Wyprzedził tam dwóch rodaków: Kurta Engla oraz Thomasa Graggabera. Na rozgrywanych rok później mistrzostwach świata juniorów w Québecu zwyciężył w supergigancie, a w biegu zjazdowym był drugi za Graggaberem.
W zawodach Pucharu Świata zadebiutował 8 stycznia 2000 roku w Chamonix, zajmując 30. miejsce w zjeździe. Tym samym już w swoim debiucie wywalczył pierwsze pucharowe punkty. Na podium zawodów tego cyklu po raz pierwszy stanął 14 grudnia 2002 roku w Val d’Isère, kończąc zjazd na drugiej pozycji. W zawodach tych rozdzielił na podium dwóch innych Austriaków: Stephana Eberhartera oraz Andreasa Schifferera. W kolejnych latach wielokrotnie plasował się na podium, w tym 23 stycznia 2009 roku w Kitzbühel odniósł swoje pierwsze pucharowe zwycięstwo, wygrywając supergiganta. Najlepsze wyniki osiągnął w sezonie 2011/2012, kiedy zajął siódmą pozycji w klasyfikacji generalnej, a w klasyfikacji zjazdu wywalczył Małą Kryształową Kulę. W klasyfikacji zjazdy był też drugi w sezonach 2008/2009 i 2012/2013 oraz trzeci w sezonie 2010/2011.
W 2006 roku wystartował w zjeździe na igrzyskach olimpijskich w Turynie, kończąc rywalizację na 22. pozycji. Wynik ten powtórzył podczas igrzysk w Soczi w 2014 roku, a na rozgrywanych w międzyczasie igrzyskach olimpijskich w Vancouver był dziewiąty. Był też między innymi czwarty w zjeździe na mistrzostwach świata w Schladming w 2013 roku. Walkę o medal przegrał tam z Francuzem Davidem Poissonem o 0,38 sekundy.

</doc>
<doc id="1257198" url="https://pl.wikipedia.org/wiki?curid=1257198" title="Zakłady Azotowe Włocławek">
Zakłady Azotowe Włocławek



</doc>
<doc id="1257199" url="https://pl.wikipedia.org/wiki?curid=1257199" title="Klaus Kroell">
Klaus Kroell



</doc>
<doc id="1257202" url="https://pl.wikipedia.org/wiki?curid=1257202" title="CISZO">
CISZO

CISZO (), skrót od: Centrale Jidisze Szul-Organizacje (Centralna Żydowska Organizacja Szkolna) – działająca w dwudziestoleciu międzywojennym świecka organizacja oświatowa Żydów polskich, związana z Bundem i ruchem fołkistowskim. Szczególną wagę przywiązywano w niej do nauczania jidysz, który był tam językiem wykładowym.
Historia.
Szkoły jidysz tworzono w Polsce na początku okresu międzywojennego początkowo w sposób spontaniczny. Dopiero później zdecydowano o konieczności powołania organizacji, która skoordynowałaby dążenia propagujące język żydowski. Takim podmiotem była CISZO, która została stworzona na I Zjeździe Szkolnym w 1921 roku. Dzięki organizacji ruch prężnie się rozwijał – już pod koniec lat 20. XX wieku CISZO liczyła sobie 150 oddziałów w całej Polsce. Skupiały się one nie tylko na propagowaniu jidysz, ale także na prowadzeniu działalności ogólnokulturalnej.
Najmocniejsze wpływy w CISZO miał antysyjonistyczny, socjalistyczny Bund, jak również nurt fołkistowski. Organizacja był postrzegana przez członków Narodowej Demokracji jako ugrupowanie dążące do zdrady państwa. Również środowisko rządowe było nieufne wobec CISZO, dopatrując się w jej działaniach elementów „wywrotowych”.
Rozwój organizacji znacznie spowalniały kłopoty finansowe. Część problemów rozwiązywała jednak pomoc materialna amerykańskiego Jointu. Dzięki temu na przełomie 1928 i 1929 roku funkcjonowało 100 ośrodków CISZO, w których działało 114 szkół powszechnych, 46 domów dziecka, 52 szkoły wieczorowe, 3 gimnazja i 1 seminarium nauczycielskie. W instytucjach tych uczyło się 24 tys. osób. W kolejnych latach, wraz ze wzrostem popularności ruchów syjonistycznych, liczba pobierających nauki w CISZO się zmniejszała. Na przełomie 1934 i 1935 roku uczyło się tam 15 166 uczniów, z czego w szkołach elementarnych – 9 936, w gimnazjach – 650, a w pozostałych – 4 580.
Działalność CISZO, podobnie jak i wielu innych organizacji Żydów polskich, została zakończona przez wybuch II wojny światowej i holokaust.
Ideologia.
CISZO charakteryzowała się wpajaniem uczniom poglądów sprzeciwiających się syjonizmowi i kulturze hebrajskiej. Lewicowe przekonania kadry nauczycielskiej organizacji przejawiały się także antyklerykalizmem i wrogością wobec judaizmu. Zamiast tego opowiadano się za kulturą świecką, z dużym znaczeniem języka jidysz. W CISZO silne były tendencje socjalistyczne.
W szkołach organizacji nauczano w dwóch językach. Tzw. przedmioty polskie wykładane były w języku polskim, a pozostałe – w jidysz.
Periodyki.
CISZO wydawała trzy pisma pedagogiczne. Pierwszym było „Di Naje Szul” (, „Nowa Szkoła”). Czasopismo ukazywało się w Wilnie. Pierwszy numer został wydrukowany w styczniu 1920 roku. Od nr 6 (kwiecień 1921 roku) był to miesięcznik, później dwumiesięcznik, a następnie kwartalnik. Później gazeta ukazywała się nieregularnie, była drukowana w Warszawie do 1930 roku.
Drugim czasopismem wydawanym przez CISZO było „Szul un Lebn” (, „Szkoła i Życie”). Ukazywało się ono od lipca 1921 do marca 1927 roku. Trzecim czasopismem wydawanym przez organizację było natomiast „Szulwegn” (, „Tory Szkolne”).

</doc>
<doc id="1257207" url="https://pl.wikipedia.org/wiki?curid=1257207" title="Der Moment">
Der Moment

Der Moment (, "Chwila") – żydowski dziennik, wydawany w języku jidysz w Warszawie od 18 listopada (5 listopada starego stylu) 1910 do 23 września 1939 roku.
Gazeta została założona przez Cwiego Pryłuckiego, Hilela Cajtlina i Moszego Justmana. Dziennik związany był przez większą część swojego istnienia z ruchem fołkistowskim. Uniezależnił się od tych wpływów w 1937 roku. Redaktorem naczelnym gazety był Noach Pryłucki.
Gazeta ukazywała się w nakładzie 40–60 tys. egzemplarzy, a w piątki nawet 90 tys. Maksymalny nakład dziennik osiągnął w czasie procesu Bejlisa, kiedy to drukowano 150 tys. egzemplarzy czasopisma. Główną tematyką poruszaną w gazecie były wydarzenia ze świata polityki i gospodarki. Sporą część artykułów zajmowały także informacje o charakterze sensacyjnym, o których informowano czytelników dużymi tytułami na pierwszej stronie dziennika. „Der Moment” był najnowocześniejszą gazetą żydowską wydawaną w II Rzeczypospolitej, jeśli brać pod uwagę technikę drukarską (redakcja posiadała nowoczesne linotypy, maszyny rotacyjne itp.).
„Der Moment” miał także swoje lokalne mutacje. W trakcie ważnych wydarzeń do numerów dziennika dodawano nadzwyczajne dodatki. W takich przypadkach ukazywało się także „Ekstra Ojsgabe” (jid. "Wydanie Specjalne"). Wydawano także popołudniówkę „Warszewer Radio”, a w latach 1931–1932 do sobotniego wydania dołączano dodatek „Gut Woch” (jid. "Dobry Tydzień"). Ukazały się 64 numery tego dodatku.

</doc>
<doc id="1257215" url="https://pl.wikipedia.org/wiki?curid=1257215" title="Zdanie hipotetyczne">
Zdanie hipotetyczne

Zdanie hipotetyczne - termin dawnej logiki tradycyjnej, obejmujący trzy rodzaje zdań:

</doc>
<doc id="1257216" url="https://pl.wikipedia.org/wiki?curid=1257216" title="Zdania hipotetyczne">
Zdania hipotetyczne



</doc>
<doc id="1257217" url="https://pl.wikipedia.org/wiki?curid=1257217" title="Dzieci Lira">
Dzieci Lira

Oidheadh Clainne Lir, Clann Lir lub Leannaí Lir, czyli Tragedia dzieci Lira lub Dzieci Lira (ang. tytuł "The Tragedy of the Children of Lir" lub "Children of Lir") – jedna z największych opowieści irlandzkich z Cyklu Mitologicznego.
Interpretowana jako alegoria zniewolenia narodu irlandzkiego podczas wielowiekowej okupacji angielskiej oraz jako zapowiedź i symbol oczekiwanego i doczekanego wyzwolenia. Współczesne użycie elementów tej legendy np. w sztuce ma często znaczenie patriotyczne.

</doc>
<doc id="1257218" url="https://pl.wikipedia.org/wiki?curid=1257218" title="Chruszczobród (przystanek kolejowy)">
Chruszczobród (przystanek kolejowy)

Chruszczobród – przystanek kolejowy w Chruszczobrodzie, województwie śląskim, w Polsce. Znajduje się tu 1 peron.
W roku 2017 stacja obsługiwała 100–149 pasażerów na dobę.

</doc>
<doc id="1257222" url="https://pl.wikipedia.org/wiki?curid=1257222" title="Instytut Ameryk i Europy">
Instytut Ameryk i Europy



</doc>
<doc id="1257223" url="https://pl.wikipedia.org/wiki?curid=1257223" title="Syntetoceras">
Syntetoceras



</doc>
<doc id="1257226" url="https://pl.wikipedia.org/wiki?curid=1257226" title="Dekanat gostyniński">
Dekanat gostyniński

Dekanat gostyniński – dekanat diecezji płockiej z siedzibą w Gostyninie. 
Lista parafii:
"stan na dzień 27.08.2017"

</doc>
<doc id="1257227" url="https://pl.wikipedia.org/wiki?curid=1257227" title="Żydowski autonomizm">
Żydowski autonomizm

Żydowski autonomizm – niesyjonistyczny ruch polityczny, który pojawił się w Europie Wschodniej pod koniec XIX i na początek XX wieku. Jednym z głównych jego twórców i ideologów był historyk i aktywista Szymon Dubnow, który nazwał ruch fołkizmem (od jid. "fołk" - "lud").
Autonomiści wierzyli, że przetrwanie Żydów jako narodu zależy od ich siły duchowej i kulturowej. Z tego powodu rozwój „duchowej narodowości” był ich zdaniem możliwy tylko w ramach diaspory, ale tylko wtedy, gdy żydowskie wspólnoty będą miały prawo do samorządu i będą odrzucać asymilację. Autonomiści bardzo często podkreślali żywotność kultury opartej na języku jidysz.
Różne koncepcje autonomizmu zostały przyjęte w programach ugrupowań fołkistowskich, jak również żydowskich partii socjalistycznych, takich jak Bund. Niektóre grupy łączyły autonomizm z syjonizmem - opowiadały się za samorządem żydowskim w diasporze do czasu emigracji do siedziby narodowej w Palestynie.
Poglądy autonomistów zbliżone były do postulatów austromarksistów, którzy opowiadali się za kulturową autonomią w ramach wielonarodowej monarchii austro-węgierskiej, jak również amerykańskich kulturowych pluralistów, takich jak Randolph Bourne i Horace Kallen.
Szymon Dubnow był jednym z tysięcy Żydów zamordowanych w 1941 roku w łotewskim lesie Rumbula. Po holokauście autonomizm nie odrodził się i przestał być jednym z nurtów w żydowskiej filozofii politycznej. Żydowski autonomizm nie ma więc bezpośrednich związków z obecnym, lewicowym ruchem politycznym - autonomizmem.

</doc>
<doc id="1257228" url="https://pl.wikipedia.org/wiki?curid=1257228" title="Port lotniczy Lucknow">
Port lotniczy Lucknow

Port lotniczy Lucknow (IATA: LKO, ICAO: VILK) – międzynarodowy port lotniczy położony w Lucknow, w stanie Uttar Pradeś, w Indiach.

</doc>
<doc id="1257230" url="https://pl.wikipedia.org/wiki?curid=1257230" title="Doomsday clock">
Doomsday clock



</doc>
<doc id="1257231" url="https://pl.wikipedia.org/wiki?curid=1257231" title="Doomsday Clock">
Doomsday Clock



</doc>
<doc id="1257232" url="https://pl.wikipedia.org/wiki?curid=1257232" title="Interdyscyplinarne Centrum Modelowania Matematycznego i Komputerowego">
Interdyscyplinarne Centrum Modelowania Matematycznego i Komputerowego



</doc>
<doc id="1257239" url="https://pl.wikipedia.org/wiki?curid=1257239" title="LTE International Airways">
LTE International Airways

LTE International Airways – hiszpańska czarterowa linia lotnicza z siedzibą w Palma de Mallorca. Głównym węzłem był port lotniczy Palma de Mallorca.
15 października 2008 linia oficjalnie i ostatecznie zakończyła swoją działalność. Kilkanaście dni wcześniej na stronie internetowe pojawiły się informacje o spodziewanym wznowieniu normalnej działalności operacyjnej, ale nie stały się one nigdy faktem.
Kierunki.
LTE obsługiwało następujące kierunki (lato 2008 roku):
Flota.
Do obsługi wszystkich swoich linii, LTE używało trzech maszyn Airbus A320-200. 7 października 2008 roku przeciętny wiek floty LTE wynosił 14,3 roku.

</doc>
<doc id="1257246" url="https://pl.wikipedia.org/wiki?curid=1257246" title="Dekanat raciąski">
Dekanat raciąski

Dekanat raciąski – dekanat diecezji płockiej z siedzibą w Raciążu. 

</doc>
<doc id="1257247" url="https://pl.wikipedia.org/wiki?curid=1257247" title="The Best of R.E.M.">
The Best of R.E.M.

The Best of R.E.M. – trzecia składanka zespołu R.E.M. wydany w 1991 roku.

</doc>
<doc id="1257249" url="https://pl.wikipedia.org/wiki?curid=1257249" title="Düren (stacja kolejowa)">
Düren (stacja kolejowa)

Düren – stacja kolejowa w Düren, w kraju związkowym Nadrenia Północna-Westfalia, w Niemczech. Stacja została otwarta w 1841. Znajdują się tu 4 perony.

</doc>
<doc id="1257251" url="https://pl.wikipedia.org/wiki?curid=1257251" title="Deathmarch">
Deathmarch

Deathmarch - minialbum szwedzkiej grupy muzycznej Marduk. Został nagrany i zmiksowany w Endarked Studio w grudniu roku 2004 i w tym samym roku wydany przez Regain Records. Zawiera alternatywne urywki z prób grupy podczas nagrywania albumu wydanego miesiąc wcześniej "Plague Angel".
Nazwa wydawnictwa wzięła się od jednego z utworów z albumu "Plague Angel".
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1257259" url="https://pl.wikipedia.org/wiki?curid=1257259" title="Minden (Westfalen)">
Minden (Westfalen)

Minden – stacja kolejowa w Minden, w kraju związkowym Nadrenia Północna-Westfalia, w Niemczech. Stacja została otwarta w 1848. Znajdują się tu 3 perony.

</doc>
<doc id="1257260" url="https://pl.wikipedia.org/wiki?curid=1257260" title="Cemach Szabad">
Cemach Szabad

Cemach Szabad (ur. 1864, zm. 1934 w Wilnie) – żydowski lekarz, działacz społeczny i polityczny. Ideowo związany z ruchem fołkistowskim. Był senatorem II kadencji w II Rzeczypospolitej wybranym z ramienia Bloku Mniejszości Narodowych (1928–1930).
Życiorys.
Studiował medycynę na Uniwersytecie Moskiewskim, a później także w Wiedniu, Heidelbergu i Berlinie. Od 1915 służył w armii rosyjskiej jako lekarz. Prowadził jednocześnie działalność naukową, publikując w prasie medycznej rosyjskiej, niemieckiej i polskiej. Później zajął się pisaniem do dwutygodnika „Fołksgezunt” (jid. „Zdrowie Ludu”), wydawanego w języku jidysz. Napisał także wiele książek, w których poruszał problematykę higieny, medycyny i migracji ludności.
Był członkiem honorowym i wiceprezesem Towarzystwa Lekarskiego i Izby Lekarskiej oraz YIVO. W działalności politycznej zajmował stanowisko prezesa gminy żydowskiej w Wilnie, a od 1919 był radnym miejskim. W latach 1919–1920 był prezesem rady żydowskich gmin Litwy. W 1926 stanął na czele organizacji fołkistowskiej, z której następnie wykształciło się Żydowskie Stronnictwo Ludowe w Polsce (siedzibą partii było Wilno). W 1928 wybrany na senatora z województwa kieleckiego z listy Blok Mniejszości Narodowych.

</doc>
<doc id="1257263" url="https://pl.wikipedia.org/wiki?curid=1257263" title="Ząb trzonowy">
Ząb trzonowy

Zęby trzonowe (łac. "dentes molares") – rodzaj zębów występujących u ssaków, w tym człowieka – w uzębieniu stałym.
Położone są najbardziej z tyłu ze wszystkich zębów jamy ustnej i służą do rozcierania pokarmu. Górne i dolne zęby trzonowe różnią się znacznie. Posiadają 2 lub 3 korzenie i wiele guzków. Ostatni trzonowiec, często niewystępujący i bardzo zmienny, to tzw. ząb mądrości. 
Kompletne uzębienie dorosłego człowieka zawiera trzy zęby trzonowe w każdej połowie łuków zębowych, czyli łącznie 12 zębów trzonowych. Kompletne uzębienie mleczne zawiera po dwa trzonowce mleczne w każdej połowie łuków zębowych, czyli łącznie osiem zębów trzonowych. 

</doc>
<doc id="1257264" url="https://pl.wikipedia.org/wiki?curid=1257264" title="Lubuski Mister Budowy">
Lubuski Mister Budowy

Lubuski Mister Budowy – coroczny konkurs na najlepszy obiekt budowlany województwa lubuskiego organizowany od roku 1994 przez Lubuską Izbę Budownictwa w Zielonej Górze pod patronatem Marszałka Województwa Lubuskiego.
Patronat mediowy nad konkursem obejmują przedstawiciele głównych mediów województwa: Gazeta Lubuska, Radio Zachód oraz TVP 3 Oddział w Gorzowie.
Zwycięzcy konkursu.
Edycja 1996.
Toporówul. Świerczewskiego 17

</doc>
<doc id="1257265" url="https://pl.wikipedia.org/wiki?curid=1257265" title="Balázs Dzsudzsák">
Balázs Dzsudzsák

Balázs Dzsudzsák (wym. ; ur. 23 grudnia 1986 roku w Debreczynie) – węgierski piłkarz występujący najczęściej na pozycji lewego pomocnika. Od 2020 roku ponownie jest graczem Debreceni VSC.
Kariera klubowa.
Balázs Dzsudzsák zawodową karierę rozpoczynał w sezonie 2004/2005 w zespole DVSC Debreczyn. Węgier rozegrał wówczas tylko dwa spotkania, jednak z czasem coraz częściej dostawał szanse pokazania swoich umiejętności. W kolejnych rozgrywkach w dziesięciu meczach zdobył dwa gole, a w sezonie 2006/2007 wystąpił już w 23 pojedynkach i siedem razy wpisał się na listę strzelców. W rundzie jesiennej 2007/2008 Balázs w Borsodi Lidze spisywał się rewelacyjnie, został nawet wybrany najlepszym zawodnikiem 2007 roku rodzimej ligi. Zyskał tym zainteresowanie kilku europejskich klubów, między innymi Sheffield Wednesday, Plymouth Argyle, Reading, Sampdorii i Chievo Werona. Razem z DVSC Debreczyn Dzsudzsák trzy razy z rzędu zdobył mistrzostwo kraju oraz Superpuchar Węgier.
Ostatecznie w zimowym okienku transferowym Balázs trafił do występującego w Eredivisie PSV Eindhoven, w barwach którego zadebiutował 12 stycznia 2008 w spotkaniu ligowym z Feyenoordem Rotterdam. Swoje pierwsze trafienie dla ekipy „Boeren” węgierski skrzydłowy zaliczył 30 stycznia w meczu przeciwko Ajaksowi Amsterdam. W debiutanckim sezonie w barwach PSV Dzsudzsák wraz z zespołem zdobył mistrzostwo kraju. 5 lutego 2009 roku piłkarz zdobył hat-tricka w zwycięskim 6:0 pojedynku z ADO Den Haag. 15 sierpnia tego samego roku został wybrany najlepszym graczem spotkania z Ajaksem Amsterdam, które PSV wygrało 4:3. Dzsudzsák strzelił wówczas dwa gole i zanotował jedną asystę.
12 czerwca 2011 roku został zawodnikiem Anży Machaczkała, nie ujawniono kwoty za jaką kupiono zawodnika. 12 stycznia 2012 roku został zakupiony za kwotę ok. 15 mln euro przez drużynę Dinamo Moskwa. 18 sierpnia 2015 opuścił barwy Dinama i przeszedł za 11 mln euro do tureckiego Bursasporu. W 2016 roku został zawodnikiem Al-Wahda.
We wrześniu 2018 podpisał kontrakt z Al-Ittihad Kalba SC.
Kariera reprezentacyjna.
Dzsudzsák w reprezentacji Węgier zadebiutował 2 czerwca 2007 roku w spotkaniu z Grecją. Uczestniczył między innymi w nieudanych dla podopiecznych Pétera Várhidiego eliminacjach do Euro 2008. W swojej grupie Węgrzy zajęli wówczas dopiero przedostatnie miejsce wyprzedzając tylko drużynę Malty. W 2016 roku został powołany przez Bernarda Strocka na EURO 2016 we Francji, gdzie wystąpił we wszystkich meczach fazy grupowej, w których zdobył 2 bramki w starciu z Reprezentacją Portugalii. Węgry odpadły w 1/8 finału z Belgią, a Balázs Dzsudzsák zagrał we wszystkich 4 meczach jako kapitan.

</doc>
<doc id="1257266" url="https://pl.wikipedia.org/wiki?curid=1257266" title="Wielkie katastrofy samolotów cywilnych">
Wielkie katastrofy samolotów cywilnych



</doc>
<doc id="1257270" url="https://pl.wikipedia.org/wiki?curid=1257270" title="Rezerwat przyrody Bielawy">
Rezerwat przyrody Bielawy

Rezerwat przyrody Bielawy – leśny rezerwat przyrody położony w gminie Czerniejewo, powiecie gnieźnieńskim (województwo wielkopolskie).
Charakterystyka.
Powierzchnia: 20,01 ha. Powierzchnia otuliny: 19,44 ha.
Został utworzony w 1954 roku dla ochrony lasu liściastego z dębem ("Quercus sp."), jesionem ("Fraxinus excelsior"), grabem ("Carpinus betulus"), wiązem ("Ulmus sp.") i modrzewiem polskim ("Larix polonica").
Przyroda.
Rezerwat stanowi najobfitsze w Polsce pod względem liczby zasiedlonych drzew stanowisko suchogłówki korowej. Jednocześnie jest to jedyne stanowisko, gdzie znaleziono owocniki o nietypowej morfologii (z pozostałości zeszłorocznych główek wyrastało od jednego do trzech trzonów zakończonych nowymi główkami). Na leżącej kłodzie dębu stwierdzono występowanie około stu owocników, a kilkaset dalszych rosło w towarzystwie kisielnicy trzoneczkowej i galaretnicy mięsistej. Liczne egzemplarze występowały też na martwych lub zamierających drzewach: trzech klonach, dwudziestu grabach i dziewięciu dębach (na dębach osobniki nietypowe).

</doc>
<doc id="1257271" url="https://pl.wikipedia.org/wiki?curid=1257271" title="Balazs Dzsudzsak">
Balazs Dzsudzsak



</doc>
<doc id="1257273" url="https://pl.wikipedia.org/wiki?curid=1257273" title="Lista odcinków serialu Czarodzieje z Waverly Place">
Lista odcinków serialu Czarodzieje z Waverly Place

W tym artykule znajduje się lista odcinków z serialu "Czarodzieje z Waverly Place".

</doc>
<doc id="1257275" url="https://pl.wikipedia.org/wiki?curid=1257275" title="Miłość i wojna (film 1996)">
Miłość i wojna (film 1996)

Miłość i wojna (ang. "In Love and War", 1996) − amerykański film melodramatyczny w reżyserii Richarda Attenborough na podstawie książki "Hemingway in Love and War" Henry’ego Villarda i Jamesa Nagela.
Obsada.
i inni
Wersja polska.
oraz
i inni

</doc>
<doc id="1257277" url="https://pl.wikipedia.org/wiki?curid=1257277" title="Dekanat wyszogrodzki">
Dekanat wyszogrodzki

Dekanat wyszogrodzki – dekanat diecezji płockiej z siedzibą w Wyszogrodzie. 
Lista parafii:
"stan na dzień 17.09.2015"

</doc>
<doc id="1257281" url="https://pl.wikipedia.org/wiki?curid=1257281" title="Astro-Physics">
Astro-Physics

Astro-Physics, Inc. – jedna z największych na świecie firm produkujących teleskopy oraz montaże paralaktyczne i inne akcesoria – głównie do produkowanych przez siebie apochromatycznych teleskopów soczewkowych. Powstała w 1975 r. firma koncentruje się na wytwarzaniu sprzętu do obserwacji i fotografii. Produkowane tu teleskopy mają aperturę z zakresu od 90 mm do 250 mm.

</doc>
<doc id="1257287" url="https://pl.wikipedia.org/wiki?curid=1257287" title="Paweł „Konjo” Konnak">
Paweł „Konjo” Konnak



</doc>
<doc id="1257288" url="https://pl.wikipedia.org/wiki?curid=1257288" title="Neoceratodus forsteri">
Neoceratodus forsteri



</doc>
<doc id="1257304" url="https://pl.wikipedia.org/wiki?curid=1257304" title="Zygmunt Gaworski">
Zygmunt Gaworski

Zygmunt Mikołaj Gaworski (ur. 2 marca 1902, zm. 1 marca 1973 we Włocławku) – szachista polski, czołowy zawodnik Poznańskiego Okręgowego Związku Szachowego w latach międzywojennych, mistrz Poznania.
Gaworski uczestniczył w życiu turniejowym Wielkopolski od schyłku lat 20. XX wieku. Debiutował w mistrzostwach Poznania w 1928, które ukończył na dzielonym V-VI miejscu (turniej ten zakłóciła nagła śmierć prowadzącego w klasyfikacji po dziesięciu rundach Adama Drosio). W 1929 w mistrzostwach Poznania Gaworski uplasował się na VII miejscu, uznając wyższość takich zawodników, jak Marian Steifer, Antoni Wojciechowski, Arthur Rhode, Roman Gostyński, Leon Widermański i Zdzisław Lubiński. W efekcie zabrakło dla niego miejsca w reprezentacji Poznania na pierwsze drużynowe mistrzostwa kraju, rozegrane w Królewskiej Hucie. Został natomiast powołany na inne spotkanie drużynowe, w którym w marcu 1929 zmierzyły się Poznański Klub Szachistów i wrocławski klub Morphy; Gaworski dołożył swoje zwycięstwo do końcowego sukcesu poznaniaków w stosunku 7:3.
W 1930 Gaworski podzielił III-IV lokatę w mistrzostwach Poznańskiego Klubu Szachistów (wygrał Antoni Wojciechowski przed Adamem Mięsowiczem). Identyczne miejsce zajął rok później w mistrzostwach miasta. 15 marca 1931 miał też okazję wystąpić w poznańskiej symultanie Akiby Rubinsteina i był jednym z ośmiu szachistów, którzy zanotowali zwycięstwo nad słynnym rywalem. W tym okresie Gaworski został także działaczem szachowym, pełnił od 1931 obowiązki bibliotekarza Poznańskiego Klubu Szachistów, a w latach 1934-1938 był jego wiceprezesem.
W 1933 uczestniczył w trójmeczu Poznań-Gniezno-Inowrocław z okazji 10-lecia Gnieźnieńskiego Klubu Szachistów, przyczyniając się do triumfu poznańskiej ekipy. W 1934 odniósł duży sukces, wygrywając mistrzostwa Poznania z dorobkiem siedmiu punktów w dziewięciu spotkaniach. W tymże roku był w składzie reprezentacji Poznania na drugich drużynowych mistrzostwach Polski, ale w katowickim turnieju szachiści poznańscy nie odegrali większej roli, remisując jedynie mecz z Wilnem. Występujący na trzeciej szachownicy Gaworski pokonał Jakuba Kolskiego z Łodzi, uległ natomiast Stefanowi Popielowi (Lwów), Leonowi Kremerowi (Warszawa) i Kazimierzowi Platerowi (Wilno).
W 1935 w mistrzostwach Poznania Gaworskiego wyprzedził jedynie łodzianin Abraham Szpiro, odbywający w Wielkopolsce służbę wojskową. W półfinale krajowych eliminacji przedolimpijskich przed Gaworskim znalazł się nie tylko Szapiro, ale i Leon Widermański, w rezultacie Gaworski awansu do łódzkiego finału nie uzyskał. Jesienią 1935, grając na drugiej szachownicy w spotkaniu z Gnieznem, pokonał Alfreda Czarnotę i przyczynił się tym samym do zwycięstwa reprezentacji Poznania 4:2.
Po nieco słabszym występie w mistrzostwach Poznania, kiedy to w 1938 Gaworski zajął dzielone V-VIII miejsce, jeszcze w tym samym roku zanotował cenne osiągnięcie — zwycięstwo w pierwszych indywidualnych mistrzostwach Wielkopolski (oficjalnie mistrzostwach Poznańskiego Okręgowego Związku Szachowego). Został wówczas wytypowany do występu w eliminacjach mistrzostwach kraju, ale zrezygnował z tego startu. Wiosną 1939, w obronie tytułu mistrza Wielkopolski, Gaworski uplasował się na III miejscu. W czerwcu 1939 wystąpił w dużym meczu pomiędzy reprezentacjami Pomorza i Wielkopolski, rozegranym pod patronatem wojewody pomorskiego Władysława Raczkiewicza; Gaworski, grając na drugiej szachownicy, zremisował ze znanym graczem korespondencyjnym Mikołajem Tomaszewiczem, a cały mecz zakończył się zdecydowanym zwycięstwem ekipy Pomorza 10:5.
Losy Gaworskiego w czasie II wojny światowej nie są bliżej znane. Po wojnie szachista znalazł się we Włocławku, gdzie pięciokrotnie zdobywał mistrzostwo miasta (1946, 1947, 1948, 1950, 1956). Startował też w mistrzostwach Pomorza, najwyżej plasując się w 1950 — na IV miejscu. W 1957, w pożegnalnym występie turniejowym, zajął XIV miejsce w półfinale mistrzostw Polski w Krakowie. Również w okresie powojennym Gaworski uczestniczył w meczach drużynowych, m.in. meczach Włocławek-Toruń. Największy sukces zanotował na czwartych drużynowych mistrzostwach Polski w 1947 w Łodzi, kiedy reprezentacja Pomorza zajęła II miejsce; Gaworski (trzecia szachownica) pokonał m.in. znanego gracza szczecińskiego Tadeusza Gniota.

</doc>
<doc id="1257314" url="https://pl.wikipedia.org/wiki?curid=1257314" title="Władcy Perche">
Władcy Perche



</doc>
<doc id="1257316" url="https://pl.wikipedia.org/wiki?curid=1257316" title="Rezerwat przyrody Bodzewko">
Rezerwat przyrody Bodzewko

Rezerwat przyrody Bodzewko – leśny rezerwat przyrody położony w gminie Piaski, powiecie gostyńskim (województwo wielkopolskie).
Powierzchnia: 1,31 ha (akt powołujący podawał 1,10 ha).
Został utworzony w 1959 roku w celu ochrony lipy drobnolistnej ("Tilia cordata") w naturalnym stanowisku.

</doc>
<doc id="1257331" url="https://pl.wikipedia.org/wiki?curid=1257331" title="Hepialus humuli">
Hepialus humuli



</doc>
<doc id="1257333" url="https://pl.wikipedia.org/wiki?curid=1257333" title="Erannis defoliaria">
Erannis defoliaria



</doc>
<doc id="1257334" url="https://pl.wikipedia.org/wiki?curid=1257334" title="Ransford Osei">
Ransford Osei

Ransford Osei (ur. 5 grudnia 1990 w Kumasi) – ghański piłkarz grający na pozycji napastnika.
Kariera.
Był podstawowym zawodnikiem w reprezentacji swojego kraju na MŚ do lat 17, które odbyły się na przełomie sierpnia i września 2007 roku w Korei, gdzie zdobył 6 bramek, zajmując tym samym drugie miejsce na liście królów strzelców tych rozgrywek.
28 lutego 2008, zawodnik został do końca sezonu 2007/2008 wypożyczony do Legii Warszawa. 18 marca transfer Oseia do Legii w myśl obowiązujących przepisów zablokowała FIFA. Działacze KP Legia na podstawie wytycznych FIFA, dotyczących zawodników niepełnoletnich – nie mogliby zarejestrować zawodnika do rozgrywek Orange Ekstraklasy. Piłkarz odszedł do Maccabi Hajfa. W lecie 2009 został wypożyczony do FC Twente, a w 2010 do Granady. Następnie grał w zespołach Bloemfontein Celtic FC, Asante Kotoko SC, Polokwane City FC, Rovaniemen Palloseura, FC Santa Claus oraz FK Palanga.

</doc>
<doc id="1257336" url="https://pl.wikipedia.org/wiki?curid=1257336" title="Hugo du Perche">
Hugo du Perche

Hugo du Perche (zm. ok. 1000) – możny francuski, syn Fulka, hrabiego Perche, i Melisandy, córki Rotrou I de Nogent. Przodek dynastii Plantagenetów.
Jego żoną była Beatrycze de Mâcon, wdowa po Godfrydzie I, hrabim Gâtinais. Z tego małżeństwa Hugo doczekał się dwóch synów:
Imię Hugona pojawia się w dokumencie wystawionym przez Fulka, biskupa Paryża 26 maja 1028 r., w którym pojawiają się Godfryd i Liétaud, wymienieni jako dziedzice swojego przyrodniego brata Aubriego, hrabiego Gâtinais. Bracia zostali tam nazwani synami Hugona.

</doc>
<doc id="1257338" url="https://pl.wikipedia.org/wiki?curid=1257338" title="Boarmia roboraria">
Boarmia roboraria



</doc>
<doc id="1257339" url="https://pl.wikipedia.org/wiki?curid=1257339" title="TWA 5B">
TWA 5B

TWA 5B – brązowy karzeł oddalony o około 180 lat świetlnych od Ziemi, znajdujący się w gwiazdozbiorze Hydry, źródło promieniowania rentgenowskiego. Jego masa wynosi pomiędzy 15 a 40 mas Jowisza, a obserwowana wielkość gwiazdowa to zaledwie 20,4. Jest składnikiem układu potrójnego TWA 5 – krąży wokół dwóch obiegających się wzajemnie gwiazd (TWA 5A), w średniej odległości ok. 127 au od centrum układu, a jeden pełny obieg zajmuje mu ok. 1380 lat.

</doc>
<doc id="1257340" url="https://pl.wikipedia.org/wiki?curid=1257340" title="Selenia tetralunaria">
Selenia tetralunaria



</doc>
<doc id="1257342" url="https://pl.wikipedia.org/wiki?curid=1257342" title="Operophtera brumata">
Operophtera brumata



</doc>
<doc id="1257345" url="https://pl.wikipedia.org/wiki?curid=1257345" title="Xanthorhoe fluctuata">
Xanthorhoe fluctuata



</doc>
<doc id="1257347" url="https://pl.wikipedia.org/wiki?curid=1257347" title="Lycia hirtaria">
Lycia hirtaria



</doc>
<doc id="1257348" url="https://pl.wikipedia.org/wiki?curid=1257348" title="Kartograficzne metody prezentacji">
Kartograficzne metody prezentacji

Kartograficzne metody prezentacji - metody, których celem jest przedstawienie na mapie określonych treści w taki sposób, aby użytkownik mógł poprawnie je odczytać, posiadające na mapie swoją formę w postaci znaków kartograficznych niosących przypisane im treści.
Wyróżnia się poniższe metody prezentacji, przy czym należy pamiętać, że na mapach często stosowanych jest kilka metod naraz - np. na mapach ogólnogeograficznych metoda sygnaturowa (miasta rzeki itd.), zasięgów (zasięgi parków narodowych) i izoliniowa (poziomice).
Metody jakościowe.
2. Metoda zasięgów.
Służy ona do zaznaczania na mapie zjawisk rozproszonych. Linia zasięgu mówi nam, że w jej zakresie określone zjawisko występuje, ale nie na całym terenie. Możemy wyróżnić zasięgi otwarte, którymi są zasięgi wychodzące poza obszar ramki danej mapy i zasięgi zamknięte, które w całości mieszczą się na konkretnej mapie. Polega na oznaczeniu na mapie zasięgu występowania danego zjawiska. Stosuje się w niej elementy liniowe, punktowe i powierzchniowe, które są odczytywane w odniesieniu do powierzchni. Wyróżnia się:
3. Metoda chorochromatyczna.
Zwana również metodą powierzchniową, metodą tła jakościowego, metodą tła barwnego. Jest to rozwinięcie metody zasięgu. Polega na podzieleniu powierzchni na pola (wzajemnie wykluczające się zasięgi) różne pod względem jakościowym, nie ma tu obszarów zachodzących na siebie, np. mapa użytkowania ziemi, polityczna, administracyjna. Powierzchnia mapy podzielona jest na regiony, może przedstawiać regionalizację. Regiony wykreślamy na podstawie wcześniejszych wskaźników, kryteriów określonych z góry. Często metoda ta stanowi tło mapy, na której umieszcza się szereg innych charakterystyk przedstawionych innymi metodami.
Metody ilościowe.
1. Kartodiagramy.
Jest to zbiór diagramów umiejscowionych w pozycji geograficznej, tzn. na mapie we wzajemnych stosunkach położenia lub w odniesieniu powierzchniowym. Każdy z poniższych rodzajów kartodiagramów należy do jednej z dwóch grup: kartodiagramów ciągłych lub kartodiagramów skokowych.
2. Metoda kropkowa.
Jest metodą ciągłą, polega na zastąpieniu sygnatury kropką reprezentującą nie jeden obiekt, lecz ich pewną liczbę, która nazywa się wagą kropki
3. Kartogramy.
Przedstawiają średnią intensywność zjawiska, w granicach określonych pól odniesienia
4. Metoda izolinii.
Izolinie są liniami łączącymi jednakowe wartości liczbowe zjawiska. Za pomocą izolinii przedstawia się zjawiska charakteryzujące się ciągłą przestrzenną zmiennością natężenia (np. wysokości n.p.m.), ale także zjawiska występujące wyspowo, które mogą być interpretowane jako ciągłe, jeżeli zostaną odniesione do innego zjawiska o charakterze ciągłym (gęstość zaludnienia, lesistość) – są to tzw. izoplety (pseudoizolinie).

</doc>
<doc id="1257349" url="https://pl.wikipedia.org/wiki?curid=1257349" title="Hagen Kleinert">
Hagen Kleinert

Hagen Kleinert (ur. 15 czerwca 1941 w Twardogórze) – profesor fizyki teoretycznej Wolnego Uniwersytetu w Berlinie (Niemcy), profesor honorowy Uniwersytetu Kirgisko–Rosyjskiego (Słowiańskiego) w Biszkeku (Kirgistan), członek honorowy Rosyjskiej Akademii Wspierania Twórczości. Laureat Medalu Maxa Borna w 2008 za wkład w rozwój fizyki cząstek elementarnych i fizyki ciała stałego.
H. Kleinert jest autorem ponad 370 publikacji naukowych dotyczących fizyki matematycznej, a także fizyki cząstek elementarnych i fizyki jądrowej, jak i fizyki ciała stałego, ciekłych kryształów, biomembran, mikroemulsji, polimerów oraz teorii rynków finansowych. Jest autorem wielu książek z dziedziny fizyki teoretycznej, z czego najbardziej uznanym tytułem jest wydana czterokrotnie od 1990 "Path Integrals in Quantum Mechanics, Statistics, Polymer Physics, and Financial Markets". Pozycja ta spotkała się z entuzjastycznym przyjęciem ze strony krytyki.
Życiorys.
W 1972 Kleinert, jako młody profesor, składał wizytę w Caltech, gdzie silne wrażenie wywarł na nim fizyk amerykański Richard Feynman. Podczas tego pobytu znalazł sposób na opisanie własności atomu wodoru przy użyciu sformułowania całek po trajektoriach, uprzednio podanego przez Feynmana. Odkrycie to w sposób znaczący poszerzyło zakres zastosowań tego formalizmu. W okresie późniejszym współpracował z Feynmanem nad jedną z jego ostatnich prac.
Dalsze badania doprowadziły Kleinerta do skonstruowania matematycznej metody umożliwiającej przekształcenie rozbieżnych szeregów potęgowych słabego sprzężenia w zbieżne szeregi silnego sprzężenia. W chwili obecnej ta tzw. metoda wariacyjna rachunku zaburzeń przewiduje wyniki, w postaci wykładników krytycznych obserwowanych blisko przejść fazowych drugiego rodzaju, które najtrafniej odzwierciedlają dane doświadczalne. Potwierdzają to dane uzyskane m.in. z eksperymentów z nadciekłym helem.
W ramach kwantowej teorii pól kwarków odkrył pochodzenie algebry Reggea residuów, której istnienie było domniemane przez N. Cabibbo, L. Horwitza i Y. Ne'emana (strona 232 w).
Wspólnie z K. Makim wyjaśnił strukturę fazy ikosaedralnej kwazikryształów.
W 1982 w dziedzinie nadprzewodnictwa przewidział istnienie punktu trójkrytycznego na diagramie fazowym między stanem nadprzewodnika I-ego a II-ego rodzaju. Przewidywania te zostały w 2002 potwierdzone na podstawie wyników symulacji Monte Carlo.
W 1978 podczas letniej szkoły w Erice zaproponował istnienie łamania supersymetrii w jądrze atomowym. Postulat ten został w międzyczasie potwierdzony doświadczalnie.
Opracowana przez Kleinerta teoria kolektywnych pól kwantowych, a także teoria hadronizacji kwarków, służą obecnie jako prototypy licznych rozwinięć w teorii fazy skondensowanej, fizyce cząstek elementarnych oraz fizyce jądrowej.
W 1986 w teorii strun jako pierwszy wprowadził pojęcie sztywności dla posiadających dotychczas jedynie naprężenie strun, tym samym w znaczny sposób poszerzając ich własności fizyczne. Jako że podobne rozszerzenie zaproponował równocześnie A. Polyakov, obiekty te nazywane są strunami Polyakova-Kleinerta.
Wspólnie z A. Chervyakovem rozwijał rozszerzenie teorii dystrybucji od przestrzeni liniowych w półgrupy poprzez jednoznaczne zdefiniowanie ich iloczynów. Rozszerzenie to okazało się możliwe do wykazania dzięki uwzględnieniu fizycznego warunku niezmienniczości całek po trajektoriach względem zamiany współrzędnych. Własność ta jest konieczna, aby zachodziła równoważność między sformułowaniem całek po trajektoriach a teorią Schrödingera.
Jako alternatywę dla teorii strun zaproponował analogię między geometrią nieeuklidesową, a geometrią kryształów z defektami, w celu skonstruowania modelu wszechświata nazywanego kryształem Plancka-Kleinerta (World Crystal), który na odległościach rzędu długości Plancka posiada całkowicie odmienną, względem teorii strun, fizykę. W modelu tym materia odpowiada za powstawanie defektów w strukturze czasoprzestrzeni, które generują krzywiznę i wszystkie pozostałe efekty ogólnej teorii względności.
Teoria ta posłużyła także jako inspiracja włoskiej artystce Laurze Pesce, która stworzyła serię rzeźb ze szkła zatytułowanych "kryształy świata".
Kleinert jest starszym członkiem międzynarodowego projektu IRAP promującego młodych naukowców w dziedzinie astrofizyki relatywistycznej. Był również zaangażowany w działalność projektu Europejskiej Fundacji Nauki – Kosmologia w Laboratorium.

</doc>
<doc id="1257351" url="https://pl.wikipedia.org/wiki?curid=1257351" title="Rokita (stacja kolejowa)">
Rokita (stacja kolejowa)

Rokita – stacja kolejowa w Rokicie, w województwie zachodniopomorskim, w Polsce. Zatrzymują się na niej regionalne pociągi osobowe relacji Szczecin Główny – Świnoujście oraz Szczecin Główny – Kamień Pomorski.
W roku 2017 stacja obsługiwała 100–149 pasażerów na dobę.

</doc>
<doc id="1257352" url="https://pl.wikipedia.org/wiki?curid=1257352" title="Biston betularius">
Biston betularius



</doc>
<doc id="1257353" url="https://pl.wikipedia.org/wiki?curid=1257353" title="Freestyle frisbee">
Freestyle frisbee

Freestyle frisbee – widowiskowa dyscyplina sportu polegająca na wykonywaniu ewolucji (trików) z latającym dyskiem.
Sport ten został zapoczątkowany w latach 70. w USA. 
W 2007 roku z inicjatywy pierwszych graczy powstało Polskie Stowarzyszenie Freestyle Frisbee.
Do gry używa się z reguły 160-gramowych dysków, z głębokimi brzegami. Ma to wpływ na aerodynamikę.
Sposób gry.
Istotą każdej odmiany gry we frisbee jest nadanie dyskowi jak największej rotacji (spinu), dzięki któremu może on stabilnie i długo latać. Właśnie ten spin jest podstawą trików we freestyle frisbee: przyjmując rzut gracz balansuje i kręci dyskiem na czubkach palców rąk co daje czas i możliwości na wykonywanie wielu ewolucji. Jest to tzw. nail delay. Przypomina to kręcenie piłki od koszykówki na palcu.
Tak kontrolując frisbee zawodnik może je podbijać, przerzucać za plecami, przenosić pod nogami, przetaczać po sobie, oraz – na koniec – łapać je w widowiskowy sposób.
Przy odrobinie stałego wiatru podtrzymywany podmuchami kręcący się dysk dłużej wisi w powietrzu. Gracz może
zwiększać jego rotację uderzając ręką w brzeg, przekazywać go innej osobie lub odbijać go pod wiatr tak aby powracał do niego.
Wymaga to szybkiej oceny sytuacji (kierunek lotu, wiatr, siła uderzenia, spin).
Ta metoda to airbrushing.
Improwizując (stąd "freestyle") przy pomocy powyższych technik łączy się kolejne ruchy w efektowne kombinacje.

</doc>
<doc id="1257354" url="https://pl.wikipedia.org/wiki?curid=1257354" title="Ourapteryx sambucaria">
Ourapteryx sambucaria



</doc>
<doc id="1257357" url="https://pl.wikipedia.org/wiki?curid=1257357" title="Thyatira batis">
Thyatira batis



</doc>
<doc id="1257358" url="https://pl.wikipedia.org/wiki?curid=1257358" title="Zeuzera pyrina">
Zeuzera pyrina



</doc>
<doc id="1257360" url="https://pl.wikipedia.org/wiki?curid=1257360" title="Spilosoma lubricipeda">
Spilosoma lubricipeda



</doc>
<doc id="1257361" url="https://pl.wikipedia.org/wiki?curid=1257361" title="Brylantowy Mikrofon">
Brylantowy Mikrofon



</doc>
<doc id="1257362" url="https://pl.wikipedia.org/wiki?curid=1257362" title="Godfryd II Ferréol">
Godfryd II Ferréol

Godfryd II, zwany Ferréol (zm. 30 kwietnia 1043/1045) – hrabia Gâtinais, najstarszy syn Hugona du Perche i Beatrycze z Mâcon.
Godfryd pojawia się w dokumencie Fulka, biskupa Paryża, z 26 maja 1028 r., gdzie wymieniony jest jako dziedzic hrabstwa Gâtinais. Objął je po śmierci swojego przyrodniego brata, Aubriego (syna matki Godfryda z pierwszego małżeństwa), w 1028 lub 1030 r. Przydomek Ferréol pojawia się dopiero w kronice z XII w., nic nie wiadomo, czy był tak określany już za życia.
Żoną Godfryda była od 1035 r. Ermengarda (zm. 18 marca 1076), córka Fulka III Czarnego, hrabiego Andegawenii, i Hildegardy z Sundgau. Godfryd miał z nią dwóch synów i córkę:
Dzięki małżeństwu Godfryda z Ermengardą jego synowie zostali władcami Andegawenii, jednego z najpotężniejszych francuskich hrabstw. Praprawnuk Godfryda, Henryk II Plantagenet, sięgnął w 1154 r. po koronę angielską.

</doc>
<doc id="1257364" url="https://pl.wikipedia.org/wiki?curid=1257364" title="Hyphantria cunea">
Hyphantria cunea



</doc>
<doc id="1257365" url="https://pl.wikipedia.org/wiki?curid=1257365" title="Andrew Johnson (ujednoznacznienie)">
Andrew Johnson (ujednoznacznienie)



</doc>
<doc id="1257366" url="https://pl.wikipedia.org/wiki?curid=1257366" title="Passage (album)">
Passage (album)

Passage – czwarty studyjny album szwajcarskiego zespołu Samael, wydany 19 sierpnia 1996 r. przez wytwórnię Century Media Records. Do utworu "Jupiterian Vibe" nakręcony został wideoklip. W trakcie sesji nagraniowej do "Passage" powstało więcej utworów, niż znalazło się na płycie - pozostałe ukazały się w 1998 r. jako EP "Exodus".
Xy, wówczas pod pseudonimem "Xytras", nagrał alternatywną, neoklasycystyczną wersję płyty "Passage", zawierającą także dwa utwory z "Exodus". Album Xytrasa został wydany w 2007 r. nakładem Century Media Records.
W 2007 r. wydana została przez Century Media Records reedycja albumu zawierająca dodatkowo utwory z "Exodus" oraz nową okładkę.
Twórcy.
Autorem tekstów jest Vorph, muzykę napisał Xy.

</doc>
<doc id="1257367" url="https://pl.wikipedia.org/wiki?curid=1257367" title="Eilema complana">
Eilema complana



</doc>
<doc id="1257368" url="https://pl.wikipedia.org/wiki?curid=1257368" title="Gacek sardyński">
Gacek sardyński

Gacek sardyński ("Plecotus sardus") – gatunek ssaka z podrodziny mroczków (Vespertilioninae) w obrębie rodziny mroczkowatych (Vespertilionidae).
Taksonomia.
Gatunek po raz pierwszy zgodnie z zasadami nazewnictwa binominalnego opisał w 2002 roku niemiecko-włoski zespół zoologów (Włosi – Mauro Mucedda i Ermanno Pidinchedda oraz Niemcy – Andreas Kiefer i Michael Veith) nadając mu nazwę "Plecotus sardus". Holotyp pochodził z wnętrza jaskini w dolinie Lanaitto () , na wysokości 150 m n.p.m., w gminie Oliena, w prowincja Nuoro, w środkowo-wschodniej części wyspy Sardynia, we Włoszech.
Wcześniej umieszczany w obrębie "P. austriacus" lub "P. auritus", ale ostatnio ponownie podniesiony do rangi gatunku na podstawie danych morfologicznych i molekularnych. Autorzy "Illustrated Checklist of the Mammals of the World" uznają ten gatunek za monotypowy. 
Zasięg występowania.
Gacek sardyński występuje endemicznie w Sardynii; trzy znane stanowiska znajdują się w pobliżu wybrzeża lub na niskich wzniesieniach.
Morfologia.
Długość ciała (bez ogona) około 45 mm, długość ogona około 51 mm, długość ucha 37,5–39 mm, długość tylnej stopy 6,7–7,7 mm, długość przedramienia 41,1–42,2 mm; brak danych dotyczących masy ciała. Charakteryzuje się równowąskim prąciem (u gacka brunatnego zwęża się ono od nasady ku szczytowi, zaś u gacka szarego przyjmuje buławkowaty kształt), zaś od gacka alpejskiego różni się brakiem trójkątnej plamki na dolnej wardze.
Ekologia.
O jego biologii wiadomo niewiele – nieliczne okazy znaleziono w krasowych jaskiniach lub odłowiono w sieci w pobliżu sztucznego zbiornika wodnego.

</doc>
<doc id="1257371" url="https://pl.wikipedia.org/wiki?curid=1257371" title="Herb gminy Brójce">
Herb gminy Brójce

Herb gminy Brójce przedstawia w polu srebrnym wieżę kościoła w Kurowicach czerwoną z hełmem zielonym między kłosami złotymi.
Wieża należy do kościoła parafialnego w Kurowicach, który jest jednym z najokazalszych zabytków gminy. Kłosy są symbolem rolnictwa.
Projekt opracował Instytut Heraldyczno-Weksylologiczny Alfreda Znamierowskiego.
Linki zewnętrzne.
Herb na stronie gminy

</doc>
<doc id="1257373" url="https://pl.wikipedia.org/wiki?curid=1257373" title="Sitta canadensis">
Sitta canadensis



</doc>
<doc id="1257374" url="https://pl.wikipedia.org/wiki?curid=1257374" title="Vireo solitarius">
Vireo solitarius



</doc>
<doc id="1257377" url="https://pl.wikipedia.org/wiki?curid=1257377" title="Rosyjska ruletka (teleturniej)">
Rosyjska ruletka (teleturniej)

Rosyjska ruletka – polski teleturniej oparty na amerykańskim formacie "Russian Roulette" emitowany w latach 2002–2004 na antenie telewizji Polsat. Pierwszą odsłonę programu prowadził Henryk Talar, drugą zaś Krzysztof Ibisz.
Format zrealizowano także m.in. w Stanach Zjednoczonych, Hiszpanii, Wielkiej Brytanii, Indonezji, Indiach i Rosji.
Producentem wykonawczym audycji była firma WW z Łodzi, później produkcją zajęła się ATM Grupa. Odcinki prowadzone przez Henryka Talara nagrywano w hali dawnej Wytwórni Filmów Fabularnych w Łodzi, a odcinki prowadzone przez Krzysztofa Ibisza nagrywano w hali ATM Grupy w Bielanach Wrocławskich.
Jedyną osobą, której udało się wygrać nagrodę główną programu – 100 000 złotych – jest pani Danuta .
Zasady gry.
W grze brało udział pięciu zawodników, którzy zajmowali miejsca na okrągłej scenie z sześcioma zapadniami, wzorowanej na bębnie rewolweru.
Gra składała się z czterech rund i finału.
Rundy 1–4.
Na początku gracze otrzymywali po 300 złotych. Prowadzący pociągał za dźwignię i losował zawodnika, który miał usłyszeć pierwsze pytanie. Wylosowany gracz po usłyszeniu pytania wybierał zawodnika, który na nie odpowie. Prowadzący (w 1. odsłonie wyznaczony zawodnik) czytał możliwe warianty odpowiedzi, a uczestnik miał na odpowiedź 30 sekund (1. odsłona) lub 20 sekund (2. odsłona).
Za poprawną odpowiedź uczestnicy otrzymywali pieniądze:
Jeśli uczestnik odpowiedział źle lub skończył mu się czas na odpowiedź, jego pieniądze przechodziły na konto gracza, który go wyznaczył. Następnie pociągał za dźwignię, która losowała:
Jeśli jedno z wylosowanych pól było polem, które zajmował gracz – otwierała się zapadnia i gracz spadał pod scenę.
W zależności od rundy zawodnicy odpowiadali na:
Jeśli któryś z graczy spadł (przegrał), to runda była przedwcześnie kończona.
Jeśli zadano wszystkie przypisane do rundy pytania, to osoba z największą ilością pieniędzy na koncie była bezpieczna i pociągała za dźwignię, za pomocą której losowała osobę, która odpadała z gry (jeżeli liderów finansowych było dwoje lub więcej, wtedy za dźwignię pociągał prowadzący, tak jak po wyczerpaniu wszystkich pytań w rundzie czwartej). Ewentualną kwotę z konta wyeliminowanego zawodnika dzielono po równo pomiędzy pozostałych graczy: po rundzie 1. na 4, po rundzie 2. na 3, po 3. na 2, a po 4. całą kwotę dopisywano zawodnikowi, który wszedł do finału.
Finał.
Gracz, który doszedł do finału najpierw losował:
które mogły się otworzyć. Po losowaniu zawodnik (nie wiedząc, które zapadnie wylosował) stawał na wybranej przez siebie zapadni (licząc na to, że jej nie wylosował). Następnie prowadzący czytał pytanie bez wariantów odpowiedzi. Jeśli gracz w ciągu 30 sekund (początkowo 15) odpowiedział prawidłowo, to zdobywał:
a jeśli odpowiedział źle, to otwierały się zapadnie, które wcześniej wylosował.
Jeśli gracz stał na zapadni, której nie wylosował, mógł grać dalej albo wycofać się i zabrać dotychczas uzbierane pieniądze. Jeśli stanął na zapadni, którą wylosował, spadał i pozostawał tylko z pieniędzmi zdobytymi przed finałem.
Gracz, który doszedł do finału musiał w ciągu minuty odpowiedzieć poprawnie na 10 pytań. Co 10 sekund otwierała się kolejna zapadnia, ale ta, na której stał gracz zawsze otwierała się jako ostatnia. Stawki za przejście kolejnych minirund:
Po każdej rundzie można było się wycofać z dalszej gry, zabierając dotychczasową wygraną – ale jeśli ktoś zdecydował się grać dalej, i nie udało mu się wygrać – spadał i pozostawał tylko z pieniędzmi zdobytymi przed finałem.
Różnice między pierwszą a drugą odsłoną.
W pierwszej odsłonie teleturnieju kreowano mroczną dramaturgię rozgrywki podsycaną przez grę aktorską Henryka Talara (na potrzeby widowiska mierzono także tętno uczestników). Druga odsłona programu, prowadzona już przez Krzysztofa Ibisza, miała charakter rozrywkowy.
Odsłony te różniły się także sposobem zgłaszania się do programu: w pierwszej chęć udziału deklarowało się listownie lub telefonicznie, w drugiej zaś poprzez wysłanie SMS-a.
W pierwszej odsłonie zapadnie otwierały się pod uczestnikami natychmiast. W drugiej odsłonie przed spadnięciem prowadzący przeprowadzał zwykle krótką rozmowę z uczestnikiem, zazwyczaj dotyczącą tego, co czeka przegranego po otwarciu zapadni.
Kolejną różnicą są zupełnie inne oprawy graficzne i muzyczne programu. Grafiki w pierwszej odsłonie (na których wyświetlano pytania, stan konta graczy itp.) utrzymane były w szarej, metalowej kolorystyce. Przez niemal całą grę w tle rozbrzmiewała muzyka podtrzymująca napięcie i mroczny klimat. Otwarciu zapadni towarzyszyły dźwięki: „metaliczny” oraz oddający charakter otchłani; po „przeżyciu” losowania słyszalny był dźwięk wydechu powietrza spowodowanego odczuciem ulgi. Sygnały poprawnych i błędnych odpowiedzi (przy pytaniu) w pierwszej odsłonie były nagłe i mocniejsze od późniejszych. Motywem przewodnim drugiej odsłony był utwór Curtisa Schwarza „Wipe Out” i jego modyfikacje, natomiast podkładem finałowym był fragment nagrania „Call to Arms” Gary’ego Kua. Grafiki wzorowano na amerykańskim oryginale: szarobiałe i żółtozłote napisy na jaskrawozielonym tle.
W pierwszej odsłonie pytania czytali uczestnicy wyznaczający innych do odpowiedzi, w drugiej czytał je prowadzący.

</doc>
<doc id="1257380" url="https://pl.wikipedia.org/wiki?curid=1257380" title="Regulus satrapa">
Regulus satrapa



</doc>
<doc id="1257381" url="https://pl.wikipedia.org/wiki?curid=1257381" title="Sitta carolinensis">
Sitta carolinensis



</doc>
<doc id="1257396" url="https://pl.wikipedia.org/wiki?curid=1257396" title="Hylocichla mustelina">
Hylocichla mustelina



</doc>
<doc id="1257397" url="https://pl.wikipedia.org/wiki?curid=1257397" title="Catharus ustulatus">
Catharus ustulatus



</doc>
<doc id="1257398" url="https://pl.wikipedia.org/wiki?curid=1257398" title="Polioptila caerulea">
Polioptila caerulea



</doc>
<doc id="1257404" url="https://pl.wikipedia.org/wiki?curid=1257404" title="Toxostoma curvirostre">
Toxostoma curvirostre



</doc>
<doc id="1257406" url="https://pl.wikipedia.org/wiki?curid=1257406" title="Toxostoma rufum">
Toxostoma rufum



</doc>
<doc id="1257409" url="https://pl.wikipedia.org/wiki?curid=1257409" title="Dekanat mławski">
Dekanat mławski

Dekanat mławski – dawny dekanat rzymskokatolickiej diecezji płockiej z siedzibą w Mławie. W skład dekanatu wchodziło 14 parafii.
Dekretem biskupa płockiego Piotra Libery od 18 września 2018 został podzielony na dwa dekanaty: dekanat mławski wschodni i dekanat mławski zachodni.
Historia.
Podstawowym elementem administracji terytorialnej kościelnej była parafia. Pierwszy pełny wykaz parafii diecezji płockiej pochodzi z 1506 r. Podział na dekanaty w diecezji płockiej ustalony został ok. XIV w. Do 1506 r. tereny Ziemi Mławskiej należały do dekanatu zawkrzeńskiego (pierwsza wzmianka o nim pochodzi z 1477 r.), który został następnie podzielony przez biskupa Erazma Ciołka na dwa: mławski i szreński. Chodziło wówczas o udoskonalenie administracji kościelnej na tych terenach. 
"Dekanat mławski" był z kolei przekształcony za sprawą reformy biskupa Andrzeja Chryzostoma Załuskiego z 1693 r. jako część archidiakonatu płockiego. 
W 1817 r. – kiedy to biskup płocki Adam Michał Prażmowski polecił odbycie wizytacji we wszystkich dekanatach i parafiach diecezji – dekanat mławski składał się z 10 parafii: Bogurzyn, Dąbrowa, Lipowiec, Mława, Niedzbórz, Stupsk, Szydłowo, Wyszyny, Żmijewo, Żurominek Kapitulny. Dziekanem był wówczas ks. Bernard Załuski, pleban ze Żmijewa. Parafia mławska natomiast należała do księży misjonarzy św. Wincentego a Paulo.
Stan obecny parafii.
"stan na dzień 3 sierpnia 2017 r."

</doc>
<doc id="1257411" url="https://pl.wikipedia.org/wiki?curid=1257411" title="Oreoscoptes montanus">
Oreoscoptes montanus



</doc>
<doc id="1257418" url="https://pl.wikipedia.org/wiki?curid=1257418" title="Tajmiaki">
Tajmiaki

Tajmiaki (ang. "Minutemen", 2008) – amerykański film telewizyjny w reżyserii Lev L. Spiro, należący do kategorii Disney Channel Original Movie.
Premiera filmu w Polsce odbyła się 29 lutego 2008 na kanale Disney Channel, ale dopiero 27 września 2009 kanał Disney XD wyemitował ten film w wersji z dubbingiem.
Opis fabuły.
Virgil Fox przez lata spędzone w Liceum Summerton był postrzegany jako kujon i nie cieszył się popularnością. Tymczasem jego przyjaciele z dzieciństwa, Derek i Stephanie, mieli udane życie towarzyskie. Virgil zaprzyjaźnia się z kolegą ze szkoły, Charliem. Jest on geniuszem, który wynalazł niesamowitą maszynę czasu. Zapraszają szkolnego rozrabiakę, Zeke’a, i razem tworzą plan pomagania sobie oraz innym outsiderom. Nastolatkowie nazwali swoją grupę Tajmiaki (Minuteman). Bardzo szybko jednak maszyna zaczyna sprowadzać na nich kłopoty. Dowiadują się, że próby zmieniania biegu czasu mogą mieć poważne konsekwencje. Ponieważ Charlie wykradł z NASA dane potrzebne mu do skonstruowania maszyny czasu, FBI i CIA śledzą każdy ich ruch. Okazuje się, że maszyna tworzy czarną dziurę, która zachodzi na siebie tworząc jedną ogromną. Chłopcy widząc co się dzieje postanawiają wskoczyć do czarnej dziury i zamknąć ją. Po powrocie nikt nie pamięta o tak lubianych przez nich "minutemenach", ale Virgil i Stephanie zbliżają się do siebie.
Wersja polska.
Opracowanie i udźwiękowienie wersji polskiej: EUROCOM STUDIO
Reżyseria: Wojciech Szymański
Dialogi: Anna Wysocka
Dźwięk: Wojciech Kalinowski
Montaż: Andrzej Kowal
Kierownictwo produkcji: Marzena Omen-Wiśniewska
Udział wzięli:
i inni

</doc>
<doc id="1257419" url="https://pl.wikipedia.org/wiki?curid=1257419" title="Wydawnictwo Diecezji Tarnowskiej Biblos">
Wydawnictwo Diecezji Tarnowskiej Biblos

Wydawnictwo Diecezji Tarnowskiej Biblos – polskie katolickie wydawnictwo książkowe należące do diecezji tarnowskiej.
Zostało założone przez bp. Józefa Życińskiego pod koniec 1990 roku. W 2021 dyrektorem wydawnictwa został ks. Bartosz Chęciek.
Wydawnictwo współpracowało z Ośrodkiem Badań Interdyscyplinarnych w Krakowie. Wydawało książki ks. prof. Michała Hellera, publikację "Pisownia słownictwa religijnego", modlitewniki, serie duszpasterskie oraz poezję.

</doc>
<doc id="1257430" url="https://pl.wikipedia.org/wiki?curid=1257430" title="Dumetella carolinensis">
Dumetella carolinensis



</doc>
<doc id="1257431" url="https://pl.wikipedia.org/wiki?curid=1257431" title="Thryothorus ludovicianus">
Thryothorus ludovicianus



</doc>
<doc id="1257432" url="https://pl.wikipedia.org/wiki?curid=1257432" title="Troglodytes aedon">
Troglodytes aedon



</doc>
<doc id="1257434" url="https://pl.wikipedia.org/wiki?curid=1257434" title="Cinclus mexicanus">
Cinclus mexicanus



</doc>
<doc id="1257435" url="https://pl.wikipedia.org/wiki?curid=1257435" title="Bombycilla cedrorum">
Bombycilla cedrorum



</doc>
<doc id="1257440" url="https://pl.wikipedia.org/wiki?curid=1257440" title="Lanius ludovicianus">
Lanius ludovicianus



</doc>
<doc id="1257446" url="https://pl.wikipedia.org/wiki?curid=1257446" title="Sphyrapicus varius">
Sphyrapicus varius



</doc>
<doc id="1257448" url="https://pl.wikipedia.org/wiki?curid=1257448" title="Picoides pubescens">
Picoides pubescens



</doc>
<doc id="1257449" url="https://pl.wikipedia.org/wiki?curid=1257449" title="Megaceryle alcyon">
Megaceryle alcyon



</doc>
<doc id="1257450" url="https://pl.wikipedia.org/wiki?curid=1257450" title="I Liceum Ogólnokształcące w Bydgoszczy">
I Liceum Ogólnokształcące w Bydgoszczy



</doc>
<doc id="1257453" url="https://pl.wikipedia.org/wiki?curid=1257453" title="HE0107-5240">
HE0107-5240

HE0107-5240 – gwiazda w gwiazdozbiorze Feniksa oddalona o około 36 000 lat świetlnych od Ziemi, jedna z najstarszych znanych gwiazd.
Jej wiek wynosi około 13 miliardów lat, więc powstała ona niecały miliard lat po Wielkim Wybuchu. Gwiazda ta należy do najstarszych gwiazd II populacji, ale zawiera już pierwiastki cięższe od wodoru i helu, nie jest więc przedstawicielką III populacji. Jej metaliczność równa jest -5,2 ± 0,2, co odpowiada 1/200 000 zawartości metali w Słońcu.
HE0107-5240 jest wyjątkowo mało masywną gwiazdą jak na wczesny Wszechświat. Jest to jednak przyczyna, dla której możemy ją obecnie obserwować – masywniejsze gwiazdy już przestały istnieć.

</doc>
<doc id="1257457" url="https://pl.wikipedia.org/wiki?curid=1257457" title="Ściernica">
Ściernica

Ściernica – narzędzie ścierne, składające się z ziaren ściernych i nośnika materiału ściernego – spoiwa. Ziarna ścierne (korund, węglik krzemu, azotek boru lub diament) nie mają określonego kształtu, a ich wielkość wpływa na uzyskanie określonej chropowatości powierzchni.
Spoiwa.
Do produkcji ściernic używane są różne spoiwa:
Podział.
Ściernice dzielimy ze względu na kształt na :
Charakterystyka ściernicy.
Pojęcie charakterystyki ściernicy odnosi się do jej oznaczenia, w którym w określonej pozycji znajdują się umowne symbole oznaczające poszczególne własności. Przykładowo ściernica oznaczona: "5A 350x50x127 95A 46 K 7 V" to ściernica płaska ("5A") o wymiarach "350x50x127 [mm]" wykonanej z elektrokorundu zwykłego ("95A") o numerze ziarna "46", twardości "K", strukturze "7" na spoiwie ceramicznym ("V")
Jednym z najważniejszych parametrów ściernicy jest jej twardość – która ma bardzo duży wpływ na jej pracę oraz skuteczność w szlifowaniu konkretnych materiałów. Twardość określa siłę jaką należy działać na ziarna ścierne aby oderwać je od ściernicy. Skala twardości ściernic podzielona jest na 16 stopni oznaczanych literami: od E do T – gdzie E to ściernica bardzo miękka, a T to ściernica bardzo twarda.
W trakcie szlifowania, ziarna ścierne ulegają naturalnemu stępieniu i powinny zostać z biegiem czasu usunięte – aby odsłonić nowe, jeszcze nie stępione. Podstawowa reguła przy dobieraniu twardości ściernicy jest taka, aby przy obróbce twardych materiałów używać ściernic miękkich a przy obróbce miękkich materiałów używać ściernic twardych . Szlifując materiał twardy, ziarna ścierne tępią się szybko, a miękka ściernica pozwoli na szybkie ich usunięcie i odsłonięcie nowych – ostrych. Szlifując natomiast materiał miękki, ziarna będą tępić się znacznie wolniej – w ściernicy twardej będą pracować one dłużej co jest bardziej ekonomiczne.

</doc>
<doc id="1257460" url="https://pl.wikipedia.org/wiki?curid=1257460" title="Internazionali BNL d’Italia 2007 (kobiety)">
Internazionali BNL d’Italia 2007 (kobiety)

Tenisowy turniej WTA Internazionali BNL d’Italia 2007 odbył się w dniach 12 - 20 maja we włoskim Rzymie na kortach ziemnych. Pula nagród wyniosła 1 340 000 dolarów amerykańskich.

</doc>
<doc id="1257461" url="https://pl.wikipedia.org/wiki?curid=1257461" title="Yuliya Shelukhina">
Yuliya Shelukhina



</doc>
<doc id="1257463" url="https://pl.wikipedia.org/wiki?curid=1257463" title="Bunnytown">
Bunnytown



</doc>
<doc id="1257466" url="https://pl.wikipedia.org/wiki?curid=1257466" title="Sibyl Buck">
Sibyl Buck

Sibyl Buck (ur. 27 maja 1972 w Wersalu) – amerykańska gitarzystka basowa i była modelka francuskiego pochodzenia.
Jedna z najwyższych modelek w branży (180 cm wzrostu). Rozpoczęła karierę jako modelka w Stanach Zjednoczonych w 1992 roku. Pierwszym zleceniem jakie otrzymała, była sesja zdjęciowa dla francuskiego wydania Marie Claire. Na międzynarodowym wybiegu zadebiutowała w Paryżu w kolekcji Thierry'ego Muglera. W ciągu kolejnych kilku lat pojawiała się na wybiegach u: Chanel, Givenchy, Yves Sainta Laurenta, Chloé, Karla Lagerferda, Johna Galliano, Emanuel Ungaro, Sonii Rykiel, Vivienne Westwood, Jean-Paul Gaultiera, Alexandra McQueena, Hervé Leger, Issey Miyake. Przez wiele lat była główną modelką na pokazach Rifata Ozbeka.
Początkowo jej image był raczej zachowawczy, Sybil nosiła długie brązowe włosy. Niedługo potem ufarbowała włosy na rudy i przekłuła sobie uszy i nos licznymi kolczykami. Na pewien czas ogoliła też głowę.
Po zakończeniu kariery modelki w 1998 urodziła dziecko. Potem zaczęła grać na gitarze basowej w kilku grupach rockowych, w Champions of Sound z Chrisem Traynorem (Orange 9mm, Helmet) i w Quicksand. Obecnie gra w zespole Josepha Arthura The Lonely Astronauts.
Sybil zagrała sekretarkę Jeana-Baptiste'a Emanuela Zorga w filmie "Piąty element".

</doc>
<doc id="1257467" url="https://pl.wikipedia.org/wiki?curid=1257467" title="Otwarcie Despreza">
Otwarcie Despreza



</doc>
<doc id="1257469" url="https://pl.wikipedia.org/wiki?curid=1257469" title="Spaleni innym słońcem">
Spaleni innym słońcem

Spaleni innym słońcem – album muzyczny polskiego zespołu hip-hopowego o nazwie 2cztery7. Na rynku ukazał się 3 marca 2008 roku nakładem wytwórni Fonografika.
Na płycie gościnnie wystąpili: Eldo, Pelson, Małolat, Ciech, Piotr Pacak z DustPlastic, Trish.
Nagrania dotarły do 27. miejsca zestawienia OLiS. 
Lista utworów.
Na podstawie materiału źródłowego.

</doc>
<doc id="1257473" url="https://pl.wikipedia.org/wiki?curid=1257473" title="Briana Loves Jenna">
Briana Loves Jenna

Briana Loves Jenna – film pornograficzny z 2001 r. z udziałem aktorek erotycznych Briany Banks i Jenny Jameson w reżyserii Jaya Grdiny (pod pseudonimem Justin Sterling). Był to pierwszy film wyprodukowany przez ClubJenna, firmę zajmującą się rozrywką, głównie produkcją filmów dla dorosłych, założoną przez Jenna Jameson i Jaya Grdinę. Zdobył dwie nagrody AVN, za najlepiej sprzedającą się produkcję i najczęściej wypożyczany tytuł pornograficzny roku 2002. Przy kosztach produkcji 280 tysięcy dolarów, film w pierwszym roku przyniósł zyski około miliona dolarów. Film był także powrotem Jameson na rynek po kilku latach nieobecności; był reklamowany hasłem "Jenna. Jej pierwsza scena B/G (Boy/Girl – chłopak/dziewczyna) od ponad 2 lat".
Począwszy od tego filmu jak i każdym następnym, Jenna Jameson w scenach seksu heteroseksualnego występowała wyłącznie z Jayem Grdiną, jej późniejszym mężem.

</doc>
<doc id="1257474" url="https://pl.wikipedia.org/wiki?curid=1257474" title="Claudia Kuenzel">
Claudia Kuenzel



</doc>
<doc id="1257476" url="https://pl.wikipedia.org/wiki?curid=1257476" title="Claudia Kuenzel-Nystad">
Claudia Kuenzel-Nystad



</doc>
<doc id="1257478" url="https://pl.wikipedia.org/wiki?curid=1257478" title="Claudia Künzel Nystad">
Claudia Künzel Nystad



</doc>
<doc id="1257479" url="https://pl.wikipedia.org/wiki?curid=1257479" title="NPAPI">
NPAPI

NPAPI (Netscape Plugin Application Programming Interface) – API umożliwiające tworzenie wtyczek do przeglądarek internetowych. Daje ono możliwość tworzenia wtyczek obsługujących różne typy obiektów osadzonych na stronie internetowej.
Pierwsza wersja została wprowadzona w Netscape Navigator a później w innych przeglądarkach, takich jak: Mozilla Application Suite, Mozilla Firefox, Google Chrome, Opera oraz Safari.
W 2013 roku przedsiębiorstwo Google ogłosiło, iż pod koniec 2014 będzie wycofywać obsługę NPAPI ze swoich przeglądarek: Google Chrome i Chromium.
Pod koniec 2015 roku Mozilla ogłosiła, że również zamierza porzucić wsparcie dla wszystkich wtyczek NPAPI z wyjątkiem Flash Playera. Wraz z wydaniem 7 marca 2017 roku Firefoksa w wersji 52.0, zdecydowana większość wtyczek NPAPI nie jest już przez niego obsługiwana.
W Safari 12 wydanym 24 września 2018, Apple porzuciło wsparcie dla wszystkich wtyczek NPAPI z wyjątkiem Flash Playera.

</doc>
<doc id="1257482" url="https://pl.wikipedia.org/wiki?curid=1257482" title="Harpe (mitologia)">
Harpe (mitologia)

Harpe (gr. "harpe" „sierp”, łac. "hamatus") – miecz o zakrzywionym ostrzu, który według legendy otrzymał dla zabicia Meduzy Perseusz od Hermesa.

</doc>
<doc id="1257483" url="https://pl.wikipedia.org/wiki?curid=1257483" title="Zenon Szczepankowski">
Zenon Szczepankowski

Zenon Szczepankowski (ur. 16 września 1958 w miejscowości Rutki) – polski fizyk i samorządowiec, w latach 1999–2018 starosta powiatu przasnyskiego. 
Życiorys.
Ukończył studia na Wydziale Budownictwa Lądowego w Akademii Rolniczo-Technicznej w Olsztynie, na Wydziale Fizyki Uniwersytetu Warszawskiego, na Wydziale Architektury Politechniki Warszawskiej oraz podyplomowe studia pedagogiczne z nauczania fizyki i astronomii w Warszawie. Nauczyciel fizyki i przedmiotów budowlanych w liceum, wykładowca akademicki.
Działacz Polskiego Stronnictwa Ludowego. Od 1998 w każdych kolejnych wyborach samorządowych uzyskiwał mandat radnego powiatu przasnyskiego, od 1999 do 2018 pełnił funkcję starosty powiatu. W 2004 bez powodzenia kandydował do Parlamentu Europejskiego, a w 2007 i 2019 do Sejmu.
W 2019 wydał książkę "Motywacje w zarządzaniu publicznym".
Odznaczenia i nagrody.
Na wniosek wojewody mazowieckiego 30 października 2005 prezydent Rzeczypospolitej Polskiej nadał Zenonowi Szczepankowskiemu Srebrny Krzyż Zasługi za osiągnięcia w pracy zawodowej oraz na polu działalności społecznej, w 2009 otrzymał Złoty Krzyż Zasługi. W 2008 otrzymał medal „Pro Masovia”. W 2015 został odznaczony Odznaką Honorową za Zasługi dla Samorządu Terytorialnego. W 2013 odznaczony Złotą Odznaką „Zasłużony dla Ochrony Przeciwpożarowej”. W 2002 otrzymał statuetkę Przaśnika.

</doc>
<doc id="1257486" url="https://pl.wikipedia.org/wiki?curid=1257486" title="MZK Zamość">
MZK Zamość



</doc>
<doc id="1257487" url="https://pl.wikipedia.org/wiki?curid=1257487" title="Elke Wijnhoven-Schuil">
Elke Wijnhoven-Schuil

Elke Wijnhoven-Schuil; z d. Schuil (ur. 3 stycznia 1981 roku w Beers) – holenderska siatkarka, reprezentantka kraju. Grała na pozycji libero. Karierę zakończyła w 2010 r.
Życie prywatne.
6 czerwca 2009 wyszła za Richarda Schuila, byłego holenderskiego siatkarza halowego, a obecnie siatkarza plażowego. W marcu 2012 r. przyszła na świat ich córka Lisa.

</doc>
<doc id="1257488" url="https://pl.wikipedia.org/wiki?curid=1257488" title="Grzybnica (przystanek kolejowy)">
Grzybnica (przystanek kolejowy)

Grzybnica - zlikwidowany przystanek kolejowy w Grzybnicy, w województwie zachodniopomorskim, w Polsce.

</doc>
<doc id="1257492" url="https://pl.wikipedia.org/wiki?curid=1257492" title="Bitwa pod Czerwieniem">
Bitwa pod Czerwieniem

Bitwa pod Czerwieniem – bitwa stoczona w 1236 pomiędzy wojskami ruskimi a polskimi księcia Konrada mazowieckiego. 
W latach 1231-1238 książę włodzimierski Daniel Halicki wraz z bratem Wasylkiem prowadzili walkę o księstwo halickie zajęte przez Węgrów. Książę śląski Henryk Brodaty wykorzystując ochłodzenie, jakie nastąpiło w stosunkach między księciem mazowieckim Konradem a książętami ruskimi, podjął próbę zabezpieczenia swego panowania na ziemi sandomierskiej. Poprzez ród Adwańców Henryk Brodaty nawiązał przymierze z Danielem Halickim. W roku 1235 wojska Henryka poprowadził pod Halicz wojewoda sandomierski Pakosław Młodszy. Na działanie Konrada mazowieckiego nie było trzeba długo czekać. Jesienią 1236 roku książę mazowiecki uderzył na Chełm, którego nie zdołał jednak opanować. Jego główna armia podczas przeprawy przez Wieprz poniosła poważne straty, natomiast jeden z oddziałów został rozbity przez Wasylka w krwawej bitwie pod Czerwieniem. W 1237 roku Konradowi udało się zająć Drohiczyn, lecz już w marcu następnego roku Drohiczyn wraz z całą załogą wpadł w ręce Daniela, na polecenie którego sprzymierzeni z nim Litwini przeprowadzili odwetowy najazd na Mazowsze. Cała ta sytuacja na wschodnich rubieżach Polski była na rękę Henrykowi Brodatemu, który prowadząc walki w Wielkopolsce nie był dodatkowo niepokojony przez księcia Konrada mazowieckiego.

</doc>
<doc id="1257497" url="https://pl.wikipedia.org/wiki?curid=1257497" title="Sławomir Fundowicz">
Sławomir Fundowicz

Sławomir Wojciech Fundowicz (ur. 22 sierpnia 1964 w Starachowicach) – polski duchowny katolicki, doktor habilitowany nauk prawnych, profesor nadzwyczajny Katolickiego Uniwersytetu Lubelskiego Jana Pawła II.
Życiorys.
W 1994 ukończył studia na Wydziale Prawa, Prawa Kanonicznego i Administracji Katolickiego Uniwersytetu Lubelskiego Jana Pawła II. W 1994 rozpoczął pracę na tym wydziale. W 1998 uzyskał tam stopień naukowy doktora na podstawie rozprawy pt. "Osoby prawne prawa publicznego w prawie niemieckim" napisanej pod kierunkiem Wojciecha Łączkowskiego.
Został profesorem w Katedrze Prawa Wydziału Ekonomicznego Uniwersytetu Technologiczno-Humanistycznego im. Kazimierza Pułaskiego w Radomiu, profesorem i kierownikiem katedry prawa administracyjnego na Katolickim Uniwersytecie Lubelskim, 
Do listopada 2013 r. był kanclerzem kurii diecezjalnej w Radomiu. Od tego czasu jest proboszczem parafii Przytyk i jednocześnie dziekanem dekanatu przytyckiego. Obowiązki duszpasterskie łączy z pracą naukowo-dydaktyczną. Pełni również funkcje wikariusza biskupiego do spraw prawno-administracyjnych i promotora sprawiedliwości Sądu Kościelnego diecezji radomskiej. 
Do roku akademickiego 2007/2008 prowadził także wykłady w Wyższej Szkole Handlowej w Radomiu. 1 lipca 2008 został powołany na członka Rady Legislacyjnej przy Prezesie Rady Ministrów.
Opublikował kilkadziesiąt artykułów fachowych i kilka książek, m.in. "Sekularyzacja dóbr kościelnych po powstaniu styczniowym na przykładzie Diecezji Sandomierskiej (1988), "System egzekucji administracyjnej" (z J. Niczyporukiem, 2004), "Decentralizacja administracji publicznej w Polsce" (2005).

</doc>
<doc id="1257502" url="https://pl.wikipedia.org/wiki?curid=1257502" title="Carolina Costagrande">
Carolina Costagrande

Carolina Costagrande (ur. 15 października 1980 roku w Santa Fe) – włoska siatkarka, pochodzenia argentyńskiego, grająca na pozycji przyjmującej. Od 2011 roku występuje w reprezentacji Włoch.
Sukcesy klubowe.
Puchar CEV:
Mistrzostwo Włoch:
Superpuchar Włoch:
Puchar Włoch:
Mistrzostwo Rosji:
Mistrzostwo Chin:
Klubowe Mistrzostwa Azji:
Superpuchar Turcji:
Klubowe Mistrzostwa Świata:
Puchar Turcji:
Liga Mistrzyń:
Mistrzostwo Turcji:
Mistrzostwo Polski:
Sukcesy reprezentacyjne.
Mistrzostwa Ameryki Południowej:
Puchar Świata:

</doc>
<doc id="1257505" url="https://pl.wikipedia.org/wiki?curid=1257505" title="Trzcinowisko">
Trzcinowisko



</doc>
<doc id="1257506" url="https://pl.wikipedia.org/wiki?curid=1257506" title="MKS Grudziądz">
MKS Grudziądz

MKS Grudziądz – polski klub piłki ręcznej mężczyzn (od 2011 jednosekcyjny) z siedzibą w Grudziądzu, założony w 1998. W sezonie 2014/2015 zespół przegrał baraże o pierwszą ligę z Warszawianką Warszawa, by sezon później bezpośrednio awansować do zaplecza PGNiG Superligi.
Historia.
Międzyszkolny Klub Sportowy.
jest kontynuacją tradycji piłki ręcznej w Grudziądzu, która datuje się od roku 1950.
W tym czasie powołano sekcję Piłki Ręcznej przy klubie sportowym „RUCH” Grudziądz, działający przy dużych zakładach przemysłu gumowego „Pe-Pe-Ge" znanego w kraju jak i za granicą z produkcji obuwia sportowego, obuwia zawodowego, materacy turystycznych oraz tratw ratowniczych.
W ówczesnym czasie w klubie działały prócz piłki ręcznej, piłka nożna, koszykówka, boks, hokej na trawie, lekkoatletyka oraz szachy.
W 1950 roku powstała sekcja 11 – osobowej piłki ręcznej tzw. szczypiorniak, która brała udział w rozgrywkach ligowych (II liga) aż do baraży o wejście do I ligi – rok 1960 i 1961.
Barwy reprezentowali zawodnicy: Czubek Józef, Krysik Gerard, Korczak Eugeniusz, Józefowicz Bronisław, Penski Bronisław, Pulkowski Felicjan i wielu innych.
Od roku 1967 w Polsce zapanowała niepodzielnie piłka ręczna w wersji 7 – osobowej.
W 1968 roku klub przyjął nazwę „STOMIL”, drużyna pod nową nazwą zdobywała pięciokrotnie Mistrza Okręgu (daw. woj. Toruńskie, Włocławskie, Bydgoskie) lata 1971 – 1976.
Męska piłka ręczna w Grudziądzu pod szyldem „STOMIL” istniała do roku 1991, trudna sytuacja gospodarcza w kraju miała wpływ również na grudziądzkie zakłady przemysłu gumowego.
To wszystko spowodowało, że główny promotor wycofał się z finansowania sportu w Grudziądzu, powoli sekcje STOMILU zaczęły zawieszać swoją działalność w tym również piłka ręczna. Ostatni sezon „STOMIL Grudziądz” w III lidze (obecna II liga) rozegrał w 1990/1991, zajmując 6 miejsce.
W roku 1998 zebrało się grono działaczy, byłych zawodników i miłośników sport, którzy postanowili reaktywować sekcje koszykówki i piłki ręcznej w Grudziądzu, przyjmując nazwę nowo powstałego klubu na: Międzyszkolny Klub Sportowy Grudziądz.
Powstały Zarząd Założycielski MKS Grudziądz, wybrał Prezesa klubu, pozostał nim były koszykarz, świetny pedagog oraz propagator sportu młodzieżowego śp. Krzysztof Kupczyk.
W roku 2000 po raz pierwszy w rozgrywkach wojewódzkich wystąpili piłkarze ręczni z rocznika 86/87 a trenerem pozostał Sylwester Ziółkowski, w roku następnym wystąpili po raz pierwszy w DMP Juniorów Młodszych w Białej Podlaskiej. Sezon 2001/2002 to Mistrzostwo Województwa Młodzików rocznik 88/89.
Od tego okresu sekcja piłki ręcznej rozwija się dynamicznie, rokrocznie są zgłaszane następne roczniki we wszystkich kategoriach wiekowych.
W 2005 roku powstała pierwsza drużyna seniorów oparta na juniorach, wychowankach, która awansowała do II ligi mężczyzn w roku 2006, gdzie w 2015 roku udało się awansować do zaplecza PGNiG Superligi.
Od 2011 roku, klub pozostał jedno sekcyjny, sekcja piłki koszykowej wystąpiła z klubu.

</doc>
<doc id="1257509" url="https://pl.wikipedia.org/wiki?curid=1257509" title="Kępa (Beskid Żywiecki)">
Kępa (Beskid Żywiecki)

Kępa (1519 m) – jedna z kulminacji masywu Babiej Góry w Beskidzie Żywieckim. Znajduje się we wschodniej grani Diablaka, pomiędzy Gówniakiem (1617 m) a Sokolicą (1367 m). Północne stoki są w górnej części znacznie bardziej strome niż południowo-wschodnie. Za Kępą w (kierunku Diablaka) znajduje się 300 m długości wypłaszczenie zwane Zarubanym.
W marcu 1944 na północnych stokach Kępy podczas przymusowego lądowania w kosodrzewinie rozbił się niemiecki samolot transportowy Junkers Ju52/3m. Z trzech członków załogi dwóch przeżyło ten wypadek. Niemcy wymontowali z niego ważniejsze urządzenia, a wrak wysadzili w powietrze.
Kępa znajduje się w piętrze kosodrzewiny i jest niemal całkowicie porośnięta kosodrzewiną. Prowadzi przez nią czerwono znakowany i licznie przez turystów odwiedzany szlak turystyczny z Krowiarek na szczyt Babiej Góry (Diablaka). Jest to odcinek Głównego Szlaku Beskidzkiego. Po prawej stronie tego szlaku (patrząc od dołu), w kosodrzewinie, na odcinku od Kępy do Gówniaka, znajduje się rów grzbietowy zwany Zimną Dolinką, a w nim niewidoczny ze szlaku turystycznego Zimny Stawek.

</doc>
<doc id="1257511" url="https://pl.wikipedia.org/wiki?curid=1257511" title="Rebellion">
Rebellion

Rebellion – EP szwajcarskiego zespołu Samael wydane 23 maja 1995 r. przez wytwórnię Century Media Records.
Utwory z płyty dołączono do reedycji "Ceremony of Opposites" z 2001 r.
Twórcy.
Autorem tekstów jest Vorphalack, muzykę napisał Xy (z wyjątkiem "I Love The Dead" autorstwa Boba Ezrina i Alice'a Coopera).

</doc>
<doc id="1257512" url="https://pl.wikipedia.org/wiki?curid=1257512" title="Plecotus sardus">
Plecotus sardus



</doc>
<doc id="1257513" url="https://pl.wikipedia.org/wiki?curid=1257513" title="Białuń (stacja kolejowa)">
Białuń (stacja kolejowa)

Białuń – stacja kolejowa w Białuniu, w województwie zachodniopomorskim, w Polsce. Zatrzymują się na niej regionalne pociągi osobowe relacji Szczecin Główny – Świnoujście oraz Szczecin Główny – Kamień Pomorski.
W roku 2017 stacja obsługiwała 50–99 pasażerów na dobę.

</doc>
<doc id="1257514" url="https://pl.wikipedia.org/wiki?curid=1257514" title="CCNUMA">
CCNUMA

CC-NUMA (ang. Cache Coherent Non-Uniform Memory Access) - architektura komputerowa, charakteryzująca się niejednorodnym dostępem do pamięci oraz spójną pamięcią podręczną. 
Maszyny oparte na CC-NUMA udostępniają użytkownikowi spójną logicznie przestrzeń adresową pomimo fizycznego podziału pamięci.
Niejednorodność w dostępie do pamięci oznacza, że procesor uzyskuje szybciej dostęp do pamięci swojej niż do innych. W wieloprocesorach typu NUMA istnieje pojedyncza wirtualna przestrzeń adresowa widoczna przez wszystkie procesory. Wartość zapisana przez dowolny procesor jest natychmiastowo widoczna dla wszystkich pozostałych, dlatego też następna operacja odczytu z tej komórki pamięci przez dowolny procesor poda właśnie tę wartość.
W CC-NUMA pamięci podręczne muszą być spójne. Spójność ta jest zrealizowana za pomocą dodatkowego sprzętu oraz protokołu. Wykorzystywany do tego jest katalog, czyli dodatkowa pamięć, która służy do zapamiętywania faktu pobrania danych z pamięci i przesłania ich do węzła lub, w bardziej skomplikowanych przypadkach, miejsca pobytu wszystkich kopii danych.

</doc>
<doc id="1257515" url="https://pl.wikipedia.org/wiki?curid=1257515" title="Luke Benward">
Luke Benward

Luke Benward właśc. Lucas Aaron Benward (ur. 12 maja 1995 roku we Franklin, Tennessee) – amerykański aktor i piosenkarz.
Syn Kendy Benward i Aarona Benwarda – amerykańskiego piosenkarza country. W wieku pięciu lat zagrał u boku Mela Gibsona w "Byliśmy żołnierzami (We Were Soldiers)". Gdy miał sześć lat, zagrał w telewizyjnym serialu "Life on the water". Największą sławę przyniosła mu jednak rola Charliego Tuttle’a w "Tajmiaki (Minutemen)".
Muzyka.
EP

</doc>
<doc id="1257522" url="https://pl.wikipedia.org/wiki?curid=1257522" title="Studium Europy Wschodniej Uniwersytetu Warszawskiego">
Studium Europy Wschodniej Uniwersytetu Warszawskiego

Studium Europy Wschodniej Uniwersytetu Warszawskiego (SEW UW) (wcześniej Studium Europy Wschodniej i Azji Środkowej) – powstało w 1990 przy Instytucie Orientalistycznym Uniwersytetu Warszawskiego. Podstawą organizacji Studium było powołane pod kierownictwem profesora Tadeusza Majdy Seminarium Problemów Narodowościowych Związku Radzieckiego i Europy Środkowej. Inicjatorami powstania seminarium oprócz Majdy byli Andrzej Ananicz oraz Jan Malicki. Studium prowadzi działalność naukową i dydaktyczną związaną z krajami byłego bloku komunistycznego.
Korzenie Studium tkwią w podziemnym piśmie „Obóz” założonym w 1981 oraz w próbach tworzenia podziemnego Instytutu Europy Wschodniej w końcu 1983 r.
Od 1992 Studium Europy Wschodniej organizuje „Wschodnią Szkołę Letnią” przeznaczoną dla młodych badaczy z Europy Wschodniej i Środkowej, zajmujących się historią i współczesnością regionu. Od 1998 przy Studium prowadzone są Specjalistyczne Studia Wschodnie. „Studia Wschodnie” mają charakter interdyscyplinarny i mają na celu przekazywanie specjalistycznej wiedzy o regionie.
Od 2002 przy Studium działa katedra Fulbright-Warsaw University Distinguished Chair in East European Studies – pierwsza na świecie katedra Fulbrighta specjalizująca się w studiach wschodnich.
Studium prowadzi szeroką działalność wydawniczą. Wśród wydawanych pozycji należy wymienić m.in.
„Obóz”, „Przegląd Wschodni”, „Nowy Prometeusz” czy „Pro Georgia (Journal of Kartvelological and Caucasian Studies)”.
Od początku istnienia dyrektorem Studium Europy Wschodniej jest Jan Malicki.
Programy stypendialne.
Stypendia Wschodnie.
Stypendia Wschodnie organizowane są od 2001 i umożliwiają odbycie „Specjalistycznych Studiów Wschodnich UW” – dwuletnich studiów magisterskich. Stypendia Wschodnie skierowane są do kandydatów z krajów b. ZSRR i b. obozu komunistycznego.
Celem utworzenia „Stypendiów Wschodnich”, pochodzących z funduszy budżetowych RP, jest to aby Studia Wschodnie mogły służyć nie tylko kształceniu nowych młodych, dobrze przygotowanych kadr polskich specjalistów „od spraw wschodnich”. Równie ważnym celem staje się to, aby Studia Wschodnie mogły kształcić także młodych specjalistów z innych krajów, zwłaszcza krajów ościennych i aby wspólnie, Polacy i ich koledzy, mogli tu w Warszawie studiować zagadnienia przeszłości, teraźniejszości i przyszłości regionu. Wśród studentów, którzy skorzystali ze Stypendiów Wschodnich należą m.in. obywatele Białorusi, Rosji, Armenii, Azerbejdżanu, Bułgarii, Chorwacji, Czech, Gruzji, Kazachstanu, Kirgistanu, Litwy, Łotwy, Macedonii, Mołdawii, Mongolii, Słowacji, Tadżykistanu, Turcji, Ukrainy, Uzbekistanu i Węgier.
Program Stypendialny dla Młodych Naukowców.
Program skierowany jest do osób mających określone osiągnięcia naukowe i ma na celu realizację staży naukowych, mających charakter rocznych indywidualnych studiów uzupełniających. Rozpoczęty w 2003 roku program skierowany jest do kandydatów z Rosji, Ukrainy, Białorusi, Mołdawii, państw Azji Centralnej i Kaukazu. Stypendia są przyznawane na realizację staży naukowych, mających charakter rocznych indywidualnych studiów uzupełniających.
Program stypendialny im. Lane’a Kirklanda.
Studium jest warszawskim organizatorem wielu programów stypendialnych. Studium jest również koordynatorem programu stypendialnego im. Lane’a Kirklanda finansowanego przez Polsko-Amerykańską Fundację Wolności. Instytucją odpowiedzialną za realizację Programu w całej Polsce jest obecnie Fundacja Liderzy Przemian. Stypendia skierowane są dla kandydatów z krajów Europy Wschodniej, którzy w swej działalności naukowej skupiają się na analizie przekształceń ekonomicznych, społecznych i politycznych państw komunistycznych.
Stypendium im. Krzysztofa Skubiszewskiego.
Stypendium zostało ufundowane przez Fundację rodziny Krzysztofa Skubiszewskiego i pozostaje pod honorowym patronatem Ministra Spraw Zagranicznych RP. Skierowane jest do kandydatów z Europy Środkowej, Bałkanów, krajów bałtyckich, Europy Wschodniej, Rosji, Azji Środkowej i krajów Kaukazu i umożliwia odbycie całorocznego indywidualnego stażu naukowego na Uniwersytecie Warszawskim (lub innej uczelni w Polsce) w zakresie prawa, nauk politycznych lub historii najnowszej. Celem programu jest promowanie demokracji, poszanowania praw człowieka, państwa prawa i zasad prawa w stosunkach międzynarodowych.
Program Stypendialny im. Konstantego Kalinowskiego.
Program Stypendialny im. Konstantego Kalinowskiego jest największym w Europie programem pomocowym skierowanym do obywateli Białorusi, którzy ze względu na swe poglądy polityczne nie mogą studiować w swoim kraju.
Program powstał 30 marca 2006 roku dzięki staraniom polskich władz oraz władz polskich uczelni. Tego dnia premier Kazimierz Marcinkiewicz i Alaksandr Milinkiewicz, przedstawiciel Bloku Zjednoczonych Sił Demokratycznych na Białorusi oraz rektorzy Konferencji Rektorów Uniwersytetów Polskich (KRUP) i Konferencji Rektorów Akademickich Szkół Polskich (KRASP) podpisali list intencyjny na Uniwersytecie Warszawskim.
Szkoły.
Wschodnia Szkoła Letnia.
Wschodnia Szkoła Letnia (WSL) powstała w 1991 r. i jest najstarszym przedsięwzięciem organizowanym przez Studium. WSL to trzytygodniowe międzynarodowe staże naukowe skierowane do młodych badaczy, z krajów b. ZSRR, krajów Europy Środkowej, oraz do badaczy z Europy Zachodniej i Ameryki zajmujących się historią i współczesnością tego regionu. Wykładowcami są najwybitniejsi specjaliści z całego świata.
Wschodnia Szkoła Zimowa.
Wschodnia Szkoła Zimowa (WSZ) istnieje od 2004 r. i organizowana jest wspólnie ze Kolegium Europy Wschodniej im. Jana Nowaka-Jeziorańskiego. Uczestnikami Wschodniej Szkoły Zimowej są studenci ostatniego roku studiów magisterskich, planujący związanie swojej przyszłości z działalnością naukową.
Szkoła Polsko-Rosyjska.
Szkoła Polsko-Rosyjska jest częścią projektu tzw. Szkół Narodowych. Jest odpowiedzią na potrzebę kształcenia elit, przyszłych liderów zmian społecznych w krajach obszaru b. ZSRR, w dziedzinach takich jak nauka, kultura, polityka, media, społeczeństwo obywatelskie. Projekt skupia się na budowaniu wartości demokratycznych, praw człowieka, społeczeństwa obywatelskiego.
Konferencje.
Warsaw East European Conference.
Prelegenci WEEC to najważniejsi specjaliści związani z regionem Europy Środkowej i Wschodniej: naukowcy, politycy, dyplomaci, publicyści. Każdego roku WEEC gości przedstawicieli niemal wszystkich krajów dawnego Bloku Wschodniego, państw Europy Zachodniej, USA, a także krajów azjatyckich. Wśród osób, które dotychczas wzięły udział w WEEC znaleźli się m.in. Lech Wałęsa, Władimir Bukowski, Zbigniew Kruszewski, Valdas Adamkus, Andrew Michta, Leszek Balcerowicz, Matthew Bryza, Daniel Fried. Dyrektorem konferencji jest dr John Micgiel.
WEEC to interdyscyplinarna konferencja poruszająca najważniejsze kwestie związane z regionem. Poruszane są tematy takie jak: społeczeństwo obywatelskie, rządy prawa, komunizm, postkomunizm, transformacja ustrojowa, demokracja, autorytaryzm, kultura i religia, partnerstwo wschodnie, ekonomia, transformacja gospodarcza, bezpieczeństwo energetyczne, NATO, bezpieczeństwo regionalne, globalizacja, imperializm, neoimperializm, konflikty narodowe, organizacje pozarządowe itp.
Konferencja prometejska.
Konferencja prometejska organizowana jest przy współpracy czasopisma naukowego Nowy Prometeusz. Jest to międzynarodowa konferencja poświęcona szeroko rozumianej problematyce ruchu prometejskiego. Co roku Konferencja nosi inny tytuł i dotyczy różnych aspektów prometeizmu: postaci, organizacji, czasopism, wizji politycznych i geopolitycznych czy losów prometeizmu po wybuchu II wojny światowej.
Kaukaz po 1991 roku.
„Kaukaz po 1991 roku” jest międzynarodową konferencją odbywającą się od 2013 roku. Skierowana jest do doświadczonych naukowców, jak i młodych badaczy Kaukazu Północnego i Południowego. Wśród omawianych tematów znajdują się kwestie natury politycznej, społecznej i kulturowej.
Sesja Kaukazologiczna im. św. Grzegorza Peradze.
Konferencja dotyczy zagadnień współczesnego oblicza Kaukazu. Tematyka społecznych i kulturowych aspektów transformacji w krajach zakaukaskich, kwestia demokratyzacji i zmian systemowych jest przedmiotem referatów i dyskusji. Dyskusja obejmuje aktualne projekty polityczne, kwestie konfliktów terytorialnych prowadzących do powstania niestabilnych stref na Kaukazie, relacje UE i Stanów Zjednoczonych z krajami zakaukaskimi w kontekście bezpieczeństwa energetycznego w regionie, jak również rosyjskiej polityki zagranicznej wobec Zakaukazia.
Nagrody.
Nagroda Przeglądu Wschodniego.
Nagroda „Przeglądu Wschodniego” przyznawana jest od 1994 r. przez kwartalnik naukowy „Przegląd Wschodni” za najlepszą książkę naukową o tematyce wschodnioeuropejskiej. Nagroda cieszy się prestiżem środowiska naukowego zajmującego się tematyką wschodnią. Pośród laureatów znajdują się osoby zajmujące się różnymi dziedzinami nauki: historii, prawa politologii lub etnologii.
Nagroda im. Iwana Wyhowskiego.
Nagroda im. Iwana Wyhowskiego ma na celu uhonorowanie zasług obywateli Ukrainy w rozwoju nauki, kultury i życia publicznego, w kształtowaniu i rozwoju społeczeństwa obywatelskiego na Ukrainie oraz budowaniu demokratycznej Ukrainy. Laureat Nagrody, z zakresu szeroko rozumianych nauk humanistycznych otrzymuje możliwość rocznego pobytu naukowego na kolejno odwiedzanych 6 polskich uniwersytetach, gdzie może prowadzić wykłady na tematy związane z historią lub współczesnością Ukrainy i regionu, stosunków polsko-ukraińskich, a także podejmować własne prace archiwalne i badawcze.
Nagroda im. Lwa Sapiehy.
Nagroda im. Lwa Sapiehy pod honorowym patronatem Prezydenta RP, została ustanowiona w roku 2006 przez: Studium Europy Wschodniej Uniwersytetu Warszawskiego i Kolegium Europy Wschodniej we Wrocławiu (jako inicjatorów Nagrody) oraz podjęta i wsparta przez grupę uniwersytetów: Uniwersytet Warszawski, Uniwersytet Jagielloński, Uniwersytet Adama Mickiewicza w Poznaniu, Uniwersytet Wrocławski oraz Uniwersytet w Białymstoku.
Nagroda ma na celu honorowanie wybitnych zasług obywateli Białorusi w kształtowaniu i rozwoju społeczeństwa obywatelskiego na Białorusi oraz budowaniu niepodległej, demokratycznej Białorusi – skierowanej ku Europie, uwzględniającej najlepsze tradycje historyczne Rzeczypospolitej Obojga Narodów oraz w kształtowaniu i rozwoju społeczeństwa obywatelskiego w Europie Środkowej i Wschodniej.
Uroczystość wręczenia nagrody odbywa się corocznie na Uniwersytecie Warszawskim w dniu 4 kwietnia, w rocznicę urodzin Lwa Sapiehy – patrona Nagrody, pisarza króla Stefana Batorego, kanclerza i hetmana wielkiego litewskiego.
Nagroda im. Juliusza Bardacha.
Nagroda jest przyznawana najlepszym pracom magisterskim i doktorskim, dotyczącym problematyki spuścizny państwowej, prawnej i kulturalnej Wielkiego Księstwa Litewskiego w XIX-XX wieku, lub analizującym problemy związane z historią co najmniej dwóch krajów ziem byłego Wielkiego Księstwa Litewskiego – Białorusi, Litwy, Polski i Ukrainy. Konkurs ogłaszany jest przez Instytut Wielkiego Księstwa Litewskiego.
Biuletyn Informacyjny Studium.
Biuletyn Informacyjny Studium (BIS) jest internetowym serwisem informacyjnym prezentującym najnowsze doniesienia ze Wschodu, BIS nawiązuje w swojej nazwie do tradycji podziemnego „Biuletynu Informacyjnego Obozu”. Redaktorzy BIS-u są absolwentami-obcokrajowcami Studium, dzięki czemu pozyskiwane przez nich informacje pochodzą „z pierwszej ręki” – są wyszukiwane i opracowywane, w oparciu o lokalne serwisy informacyjne, prasę i inne doniesienia medialne. Wiadomości z regionu, często po raz pierwszy pojawiające się w polskiej przestrzeni medialnej, aktualizowane są trzy razy w tygodniu – we wtorki, czwartki i soboty rano.
Całością prac BIS-u kieruje red. Maria Przełomiec.
Redaktorami Biuletynu są:
Dawne Obserwatorium Astronomiczno-Meteorologiczne na szczycie Pop Iwan.
Z inicjatywy Studium Europy Wschodniej Uniwersytetu Warszawskiego i Przykarpackiego Uniwersytetu Narodowego im. W. Stefanyka w Iwano-Frankiwsku powstała koncepcja odbudowy dawnego Obserwatorium Astronomiczno-Meteorologiczne im. Marszałka Józefa Piłsudskiego szczycie Pop Iwan, w paśmie Czarnohory w Beskidach Wschodnich na Ukrainie. Od 2012 roku trwają prace mające na celu renowację budynku. W 2017 roku w budynku znajduje się stacja ukraińskiego ratownictwa górskiego.

</doc>
<doc id="1257524" url="https://pl.wikipedia.org/wiki?curid=1257524" title="Dziewczyny z drużyny 2">
Dziewczyny z drużyny 2

Dziewczyny z drużyny 2 (ang. "Bring It On Again") – amerykański film komediowy z 2004 roku w reżyserii Damona Santostefano. Premiera filmu miała miejsce 13 stycznia 2004 roku.

</doc>
<doc id="1257526" url="https://pl.wikipedia.org/wiki?curid=1257526" title="Ketha">
Ketha

Ketha – w sikhizmie rytualne zgromadzenie starszych mężczyzn, które ma na celu dać im oświecenie.

</doc>
<doc id="1257527" url="https://pl.wikipedia.org/wiki?curid=1257527" title="Bogdan Pawłowski (kompozytor)">
Bogdan Pawłowski (kompozytor)

Bogdan Pawłowski (ur. 2 stycznia 1932 we Włocławku) – polski kompozytor, aranżer, dyrygent i pedagog.
Absolwent Wydziału Kompozycji klasy prof. Tomasza Kiesewettera oraz Wydziału Wychowania Muzycznego Akademii Muzycznej w Łodzi. Bogdan Pawłowski jest autorem muzyki do ponad 200 spektakli dramatycznych i 28 lalkowych. Skomponował dwa pełnospektaklowe balety: „Królewna Śnieżka i siedmiu krasnoludków” (prapremiera 14 marca 1970 roku w Teatrze Wielkim w Łodzi) oraz „Kot w butach” (prapremiera w listopadzie 1996 roku w Opera NOVA w Bydgoszczy).
Balet „Królewna Śnieżka i siedmiu krasnoludków” jest wystawiany na scenach operowych i teatrów muzycznych w Europie, Azji i Ameryce Północnej (Kanada). Do dnia dzisiejszego odbyło się około 50 premier tego baletu.
Działalność artystyczna.
W latach 1956–1991 Bogdan Pawłowski był Kierownikiem Muzycznym, a następnie przez sześć lat (1985–1991) pełnił funkcję Dyrektora Naczelnego i Artystycznego w Teatrze Powszechnym w Łodzi. Współpracownik Polskiego Radia w Łodzi gdzie przez 20 lat jako kierownik muzyczny ogólnopolskiej audycji „Wesoły Autobus” napisał ponad 300 piosenek folklorystyczno-rozrywkowych. Twórca muzyki do wielu spektakli teatralnych i programów muzycznych dla telewizji. Autor muzyki do dziecięcych filmów animowanych w wytwórni „Semafor” w Łodzi (cykl filmów z serii „Tymoteusz Rym Cim Cim”). Twórca ilustracji muzycznych do filmów oświatowych w W.F.O. w Łodzi. Kompozytor muzyki do pięcioodcinkowego serialu telewizyjnego dla TVP pt. „Rok 1809”. Bogdan Pawłowski jest również dyrygentem. Prowadził liczne przedstawienia w teatrach dramatycznych i w Teatrze Wielkim w Łodzi, a jako pedagog nauczał instrumentacji, czytania partytur oraz propedeutyki kompozycji w Akademii Muzycznej w Łodzi.
Twórczość dla dzieci.
Bogdan Pawłowski ma w swym dorobku twórczym wiele spektakli dla widowni dziecięcej. Najważniejsze to:
Najważniejsze kompozycje muzyki poważnej.
Najważniejsze kompozycje z kategorii muzyki poważnej:
Instrumentacje wielkich dzieł scenicznych.
Bogdan Pawłowski dokonał również wielu instrumentacji wielkich dzieł scenicznych jak:
Realizacje baletu "Królewna Śnieżka i siedmiu krasnoludków".
Balet "Królewna Śnieżka i Siedmiu Krasnoludków" – balet z muzyką Bogdana Pawłowskiego, którego prapremiera polska miała miejsce 14 marca 1970 roku w Teatrze Wielkim w Łodzi. Przedstawienie wystawiane było na scenach operowych i deskach teatrów muzycznych w Europie, Azji i Ameryce Północnej (Kanada).
Realizacje baletu "Kot w butach".
Kot w Butach – balet z muzyką Bogdana Pawłowskiego miał swoją prapremierę 12 października 1997 roku w Opera NOVA w Bydgoszczy. Następnie został wystawiony w Operze Dolnośląskiej(premiera 18 maja 2002 roku). Jest to drugi po "Królewnie Śnieżce i siedmiu krasnoludkach" balet Bogdana Pawłowskiego utrzymany w muzycznej konwencji postromantyzmu.

</doc>
<doc id="1257528" url="https://pl.wikipedia.org/wiki?curid=1257528" title="Mazowiecka liga hokeja na lodzie">
Mazowiecka liga hokeja na lodzie



</doc>
<doc id="1257529" url="https://pl.wikipedia.org/wiki?curid=1257529" title="Mistrzostwa Polski amatorów w hokeju na lodzie">
Mistrzostwa Polski amatorów w hokeju na lodzie



</doc>
<doc id="1257534" url="https://pl.wikipedia.org/wiki?curid=1257534" title="Cytrynka czarnolica">
Cytrynka czarnolica

Cytrynka czarnolica ("Geothlypis trichas") – gatunek małego ptaka z rodziny lasówek (Parulidae), zamieszkujący Amerykę Północną. Nie jest zagrożony.
Systematyka.
Wyróżniono kilkanaście podgatunków "G. trichas":
Proponowany podgatunek "riparia", opisany z południowej Sonory, został uznany za synonim "G. t. modesta".
Morfologia.
Długość ciała 11,5–14 cm. Szeroki, czarny pas, ciągnący się przez czoło i policzki na boki szyi; od góry jasnoszaro obrzeżony. Wierzch ciała brązowooliwkowy. Podbródek, gardło oraz górna część piersi żółte. Boki płowobrązowe. Brzuch biały. Pokrywy podogonowe żółte. Samica jest podobna, ale pas na głowie jest mniej kontrastowy, a obrączka oczna oraz brew słabo zaznaczone. Wierzch ciała bardziej szary. Młode samce są brązowe, z mniejszą maską. Młode samice bardziej brązowe niż dorosłe; na gardle jedynie ślady żółtego.
Zasięg, środowisko.
W sezonie lęgowym zamieszkuje Kanadę (bez części północnej), USA (bez Alaski) i Meksyk. Zimę spędza na południu USA, w Meksyku oraz Ameryce Środkowej. Zamieszkuje gęstą, splątaną roślinność w szerokim zakresie siedlisk – od terenów podmokłych po prerie i lasy sosnowe, spotykany także w sadach, na polach i w innych typach siedlisk.
Status.
IUCN uznaje cytrynkę czarnolicą za gatunek najmniejszej troski (LC, "Least Concern") nieprzerwanie od 1988 (stan w 2020). Organizacja Partners in Flight szacuje liczebność populacji lęgowej na 87 milionów osobników.

</doc>
<doc id="1257536" url="https://pl.wikipedia.org/wiki?curid=1257536" title="Jerzy Smoleński">
Jerzy Smoleński

Jerzy Józef Gedeon Smoleński (ur. 6 września 1881 w Krakowie, zm. 5 stycznia 1940 w Sachsenhausen) – polski geograf fizyczny, geolog, antropogeograf, profesor Uniwersytetu Jagiellońskiego w Krakowie.
Życiorys.
Ogłosił szereg prac z dziedziny morfologii, geologii, fizjogeografii i antropologii ziem polskich.
Kierownik Katedry Geografii Fizycznej (od początku jej istnienia 1922), dyrektor Instytutu Geograficznego UJ (od 1929), członek Senatu UJ (od 1933), w 1937 został wybrany Dziekanem Wydziału Filozoficznego UJ.
Inicjator (wraz z Janem Sztolcmanem) powstania Międzynarodowego Stowarzyszenia Ochrony Żubra (zał. 1925).
Członek m.in. PAU (od 1917), Polskiego Towarzystwa Geograficznego, Państwowej Rady Ochrony Przyrody, Polskiego Narodowego Komitetu Międzynarodowej Unii Geograficznej. 10 listopada 1938 „za zasługi na polu pracy naukowej w zakresie zagadnień gospodarczych i migracyjnych oraz pracy społecznej” odznaczony został Krzyżem Komandorskim Orderu Odrodzenia Polski.
Członek i Przewodniczący Komitetu Demograficznego przy Lidze Narodów w Genewie (1939). Wiceprzewodniczący Związku Ziem Górskich, zasłużony dla rozwoju planowania przestrzennego i regionalnego w Polsce.
Aresztowany 6 listopada 1939 wraz z grupą profesorów UJ (niem. "Sonderaktion Krakau") i po odmowie podjęcia pracy w Instytucie Wschodnim (niem. "Ostinstitut") został wywieziony do niemieckiego obozu koncentracyjnego Sachsenhausen, gdzie wskutek nieludzkiego traktowania zmarł 5 stycznia 1940.
Pochowany w Krakowie na Cmentarzu Rakowickim (pas 46, rząd zachodni). Upamiętniają go dwie tablice umieszczone w dawnym gmachu Instytutu Geografii i Gospodarki Przestrzennej (ul. Grodzka 64), jak również w nowej siedzibie Instytutu, przy ul. Gronostajowej 7.
Był ojcem Stanisława Smoleńskiego - biskupa archidiecezji krakowskiej.

</doc>
<doc id="1257537" url="https://pl.wikipedia.org/wiki?curid=1257537" title="Melindę French">
Melindę French



</doc>
<doc id="1257538" url="https://pl.wikipedia.org/wiki?curid=1257538" title="Sigmund Exner">
Sigmund Exner

Siegmund Ritter Exner von Ewarten (ur. 5 kwietnia 1846 w Wiedniu, zm. 5 lutego 1926 tamże) – austriacki fizjolog.
Życiorys.
Studiował w Wiedniu u Ernsta Wilhelma von Brückego, i w Heidelbergu u Hermanna von Helmholtza. W 1870 uzyskał dyplom i następnie został asystentem w Instytucie Fizjologii Uniwersytetu Wiedeńskiego. W 1891 zastąpił von Brückego na stanowisku profesora fizjologii i dyrektora Instytutu Higieny. Miał trzech braci: profesora prawa Adolfa Exnera (1841-1894), fizyka Karla Exnera (1842-1914) i fizyka Franza Exnera (1849-1926).
Dorobek naukowy.
Sigmund Exner znany jest ze swoich prac nad fizjologią porównawczą, i fizjologią zmysłów z psychologicznego punktu widzenia. Interesował się analizą ruchu przez mózg i lokalizacją funkcjonalności zachowań w mózgowiu. W pracy z 1894 roku "Entwurf zu einer physiologischen Erklärung der psychischen Erscheinungen" zaproponował mechanizm działania sieci neuronalnej w mózgu.
Exner badał też fizjologię zmysłów powonienia i widzenia. Wyjaśnił funkcjonowanie oka złożonego owadów w monografii z 1891 roku "Die Physiologie der facettierten Augen von Krebsen und Insekten". W 1899 roku założył w Wiedniu "Phonogrammarchiv", mające archiwizować dźwięki na potrzeby naukowe.
Z nazwiskiem Exnera wiążą się używane do dziś eponimy:
Linki zewnętrzne.
 

</doc>
<doc id="1257539" url="https://pl.wikipedia.org/wiki?curid=1257539" title="Siegmund Ritter Exner von Ewarten">
Siegmund Ritter Exner von Ewarten



</doc>
<doc id="1257544" url="https://pl.wikipedia.org/wiki?curid=1257544" title="Because of You (singel Kelly Clarkson)">
Because of You (singel Kelly Clarkson)

Because of You – trzeci w Europie (czwarty w Stanach Zjednoczonych) singel amerykańskiej piosenkarki Kelly Clarkson z jej drugiego studyjnego albumu "„Breakaway”" (2004). Wyprodukowany przez Davida Hodgesa i Bena Moodyʼego (Evanescence) singel został wydany 16 sierpnia 2005 w formacie CD i Digital download. W 2007 roku artystka ponownie nagrała piosenkę, tym razem z udziałem swej przyjaciółki, legendy country Reby McEntrie. Utwór ten został umieszczony na albumie gwiazdy country "Reba: Duets".
Tło.
Clarkson napisała tekst „Because of You” gdy miała 16 lat, chcąc poradzić sobie z emocjami jakie przeżywała przez rozwód rodziców. Chciała, aby piosenka znalazła się na jej debiutanckim albumie „"Thankful"” (2003), ale wytwórnia płytowa odrzuciła propozycje. Następnie dopracowała nagranie z Hodgesem i Moodym, po czym z powodzeniem przekonała RCA do umieszczenia utworu na krążku „"Breakaway"”.
Tekst piosenki mówi o złej relacji pomiędzy piosenkarką a jej ojcem. Utwór rozpoczyna się melancholijnym brzmieniem fortepianu i spokojnym, wręcz delikatnym wokalem Clarkson. W refrenie słychać gitarę i śpiew Kelly, który w połowie utworu, staje się coraz bardziej emocjonalny i trwa prawie do samego końca.
Osiągnięcia.
„Because of You” otrzymało pozytywne recenzje ze strony krytyków muzycznych, którzy chwalili wyrazisty tekst piosenki, jej aranżację oraz wokal. Utwór zadebiutował na 7. miejscu Billboard Hot 100 a cyfrowa sprzedaż singla, który okrył się platyną, wyniosła 2 mln w Stanach Zjednoczonych. Jest jednocześnie największym sukcesem artystki w Europie gdzie zajął 1. miejsce w rankingu European Hot 100 Singles. Dotarł do pierwszego miejsca w czterech krajach; Brazylii, Holandii, Danii i Szwajcarii i jednocześnie znalazł się w pierwszej dziesiątce w siedmiu; Australii, Austrii, Belgii, Niemczech, na Węgrzech, Irlandii i Wielkiej Brytanii.
W 2007 piosenka została nagrana przez artystkę country – Rebę McEntire w duecie z Clarkson. Ta wersja dotarła do 36. miejsca na Canadian Hot 100.
Utwór był wielokrotnie coverowany m.in. przez finalistę "British Got Talent" Ronana Parke. Został wykorzystany na ścieżce dźwiękowej brazylijskiej telenoweli "Belissima". Kelly wielokrotnie wykonywała piosenkę na żywo podczas trasy "My December Tour" i "All I Ever Wanted Tour".
Teledysk.
Wideoklip do piosenki wyreżyserował Vadim Perelman. Clarkson osobiście stworzyła jego scenariusz, chcąc odzwierciedlić ból który odczuwała z powodu rozstania rodziców. Teledysk przedstawia Kelly awanturującą się z mężem na oczach córki. W klipie pokazane są także retrospekcje gdy Kelly była małą dziewczynką i co odczuwała gdy jej rodzice się kłócili. Pod koniec klipu zdaje sobie sprawę, że powtarza błąd rodziców. Po wszystkim godzi się z mężem i przytula córkę.
Podczas MTV Music Awards 2006, wideoklip zdobył nagrodę w kategorii "Najlepszy kobiecy teledysk".

</doc>
<doc id="1257545" url="https://pl.wikipedia.org/wiki?curid=1257545" title="Herb Gwinei">
Herb Gwinei

Herb Gwinei został przyjęty w 1984 roku i przedstawia gałązkę oliwną na tarczy o polach czerwonym i zielonym. Nad tarczą znajduje się gołąb, a poniżej wstęga z napisem "Travail, justice, solidarite" (z fr. "Praca, sprawiedliwość, solidarność").
W latach 1984-1993 na tarczy herbowej obok gałązki oliwnej znajdowały się skrzyżowane miecz i karabin.

</doc>
<doc id="1257546" url="https://pl.wikipedia.org/wiki?curid=1257546" title="Ceremony of Opposites">
Ceremony of Opposites

Ceremony of Opposites – trzeci studyjny album szwajcarskiego zespołu Samael wydany 18 lutego 1994 r. przez wytwórnię Century Media. Do utworu "Baphomet's Throne" nakręcony został wideoklip. Autorem okładki jest Eric Vuille.
W 2001 r. wydana została przez Century Media reedycja albumu zawierająca dodatkowo utwory z EP "Rebellion".
Twórcy.
Autorem tekstów jest Vorphalack, muzykę napisał Xytras (z wyjątkiem "To Our Martyrs", gdzie współautorem muzyki jest Vorphalack).

</doc>
<doc id="1257547" url="https://pl.wikipedia.org/wiki?curid=1257547" title="Vicenza Volley">
Vicenza Volley

Vincenza Volley – żeński, włoski klub siatkarski. Został założony w 1992 z bazą w mieście Vicenza.
Historia.
Klub powstał w 1992 w Vicenzy, pod nazwą Volley Noventa z inicjatywy Polisportiva Piùsport. Do Serie klub awansował w 1998. W sezonie 2007/2008 drużyna występowała pod nazwą Joy Volley Imola.

</doc>
<doc id="1257550" url="https://pl.wikipedia.org/wiki?curid=1257550" title="Siegmund Exner">
Siegmund Exner



</doc>
<doc id="1257553" url="https://pl.wikipedia.org/wiki?curid=1257553" title="Morimond">
Morimond



</doc>
<doc id="1257554" url="https://pl.wikipedia.org/wiki?curid=1257554" title="Lasówka nadwodna">
Lasówka nadwodna

Lasówka nadwodna ("Parkesia noveboracensis") – gatunek małego, wędrownego ptaka z rodziny lasówek (Parulidae). Nie jest zagrożony.
Systematyka.
Międzynarodowy Komitet Ornitologiczny uznaje ten gatunek za monotypowy, choć jeszcze autorzy "Handbook of the Birds of the World" wyróżniali 3 podgatunki: nominatywny, "notabilis" i "limnaeus".
Morfologia.
Długość ciała 12,5–15 cm. Długa, płowa brew. Wierzch ciała oliwkowobrązowy; spód żółtawopłowy, z drobnymi, ciemnobrązowymi plamkami na gardle, większymi plamami i kreskami na bokach, piersi.
Zasięg, środowisko.
Chłodne, ciemne, bagienne lasy, zakrzaczone bagna, brzegi strumieni, przyjeziorne zarośla, od górnej granicy lasu (Alaska, północna Kanada) po północno-wschodnie i północno-zachodnie USA. Zimę spędza od Meksyku i południowej Florydy przez Amerykę Środkową (w tym Karaiby) po północną część Ameryki Południowej. Podczas migracji pojawia się we wszystkich rodzajach siedlisk podmokłych, w tym w bagnach namorzynowych. Na zimowiskach przebywa w namorzynach i wilgotnych lasach.
Zachowanie.
Wyprowadza 1 lęg w sezonie. Gniazdo usytuowane jest w korzeniach powalonych drzew, w kępach roślinności w pobliżu wody lub w zagłębieniach na brzegach strumieni. Na dalekiej północy pary budują gniazda na terenach podmokłych w zaroślach wierzbowych. Gniazdo to płytka miseczka, często ukryta wśród roślinności, przykryta od góry a otwarta z boku, z wejściem niekiedy wyłożonym liśćmi. Wykonane jest z łodyg traw, gałązek, igieł sosnowych, mchów i korzonków, wyłożone sierścią zwierzęcą i drobnymi trawami. Samica składa 4–5 jaj, czasami 3 lub 6. Również ona zajmuje się inkubacją, która trwa 12–13 dni. Karmieniem piskląt zajmują się oboje rodzice. Młode opuszczają gniazdo po około 10 dniach od wyklucia, po kolejnym tygodniu umieją już dobrze latać.
Zjada głównie larwy i dorosłe owady (m.in. widelnice, jętki, chruściki, mrówki i ryjkowce), a także pająki, ślimaki, małże, małe ryby i salamandry. Żeruje na ziemi lub w płytkiej wodzie, zbiera ofiary z powierzchni wody lub spod wody, z błota, mokrych liści lub roślinności, z kłód lub skał. Czasami łapie owady w locie lub z niskiej roślinności, skacząc lub zawisając w powietrzu.
Status.
IUCN uznaje lasówkę nadwodną za gatunek najmniejszej troski (LC, "Least Concern") nieprzerwanie od 1988 (stan w 2020). Organizacja Partners in Flight szacuje liczebność populacji na 17 milionów dorosłych osobników.

</doc>
<doc id="1257556" url="https://pl.wikipedia.org/wiki?curid=1257556" title="Godło Gwinei">
Godło Gwinei



</doc>
<doc id="1257557" url="https://pl.wikipedia.org/wiki?curid=1257557" title="Marimond">
Marimond



</doc>
<doc id="1257559" url="https://pl.wikipedia.org/wiki?curid=1257559" title="Elen">
Elen



</doc>
<doc id="1257560" url="https://pl.wikipedia.org/wiki?curid=1257560" title="Uhlandstraße (stacja metra w Berlinie)">
Uhlandstraße (stacja metra w Berlinie)

Uhlandstraße – stacja końcowa linii U1 metra w Berlinie, w dzielnicy Charlottenburg, w okręgu administracyjnym Charlottenburg-Wilmersdorf. Stacja została otwarta w 1913.

</doc>
<doc id="1257562" url="https://pl.wikipedia.org/wiki?curid=1257562" title="Parnoy-in-Bassigny">
Parnoy-in-Bassigny



</doc>
<doc id="1257565" url="https://pl.wikipedia.org/wiki?curid=1257565" title="Rytualizacja">
Rytualizacja



</doc>
<doc id="1257567" url="https://pl.wikipedia.org/wiki?curid=1257567" title="Chicago House (Luksor)">
Chicago House (Luksor)

Chicago House - dom w Luksorze w Egipcie, wybudowany w 1931 roku. Jest bazą egiptologów, fotografów i rysowników z Uniwersytetu w Chicago, którzy od 1975 roku prowadzą drobiazgową rekonstrukcję ściennej dekoracji należących do zachowanej części świątyni w Luksorze. Chicago House dysponuje obszerną egiptologiczną biblioteką fachową liczącą 18,000 woluminów. Biblioteka ufundowana przez milionera Johna Davisona Rochefellera otrzymuje wszystkie najnowsze publikacje poświęcone egiptologii. Dom znajduje się w połowie drogi pomiędzy Luksorem a Karnakiem. Od wielu lat spotykają się w nim wszyscy członkowie międzynarodowych misji archeologicznych, jakie pracują w Tebach w kolejnych sezonach, od 15 października do 15 lipca.

</doc>
<doc id="1257569" url="https://pl.wikipedia.org/wiki?curid=1257569" title="Fresnoy-en-Bassigny">
Fresnoy-en-Bassigny



</doc>
<doc id="1257572" url="https://pl.wikipedia.org/wiki?curid=1257572" title="1 Korpus Armijny (1945)">
1 Korpus Armijny (1945)

1 Korpus Armijny – planowany do sformowania wyższy związek taktyczny ludowego Wojska Polskiego.
Wiosną 1945 przystąpiono do formowania dwóch korpusów armijnych.
Wobec zakończenia wojny planu formowania nie zrealizowano.
1 Korpus został częściowo sformowany rozkazem NDWP nr 0127/org. z 23 maja 1945, a rozformowany rozkazem NDWP nr 0208/org. z 22 sierpnia 1945. Jego sztab i wojska wcielono do OW Pomorze. Formowaniem kierował dowódca 2 Armii WP.

</doc>
<doc id="1257575" url="https://pl.wikipedia.org/wiki?curid=1257575" title="Ivana Curčić">
Ivana Curčić

Ivana Curčić (ur. 15 stycznia 1982 roku w Belgradzie) – serbska siatkarka, występująca na pozycji atakującej. Obecnie gra we francuskiej Pro A, w drużynie Pays d'Aix Venelles.

</doc>
<doc id="1257576" url="https://pl.wikipedia.org/wiki?curid=1257576" title="Kurfürstenstraße (stacja metra)">
Kurfürstenstraße (stacja metra)

Kurfürstenstraße – stacja metra w Berlinie, w dzielnicy Tiergarten, w okręgu administracyjnym Mitte, na linii U1. Stacja została otwarta w 1902.

</doc>
<doc id="1257579" url="https://pl.wikipedia.org/wiki?curid=1257579" title="2 Korpus Armijny (1945)">
2 Korpus Armijny (1945)

2 Korpus Armijny – planowany do sformowania wyższy związek taktyczny ludowego Wojska Polskiego.
Wiosną 1945 przystąpiono do formowania dwóch korpusów armijnych.
Wobec zakończenia wojny planu formowania nie zrealizowano.
2 Korpus, którego formowanie zarządzono rozkazem NDWP nr 058/org. z 15 marca 1945 nie został sformowany.

</doc>
<doc id="1257580" url="https://pl.wikipedia.org/wiki?curid=1257580" title="Nicholas Braun">
Nicholas Braun

Nicholas Joseph Braun (ur. 1 maja 1988 na Long Island) – amerykański aktor. Występował w roli Zeke’a Thompsona w filmie "Tajmiaki" i w roli Eda w filmie "Program ochrony księżniczek".
Życiorys.
Urodził się na Long Island w stanie Nowy Jork jako syn Elizabeth Lyle i aktora Craiga Allena Brauna. Jego rodzina miała pochodzenie niemieckie, angielskie, szkockie, holenderskie i francuskie. Wychowywał się z młodszym bratem Christopherem „Chrisem” Deyo. Kiedy miał pięć lat, jego rodzice rozwiedli się. Z drugiego związku ojca ma dwóch braci przyrodnich – Tima i Guillaumea. Uczęszczał do college’u. Jego matka przeprowadziła się z Los Angeles do Connecticut, z którym był związany od dzieciństwa.
Po raz pierwszy trafił na mały ekran w roli 12–letniego Henry’ego, który wraz z ojcem Walterem (John Larroquette) stworzył duet nowojorskich ulicznych muzyków żyjących w ubóstwie na pustej parceli na Brooklynie w dramacie telewizyjnym Hallmark Channel "Walter i Henry" ("Walter and Henry", 2001) w reżyserii Daniela Petrie’ego. Jego debitem kinowym była rola w komedii Walt Disney Pictures "Sky High" (2005) w reż. Mike’a Mitchella.

</doc>
<doc id="1257581" url="https://pl.wikipedia.org/wiki?curid=1257581" title="Geothlypis trichas">
Geothlypis trichas



</doc>
<doc id="1257583" url="https://pl.wikipedia.org/wiki?curid=1257583" title="Kon Live">
Kon Live

Kon Live jest wytwórnią płytową należącą i założoną w 2006 roku przez Akona. Generalnie grana jest dla niej muzyka R&amp;B, hip-hop, i reggae. W klipie "Sorry Blame It On Me" Akon nosi diamentowy kajdan KLD, który jest skrótem Kon Live.
Artyści śpiewający dla wytwórni to: Ray Lavender, Jay Money, Brick&amp;Lace i Von Smith.
Dystrybutorami Kon Live Distribution są: Konvict Muzik, Interscope Records, Geffen Records.

</doc>
<doc id="1257584" url="https://pl.wikipedia.org/wiki?curid=1257584" title="Matea Ikić">
Matea Ikić

Matea Ikić (ur. 25 maja 1989 roku w Puli) – chorwacka siatkarka grająca na pozycji przyjmującej, reprezentantka kraju.
Sukcesy klubowe.
Puchar Challenge:
Sukcesy reprezentacyjne.
Mistrzostwa Europy Juniorek:
Liga Europejska:

</doc>
<doc id="1257585" url="https://pl.wikipedia.org/wiki?curid=1257585" title="Po prostu miłość (telenowela 2005)">
Po prostu miłość (telenowela 2005)

Po prostu miłość (hiszp. "Amarte Asi, Frijolito") – amerykańsko-argentyska telenowela. Składa się ze 119 odcinków.
Wersja polska.
W Polsce telenowela była emitowana na antenie TV Puls. Opracowaniem wersji polskiej zajęło się Sun Studio Polska. Autorką tekstu była Eliza Płocieniak. Lektorem serialu był Daniel Załuski.

</doc>
<doc id="1257586" url="https://pl.wikipedia.org/wiki?curid=1257586" title="Steve Gadd">
Steve Gadd

Stephen Victor Gadd (ur. 9 kwietnia 1945 w Rochester) – amerykański muzyk sesyjny–perkusista i kompozytor. Gadd współpracował z takimi wykonawcami jak Paul McCartney, Paul Simon, Steely Dan, Al Jarreau, Joe Cocker, Stuff, Bob James, Chick Corea, Eric Clapton, James Taylor, Jim Croce, Eddie Gomez, The Manhattan Transfer, Michał Urbaniak, Steps Ahead, Al Di Meola, Manhattan Jazz Quintet oraz Richard Tee. Od 2005 wykładowca w Berklee College of Music w Bostonie.
Od 2007 roku występuje jako "Steve Gadd and Friends" w następującym składzie:
W 2011 roku utworzył zespół "The Gaddabouts", w składzie którego występują:

</doc>
<doc id="1257587" url="https://pl.wikipedia.org/wiki?curid=1257587" title="Söderhamn">
Söderhamn

Söderhamn − miasto w Szwecji, w regionie (szw. "län") Gävleborg. Jest siedzibą gminy (szw. "kommun") Söderhamn. Miasto położone jest ok. 250 km od Sztokholmu, ok. 60 km od Hudiksvall i ok. 406 km od Umeå.
W 2005 liczyło 12 056 mieszkańców. Mniej więcej połowa mieszkańców gminy (szw. "kommun") mieszka w mieście Söderhamn. Największą atrakcją turystyczną miasta jest Oskarsborg, wieża wybudowana w 1895 na wzgórzu w pobliżu centrum miasta. Söderhamn jest jedną ze 133 szwedzkich miejscowości, posiadających status "miasta historycznego".
Polskim miastem partnerskim Söderhamn jest Szczecinek w woj. zachodniopomorskim.

</doc>
<doc id="1257590" url="https://pl.wikipedia.org/wiki?curid=1257590" title="Kim Byung-ji">
Kim Byung-ji

Kim Byung-ji (ur. 8 kwietnia 1970 w Miryang) - południowokoreański piłkarz występujący na pozycji bramkarza. Uczestnik Mistrzostw Świata 1998 i 2002.
Kariera klubowa.
Wychowanek Ulsan Hyundai Horang-i, w którym występował od 1992 do 2000 roku, zdobywając mistrzostwo Korei Południowej 1996. W klubie tym rozegrał 223 mecze i strzelił 3 gole. Kolejną drużyną w karierze Kima było Pohang Steelers, w barwach którego grał od 2001 do 2005 roku. Sezon później bramkarz przeszedł do FC Seoul, gdzie występuje do dziś.
Kariera reprezentacyjna.
Kim rozegrał w reprezentacji Korei Południowej 61 razy. Uczestniczył w Mistrzostwach Świata 1998, gdzie zagrał wszystkie trzy mecze, a także na Mundialu 2002 - tam jednak był tylko rezerwowym. Występował także w Pucharze Azji 1996, a także w Złotym Pucharze CONCACAF 2000 i 2002.

</doc>
<doc id="1257591" url="https://pl.wikipedia.org/wiki?curid=1257591" title="Benjamin Lauth">
Benjamin Lauth

Benjamin Lauth (ur. 4 sierpnia 1981 w Hausham) – niemiecki piłkarz grający na pozycji napastnika.
Kariera klubowa.
Piłkarską karierę Lauth rozpoczął w małym amatorskim klubie SF Fischbachau, gdy treningi rozpoczął w 1987 roku. W 1992 roku trafił do młodzieżowej drużyny TSV 1860 Monachium. W 2000 roku zaczął występować w rezerwach tego klubu, a rok później znalazł się w kadrze pierwszej drużyny, do której awansował go ówczesny trener Peter Pacult. W Bundeslidze zadebiutował w ostatniej kolejce ligowej, 4 maja 2002 w wygranym 4:2 wyjazdowym meczu z Borussią Mönchengladbach. W sezonie 2002/2003 był już podstawowym zawodnikiem TSV 1860. Stworzył atak z Markusem Schrothem i z 13 golami był drugim najlepszym strzelcem drużyny. W sezonie 2003/2004 był najskuteczniejszy w klubie (9 goli), jednak spadł z nim do drugiej ligi.
Po spadku TSV w lipcu 2004 Lauth przeszedł za 4,1 miliona euro do Hamburger SV. Po rozegraniu jednego meczu z 1. FC Nürnberg (4:3) odniósł ciężką kontuzję i do gry wrócił dopiero w 2005 roku. W sezonie 2005/2006 grał już w podstawowym składzie HSV i zajął z nim wysokie 3. miejsce w lidze, gwarantujące start klubu w eliminacjach do Ligi Mistrzów. W sezonie 2006/2007 zagrał tylko w 6 spotkaniach HSV, a zimą 2007 wypożyczono go do VfB Stuttgart. Tam przegrał rywalizację z Mariem Gómezem, Brazylijczykiem Cacau, ale także ze Szwajcarem Markiem Strellerem. Zdobył tylko jednego gola i miał niewielki udział w wywalczeniu przez Stuttgart mistrzostwa Niemiec.
Latem 2007 roku Lauth trafił do Hannover 96 za pół miliona euro. Na ogół jest rezerwowym dla pary Mike Hanke - Jiří Štajner.
Kariera reprezentacyjna.
W reprezentacji Niemiec Lauth zadebiutował 12 lutego 2003 roku w przegranym 1:3 towarzyskim spotkaniu z Hiszpanią, rozegranym za selekcjonerskiej kadencji Rudiego Völlera. Był bliski wyjazdu na Euro 2004, jednak nie pojechał na nie z powodu kontuzji.

</doc>
<doc id="1257593" url="https://pl.wikipedia.org/wiki?curid=1257593" title="Litzy">
Litzy

Litzy, właściwie Litzy Vannya Rodriguez Balderas (ur. 27 października 1982 w Meksyku) – meksykańska aktorka i piosenkarka. Karierę piosenkarki rozpoczęła w 1995 roku, dołączając do grupy muzycznej Jeans. Dwa lata później opuściła zespół i postawiła na drogę aktorską i solową.

</doc>
<doc id="1257595" url="https://pl.wikipedia.org/wiki?curid=1257595" title="Hohnstorf (Elbe)">
Hohnstorf (Elbe)

Hohnstorf (Elbe) – miejscowość i gmina położona w niemieckim kraju związkowym Dolna Saksonia, w powiecie Lüneburg. Należy do (niem. "Samtgemeinde") gminy zbiorowej Scharnebeck.
Położenie geograficzne.
Hohnstorf leży aż 15 km na północ od siedziby powiatu Lüneburga, ale tylko 1,5 km od Lauenburg/Elbe leżącego po drugiej, prawej stronie Łaby.
Od wschodu sąsiaduje z gminą Hittbergen, od południa z gminą Echem, od zachodu poprzez Kanał Boczny Łaby ("niem. Elbe-Seitenkana"l) z gminą Artlenburg. Od północy graniczy przez Łabę z krajem związkowym Szlezwik-Holsztyn z wymienionym już Lauenburg/Elbe w powiecie Herzogtum Lauenburg.
Teren gminy ogranicza na północy Łaba, od zachodu zbudowany w 1976 Kanał Boczny Łaby i od południa rzeka Marschwetter, prawy dopływ Neetze. Teren gminy jest pocięty kanałami melioracyjnymi.
Hohnstorf (Elbe) leży na styku trzech krajów związkowych: Dolnej Saksonii, Szlezwiku-Holsztyna i Meklemburgii-Pomorza Przedniego, stąd jego ważne położenie geograficzne i komunikacyjne; drogowe i kolejowe.
W skład gminy Hohnstorf (Elbe) wchodzi dzielnica "Sassendorf".
Komunikacja.
Hohnstorf (Elbe) leży na szlaku drogi krajowej B209 w miejscu, gdzie jest ważny most na Łabie, łączący Dolną Saksonię i Szlezwik-Holsztyn, a wcześniej była tu tylko przeprawa promowa. Do autostrady A39 (dawna A250) w Lüneburgu jest ok. 14 km, a do autostrady A25 poprzez Lauenburg/Elbe i Geesthacht drogą krajową B5 jest ok. 15 km. Najbliższa stacja kolejowa położona jest wprawdzie w miejscowości Lauenburg (linia Lüneburg – Lubeka), lecz jest w rzeczywistości oddalona zaledwie o niecały kilometr od Hohnstorfu, stanowiąc zarazem doskonałą okazję do pieszego spaceru mostem Elbbrücke Lauenburg, z pięknym widokiem na okolice rzeki Łaby. 

</doc>
<doc id="1257600" url="https://pl.wikipedia.org/wiki?curid=1257600" title="1 Korpus Piechoty (1944)">
1 Korpus Piechoty (1944)

1 Korpus Piechoty – planowany do sformowania wyższy związek taktyczny ludowego Wojska Polskiego.
W okresie formowania 1 Armii Polskiej w ZSRR istniał projekt, by wzorem sowieckich korpusów strzeleckich utworzyć w Wojsku Polskim korpusy piechoty.
Latem 1944 przystąpiono do formowania dwóch korpusów piechoty.
Sztab 1 Korpusu formowano na podstawie rozkazu dowódcy 1 Armii Polskiej w ZSRR nr 00130 z 5 lipca 1944.
Wobec zaniechania tworzenia ogniwa korpuśnego, jesienią 1944 sztab rozwiązano .

</doc>
<doc id="1257601" url="https://pl.wikipedia.org/wiki?curid=1257601" title="Konz (miasto)">
Konz (miasto)

Konz − miasto w Niemczech, w kraju związkowym Nadrenia-Palatynat, w powiecie Trier-Saarburg, siedziba gminy związkowej Konz. Leży ok. 8 km od Trewiru. W 2010 liczyło 17 923 mieszkańców.

</doc>
<doc id="1257602" url="https://pl.wikipedia.org/wiki?curid=1257602" title="2 Korpus Piechoty (1944)">
2 Korpus Piechoty (1944)

2 Korpus Piechoty – planowany do sformowania wyższy związek taktyczny ludowego Wojska Polskiego.
W okresie formowania 1 Armii Polskiej w ZSRR istniał projekt, by wzorem sowieckich korpusów strzeleckich utworzyć w Wojsku Polskim korpusy piechoty.
Latem 1944 przystąpiono do formowania dwóch korpusów piechoty.
Sztab 2 Korpusu formowano na podstawie rozkazu dowódcy 1 Armii Polskiej w ZSRR nr 00130 z 5 lipca 1944.
Wobec zaniechania tworzenia ogniwa korpuśnego, jesienią 1944 sztab rozwiązano .

</doc>
<doc id="1257606" url="https://pl.wikipedia.org/wiki?curid=1257606" title="Metropolitan House">
Metropolitan House

Metropolitan House - dom w Tebach Zachodnich w Egipcie, wybudowany w 1912 roku na zboczu niewielkiego wzgórza Chocha ograniczającego Assasif od południa. Dom powstał w bardzo krótkim czasie na potrzeby misji Metropolitan Museum of Art z Nowego Jorku. W fundamentach Metropolitan House do dziś można spotkać dekorowane bloki z grobowców lub świątyń. W ciągu ostatnich 40 lat dom częściej nazywany jest "beit Bulandi" (arab. "dom polski"). Stacjonują w nim polskie misje badawcze pracujące nad rekonstrukcją świątyni Hatszepsut w Deir el-Bahari. 

</doc>
<doc id="1257611" url="https://pl.wikipedia.org/wiki?curid=1257611" title="Mauricio Ochmann">
Mauricio Ochmann

Mauricio Ochmann Siordia (ur. 16 listopada 1977 w Waszyngtonie) – meksykański aktor telewizyjny, teatralny i filmowy żydowskiego i ormiańskiego pochodzenia.
Życiorys.
Wczesne lata.
Urodził się w Waszyngtonie. Nigdy nie znał swoich biologicznych rodziców i w ciągu pierwszych lat życia dorastał ze swoją przybraną matką, malarką Maríą i jej pierwszym mężem, Guillermo, który w końcu się rozwiódł. Jako dziecko brał udział w występach w lokalnych teatrach.
Po separacji jego przybranych rodziców, 16-letni Mauricio i jego matka przeprowadzili się do Meksyku, gdzie matka aktora związała się z niemieckim biznesmenem Thomasem Ochmannem i mieszkał z przybranymi braćmi - Thomasem, Christianem i Paulo. Mając dziewiętnaście lat przeniósł się do Los Angeles. W 1996 studiował aktorstwo w Joane Baron-Brown Studio w Santa Monica w stanie Kalifornia i pracował jako kelner.
Kariera.
W 1992 otrzymał angaż do telewizyjnego programu rozrywkowego Héctora Suáreza "La Otra Cosa", gdzie występował przez dwa lata. Debiutował niewielką rolą w melodramacie "List w butelce" ("Message in a Bottle", 1999) u boku Kevina Costnera, Robin Wright Penn i Paula Newmana oraz pojawił się w serialu "Latino Green".
W 2000 wystąpił nago przed publicznością w kontrowersyjnej sztuce Petera Shaffera "Jeździec" ("Equus") jako 17-letni stajenny, który czuje pociąg fizyczny do koni, a za rolę został uhonorowany przez Meksykańskie Stowarzyszenie Krytyków Teatralnych nagrodą dla Najlepszego Teatralnego. Można go było zobaczyć także w spektaklach: "Sueños de Juventud", "Profanación", "Medicos a Palos", "La Dama del Alba", "El juicio" oraz "El Graduado" (2004).
Po powrocie do Meksyku wystąpił w kilku telenowelach, m.in.: "Po prostu miłość" ("Amarte Así", 2005) i "Marina" (2006).
W sierpniu 2017 trafił na okładkę meksykańskiej edycji "Men’s Health".
W latach 2002–2008 był żonaty z meksykańską architektką Marię Jose del Valle Preto. Mają córkę Lorenzę (ur. 2004). W 2006 ze względu na uzależnienie od kokainy opuścił plan telenoweli "Marina" i poddał się leczeniu odwykowemu. 17 czerwca 2014 związał się z meksykańską modelką i aktorką Aislinn Derbez, z którą ma córkę Kailani (ur. 2018). 28 maja 2016, wzięli ślub. Obecnie są w trakcie rozwodu.
Jego ulubionymi reżyserami są Elia Kazan, Pedro Almodóvar i Alfonso Cuaron.

</doc>
<doc id="1257623" url="https://pl.wikipedia.org/wiki?curid=1257623" title="Marina Crown">
Marina Crown

Marina Crown - wieżowiec położony w Dubai Marina, w Dubaju, w Zjednoczonych Emiratach Arabskich. Wysokość budynku wynosi 207 m i posiada 52 kondygnacje. Budynek został ukończony w 2006.

</doc>
<doc id="1257624" url="https://pl.wikipedia.org/wiki?curid=1257624" title="Herb Dominiki">
Herb Dominiki

Herb Dominiki – herb Dominiki przyjęty 21 lipca 1961 roku. 
Historia.
Herb został przyjęty 21 lipca 1961 roku. 
Opis.
Przedstawia on tarczę trzymaną przez dwie amazonki cesarskie ("Amazona imperialis"). Nad tarczą na srebrno-błękitnym zawoju znajduje się złoty ryczący lew z podniesioną łapą.
Tarcza podzielona jest złoto-błękitnym krzyżem na cztery pola. W polu pierwszym złotym – palma kokosowa. W drugim błękitnym – zielona żaba dominicka "Leptodactylus fallax," która jako endemit występuje tylko na Dominice i pobliskiej wysepce Montserrat. W polu trzecim błękitnym – kajak kanu z żaglem na srebrno-błękitnych falach. W polu czwartym złotym – drzewo bananowe z dojrzałymi owocami. Poniżej na złotej rozwiniętej wstędze znajduje się narodowe motto w języku antylskim: "Après bondie c'est la ter" („Po Bogu, Ziemia”).

</doc>
<doc id="1257625" url="https://pl.wikipedia.org/wiki?curid=1257625" title="Seiurus noveboracensis">
Seiurus noveboracensis



</doc>
<doc id="1257630" url="https://pl.wikipedia.org/wiki?curid=1257630" title="Stopień Wodny Dąbie">
Stopień Wodny Dąbie

Stopień wodny Dąbie – stopień wodny na Wiśle znajdujący się w Krakowie na Dąbiu, zbudowany w latach 1957–1961.
Most nad stopniem wodnym zbudowano w 1966 roku. Stoi na 10 przęsłach, ma 230 metrów długości i 13,4 metra szerokości. Łączy krakowskie dzielnice Grzegórzki (ul. Ofiar Dąbia) i Podgórze (ul. Stoczniowców). Na moście w każdym kierunku prowadzi po 1 pasie ruchu samochodowego, a po bokach znajdują się chodniki dla pieszych.
Funkcje stopnia wodnego.
Na hydrotechniczne elementy stopnia wodnego składają się jaz (posiadający 5 przęseł zamykanych zasuwami płaskimi z klapą lodową), śluza, zapora ziemna, sterownia, przepławka dla ryb oraz mała elektrownia wodna (o mocy 2,9 MW).
Obecnie elektrownia Dąbie jest jedną z sześciu elektrowni wchodzących w skład Zespołu Elektrowni Wodnych Rożnów. Pozostałe to Elektrownia Rożnów, Elektrownia Czchów, Elektrownia Przewóz, Elektrownia Olcza, Elektrownia Kuźnice.
Stopień wodny nie tylko ułatwia żeglugę na Wiśle w centrum Krakowa, ale także hamuje procesy erozji dennej, jakie zachodzą na tym odcinku od czasu jego uregulowania i znacznego skrócenia poprzez likwidację meandrów. Erozja ta mogłaby stanowić zagrożenie dla bulwarów i mostów w Krakowie. Tymczasem podwyższenie lustra wody podniosło walory krajobrazowe rzeki w centrum miasta, zwiększając atrakcyjność bulwarów wiślanych.
Stopień wodny Dąbie jest jednym z elementów kaskady Górnej Wisły – poprzedza go stopień wodny Kościuszko, a kolejnym jest stopień wodny Przewóz.

</doc>
<doc id="1257634" url="https://pl.wikipedia.org/wiki?curid=1257634" title="Shangri-La Hotel (Dubaj)">
Shangri-La Hotel (Dubaj)

Shangri-La Hotel, hotel Shangri-La – hotel w Dubaju, w Zjednoczonych Emiratach Arabskich. Należy do globalnej sieci hoteli Shangri-La.
Budynek ma wysokość 200 metrów i 43 kondygnacje. Budowę ukończono w lipcu 2003.

</doc>
<doc id="1257636" url="https://pl.wikipedia.org/wiki?curid=1257636" title="Rurka (stacja kolejowa)">
Rurka (stacja kolejowa)

Rurka – stacja kolejowa w Rurce, w województwie zachodniopomorskim, w Polsce. Zatrzymują się na niej regionalne pociągi osobowe relacji Szczecin Główny – Świnoujście, Szczecin Główny – Kamień Pomorski oraz Szczecin Główny – Kołobrzeg.
W roku 2017 stacja obsługiwała 0–9 pasażerów na dobę. W bezpośrednim sąsiedztwie stacji przebiega wspólny odcinek dróg ekspresowych S3 (E65) i S6 (E28).

</doc>
<doc id="1257637" url="https://pl.wikipedia.org/wiki?curid=1257637" title="Niszczuka">
Niszczuka

Niszczuka albo łuskost – nazwa kilku gatunków ryb z rodziny niszczukowatych, z rodzajów "Lepisosteus" i "Atractosteus". Pod nazwą niszczuka najczęściej opisywana jest niszczuka długonosa ("Lepisosteus osseus"), czasami cały rodzaj "Lepisosteus". 

</doc>
<doc id="1257638" url="https://pl.wikipedia.org/wiki?curid=1257638" title="Łuskost">
Łuskost



</doc>
<doc id="1257640" url="https://pl.wikipedia.org/wiki?curid=1257640" title="Ziemia (film 1998)">
Ziemia (film 1998)

Ziemia ("Earth", inne tytuły: "1947", "Earth: 1947", "1947: Earth in India") – indyjsko-kanadyjski dramat społeczny wyreżyserowany w 1998 roku przez mieszkającą w Kanadzie Induskę Deepę Mehtę. Film powstał w oparciu o powieść Bapsi Sidhwa wydaną w Indiach i USA pt. "Cracking India", a wcześniej w 1988 w Wielkiej Brytanii pt. "Ice Candy Man,". W rolach głównych Aamir Khan, Nandita Das i nagrodzony za debiut Rahul Khanna. Film jest częścią trylogii stworzonej przez autorkę (poprzedził go film "Ogień", a kontynuację stanowił "Woda". Tematem filmu są dramatyczne wydarzenia w Lahaur związane z odzyskiwaniem wolności przez Indie w 1947 roku i towarzyszącym temu podziałem Indii przez Brytyjczyków, który doprowadził do exodusu milionów i bratobójczej walki między hindusami, muzułmanami i sikhami.

</doc>
<doc id="1257641" url="https://pl.wikipedia.org/wiki?curid=1257641" title="Bogusław Korwin Gosiewski">
Bogusław Korwin Gosiewski

Bogusław Korwin Gosiewski herbu Ślepowron (ur. w listopadzie 1660, zm. 23 czerwca 1744) – biskup smoleński od 29 stycznia 1725, duchowny pisarz wielki litewski w 1720 roku, kantor i kustosz katedralny wileński, proboszcz oniksztyński.
Życiorys.
Syn hetmana polnego litewskiego Wincentego Korwina Gosiewskiego i Magdaleny z Konopackich. 
W 1687 roku przebywał w seminarium księży misjonarzy w Warszawie. W czasie wojny domowej na Litwie w 1700 poparł przeciwników Sapiehów. W 1722 został biskupem pomocniczym białoruskim i biskupem tytularnym akanteńskim. W 1723 kapituła wybrała go rządcą diecezji wileńskiej, a w 1725 został biskupem smoleńskim. W 1729, jako jeden z przywódców opozycji litewskiej przeciwko Augustowi II Mocnemu, ułożył się z ambasadorem francuskim Antoine'em-Felixem de Montim w sprawie popierania do tronu Stanisława Leszczyńskiego. W myśl porozumienia Francja płaciła 60 tys. liwrów za zerwanie każdego następnego sejmu za życia Augusta II. Równocześnie wraz z litewskimi przeciwnikami Wettyna zabiegał o pomoc rosyjską przeciwko absolutystycznym dążeniom Augusta II. Członek konfederacji generalnej Wielkiego Księstwa Litewskiego w 1734 roku.
Gosiewski, rozgoryczony brakiem nominacji na biskupstwo wileńskie, był bohaterem skandalu obyczajowego, gdy w 1730 na bankiecie, na którym obecna była cała kapituła, rzucił w nowego biskupa wileńskiego, Michała Zienkowicza, kieliszkiem i butelką. W 1730 Monti za pośrednictwem Gosiewskiego zerwał sejm w Grodnie. W 1732 w ten sam sposób Gosiewski zerwał sejm w Warszawie, opłacony z kasy ambasady francuskiej sumą 60 tys. liwrów. Za ten sam czyn poseł rosyjski Friedrich Casimir von Loewenwolde wypłacił jemu i Antoniemu Kazimierzowi Sapieże 1000 czerwonych złotych. Sam Gosiewski dostał ponadto 4 pary soboli i 100 czerwieńców.
Był członkiem konfederacji generalnej zawiązanej 27 kwietnia 1733 roku na sejmie konwokacyjnym. Był elektorem Stanisława Leszczyńskiego w 1733 roku.

</doc>
<doc id="1257643" url="https://pl.wikipedia.org/wiki?curid=1257643" title="Długie Jezioro (Pojezierze Wałeckie)">
Długie Jezioro (Pojezierze Wałeckie)

Długie Jezioro – jezioro w woj. wielkopolskim, w pow. czarnkowsko-trzcianeckim, w granicach administracyjnych miasta Trzcianka, leżące na terenie Pojezierza Wałeckiego.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF), opublikowanego przez Główny Urząd Geodezji i Kartografii (GUGiK) i udostępnionego na stronach Komisja Standaryzacji Nazw Geograficznych (KSNG), nazwa tego jeziora to "Długie Jezioro". W różnych publikacjach i na mapach topograficznych jezioro to występuje pod nazwą "Straduń", "Logo" lub też "Lubodziesz". Nazwa "Straduń" pochodzi od nazwy pobliskiej wsi i jest oficjalną nazwą jeziora leżącego nieopodal.
Powierzchnia zwierciadła wody według różnych źródeł wynosi od 59,51 ha przez 60,0 do 61,3 ha.
Zwierciadło wody położone jest na wysokości 76,9 m n.p.m. lub 77,2 m n.p.m.. Średnia głębokość jeziora wynosi 2,5 lub 2,6 m, natomiast głębokość maksymalna 4,7 m
W oparciu o badania przeprowadzone w 2004 roku jezioro zaliczono do II klasy czystości i III kategorii podatności na degradację. W 1999 roku wody jeziora zaliczono do II klasy czystości.
Jezioro połączone jest kanałem z jeziorem Sarcze.
Nad jeziorem położona jest jedna plaża miejska z sezonowo otwartym sklepo-barem.

</doc>
<doc id="1257646" url="https://pl.wikipedia.org/wiki?curid=1257646" title="Horizon Tower">
Horizon Tower

Horizon Tower – wieżowiec w Dubaju, w Zjednoczonych Emiratach Arabskich, o wysokości 190 m. Budynek liczy 44 kondygnacje. Ukończenie budowy miało miejsce w 2006.

</doc>
<doc id="1257648" url="https://pl.wikipedia.org/wiki?curid=1257648" title="Pak Doo-ik">
Pak Doo-ik

Pak Doo-ik, Pak Tu Ik (ur. 17 marca 1942) – koreański piłkarz występujący na pozycji pomocnika. Uczestnik Mistrzostw Świata 1966.
Kariera piłkarska.
Pak reprezentował barwy klubu Moranbong z Pjongjangu.
Jako reprezentant KRLD uczestniczył w Mistrzostwach Świata 1966. Tam wystąpił we wszystkich 4 spotkaniach, najbardziej znany jest jednak z meczu z Włochami, kiedy to zdobył zwycięską bramkę dla swojej drużyny. Tym samym zapewnił Koreańczykom awans do ćwierćfinału, jednocześnie eliminując "Azzurrich".
Kariera trenerska.
Krótko po MŚ zakończył swoją karierę piłkarską i zajął się trenowaniem wychowania fizycznego. Był też szkoleniowcem reprezentacji KRLD podczas Igrzysk Olimpijskich 1976.

</doc>
<doc id="1257649" url="https://pl.wikipedia.org/wiki?curid=1257649" title="Wielka misja Maxa Keeble’a">
Wielka misja Maxa Keeble’a

Wielka misja Maxa Keeble’a (ang. "Max Keeble's Big Move") – amerykański film familijny z 2001 roku w reżyserii Tima Hilla.

</doc>
<doc id="1257651" url="https://pl.wikipedia.org/wiki?curid=1257651" title="Styczeń 2008 w sporcie">
Styczeń 2008 w sporcie



</doc>
<doc id="1257653" url="https://pl.wikipedia.org/wiki?curid=1257653" title="Konvict Muzik">
Konvict Muzik

Konvict Muzik (pol. Muzyka skazanych) – wytwórnia założona przez piosenkarza R&amp;B Akona. Wydaje jego płyty oraz takich artystów jak: Lady Gaga, T-Pain, Ray Lavender, Kardinal Offishall, Leona Lewis, Ya Boy, Qwes, Spida, Gypsy Stokes, Tariq L, Red Cafe, Sway DaSafo, American Yard, Rock City, Colby O'Donis, Brick&amp;Lace, Dolla, Faze i GLOWB.
Na początku piosenek większości artystów wydanych przez Konvict Muzik słychać dźwięk więziennych cel, po którym następuje słowo "Konvict" wypowiadane przez Akona.

</doc>
<doc id="1257655" url="https://pl.wikipedia.org/wiki?curid=1257655" title="Marzec 2008">
Marzec 2008



</doc>
<doc id="1257658" url="https://pl.wikipedia.org/wiki?curid=1257658" title="Środek bardzo silnie działający">
Środek bardzo silnie działający

Środek bardzo silnie działający - środek leczniczy o małym indeksie terapeutycznym. Leki należące do tej grupy nazywa się potocznie truciznami (dawniej venena). Substancje będące truciznami oznaczone są w Farmakopei Polskiej jako "wykaz A". Środki farmaceutyczne należące do tej grupy powinny być przechowywane w aptece w zamkniętej szafce. Substancje recepturowe, które należą do wykazu A posiadają specjalny kolor etykiet w celu uniknięcia ewentualnej pomyłki. Dla oznakowania stosuje się biały napis na czarnym tle, otoczony białą obwódką.

</doc>
<doc id="1257659" url="https://pl.wikipedia.org/wiki?curid=1257659" title="Etisalat Tower 2">
Etisalat Tower 2

Etisalat Tower 2 – wieżowiec w Dubaju, w Zjednoczonych Emiratach Arabskich, o wysokości 185 m. Budynek liczy 33 kondygnacje. Ukończenie budowy miało miejsce w 2007.

</doc>
<doc id="1257667" url="https://pl.wikipedia.org/wiki?curid=1257667" title="Capricorn Tower">
Capricorn Tower

Capricorn Tower – wieżowiec w Dubaju, w Zjednoczonych Emiratach Arabskich. Budynek ma 46 kondygnacji i wznosi się na wysokość 185 m. Jego budowę ukończono w 2003.

</doc>
<doc id="1257668" url="https://pl.wikipedia.org/wiki?curid=1257668" title="Herb Dominikany">
Herb Dominikany

Herb Dominikany – herb Dominikany.
Opis.
Herb przedstawia tarczę podtrzymywaną przez gałąź wawrzynu (po lewej) oraz palmy (po prawej). Nad tarczą znajduje się wstęga z mottem narodowym w języku hiszpańskim "Dios, Patria, Libertad" ("Bóg, Ojczyzna, Wolność"). Poniżej znajduje się druga wstęga z napisem "Republica Dominicana". Na tarczy znajduje się Biblia oraz niewielki krzyż. Po obu stronach Biblii znajdują się trzy włócznie, a na dwóch z nich umieszczone są flagi Dominikany.
Herb znajduje się w centralnej części flagi Dominikany.
Historia.
Obecnie obowiązujący herb został zaprojektowany w 1913 roku przez Casimiro Nemesio de Moya. 

</doc>
<doc id="1257669" url="https://pl.wikipedia.org/wiki?curid=1257669" title="Poziomy Fibonacciego">
Poziomy Fibonacciego

Poziomy Fibonacciego (poziomy zniesienia Fibonacciego, potocznie: "poziomy Fibo") – jedna z metod analizy technicznej opierająca się na zasadzie złotej proporcji (złotego podziału) (ang. "golden ratio").
Wstęp.
Metoda opiera się na założeniu, że występujące w licznych przypadkach w przyrodzie "złote proporcje" pojawiają się również na wykresach cen instrumentów finansowych lub indeksów takich jak np. akcje, kontrakty terminowe i inne.
Jak w wielu innych przypadkach analizy technicznej zdania co do skuteczności tej metody są podzielone. Jest jednak faktem, że metoda istnieje w świadomości wielu inwestorów giełdowych, co może powodować jej użyteczność w znaczącej liczbie przypadków.
Poziomy Fibonacciego na osi cen.
Podstawowe i najprostsze zastosowanie metody to wyznaczenie na wykresie cen analizowanego waloru znaczącego maksimum i znaczącego minimum w ostatnim okresie. Jest to w dużym zakresie decyzja uznaniowa jaki czas jest brany pod uwagę i zależy również od tego czy analizujemy dany walor w krótkim czy długim terminie.
Bezwzględna różnica tych poziomów (czyli odległość) uznana jest za odcinek jednostkowy. Odcinek ten można następnie podzielić w proporcjach będących współczynnikami Fibonacciego, a także przedłużać go, również zachowując "złote proporcje".
Punkty podziału wyznaczają poziomy Fibonacciego, które uważane są za wsparcia i opory na wykresie danego waloru.
Odcinki Fibonacciego na osi czasu.
Analogicznie jak w przypadku poziomów Fibonacciego dla osi pionowej wykresu (cen), można również dokonywać "złotego" podziału czasu na osi poziomej (czasu). Czas będący w tym przypadku okresem podstawowym (jednostkowym) to okres pomiędzy kolejnymi ekstremami na wykresie.
Można na tej podstawie próbować wyznaczać prawdopodobne momenty zwrotne ruchu cen w przyszłości.
Istnieją również metody będące połączeniem i rozwinięciem dwóch powyższych, podstawowych metod wykorzystania poziomów Fibonacciego w analizie technicznej.
Wartości ważniejszych współczynników.
Współczynniki do wyznaczenia poziomów Fibonacciego oblicza się korzystając z definicji "liczby złotej" "φ" (czyt. "fi"), podnosząc ją do kolejnych potęg (w większości całkowitych).
Najczęściej używane (w programach do komputerowej analizy technicznej) poziomy zawarte są w poniższej tabeli.
Krytyka metody.
Krytycy metody wskazują, że przy wyznaczeniu wielu minimów i maksimów na wykresie a następnie poziomów Fibonacciego rośnie prawdopodobieństwo odbicia lub zatrzymania się ceny na którymś z nich. W niektórych mutacjach metody stosowane są oprócz podstawowych współczynników ich rozmaite kombinacje, co w oczywisty sposób wpływa na wzrost "trafności".
Stosowane są również metody wyznaczania zagęszczeń takich poziomów na wykresie, które to zagęszczenia traktuje się jak pojedyncze poziomy wsparcia lub oporu.

</doc>
<doc id="1257670" url="https://pl.wikipedia.org/wiki?curid=1257670" title="Lubawa (Kajko i Kokosz)">
Lubawa (Kajko i Kokosz)



</doc>
<doc id="1257672" url="https://pl.wikipedia.org/wiki?curid=1257672" title="Leki przeciwnowotworowe">
Leki przeciwnowotworowe



</doc>
<doc id="1257674" url="https://pl.wikipedia.org/wiki?curid=1257674" title="Formacja Gartleya">
Formacja Gartleya

Formacja Gartleya – w analizie technicznej, formacja zaliczana do wskaźników kontynuacji trendu. Warunek konieczny spełnienia formacji to ścisłe związki pomiędzy długościami poszczególnych fal.
Historia Formacji.
Formacja Gartleya została po raz pierwszy opisana w książce Profits in the Stock Market z 1935 roku. Jej druga młodość przypada na początek XXI wieku, kiedy to Scott Carney w książce Harmonic Trading Volume 1 przypomniał o jej istnieniu, na cześć jej twórcy nazywając ją mianem Gartley 222, i opisując proporcje matematyczne poszczególnych odcinków. Jest to najbardziej znana i jednocześnie cechująca się najbardziej ścisłymi wymaganiami formacja harmoniczna. Rysowanie Gartleya rozpoczyna się od znalezienia punktu zaczepienia dla odcinka X.
Kierunek ruchu po wystąpieniu formacji.
Formacja Gartleya jest formacją kontynuacji trendu, dlatego po jej wystąpieniu należy oczekiwać poruszania się cen w kierunku poprzedzającego ją trendu.

</doc>
<doc id="1257675" url="https://pl.wikipedia.org/wiki?curid=1257675" title="Chiłok">
Chiłok



</doc>
<doc id="1257677" url="https://pl.wikipedia.org/wiki?curid=1257677" title="Chiłok (rzeka)">
Chiłok (rzeka)

Chiłok – rzeka w azjatyckiej części Rosji o długości 840 km oraz powierzchni dorzecza 38 500 km².
Rzeka Chiłok wypływa z jeziora Arachlej, a uchodzi ona do rzeki Selengi.
Większe miasto nad rzeką to Chiłok.
Przez dolinę rzeki Chiłok biegnie trasa kolei transsyberyjskiej.

</doc>
<doc id="1257680" url="https://pl.wikipedia.org/wiki?curid=1257680" title="Ogień (film 1996)">
Ogień (film 1996)

Ogień (hindi: फायर, ang. "Fire") to zrealizowany w 1996 roku indyjsko-kanadyjski dramat społeczny i rodzinny wyreżyserowany przez Deepę Mehtę, Induskę mieszkającą w Kanadzie. Film jest pierwszym z filmów stworzonej przez nią trylogii. Kontynuacją jego są "Ziemia" i "Woda". W rolach głównych Shabana Azmi i Nandita Das.
Kontrowersje. Film wzbudził w Indiach liczne protesty. Oskarżono go o oczernianie kultury indyjskiej. Zabroniono wyświetlania, a kina, które wyświetlały, były demolowane przez protestujących ekstremistów hinduskich. Oburzenie budził też przedstawiony w filmie wątek lesbijski połączony z wątkiem religijnym (bohaterki noszą imiona kobiet czczonych w hinduizmie – Sita i Radha..
Film był kręcony w Tadź Mahal (w stanie Uttar Pradesh) i w Nowym Delhi. Ostatnia scena tam właśnie w świątyni Nizamudin.
Fabuła.
Sita (Nandita Das) nie rozumie chłodu, z jakim traktuje ją jej świeżo poślubiony mąż. Nie wie, że urzeczony inną kobietą Jatin (Javed Jaffrey) poślubił ja tylko po to, by spełnić oczekiwania sparaliżowanej matki i starszego brata Ashoki (Kulbhushan Kharbanda). Rodzina potrzebuje dziedzica. Sita ma im urodzić dziecko, które nigdy nie poczęło się w bezpłodnym małżeństwie Ashoki i Radhy (Shabana Azmi). Sita daremnie co wieczór czeka na powrót męża uciekającego do ukochanej kobiety. Nie jest jednak w tym domu jedyną kobietą zaniedbywaną i nierozumianą przez męża. Ashoka codziennie unika Radhy uciekając od niej w modlitwy, medytacje i rozmowy ze swoim guru. Niespełniony jako ojciec rezygnuje z roli męża i kochanka Radhy. Osamotnione, upokorzone odtrąceniem kobiety znajdują pocieszenie w sobie. Wkrótce ich zażyłość staje się coraz intymniejsza. Bezsilna i niema obserwuje to ich sparaliżowana teściowa...

</doc>
<doc id="1257681" url="https://pl.wikipedia.org/wiki?curid=1257681" title="Serrasalmus">
Serrasalmus

Serrasalmus – rodzaj ryb z rodziny piraniowatych (Serrasalmidae), wcześniej klasyfikowanej jako podrodzina kąsaczowatych (Characidae).
Zasięg występowania.
Występują w Ameryce Południowej.
Taksonomia.
Systematyka rodzaju nie została jednoznacznie ustalona. W latach 70. XX wieku zaliczano do niego wszystkie piranie (od kilkunastu do 28 gatunków). Jacques Géry (1972 i 1976) podzielił je na 5 podrodzajów, ale badania molekularne nie potwierdziły monofiletyzmu tak zdefiniowanej grupy.
Klasyfikacja.
Gatunki zaliczane do tego rodzaju:
Gatunkiem typowym jest "Salmo rhombeus" (="Serrasalmus rhombeus").

</doc>
<doc id="1257683" url="https://pl.wikipedia.org/wiki?curid=1257683" title="What I Miss About You">
What I Miss About You

What I Miss About You – piosenka jazz/blues stworzona przez Andreę McEwan i Katie Meluę na trzeci album studyjny Meluy "Pictures" (2007). Utwór początkowo miał zostać wydany jako trzeci singel promujący krążek jednak wycofano go z planów wydania z niewyjaśnionych przyczyn. "What I Miss About You" zastąpiono piosenką "Ghost Town" wydaną jako singel 23 czerwca 2008. Słowa kompozycji, napisane przez Andreę McEwan, opowiadają o końcu pewnego związku, co doprowadziło do błędnego kojarzenia ich ze znajomością artystki z Lukiem Pritchardem.

</doc>
<doc id="1257694" url="https://pl.wikipedia.org/wiki?curid=1257694" title="Maści konia">
Maści konia



</doc>
<doc id="1257695" url="https://pl.wikipedia.org/wiki?curid=1257695" title="Maść konia">
Maść konia



</doc>
<doc id="1257697" url="https://pl.wikipedia.org/wiki?curid=1257697" title="Pygocentrus">
Pygocentrus

Pygocentrus – rodzaj ryb z rodziny piraniowatych (Serrasalmidae). Występują w Ameryce Południowej.
Klasyfikacja.
Gatunki zaliczane do tego rodzaju:
Gatunkiem typowym jest "Serrasalmus piraya" ("P. piraya").

</doc>
<doc id="1257698" url="https://pl.wikipedia.org/wiki?curid=1257698" title="Anton Jadasch">
Anton Jadasch

Anton Jadasch, Antoni Jadasz (ur. 25 maja 1888 w Krapkowicach, zm. 17 maja 1964 w Berlinie) – lider Związku Spartakusa na Górnym Śląsku (przekształconego w podległą KPD - Komunistische Partei Oberschlesiens) w latach 1918-1920, współzałożyciel i przewodniczący niezależnej Komunistycznej Partii Górnego Śląska-Komunistische Partei Oberschlesiens w latach 1920-1922, lokalny lider Komunistycznej Partii Niemiec w Prowincji Górnośląskiej w latach 1922-1933.
Życiorys.
Urodził się w Krapkowicach. Wywodził się z rodziny o poglądach polskich. U schyłku I wojny światowej mieszkał w Lipinach koło Świętochłowic, gdzie należał do czołowych działaczy 25-tysięcznej, górnośląskiej organizacji antywojennego, niemieckiego Związku Spartakusa (Spartakusbund), który wkrótce przerodził się w Komunistyczną Partię Niemiec (Komunistische Partei Deutschland). Gdy jednak przemianował górnośląski Spartakusbund na Komunistische Partei Oberschlesiens (KPOS) mającą, jak wszystkie partie komunistyczne, nastawienie antyklerykalne, zdecydowana większość spośród jego 25 tys. członków, godzących lewicowy radykalizm z silnym przywiązaniem do katolicyzmu, zasiliła górnośląskie organizacje Polskiej Partii Socjalistycznej – Józefa Biniszkiewicza i Narodowej Partii Robotniczej – Józefa Rymera. Stanowili oni 15-tysięczny trzon utworzonej w 1919 roku, na terenie graniczącego z Górnym Śląskiem, Sosnowca Polskiej Organizacji Wojskowej Górnego Śląska, która w sierpniu 1919 roku zorganizowała I powstanie śląskie. 
17 sierpnia 1920 roku górnośląscy komuniści (KPOS) i niezależni socjaldemokraci (USPD) we współpracy z "wolnymi związkami zawodowymi", sympatyzującymi z hasłami Armii Czerwonej, zorganizowali w Katowicach, kolejną po Rybniku i Zabrzu, tym razem największą demonstrację na rzecz neutralności Górnego Śląska wobec trwającej wojny polsko-sowieckiej. Manifestanci zgromadzili się pod kwaterą francuskiego kontrolera powiatowego w Katowicach. Wśród nich znaleźli się prowokatorzy, którzy podburzyli demonstrantów do szturmu na budynek. Wewnątrz tłumu wybuchł granat, a francuscy żołnierze otworzyli ogień do napastników. Wskutek tego demonstranci wycofali się i wyruszyli w miasto. Plądrowali polskie sklepy, zdewastowali polską redakcję i zupełnie zdemolowali biuro katowickiego komitetu powiatowego Polskiego Komisariatu Plebiscytowego, mieszczące się w hotelu „Deutsches Haus” (Dom Niemiecki). Następnie tłum wywlekł z mieszkania przy Friedrichstrasse i zlinczował katowickiego ginekologa, przedsiębiorcę i polskiego aktywistę dr Andrzeja Mielęckiego. 24 godziny panował w mieście chaos, aż do momentu, gdy wieczorem 18 sierpnia wkroczył do Katowic silny kontyngent wojsk francuskich.
7 listopada 1920 roku – dokładnie w dniu trzeciej rocznicy bolszewickiej rewolucji doszło do połączenia odłączonej od KPD - Komunistische Partei Oberschlesiens (KPOS) – Antona Jadascha, górnośląskiego oddziału Niezależnej Socjaldemokratycznej Partii Niemiec (USPD) – Heinricha Raua i skrajnie lewicowych secesjonistów z PPS, czyli Komunistycznej Partii Ziem Śląskich – Stanisława Barczyńskiego. W efekcie powstała Komunistyczna Partia Górnego Śląska-Komunistische Partei Oberschlesiens (KPGŚ-KPOS), której przewodnictwo objął Anton Jadasch, a siedzibą główną zostały Gliwice. Komunistyczna Partia Górnego Śląska-Komunistische Partei Oberschlesiens nie była częścią Komunistycznej Partii Niemiec. Analogicznie nie planowała wejść w skład Komunistycznej Partii Robotniczej Polski (KPRP), mającej bardzo silny ośrodek w sąsiednim, Zagłębiu Dąbrowskim, chociaż w ramach ideologicznego internacjonalizmu utrzymywała z obydwiema bardzo ścisłe kontakty. Partia ta posiadająca 5600 członków, na bardzo religijnym Górnym Śląsku miała marginalne znaczenie i żadnych możliwości osiągnięcia tu większych wpływów. KPGŚ wysuwała projekt utworzenia na wzór Rosji Sowieckiej oraz powstałych w roku 1918, później zlikwidowanych państw (Węgierska Republika Rad, Słowacka Republika Radziecka, charkowska tzw. Ukraińska Republika Ludowa, czy Niemiecka Republika Socjalistyczna – Liebknechta), samodzielnej i niepodległej Górnośląskiej Republiki Rad, co próbowała osiągnąć także poprzez zasilenie sformowanych przez Polską Organizację Wojskową Górnego Śląska, powstańczych szeregów. Komuniści (np. Wieczorek, Szyling) chcieli bowiem przejąć nad nimi kontrolę, by zamienić polskie powstanie w górnośląską rewolucję społeczną. Wszelkie tego typu zbrojne pucze komunistów były przez Korfantego dławione w zarodku. Anton Jadasch był przeciwnikiem górnośląskiego plebiscytu i namawiał do jego bojkotu. 15 marca 1921 roku organ prasowy jego partii "Czerwony Sztandar – Die Rote Fahne" pisał: "Dla świadomego robotnika rozstrzygnięcie sprawy Górnego Śląska drogą plebiscytu jest takim samym gwałtem, jak przyłączenie go do tego lub innego państwa siłą zbrojną". 90% plebiscytowej frekwencji świadczy, że KPGŚ nie miała posłuchu. 
W roku 1922 po podziale terytorium plebiscytowego przez Polskę i Niemcy, podziałowi zgodnemu z linią graniczną uległa również Komunistyczna Partia Górnego Śląska. Jej część na terenie niemieckiej Prowincji Górnośląskiej przyłączyła się do Komunistycznej Partii Niemiec (KPD), natomiast jej działacze w polskim Województwie Śląskim współpracowali z władzami Komunistycznej Partii Robotniczej Polski (KPRP). Podział wśród górnośląskich komunistów, nie miał nic wspólnego z ich etnicznym pochodzeniem, był wyłącznie pochodną nowej granicy państwowej. Były przywódca KPGŚ Anton Jadasch został przywódcą KPD w Prowincji Górnośląskiej i przyjął niemiecką tożsamość narodową. Od maja 1924 roku do 1933 roku Anton Jadasch był deputowanym do Reichstagu i równocześnie do 1928 roku radnym miejskim w Gliwicach.
Czasy nazistowskie i powojenne.
Po przejęciu władzy przez nazistów przebywający w Gdańsku Anton Jadasch został aresztowany i przekazany władzom niemieckim. Trzykrotnie krótko przebywał w obozach koncentracyjnych. Później pracował jako górnik i w tartaku. Po zakończeniu II wojny światowej działał w Komunistycznej Partii Niemiec (KPD), a od 1946 roku w Niemieckiej Socjalistycznej Partii Jedności (SED). Krótko był burmistrzem Berlina-Wittenau, od 1946 roku sekretarzem generalnym organizacji Zjednoczenie Pomocy Wzajemnej Chłopów (Vereinigung der gegenseitigen Bauernhilfe) i deputowanym do landtagu Brandenburgii. Później jego znaczenie polityczne zmniejszyło się. W 1954 roku kandydował do parlamentu Berlina i był honorowym prezesem Związków Zawodowych. Został odznaczony Orderem Sztandaru Pracy i Orderem Zasług dla Ojczyzny.

</doc>
<doc id="1257699" url="https://pl.wikipedia.org/wiki?curid=1257699" title="Godło Gwatemali">
Godło Gwatemali

Godło Gwatemali – godło Gwatemali przyjęte w 1871 roku.
Opis.
Godło to dwa karabiny Remington z bagnetami, dwie szable skrzyżowane pod kątem prostym, na nich rozwinięty pergamin z napisem w języku hiszpańskim "LIBERTAD 15 DE SEPTIEMBRE DE 1821" (Niepodległość 15 września 1821 roku). Na pergaminie siedzi ptak kwezal herbowy, obrany za symbol wolności. Całość otacza wieniec laurowy.
Karabiny symbolizują lud broniący wolności, a szable – sprawiedliwość i suwerenność.
Godło przyjęte zostało 18 listopada 1871 roku. Obecna wersja obowiązuje od 26 sierpnia 1997 roku.
Godło zaprojektował szwajcarski artysta Jean-Baptiste Frener, który żył w Gwatemali od 1854 roku do śmierci w 1897. 
Godło pojawia się również na fladze Gwatemali.

</doc>
<doc id="1257701" url="https://pl.wikipedia.org/wiki?curid=1257701" title="Pierre Marie">
Pierre Marie

Pierre Marie (ur. 9 września 1853 w Paryżu, zm. 13 kwietnia 1940 w Le Pradet) – francuski neurolog, uczeń i asystent Jeana-Martina Charcota.
Życiorys.
Pierre Marie urodził się pod Paryżem, między Place de la Concorde a Faubourg Saint-Honoré. Uczęszczał do szkoły z internatem w Vauves, gdzie zetknął się z surową, żołnierską dyscypliną. Początkowo za namową ojca chciał studiować prawo, jednak ostatecznie podjął studia medyczne. Jego nauczycielami byli Charcot i Charles-Joseph Bouchard. W 1883 roku otrzymał tytuł doktora nauk medycznych na podstawie pracy o postaciach choroby Gravesa-Basedowa. W 1889 roku został profesorem zwyczajnym. Od 1897 roku pracował w Bicêtre. W 1907 roku zastąpił Victora Cornila na katedrze anatomii patologicznej. W 1917 roku po śmierci Dejerine'a objął katedrę neurologii klinicznej w Salpêtrière. Zanim odszedł z Salpêtrière, jego uczniami i współpracownikami w tej klinice byli Pierre Abrami, Chiriachitza Athanassio-Bénisty, Bertrand, Alexandre Couvelaire, Octave Crouzon, Faure-Beaulieu, Girot, Henri Gougerot, Joltrain, Albert Mathieu, Paul Sainton, Cecile Vogt, a z zagranicy Percival Bailey, Ludo van Bogaert, Bremer, Arthur Van Gehuchten, Boven.
Pierre Marie interesował się sztuką i zgromadził cenną kolekcję malarstwa. Jego ulubionymi sportami były myślistwo, szermierka i golf. Miał żonę i dwójkę dzieci, André i Juliette. W latach 20. spotkał go szereg nieszczęść: najpierw, z powodu zapalenia wyrostka, zmarła Juliette; potem z powodu róży umarła mu żona. Jego syn André pracujący w Instytucie Pasteura zatruł się toksyną botulinową i zmarł w wieku 38 lat. Pierre Marie zmarł 13 kwietnia 1940 w Le Pradet.
Dorobek naukowy.
Do największych osiągnięć naukowych Mariego należy opis akromegalii, stanowiący jedno z pionierskich osiągnięć rodzącej się pod koniec XIX wieku endokrynologii. Jako pierwszy opisał przerostową osteoartropatię płucną i spondylozę ryzomeliczną.
Do dziś używa się eponimu choroby Charcota-Mariego-Tootha, będącej najczęstszą dziedziczną chorobą neurologiczną. 
Inne eponimy związane z Pierre'em Marie:

</doc>
<doc id="1257704" url="https://pl.wikipedia.org/wiki?curid=1257704" title="Termin stanowczy">
Termin stanowczy

Termin stanowczy – termin, którego niedotrzymanie wywołuje określone skutki prawne. Wyróżnia się terminy materialnoprawne, prekluzyjne oraz zawite.
Terminy materialnoprawne są określone we właściwych przepisach, na bieg których organ procesowy nie ma wpływu, np. termin przedawnienia (zarówno w prawie karnym, jak i cywilnym). Czynność procesowa dokonana po upływie terminu prekluzyjnego nie wywołuje skutków procesowych, a sam termin prekluzyjny nie może być przywrócony. Przykładem jego występowania jest art. 54 § 1 k.p.k. – oświadczenie o działaniu w charakterze oskarżyciela posiłkowego do czasu rozpoczęcia przewodu sądowego na rozprawie głównej. Naruszenie terminu zawitego powoduje bezskuteczność danej czynności procesowej, niemniej jednak jest on przywracalny, np. termin do wnoszenia środków zaskarżenia.
Istnieją także inne terminy stanowcze, których przekroczenie powoduje określone w ustawie skutki, np. w prawie karnym: upływ terminu, na który został orzeczony środek zapobiegawczy w postaci tymczasowego aresztowania (upływ tego terminu skutkuje natychmiastowym zwolnieniem oskarżonego z aresztu).

</doc>
<doc id="1257707" url="https://pl.wikipedia.org/wiki?curid=1257707" title="Obóz NKWD w Toszku">
Obóz NKWD w Toszku

Toszecki obóz NKWD – obóz dla internowanej ludności cywilnej różnych narodowości, prowadzony przez NKWD w Toszku w 1945 r.
Historia.
Kompleks budowlany wybudowano w 1884 r. Po zakończeniu I wojny światowej w Toszku założono lecznicę dla psychicznie chorych. Istniała ona do 1940 r., kiedy to władze niemieckie urządziły w budynkach głównych szpitala obóz. Przed wkroczeniem Armii Czerwonej w styczniu 1945 r., Niemcy ewakuowali się, pozostawiając oflag jeńców alianckich. Po zajęciu miasta przez Rosjan około 20 stycznia 1945 r. jeńcy zostali uwolnieni, a Sowieci osiedlili się na terenie byłego szpitala.
Ogólne informacje.
Obóz utworzony w maju 1945, istniał do 25 listopada 1945 r. Usytuowany na terenie oflagu dla jeńców alianckich, w zabudowaniach zniszczonego szpitala psychiatrycznego. Podlegał komendanturze we wschodnim Berlinie, w dzielnicy Karlshorst. W lipcu 1945 r. z przepełnionego więzienia w Budziszynie przewieziono do Toszka w trzech transportach 3665 cywilów. Transport odbywał się 6-8 dni, w bydlęcych wagonach kolejowych, w wyniku czego zmarło w nim kilkanaście osób. W obozie znajdowało się już wtedy ok. 1000 więźniów z Wrocławia i Górnego Śląska. Najprawdopodobniej w obozie przebywało 4600 osadzonych, w tym 30 kobiet. Kierownikiem więzienia był płk. Pylajew. 
Charakterystyka obozu.
Toszek był surowym obozem pracy przymusowej, w którym więźniowie pracowali wyłącznie ręcznie, bez narzędzi, na polu i w lesie. Straż często stosowała wobec nich przemoc i w wyniku ciężkich pobić umierali. Ludzie, którzy zmarli podczas pracy pochowani zostali w prowizorycznym grobie na obrzeżach miasta. Więźniowie byli przeważnie umieszczani w głównym budynku obecnego szpitala (blok D). W obozie obowiązywał czas moskiewski. Osadzonych budzono o godz. 3:00 nad ranem głośnymi krzykami. Według jednego z osadzonych, „jedzenia było za mało, aby żyć i za dużo, aby umrzeć”. W obozie znajdowało się trzech lekarzy więźniów.
Prawie codziennie więźniowie pracowali. Po porannym posiłku mężczyzn zestawiano w grupy robocze, które szły kilka kilometrów na olbrzymie kartofliska wokół obozu. Zmuszano ich do pracy od rana do wieczora. Kto zostawał w tyle, był bity pałką. Kobiety miały lżejszą pracę. Pracowały w pralni i w kuchni.
Groby.
Zmarłe osoby wywożono na cmentarz żydowski, a później, gdy zabrakło miejsca, na położoną obok piaskownię. Na cmentarzu pochowano ok. 1000 osób, a w kopalni piachu ponad 2000. 
W obozie zginęło ok. 3,3 tys. osób, kolejny tys. zmarło z wycieńczenia, wkrótce po jego opuszczeniu. W dniu likwidacji obozu przy życiu pozostało zaledwie 1375 osób. 

</doc>
<doc id="1257709" url="https://pl.wikipedia.org/wiki?curid=1257709" title="Szczecin Dąbie Osiedle">
Szczecin Dąbie Osiedle

Szczecin Dąbie Osiedle – nieczynny przystanek kolejowy w Dąbiu, osiedlu Szczecina, w województwie zachodniopomorskim. Przystanek został otwarty po II wojnie światowej, a przestał pełnić swoją funkcję w 2004 r. Najbliższy przystanek ZDiTM to „Dąbie Osiedle”.

</doc>
<doc id="1257713" url="https://pl.wikipedia.org/wiki?curid=1257713" title="United States Fleet Activities Yokosuka">
United States Fleet Activities Yokosuka

United States Fleet Activities Yokosuka (COMFLEACT Yokosuka) lub Commander, Fleet Activities Yokosuka (CFAY) – najważniejsza baza morska marynarki wojennej Stanów Zjednoczonych na zachodnim Pacyfiku, jednocześnie największa i o największym znaczeniu strategicznym baza US Navy poza terytorium Stanów Zjednoczonych.
Opis bazy.
COMFLEACT Yokosuka położona jest na terytorium Japonii, na wyspie Honsiu, u wejścia do Zatoki Tokijskiej, 29 km na południe od Jokohamy i 68 km od Tokio. Baza posiada 18 nabrzeży, 5 statków portowych oraz dużą liczbę kotwicowisk. Pirs Piedmont przeznaczony był dla jedynego lotniskowca na stałe bazującego poza terytorium USA USS "Kitty Hawk" (CV-63).
Baza została zbudowana jako część programu modernizacji japońskiej bazy, zaś władze Japonii zapewniają wsparcie obsługi sił Stanów Zjednoczonych służących między innymi zapewnieniu bezpieczeństwa Japonii. Z początkiem wojny koreańskiej w 1950 r. stała się bardzo ważną i nadzwyczaj intensywnie wykorzystywaną, i chociaż USA formalnie wciąż prowadziły okupację Japonii, cały wysiłek skierowany został na wsparcie Korei Południowej. Ambulatorium marynarki zostało w 1950 roku powiększone i zamienione na szpital, w styczniu 1951 r., utworzono Centrum Komunikacyjne Yokosuka, w kwietniu zwiększono też rangę i możliwości departamentu napraw okrętów. Jako wielkie centrum naprawcze, Yokosuka stała się żywotnym centrum serwisowym dla VII Floty Stanów Zjednoczonych w trakcie wojen koreańskiej i wietnamskiej. W 1952 roku dowództwo sił amerykańskich zostało przeniesione z Tokio do Yokosuki, co miało też znaczenie polityczne, odzwierciedlające fakt, że amerykańska okupacja Japonii stała się w międzyczasie stanem jedynie formalnym, bez jakiegokolwiek przełożenia na codzienne funkcjonowanie kraju. W 1960 roku jednostkę komunikacyjną marynarki w Yokosuce, przemianowano na "US Naval Communications Station, Japan", co podniosło zarówno jej rangę jak i możliwości.

</doc>
<doc id="1257718" url="https://pl.wikipedia.org/wiki?curid=1257718" title="Peter Pears">
Peter Pears

Sir Peter Neville Luard Pears (ur. 22 czerwca 1910 w Farnham, zm. 3 kwietnia 1986 w Aldeburghu) – angielski tenor.
Życiorys.
Pobierał nauki w Lancing College. Studiował muzykę w Keble College w Oksfordzie i jednocześnie pracował jako organista w Hertford College, studiów jednak nie ukończył. Następnie pobierał przez dwa lata lekcje śpiewu w Royal College of Music. Muzyk przyznał potem, że do rozpoczęcia kariery tenora przekonało go przesłuchanie "Pasji według św. Mateusza" zaśpiewanej przez Steuarta Wilsona.
Pears był homoseksualistą – jego długoletnim życiowym partnerem był kompozytor Benjamin Britten, którego spotkał po raz pierwszy w 1936, gdy był członkiem chóru BBC Singers. Obaj muzycy pierwszy recital odbyli razem w 1937 w Balliol College w Oxford University (Britten był pianistą). Wspólnie w 1939 wyemigrowali do Stanów Zjednoczonych. Do Anglii wrócili w 1942, gdzie tego samego roku obaj wykonali utwór Brittena "Seven Sonnets of Michelangelo" (Wigmore Hall, 23 września 1942). Nagranie z tego koncertu zostało sprzedane wytwórni EMI.
Jego partner, Benjamin Britten, poświęcił mu znaczącą część swojej twórczości ("Nocturne", "The Serenade for Tenor, Horn and Strings", "The Canticles", opery – "Peter Grimes" i "Albert Herring" (rola tytułowa), "The Beggar's Opera" (Macheath), "Owen Wingrave" (sir Philip Wingrave), "Billy Budd" (Captain Vere), "The Turn of the Screw" (Quint), "Death in Venice").
Pears jest współautorem libretta do opery "A Midsummer Night's Dream". Jego głos był przedmiotem kontrowersji, opisywany jako „suchy” i „biały”. W październiku 1974 zadebiutował w Metropolitan Opera w roli Aschenbacha w operze "Death in Venice". Regularnie śpiewał w Covent Garden Theatre i innych operach w Europie i Stanach Zjednoczonych.
Był jednym z najbardziej znanych interpretatorów pieśni Franza Schuberta. Często interpretował "Pasje" J.S. Bacha, zazwyczaj akompaniował mu Britten.
W 1978 Elżbieta II nadała mu tytuł szlachecki.
Został pochowany obok Benjamina Brittena na cmentarzu przy kościele Saint Peter and Saint Paul's w Aldeburgh.

</doc>
<doc id="1257723" url="https://pl.wikipedia.org/wiki?curid=1257723" title="Amy Madigan">
Amy Madigan

Amy Madigan (ur. 11 września 1950 w Chicago) – amerykańska aktorka.

</doc>
<doc id="1257724" url="https://pl.wikipedia.org/wiki?curid=1257724" title="Because of You">
Because of You



</doc>
<doc id="1257726" url="https://pl.wikipedia.org/wiki?curid=1257726" title="Ian Bostridge">
Ian Bostridge

Ian Bostridge (ur. 25 grudnia 1964 w Londynie) – angielski tenor.
Kształcił się w Dulwich College Preparatory School oraz Westminster School, następnie studiował historię nowożytną na uniwersytetach Oksfordu i Cambridge. W 1990 otrzymał w Oksfordzie doktorat na podstawie rozprawy o znaczeniu magii w angielskim życiu publicznym od 1650 do 1750, po czym kontynuował badania jako członek oksfordzkiego Corpus Christi College.
Karierę wokalną prowadził przez pewien czas równolegle z naukową, nim zdecydował się na ostateczne porzucenie Oksfordu. W 1996 otrzymał Nagrodę Grammy za nagranie "Pięknej młynarki" Franza Schuberta, a w 1998 – za płytę z muzyką Roberta Schumanna.
W 2004 otrzymał Order Imperium Brytyjskiego. Jest honorowym członkiem Królewskiej Akademii Muzycznej.

</doc>
<doc id="1257737" url="https://pl.wikipedia.org/wiki?curid=1257737" title="Nandita Das">
Nandita Das

Nandita Das (ur. 7 listopada 1969 w Delhi) – indyjska aktorka, grająca przeważnie w filmach niezależnych i artystycznych pokazywanych na międzynarodowych festiwalach.
Życiorys.
Córka sławnego malarza indyjskiego Jtina Das i pisarki Varsha’i Das. Dwukrotnie zamężna, aktualnie rozwiedziona. Karierę aktorską zaczynała, pracując przez 6 lat w teatrze ulicznym. Mieszka w Delhi. Działa w organizacjach pomagających dzieciom.
Gra od 1989 roku. Największą sławę przyniosły jej role w kontrowersyjnych filmach Deepa Mehta "Fire" (1996) i "Ziemia" (1998). Nagrodzona na MFF w Kairze za rolę w filmie "Aamaar Bhuvan" (2002), na MFF w Santa Monica za "Piasek" (2000) oraz dwukrotnie nominowana za "Bewabdar".
Zasiadała w jury konkursu głównego na 58. MFF w Cannes (2005) oraz w jury sekcji "Cinéfondation" na 66. MFF w Cannes (2013).

</doc>
<doc id="1257739" url="https://pl.wikipedia.org/wiki?curid=1257739" title="Dennis Chambers">
Dennis Chambers

Dennis Chambers (ur. 9 maja 1959) – amerykański perkusista. Naukę gry na instrumencie rozpoczął w wieku czterech lat. Chambers współpracował z takimi wykonawcami jak John Scofield, Carl Filipiak, Steely Dan, Parliament/Funkadelic, John McLaughlin, Mike Stern, CAB, Greg Howe, Santana, Victor Wooten, Biréli Lagrène, Randy Brecker, Michael Brecker oraz Dominique Di Piazza.

</doc>
<doc id="1257740" url="https://pl.wikipedia.org/wiki?curid=1257740" title="Peter Schreier">
Peter Schreier

Peter Schreier (ur. 29 lipca 1935 w Gauernitz k. Miśni, zm. 25 grudnia 2019 w Dreźnie) – niemiecki śpiewak (tenor liryczny) i dyrygent.
Życiorys.
W 1957 ukończył Drezdeńskie Konserwatorium (Hochschule für Musik Carl Maria von Weber Dresden). W 1961 został solistą opery w Dreźnie, a w 1963 opery w Berlinie.
Występował gościnnie m.in. w Operze Wiedeńskiej, mediolańskiej La Scali, Metropolitan Opera w Nowym Jorku, Teatro Colón w Buenos Aires. Ceniony zwłaszcza za kreacje w operach Mozarta – np. w roli Belmonta w "Uprowadzeniu z seraju" oraz Tamino w "Czarodziejskim flecie". Był także wybitnym odtwórcą repertuaru oratoryjnego i pieśniowego.
W latach 80. podjął również działalność dyrygencką.
W 1988 został laureatem prestiżowej duńskiej Nagrody Fundacji Muzycznej Léonie Sonning.

</doc>
<doc id="1257751" url="https://pl.wikipedia.org/wiki?curid=1257751" title="Li Dong-woon">
Li Dong-woon

Li Dong-woon (ur. 4 lipca 1945) – północnokoreański piłkarz występujący na pozycji stopera. Uczestnik Mistrzostw Świata 1966.
Kariera klubowa.
Podczas MŚ 1966 Koreańczyk reprezentował barwy klubu Rodongja.
Kariera reprezentacyjna.
Lee Dong-woon uczestniczył, razem z reprezentacją Korei Północnej, w Mistrzostwach Świata 1966. Rozegrał tam 2 spotkania - z Chile, a także z Portugalią, gdzie zdobył bramkę na 2:0.

</doc>
<doc id="1257752" url="https://pl.wikipedia.org/wiki?curid=1257752" title="Victor von Ebner">
Victor von Ebner

Anton Gilbert Victor von Ebner, Ritter von Rofenstein (ur. 4 lutego 1842 w Bregencji, zm. 20 marca 1925 w Wiedniu) – austriacki anatom i histolog. 
Życiorys.
W 1866 otrzymał tytuł doktora medycyny na Uniwersytecie Wiedeńskim, potem został profesorem histologii i embriologii na Uniwersytecie w Grazu (1873), i profesorem histologii w Wiedniu (1888).
Dorobek naukowy.
Obok prac z dziedziny medycyny, zajmował się też botaniką i zoologią. Jego nazwisko jest upamiętnione w dość rzadko dziś używanych eponimach histologicznych: 

</doc>
<doc id="1257754" url="https://pl.wikipedia.org/wiki?curid=1257754" title="United (album)">
United (album)

United – czwarte studyjne wydawnictwo szwedzkiej grupy heavy/power metalowej Dream Evil. Okładkę wydawnictwa przygotował grecki artysta Seth Siro Anton.

</doc>
<doc id="1257758" url="https://pl.wikipedia.org/wiki?curid=1257758" title="J.P. Manoux">
J.P. Manoux

J.P. Manoux, właśc. Jean-Paul Christophe Manoux (ur. 8 czerwca 1969 we Fresno) – amerykański aktor. Największą sławę przyniosły mu dwie role w jednym serialu (Filip z przyszłości) – Curtisa oraz wicedyrektora szkoły Neila Hacketta.

</doc>
<doc id="1257759" url="https://pl.wikipedia.org/wiki?curid=1257759" title="Złomisty Wierch">
Złomisty Wierch

Złomisty Wierch (1224 i 1215 m) – dwuwierzchołkowy masyw górski położony w głównym grzbiecie Pasma Radziejowej w Beskidzie Sądeckim, między Wielką Przehybą (1191 m) a Bukowiną (1206 m). Kulminacje oddalone są od siebie o ok. 650 m i noszą nazwy odpowiednio Złomisty Wierch Północny (1215 m) oraz Złomisty Wierch Południowy (1224 m). Od wierzchołka północnego odchodzi w północno-wschodnim kierunku krótki boczny grzbiet kończący się Konieczną Górą (990 m). Grzbiet ten oddziela dolinę potoku Szczecina od doliny Potoku Średniego i znajduje się na nim Hala Konieczna. Od południowo-zachodniej strony stoki obydwu wierzchołków Złomistego Wierchu opadają do górnej części doliny Starego Potoku.
Nitribitt i Hetper w przewodniku z 1929 podają dla niższego, północnego szczytu nazwę Złamany Wierch. Prawdopodobnie pochodzi ona od tego, że na szczycie tym główny grzbiet zakręca. Wyższy, południowy szczyt nie miał nazwy, widocznie okoliczna ludność nie miała potrzeby nazywania go. Ponieważ jednak jest to drugi co do wysokości szczyt Beskidu Sądeckiego, na mapach wprowadzono więc nazwę dla obydwu wierzchołków rozróżniając je na południowy i północny.
Dawniej spod południowego wierzchołka prowadził zielony szlak turystyczny na Halę Konieczną. Obecnie trasą tą prowadzi szlak narciarski z Rytra na Przehybę. Złomisty Wierch porasta las, ale w wyniku wiatrołomów z wiodącego nim szlaku turystycznego rozciągają się obecnie szerokie panoramy widokowe.

</doc>
<doc id="1257775" url="https://pl.wikipedia.org/wiki?curid=1257775" title="The First Chapter">
The First Chapter

The First Chapter – pierwszy singel wydany przez szwedzką grupę Dream Evil, wykonującą heavy/power metal.

</doc>
<doc id="1257776" url="https://pl.wikipedia.org/wiki?curid=1257776" title="E=MC²">
E=MC²



</doc>
<doc id="1257778" url="https://pl.wikipedia.org/wiki?curid=1257778" title="Afatyczne zaburzenia mowy">
Afatyczne zaburzenia mowy



</doc>
<doc id="1257780" url="https://pl.wikipedia.org/wiki?curid=1257780" title="Chelsea Kane">
Chelsea Kane

Chelsea Kane Staub (ur. 15 września 1988 w Phoenix) – amerykańska aktorka i piosenkarka. Znana z roli Stelli Malone w serialu Disney Channel "Jonas w Los Angeles" oraz Riley Perrin w serialu ABC Family "Dzidzitata".
W 2010 roku wzięła udział w 12. edycji amerykańskiego show "Dancing with the Stars", gdzie w parze z Markiem Ballasem dotarła do finału i zajęła trzecie miejsce.

</doc>
<doc id="1257782" url="https://pl.wikipedia.org/wiki?curid=1257782" title="Pak Seung-zin">
Pak Seung-zin

Pak Seung-zin, MCR: Pak Sŭng Jin (ur. 11 stycznia 1941, zm. 5 sierpnia 2011) – północnokoreański piłkarz występujący na pozycji pomocnika lub napastnika. Uczestnik Mistrzostw Świata 1966.
Kariera klubowa.
Podczas MŚ 1966 reprezentował barwy klubu Moranbong Pjongjang.
Kariera reprezentacyjna.
Jako kapitan reprezentacji Korei Północnej uczestniczył w Mistrzostwach Świata 1966. Wystąpił we wszystkich 4 spotkaniach i strzelił 2 bramki - w meczach z Chile i Portugalią.

</doc>
<doc id="1257784" url="https://pl.wikipedia.org/wiki?curid=1257784" title="Klemens ze Strzelec">
Klemens ze Strzelec

Klemens ze Strzelec Wątróbka herbu Oksza (ur. ok. 1388 – zm. 1440) – wielkorządca krakowski, kasztelan sandomierski. 
Życiorys.
Pochodził ze szlacheckiej rodziny herbu Oksza, osiadłej w Strzelcach Małych, na prawym brzegu Wisły, niedaleko Uścia Solnego. Uczestniczył w Unii horodelskiej jako przedstawiciel jednego z 47 rodów polskich. Ok. roku 1414 ożenił się z Elżbietą z Marchocic. Miał z nią trzech synów i kilka córek.

</doc>
<doc id="1257802" url="https://pl.wikipedia.org/wiki?curid=1257802" title="Jerome Le Banner">
Jerome Le Banner



</doc>
<doc id="1257804" url="https://pl.wikipedia.org/wiki?curid=1257804" title="Moti Ben-Ari">
Moti Ben-Ari

Mordechai (Moti) Ben-Ari () – profesor informatyki znany ze swojego wkładu w rozwój języka Ada.
Praca.
Od 1995 roku jest związany z Instytutem Weizmanna w Rehowot, w Izraelu, gdzie na Wydziale Nauk Ścisłych zajmuje stanowisko profesora nadzwyczajnego. Jest też profesorem wizytującym na Wydziale Informatyki uniwersytetu w Joensuu, w Finlandii. Wcześniej pracował na Wydziale Informatyki politechniki Technion, w Hajfie, i na Wydziale Informatyki uniwersytetu w Tel Awiwie.

</doc>
<doc id="1257805" url="https://pl.wikipedia.org/wiki?curid=1257805" title="Federal Trade Commission">
Federal Trade Commission



</doc>
<doc id="1257808" url="https://pl.wikipedia.org/wiki?curid=1257808" title="Order Michała Walecznego">
Order Michała Walecznego

Order Michała Walecznego (rum. "Ordinul Mihai Viteazul") – najwyższe odznaczenie wojskowe Rumunii.
Historia i organizacja.
Order został ustanowiony 26 września roku 1916 przez króla Rumunii Ferdynanda I i mógł być nadawany wyłącznie w czasie wojny, i tylko oficerom za męstwo na polu bitwy, w wyjątkowych przypadkach także oddziałom wojskowym.
Rumunia brała udział w I wojnie światowej po stronie Ententy i nie posiadała do 1916 orderów wojskowych, jedynie medale, więc zaistniała konieczność stworzenia odznaczenia, którym można było nagradzać oficerów wojsk sojuszniczych. Order nazwano imieniem Michała Walecznego ("Mihai Viteazul"), hospodara wołoskiego z XVII wieku, wsławionego w wielu bitwach.
Order posiadał trzy klasy, ale wbrew ogólnemu schematowi orderów europejskich I klasa nie była noszona na Wielkiej Wstędze, lecz na agrafie na piersi. 
Po przystąpieniu Rumunii do II wojny światowej – tym razem po stronie III Rzeszy – order odnowiono, zmieniając wygląd oznaki, ale zachowując dawne trzy klasy. 
W roku 1944, gdy Rumunia zawarła sojusz z aliantami, order jeszcze raz odnowiono, zmieniając ponownie wygląd oznaki. W tej trzeciej postaci order nadawano do roku 1947, do wygnania ostatniego króla Michała I i wprowadzenia reżimu komunistycznego. 
Po 53 latach, w roku 2000, obecna Republika Rumunii odnowiła order jeszcze raz, znowu trochę zmieniając wygląd oznaki i wprowadzając gwiazdę dla I klasy oraz zmieniając statuty: obecnie order może być nadawany także w czasie operacji wojskowych sankcjonowanych przez ONZ czy UE.
Insygnia.
Insygnia orderu to oznaka i (od roku 2000) gwiazda. Oznaką jest obustronnie emaliowany na ciemnoniebieski kolor krzyż heraldyczny liliowy. W latach 1916-1941 w środku awersu oznaki znajdował się ukoronowany monogram króla Ferdynanda I, na rewersie oznaki II i III klasy data "1916". W czasie sojuszu Rumunii z III Rzeszą (1941-1944) awers oznaki nosił monogram "M I" – Michała I,pod nim datę "1941", a inicjały "F" i datę 1916 przeniesiono na rewers. Przy I klasie, noszonej na agrafie na piersi i nie posiadającej rewersu, inicjały obydwóch monarchów i obie daty zdobiły awers oznaki. Po przystąpieniu Rumunii do wojny po stronie aliantów pozostawiono na awersie ukoronowany monogram Michała I, ale usunięto datę "1941". Na rewersie umieszczono datę "1944" i dodano miecze między ramionami krzyża. Zawieszką oznaki II i III klasy była od 1916 do 1947 złota korona królewska.
Po odnowieniu odznaczenia przez Republikę Rumunii w roku 2000 zachowano niebieski krzyż liliowy jako oznakę, ale w środku awersu umieszczono obecne godło państwowe, a na rewersie daty "1916" i "2000". I. klasa, noszona według nowych statutów na szyi, otrzymała gwiazdę w kształcie srebrnego rombu, ozdobionego oznaką orderu. Koronę królewską jako zawieszkę zastąpił wieniec laurowo-dębowy (symbole zwycięstwa i męstwa). Wstążka orderu, czerwona ze złotymi paskami przy krawędziach, pozostała niezmieniona. Baretka odznaczenia przy II klasie jest wyposażona w srebrny dysk (∅ 5 mm), a przy I klasie w romb z pozłacanego srebra (wym. 5 × 7 mm).
Odznaczeni.
Spośród Polaków:
III klasą wyróżniono w 1937 także 57 Pułk Piechoty Wielkopolskiej

</doc>
<doc id="1257810" url="https://pl.wikipedia.org/wiki?curid=1257810" title="Mordechai Ben-Ari">
Mordechai Ben-Ari



</doc>
<doc id="1257811" url="https://pl.wikipedia.org/wiki?curid=1257811" title="Kaante">
Kaante

Kaante (hindi कांटे, urdu کانٹے, tłum. „Ciernie”) to bollywoodzki thriller wyreżyserowany w 2002 roku przez Sanjay Gupta, autora "Hamesha", "Zinda" i "Musafir". Akcja rozgrywa się w Los Angeles w środowisku indyjskich gangsterów, których grają Amitabh Bachchan, Sanjay Dutt, Sunil Shetty, Kumar Gaurav, Lucky Ali i Mahesh Manjrekar. Tematem filmu jest nieudany napad na bank. Film porusza też problem zaufania i zdrady wśród szóstki gangsterów. Okazuje się, że jeden z nich pracuje dla policji. Kto?
Film jest indyjską wersją thrillera Quentina Tarantino "Wściekłe psy" (z Timem Rothem i Harveyem Keitelem).
Fabuła.
Więzienie w Los Angeles. W jednej celi spotyka się sześciu więźniów. Jai Rehan zwany Ajju (Sanjay Dutt) to sutener nie znający angielskiego. Dostał się do Ameryki z pomocą niezbyt rozgarniętego jąkały Balu (Raj Yadav). Balu wpadł handlując narkotykami z często zamyślonym Maqboolem zwanym Mac (Lucky Ali). Anand Mathur, na którego wołają Andy (Yashvardhan Rampal) to spec od komputerów. Jego pragnieniem jest odzyskać serce synka. Porzucony przez żonę z powodu swego przestępczego życia, nie ma kontaktu z chłopcem. Narwany Marc Isaak (Sunil Shetty) marzy o tym, aby wyrwać swoją dziewczynę ze świata, w którym co noc tańczy ona na scenie, „obmacywana” lubieżnymi spojrzeniami klientów lokalu. Major (Amitabh Bachchan) z miłości do żony skończył z napadami, ale teraz chce zdobyć pieniądze na jej leczenie i powrót do Indii. Ajju wpada na pomysł obrabowania banku, gdzie trzymane są pobory policji. Zakłada, że są mniej strzeżone. Cała szóstka przygotowując napad spędza ze sobą bardzo dużo czasu. Prowokują się, biją, obracają to w żart, obrażają, godzą się. To pięścią w twarz, to dłoń pojednawczo na ramieniu. Rozmawiają, kto na co chce wydać zarobione pieniądze. Pytają się o swoje marzenia. Tańczą razem oszołomieni alkoholem. Coraz lepiej się poznają, coraz lepiej się ze sobą czują. Gdy uszczęśliwieni ze zrabowanym łupem wypadają z banku, widzą przed sobą nagle lufy pistoletów policyjnych.. Kto z nich zdradził? Są trzy wersje -jak mówi jeden z bohaterów – moja, twoja i prawdziwa...
Muzyka i piosenka.
Muzykę do filmu skomponował Anand Raj Anand, autor muzyki do takich filmów jak ', ', "Calcutta Mail", "Masti", "Musafir", "Humko Tumse Pyaar Hai". Za ten film nominowany do Nagrody Filmfare za Najlepszą Muzykę

</doc>
<doc id="1257813" url="https://pl.wikipedia.org/wiki?curid=1257813" title="Katedra Kanterberyjska">
Katedra Kanterberyjska

Katedra Kanterberyjska (ang. "Canterbury Cathedral") – gotycka katedra w Canterbury, w południowo-wschodniej Anglii (Wielka Brytania), wpisana na listę światowego dziedzictwa UNESCO. Jest jedną z dwóch (obok Pałacu Lambeth) formalnych siedzib arcybiskupa Canterbury, duchowej głowy Kościoła Anglii i całej Wspólnoty anglikańskiej. Jej formalny tytuł to: Katedralny i Metropolitalny Kościół Chrystusa w Canterbury – "Cathedral and Metropolitical Church of Christ at Canterbury".
Pierwszym biskupem katedry był św. Augustyn z Canterbury, który wcześniej był opatem benedyktyńskiego klasztoru św. Andrzeja na Monte Celio w Rzymie. Papież Grzegorz I w 597 wysłał go z misją do Anglo-Saksonii. Katedra była ufundowana przez Augustyna w 602 roku. Pierwotnie miała formę budowli w stylu romańskim. 
W 1174 roku katedra została zniszczona w pożarze. Odbudowa trwała następne 8 lat, w których forma budowli ulegała stopniowej zmianie w gotycką. 
Pierwsze wzmianki o katedrze znajdziemy w "Kościelnej Historii Anglików" Bedy Czcigodnego. Wykopaliska archeologiczne pod nawą kościoła w 1993 potwierdziły oryginalność fundamentów saksońskiej katedry, która leżała w pobliżu prastarej rzymskiej drogi. Św. Augustyn ufundował również poza murami miasta benedyktyńskie opactwo św. Piotra i Pawła, które było później miejscem jego pochówku i poświęcone jemu samemu.
W 1982 r. Jan Paweł II odwiedził katedrę w czasie wizyty w Wielkiej Brytanii.

</doc>
<doc id="1257814" url="https://pl.wikipedia.org/wiki?curid=1257814" title="Ulica Nawrot w Łodzi">
Ulica Nawrot w Łodzi

Ulica Nawrot w Łodzi - jedna z jednokierunkowych przecznic łódzkiej ulicy Piotrkowskiej, prowadząca na wschód. Nazwa ulicy wywodzi się z czasów, gdy powstawała Łódź przemysłowa. Drewna opałowego dostarczała przemysłowi puszcza łódzka (jej reliktem jest dziś Park 3 Maja). Droga wiodąca do puszczy zwana była początkowo Przechodem a następnie Przejazdem (obecnie ulica Tuwima), drogą powrotną ku miastu stał się równoległy do Przejazdu Nawrot. Obecnie obie te ulice są jednokierunkowe, jednak kierunek ruchu jest odwrotny do historycznego. Ulicą Tuwima jeździ się od Parku 3 Maja ku Śródmieściu, zaś Nawrot wyprowadza ruch z centrum miasta ku byłym peryferiom.
Obecnie na ulicy między stare kamienice wpisano bloki TBS i apartamentowce.
Ulica jest na odcinku i w kierunku od ulicy Piotrkowskiej do ul. Wysokiej ulicą o ruchu jednokierunkowym.

</doc>
<doc id="1257819" url="https://pl.wikipedia.org/wiki?curid=1257819" title="Misono Kōda">
Misono Kōda

 – japońska piosenkarka J-pop, młodsza siostra Kumi Kōdy. Misono urodziła się 13 października 1984 roku w Kioto. 
Zadebiutowała w 2002 roku jako wokalistka zespołu Day After Tomorrow. Od 2006 roku występuje solo.
Jej styl śpiewania różni się od stylu jej siostry Kumi. W piosenkach Misono można usłyszeć rockowe brzmienia.

</doc>
<doc id="1257822" url="https://pl.wikipedia.org/wiki?curid=1257822" title="Eching">
Eching



</doc>
<doc id="1257824" url="https://pl.wikipedia.org/wiki?curid=1257824" title="Hugo I">
Hugo I



</doc>
<doc id="1257825" url="https://pl.wikipedia.org/wiki?curid=1257825" title="Agenezja nerek">
Agenezja nerek

Agenezja nerek (ang. renal agenesis) – zaburzenie rozwojowe polegające na jedno- lub obustronnym braku nerki, które w większości przypadków prowadzi do obumarcia płodu. 
Jest to rzadka wada wrodzona, występująca częściej u płodów męskich niż żeńskich i częściej dotyczy nerki lewej niż prawej.

</doc>
<doc id="1257830" url="https://pl.wikipedia.org/wiki?curid=1257830" title="Luna (album)">
Luna (album)

Luna – drugi album solowy Tomasza Budzyńskiego, członka grup Armia, Budzy i Trupia Czaszka, 2Tm2,3. Za produkcję krążka odpowiadał Robert 'Litza' Friedrich, który także brał udział w nagraniach (gitara, wokal). Teksty na płycie dotykają zagadnięć takich jak: nadzieja, śmierć, miłość.
Wydanie pierwsze ukazało się nakładem Innova Concerts w 2008 roku w nakładzie 2.000 egz, wznowienie-reedycja nastąpiła w 2013 nakładem Metal Mind Productions.

</doc>
<doc id="1257832" url="https://pl.wikipedia.org/wiki?curid=1257832" title="Puchar Narodów Afryki 1980">
Puchar Narodów Afryki 1980

Puchar Narodów Afryki 1980 (12-ta edycja) rozegrany został na boiskach Nigerii. W turnieju wzięło udział 8 zespołów podzielonych na dwie grupy. Spotkania rozgrywano na Surulere Stadium w Lagos oraz na Liberty Stadium w Ibadanie.
Grupa A.
8 marca 1980
12 marca 1980
15 marca 1980
Grupa B.
9 marca 1980
13 marca 1980
16 marca 1980
Półfinały.
19 marca 1980
Mecz o trzecie miejsce.
21 marca 1980
Finał.
22 marca 1980
Składy finalistów:

</doc>
<doc id="1257835" url="https://pl.wikipedia.org/wiki?curid=1257835" title="Kontrast (grupa muzyczna)">
Kontrast (grupa muzyczna)



</doc>
<doc id="1257837" url="https://pl.wikipedia.org/wiki?curid=1257837" title="Sypialnia Wielkorządcy na Wawelu">
Sypialnia Wielkorządcy na Wawelu

Sypialnia Wielkorządcy – jedna z sal Zamku Królewskiego na Wawelu, wchodząca w skład Reprezentacyjnych Komnata Królewskich. Komnata zajmuje tzw. "Apartamenty Wielkorządcy", zajmujące parter zamku. Kamienny portal gotycko-renesansowy, jak i modrzewiowy strop są oryginalnymi elementami tego pomieszczenia.
W sali znajduje się brukselski arras "Dawid przed Samuelem", według tradycji pochodzący z kolekcji Zygmunta I Starego. Obraz "Zwiastowanie pasterzom" pędzla malarza weneckiego Francesca Bossano (ok. 1580 r.), drugi wenecki obraz "Józef w więzieniu wykładający sny" pędzla Antonia Zanchi (XVII w.). Późnorenesansowa kopia włoska rzeźby cesarza Karakali. Niemieckie meble pochodzą z przełomu XVI i XVII w.

</doc>
<doc id="1257839" url="https://pl.wikipedia.org/wiki?curid=1257839" title="Choroba Waldmanna">
Choroba Waldmanna

Choroba Waldmanna (pierwotne limfangiektazje jelitowe, ang. primary intestinal lymphangiectasia, PIL, Waldmann disease) – rzadka choroba polegająca na poszerzeniu naczyń chłonnych jelit, powodującym przeciek chłonki do światła jelita cienkiego, odpowiedzialny za enteropatię z utratą białka, limfopenię, hipoalbuminemię i hipogammaglobulinemię. PIL jest zazwyczaj rozpoznawana przed 3. rokiem życia, ale późniejsze diagnozy również były opisywane. Częstość choroby Waldmanna nie jest oszacowana. Głównym objawem jest obustronny obrzęk kończyn dolnych. Obrzęk może być średniego stopnia lub ciężki, z objawami obrzęku uogólnionego (anasarca), obejmującego wysięk do jamy opłucnej, do jamy osierdzia i jamy otrzewnej. Towarzyszyć mu mogą objawy zmęczenia, bóle brzucha, utrata masy ciała, biegunka i niedobory witamin rozpuszczalnych w tłuszczach (A, D, E, K) spowodowane zespołem złego wchłaniania. U niektórych pacjentów obrzęk kończyn dolnych ma charakter obrzęku limfatycznego i trudno go rozróżnić od prawdziwego obrzęku. Enteropatia wysiękowa może zostać potwierdzona w badaniu 24-godzinnego klirensu alfa-1-antytrypsyny. Etiologia choroby jest nieznana; rodzinne występowanie PIL jest bardzo rzadkie. Potwierdzenie rozpoznania stawiane jest na podstawie badania endoskopowego i stwierdzeniu limfangiektazji w badaniu histologicznym bioptatu. Diagnostyka różnicowa choroby Waldmanna obejmuje zaciskające zapalenie osierdzia, chłoniaka jelita, chorobę Whipple’a, chorobę Crohna, gruźlicę jelit, sarkoidozę. Chłoniaki B-komórkowe mogą współistnieć u pacjentów z pierwotnymi limfangiektazjami jelitowymi. 
Leczenie jest objawowe i polega na stosowaniu ograniczonej diety: niskotłuszczowej, z suplementacją trójglicerydów z resztami kwasów tłuszczowych o łańcuchami średniej długości, które są wchłaniane bezpośrednio do krążenia wrotnego i nie przeciążają naczyń chłonnych jelit. Inne proponowane terapie obejmują antyplazminę, kortykosterydy i oktreotyd. W rzadkich przypadkach segmentalnej / zlokalizowanej choroby, zastosowanie znajduje leczenie chirurgiczne z resekcją zajętego odcinka jelita.

</doc>
<doc id="1257844" url="https://pl.wikipedia.org/wiki?curid=1257844" title="Pracownia Kultury i Myśli Politycznej">
Pracownia Kultury i Myśli Politycznej



</doc>
<doc id="1257847" url="https://pl.wikipedia.org/wiki?curid=1257847" title="Göta Älv">
Göta Älv



</doc>
<doc id="1257856" url="https://pl.wikipedia.org/wiki?curid=1257856" title="Shiro Ishii">
Shiro Ishii



</doc>
<doc id="1257858" url="https://pl.wikipedia.org/wiki?curid=1257858" title="Gabinet Wielkorządcy na Wawelu">
Gabinet Wielkorządcy na Wawelu

Gabinet Wielkorządcy – jedna z sal Zamku Królewskiego na Wawelu, wchodząca w skład ekspozycji Reprezentacyjnych Komnat Królewskich. Zajmuje tzw. "Apartamenty Wielkorządcy", znajdujące się na parterze. Zachował się tu renesansowy kominek (obecnie częściowo zrekonstruowany), a także modrzewiowy strop i portal gotycko-renesansowy.
W pomieszczeniu znajduje się brukselski arras z poł. XVI w. z serii "Historia Eneasza" oraz obraz nieznanego malarza, przedstawiający elekcję króla Augusta III Sasa na polach pod Warszawą. Skrzynie polskie z XVIII stulecia. 

</doc>
<doc id="1257859" url="https://pl.wikipedia.org/wiki?curid=1257859" title="Anton Gilbert Victor von Ebner">
Anton Gilbert Victor von Ebner



</doc>
<doc id="1257861" url="https://pl.wikipedia.org/wiki?curid=1257861" title="Wierzenia Inków">
Wierzenia Inków

Najważniejszym bóstwem inkaskim było Słońce, zwane Intim. Jego ojcem miał być bóg stwórca Wirakocza, a siostrą Księżyc (Mama Quilla; w keczua Księżyc to rodzaj żeński). Sługą Słońca był Illapa, bóg piorunów, grzmotów i błyskawic, a także deszczu.
Według mitologii Słońce w pradawnych czasach miało zesłać na ziemię swoje dzieci: czterech synów i cztery córki. Miało także dać im złoty pręt z poleceniem, aby założyły miasto tam, gdzie pręt całkowicie zanurzy się w ziemię. Mimo to wskutek waśni pomiędzy rodzeństwem sześcioro zginęło. Przeżyli tylko Manco Capac i jego żona Mama Occlo. Założyli miasto Cuzco i tak powstało Tahuantinsuyu.
Ciekawym aspektem w mitologii inkaskiej jest bóg Wirakocza. Inkowie przejęli jego kult od Ajmarów. Do czasu podboju doliny Rímac czcili go jedynie w myśli, jednak po tym wydarzeniu zaczęli mu stawiać świątynie. Było to spowodowane panującym w Rímac kultem Pacha Kamaqa, czyli boga utożsamianego z Wirakoczą. Wirakocza był teoretycznie jednym z najważniejszych bogów inkaskich, jednak w praktyce nie oddziaływał zbytnio na ludzi. Istnieje hipoteza mówiąca o europejskości Wirakoczy. Według podań miał białą skórę i brodę. Przeciwnicy tej teorii znajdują na to wytłumaczenie: tak Indianie jedynie wyobrażali sobie boga. A nawet gdyby istniał (mówimy o zdaniu niewierzących w to), mógłby być Indianinem. U niektórych plemion spotyka się brody, a w każdej nacji rodzą się dzieci jaśniejsze lub ciemniejsze. Pod imieniem Quetzalcoatl (Pierzasty Wąż) czcili go Aztekowie, Toltekowie i Totonakowie, a Majowie wyznawali go jako Kukulkana.
Należy też wspomnieć o Intim. Było to bóstwo, które nie wymagało ofiar ludzkich (w ogóle w Tahuantinsuyu nie składano ludzi w ofierze; zdarzały się wyjątki, ale generalnie tego nie robiono). Ofiarami dla Słońca były zwierzęta (lamy) i ziemia, którą otrzymywali kapłani. Co roku Słońce było rytualnie przywiązywane do słupa Intihuatana (dosł. słup, do którego przywiązuje się Słońce), aby nie "uciekło". Inkowie posiadali również bardzo dobrą jak na owe czasy wiedzę o Słońcu. Mieli niezłe obserwatoria oraz kalendarz słoneczny, dokładnie taki sam jakim dzisiaj się posługujemy. Nie jest to jednak ich wynalazek, np. w Machu Picchu odkryto prymitywne przedinkaskie obserwatorium.
Ważną boginią była Mama Quilla. W świątyni słońca Coricancha w Cuzco znajdował się jej posąg. Niewiele wiadomo na jej temat. Pewne jest, że nie była tak ważna, jak Inti. Modlono się do niej, lecz nie miała własnych świątyń.
Również bóg Illapa jest niezbyt dokładnie zbadany. Także nie miał własnych świątyń. Modlono się do niego o deszcz.
Niemal nic nie wiemy o roli kapłanów w Tahuantinsuyu. Każda świątynia, a nawet huaca miała przydzielonych kapłanów i kawałek ziemi. Wydaje się, że w imperium inkaskim istniało coś w rodzaju spowiedzi. Gdy człowiek popełnił grzech "lekki" spowiadał się z niego niskiej rangi kapłanowi. Im większy grzech, tym wyższy pozycją duchowny musiał go wysłuchać. Kapłani pełnili również funkcję wróżbitów. Przed każdą wyprawą wojenną Inka prosił huacę o wróżbę. Jest znany przypadek, kiedy Atahualpa rozbił berłem głowę wróżbicie przynoszącemu niepomyślne wieści.

</doc>
<doc id="1257862" url="https://pl.wikipedia.org/wiki?curid=1257862" title="Kraina Mazowiecko-Podlaska">
Kraina Mazowiecko-Podlaska

Kraina Mazowiecko-Podlaska – jednostka podziału kraju stosowana w leśnictwie położona we wschodniej części Nizin Środkowopolskich, obejmując swym zasięgiem głównie Nizinę Mazowiecką. Jest to najbardziej równinna ze wszystkich krain przyrodniczo-leśnych.
Jest to kraina o najniższej lesistości wynoszącej ok. 19%.
Klimat krainy należy do typu klimatu Krainy Wielkich Dolin z wyraźnymi wpływami klimatu kontynentalnego, charakteryzującego się ciepłymi latami i surowymi zimami.
Kraina Mazowiecko-Podlaska leży w zasięgu zlodowacenia środkowopolskiego, a jej część południowo-wschodnia wchodzi w zasięg zlodowacenia południowopolskiego. W krainie tej przeważają gleby piaszczyste i piaski gliniaste, a w dorzeczach Bugu i Narwi znajdują się gleby aluwialne i obszary bagniste.
Spośród siedlisk leśnych przeważają bory, których łączny udział wynosi ok. 78% z czego na bór świeży przypada ok. 47%, na bór mieszany świeży ok. 16% i na bór suchy ok. 12%. Lasy liściaste są rzadko spotykane, a ich udział ogranicza się do siedlisk wilgotnych, podmokłych, położonych w dolinach rzek.
W składzie gatunkowym drzewostanów dominuje sosna z domieszką brzozy i dębu, a na stanowiskach podmokłych z domieszką olszy i jesionu. W krainie tej nie występuje buk i w zasadzie także świerk oraz jodła.
Kraina Mazowiecko-Podlaska dzieli się na 7 dzielnic:

</doc>
<doc id="1257866" url="https://pl.wikipedia.org/wiki?curid=1257866" title="Josef Allerberger">
Josef Allerberger

Josef „Sepp” Allerberger (ur. 24 grudnia 1924 w Styrii, zm. 2 marca 2010 w Wals-Siezenheim) – żołnierz niemiecki austriackiego pochodzenia, jeden z najskuteczniejszych strzelców wyborowych Wehrmachtu odznaczony Złotą Odznaką Strzelca Wyborowego.
Służba wojskowa.
Po powołaniu do wojska w lutym 1943 roku po przeszkoleniu trafił na front wschodni w połowie lipca 1943 roku, jako strzelec karabinu maszynowego. Służył w 8. kompanii II. Batalionie 144. pułku 3. Dywizji Górskiej o numerze poczty polowej 09469 D, która w dniach od 17 do 22 lipca 1943 roku była uwikłana w ciężkie walki opóźniające zajęcie Zagłębia Donieckiego przez Armię Czerwoną. 22 lipca 1943 roku został lekko ranny odłamkiem granatu w lewą rękę. Jako strzelec wyborowy zaczął działać, kiedy znalazł w stosie zdobytej broni, podczas jej porządkowania na tyłach w ramach rekonwalescencji, sowiecki karabin Mosin wz. 1891/30 z celownikiem optycznym PU. Karabiny te były często używane przez żołnierzy niemieckich na froncie wschodnim z powodu ich dużej niezawodności w trudnych warunkach bojowych i z braku własnych karabinów dla snajperów na początku zmagań na froncie wschodnim. W maju 1944 roku został wysłany na specjalistyczne szkolenie snajperskie, które odbyło się w dniach 5 czerwca - 2 lipca na poligonie „Seetaler Alpe” niedaleko Judenburga w kraju związkowym Styria w Austrii, pomimo że uzyskał już wiele celnych trafień ze zdobycznego karabinu.
Allerberger od czasu szkolenia używał karabinka Mauser Kar98k z lunetą o czterokrotnym powiększeniu Hensoldt Dialytan. Pod koniec wojny często używał karabinu Gew43 i pistoletu maszynowego MP40. Znany był z zastosowania szkieletu parasola do maskowania w warunkach bojowych, w szkielet którego wplatał odpowiedni materiał maskujący do miejsca i czasu. We wrześniu 1944 roku za dotychczasowe zasługi na polu walki każdy snajper został wyróżniony Krzyżem Żelaznym II. Klasy. We wrześniu 1944 roku także Allerberger otrzymał Krzyż Żelazny II klasy. Zabił oficjalnie 257 żołnierzy wroga i jest drugim najskuteczniejszym snajperem Wehrmachtu po Matthäusie Hetzenauerze. Posiadacz „Złotego Orła” strzelców wyborowych. Został odznaczony Krzyżem Rycerskim 20 kwietnia 1945 roku przez dowodzącego Grupą Armii „Środek” Ferdinanda Schörnera. Niestety nie ma o tym wzmianki w oficjalnych dokumentach. Z podania Allerbergera dyplom przyznania odznaczenia zaginął podczas przesyłki, co było częstym zjawiskiem w ostatnich dniach wojny. Maszerując w cywilnym ubraniu i unikając długoletniej niewoli, 5 czerwca 1945 roku wrócił do rodzinnego domu pod Salzburgiem.
Po wojnie pracował jako mistrz stolarski. Zmarł 2 marca 2010 roku w Wals-Siezenheim.

</doc>
<doc id="1257867" url="https://pl.wikipedia.org/wiki?curid=1257867" title="Mundur (film)">
Mundur (film)

Mundur (oryg. "Khakee") – indyjski thriller wyreżyserowany w 2004 roku przez Rajkumar Santoshi, autora "Chine Gate", "The Legend of Bhagat Singh" czy "Lajja". W rolach głównych Amitabh Bachchan, Akshay Kumar, Ajay Devgan, Aishwarya Rai, Tusshar Kapoor. W drugoplanowych Atul Kulkarni, Tanuja i Jayapradha. Lara Dutta – gościnnie w piosence "Aisa Jadoo".
Tematem filmu jest walka o godność munduru policjanta, obrona niewinnego przed manipulacjami skorumpowanych polityków dla władzy podsycających antagonizmy religijne, używających przemocy w realizacji swoich egoistycznych celów. Film pokazuje też różne postawy ludzi, manipulowanie innymi, wykorzystywanie ich uczuć, zdradę, ale i rodzenie się solidarności, poświęcenie, współczucie, przemianę czyjegoś serca.
Fabuła.
Uwielbiany przez swoich podwładnych, ale niedoceniany przez przełożonych oficer policji Anand Kumar Srivastav (Amitabh Bachchan) tuż przed emeryturą otrzymuje zadanie, które jest szansą na uznanie jego kwalifikacji. W bardzo niebezpiecznych warunkach ma dowieźć do sądu terrorystę muzułmańskiego (Atul Kulkarni). W misji towarzyszyć mu mają żółtodziób idealizujący pracę w policji (Tusshar Kapoor) i Shakhar (Akshay Kumar), skorumpowany policjant, podrywacz szukający tylko swojej wygody. Zadanie wydaje się niemożliwe do wykonania. Wróg wie naprzód o każdym ruchu ich zespołu. Sprawa wyjaśnia się, kiedy od milczącego dotychczas więźnia dowiadują się, że wysoko postawiony polityk jest zainteresowany zabiciem go. Ich akcja jest akcją pozorną. Jednocześnie innym ludziom zlecono za wszelką cenę udaremnienie dowiezienia więźnia do sądu, ponieważ jego zeznania mogą zniszczyć polityka, który karierę swoją zbudował na podsycaniu antagonizmów religijnych. Zaczyna się walka policjantów między sobą. Ci, dla których tytułowy mundur oznacza walkę ze złem, obronę niewinnych muszą zmierzyć się z tymi, dla których mundur jest osłoną przy wzbogacaniu się na łapówkach, używaniu przemocy w służbie skorumpowanych polityków.

</doc>
<doc id="1257868" url="https://pl.wikipedia.org/wiki?curid=1257868" title="Nuaimi Tower">
Nuaimi Tower

Nuaimi Tower – wieżowiec w Dubaju, w Zjednoczonych Emiratach Arabskich, o wysokości 172 m. Budynek liczy 46 kondygnacji. Ukończenie budowy miało miejsce w 2006 r.

</doc>
<doc id="1257869" url="https://pl.wikipedia.org/wiki?curid=1257869" title="Atopowe zapalenie spojówek">
Atopowe zapalenie spojówek

Alergiczne zapalenie spojówek () – choroba alergiczna polegająca na nieprawidłowej reakcji immunologicznej przeciwko niektórym alergenom (np. pyłkom, sierści). Schorzenie to charakteryzuje się swędzeniem, przekrwieniem, łzawieniem i obrzękiem spojówek.
Leczenie polega głównie na unikaniu ekspozycji na alergeny oraz stosowaniu leków przeciwhistaminowych, przeciwzapalnych i stabilizujących błonę komórkową mastocytów.

</doc>
<doc id="1257872" url="https://pl.wikipedia.org/wiki?curid=1257872" title="Caissa">
Caissa

Caissa – driada przedstawiana jako bogini szachów.
Mit nie występował w starożytności, a jako pierwszy powiązanie między Caissą a szachami utworzył William Jones w poemacie "Caissa or the games of chess" (Caissa czyli partia szachów), wydanym w Oxfordzie w 1772. Fabuła poematu opisuje partię szachów, graną na Olimpie w obecności bogów przez dwie nimfy. Podczas gry pojawiła się na Olimpie Caissa, wzbudzając zachwyt swą urodą. Szczególnie zauroczony jej wdziękami był Mars. Dowiedziawszy się, gdzie nimfa mieszka, aby ją zdobyć przyniósł tam szachownicę o polach wykonanych ze srebrnych i złotych płytek i zaproponował jej rozegranie partii. Caissa nie znała jednak zasad tej gry, poprosiła zatem Marsa, by ją ich nauczył. Nie wiadomo, czy zaloty Marsa przyniosły oczekiwany przez niego skutek, gdyż w kulminacyjnym momencie akcja poematu przenosi się z powrotem na Olimp.
Nie wiadomo, kto pierwszy utożsamił Caissę z boginią szachów. Obecnie imię bogini jest często przywoływane przez prasę szachową i sportową, także szachiści mówią, iż "Caissa im sprzyjała" (lub też nie sprzyjała).
Nazwę Kaissa nosił rosyjski program szachowy, zwycięzca Mistrzostw świata programów komputerowych z 1974 roku, rozgrywanych w Sztokholmie.
Rosyjski szachista i gracz w warcaby Borys Feldman stworzył "pojedynek bogiń Caissy i Minerwy", czyli partię, w której figury szachowe grają z pionkami warcabów. Wygrywają ją warcaby.

</doc>
<doc id="1257878" url="https://pl.wikipedia.org/wiki?curid=1257878" title="Kleszcz pospolity">
Kleszcz pospolity

Kleszcz pospolity, kleszcz pastwiskowy, kleszcz psi ("Ixodes ricinus") – gatunek pajęczaka z rodziny kleszczowatych. Żyje głównie w lasach, na paprociach, roślinach leśnych. Atakuje liczne ssaki (w tym człowieka) i ptaki. Nienassana samica osiąga długość 4 mm. Ssąca samica może zwiększyć swoją masę 200 razy. Może przenosić choroby takie jak borelioza, kleszczowe zapalenie mózgu, rzadziej tularemia, anaplazmoza i babeszjoza. Może wywoływać również niebezpieczne choroby bydła.
Morfologia.
Kleszcze barwy czerwonobrunatnej, długości do 2,6 mm (samce) i do 3,5 mm (samice). Samice po nassaniu się krwi mogą osiągnąć do około 11 mm długości.
Ryjek jest długi i wyraźnie wyodrębniony od reszty ciała.
Cykl rozwojowy.
Są to kleszcze trójżywicielowe
Samice kleszczy składają ok. 3500 jaj na roślinach, z których po upływie około 30 dni wykluwają się sześcionożne larwy. Larwy atakują zwykle drobne ssaki lub gady, z których po pobraniu krwi odpadają, by po kolejnych 3-4 tygodniach przekształcić się w 8-nożne nimfy. Nimfy atakują najczęściej ssaki takie jak króliki lub zające, pobierają z nich krew przez około 1 tydzień. Po ich opuszczeniu wpadają w stan spoczynku, który trwa 8-12 tygodni i przekształcają się w postać dojrzałą.

</doc>
<doc id="1257880" url="https://pl.wikipedia.org/wiki?curid=1257880" title="Mistrzostwa Polski Seniorów w Lekkoatletyce 1996">
Mistrzostwa Polski Seniorów w Lekkoatletyce 1996

72. Mistrzostwa Polski Seniorów w Lekkoatletyce – zawody sportowe, które rozgrywane były w Pile na stadionie MOSiR w dniach 21–23 czerwca 1996 roku.
Biegi przełajowe.
68. mistrzostwa Polski w biegach przełajowych rozegrano 16 marca w Oleśnicy. Kobiety rywalizowały na dystansie 5 km, a mężczyźni na 5 km i na 12 km.
Maraton.
Maratończycy (mężczyźni i kobiety) rywalizowali 28 kwietnia we Wrocławiu.
Bieg na 10 000 m.
Mistrzostwa Polski w biegu na 10 000 metrów kobiet i mężczyzn zostały rozegrane 1 czerwca w Białymstoku.
Chód na 20 km mężczyzn i na 10 km kobiet.
Mistrzostwa w chodzie na 20 kilometrów mężczyzn i na chodzie na 10 kilometrów kobiet odbyły się 15 czerwca w Gdyni.
Wieloboje.
Mistrzostwa w dziesięcioboju mężczyzn i siedmioboju kobiet zostały rozegrane 17 i 18 sierpnia w Kielcach.
Chód na 5000 m kobiet.
Mistrzostwa w chodzie na 5000 metrów kobiet (na bieżni) kobiet rozegrano 14 września w Warszawie.
Półmaraton.
Mistrzostwa Polski w półmaratonie rozegrano 31 sierpnia w Brzeszczach.
Chód na 50 km mężczyzn.
Zawody mistrzowskie w chodzie na 50 kilometrów mężczyzn rozegrano 21 września w Zamościu.
Bieg na 100 km mężczyzn.
Mistrzostwa w biegu na 100 kilometrów mężczyzn zostały rozegrane 12 października w Kaliszu.

</doc>
<doc id="1257882" url="https://pl.wikipedia.org/wiki?curid=1257882" title="Warszawa Wileńska Marki">
Warszawa Wileńska Marki

Warszawa Wileńska Marki – stacja kolejowa Polskich Kolei Państwowych. Znajduje się przy ulicy Radzymińskiej, w dzielnicy Targówek w Warszawie.
Opis stacji.
Infrastruktura kolejowa.
Budynek stacyjny mieści się przy ulicy Radzymińskiej. Na terenie stacji mieści się nieczynna lokomotywownia, obecnie przeznaczona do innych celów (hurtownie). Na stacji znajdują się semafory świetlne.
Przejście nadziemne.
Przejście nadziemne (kładka) łączy Targówek Mieszkaniowy z Targówkiem Fabrycznym.
Torowisko.
układ torów:

</doc>
<doc id="1257888" url="https://pl.wikipedia.org/wiki?curid=1257888" title="Shatha Tower">
Shatha Tower

Shatha Tower – wieżowiec w Dubaju, w Zjednoczonych Emiratach Arabskich, o wysokości 167 m. Budynek posiada 41 kondygnacji. Ukończenie budowy miało miejsce w 2006.

</doc>
<doc id="1257895" url="https://pl.wikipedia.org/wiki?curid=1257895" title="Four Points by Sheraton Sheikh Zayed Road, Dubai">
Four Points by Sheraton Sheikh Zayed Road, Dubai

Four Points by Sheraton Sheikh Zayed Road, Dubai – hotel w Dubaju, w Zjednoczonych Emiratach Arabskich, o wysokości 166 m. Budynek liczy 43 kondygnacje. Ukończenie budowy miało miejsce w 2007.

</doc>
<doc id="1257897" url="https://pl.wikipedia.org/wiki?curid=1257897" title="Pocenie zmniejszone">
Pocenie zmniejszone



</doc>
<doc id="1257898" url="https://pl.wikipedia.org/wiki?curid=1257898" title="Tyrystory MCT">
Tyrystory MCT

Tyrystory MCT ("MOS Controlled Thyristors") są elementami półprzewodnikowymi, które w jednej strukturze łączą właściwości czterowarstwowego tyrystora w pełni wyłączalnego i wejściowego tranzystora MOS. Mają one nie tylko wszystkie korzystne cechy tyrystora wyłączalnego GTO, ale ponadto sterowanie ich odbywa się za pośrednictwem bramki o dużej rezystancji i nie wymagają dużych wejściowych sygnałów prądowych w procesie wyłączania. Wytwarzane obecnie tyrystory MCT mają właściwości bardzo atrakcyjne dla użytkowników, a mianowicie mały spadek napięcia w stanie przewodzenia, mniejszy nawet od BJT i IGBT.
Podobnie jak tranzystory polowe mocy MOSFET, również tyrystory MCT mają budowę komórkową. W jednej konstrukcji monolitycznej, wykonanej w technice scalonej, jest duża liczba równolegle połączonych identycznych komórek, np. element 100 A, 1000 V ma 105 elementów. Element ten obecnie znajduje się w fazie rozwojowej i dlatego trudno wyrokować o jego przyszłych zastosowaniach.

</doc>
<doc id="1257901" url="https://pl.wikipedia.org/wiki?curid=1257901" title="Valentin Magnan">
Valentin Magnan

Jacques Joseph Valentin Magnan (ur. 16 marca 1835 w Perpignan, zm. 27 września 1916 w Paryżu) – francuski psychiatra.
Urodził się w Perpignan. Studiował medycynę w Lyonie i Paryżu, gdzie był studentem Jules'a Baillargera i Jeana-Pierre'a Falreta. Od 1867 do końca kariery naukowej związany był ze szpitalem świętej Anny w Paryżu.

</doc>
<doc id="1257904" url="https://pl.wikipedia.org/wiki?curid=1257904" title="Valentin Jacques Joseph Magnan">
Valentin Jacques Joseph Magnan



</doc>
<doc id="1257906" url="https://pl.wikipedia.org/wiki?curid=1257906" title="Falcon Tower">
Falcon Tower

Falcon Tower – wieżowiec w Dubaju, w Zjednoczonych Emiratach Arabskich, o wysokości 163 m. Budynek ma 41 kondygnacji. Ukończenie budowy miało miejsce w 2005.

</doc>
<doc id="1257910" url="https://pl.wikipedia.org/wiki?curid=1257910" title="Proces wymywania">
Proces wymywania



</doc>
<doc id="1257914" url="https://pl.wikipedia.org/wiki?curid=1257914" title="Potówki">
Potówki

Potówki (łac. "miliaria") – schorzenie gruczołów potowych powstające pod wpływem dużej wilgotności i wysokiej temperatury otoczenia. Wyróżnia się potówki zwykłe ("miliaria crystallina"), które są wykwitami pęcherzykowymi bez cech zapalenia i czerwone ("miliaria rubra"), będące grudkami z cechami zapalnymi.
Etiopatogeneza.
U dzieci mogą np. pojawiać się w efekcie przegrzania ciała, u osób dorosłych występują w klimacie tropikalnym. Potówki czerwone mają postać grudek o czerwonym przebarwieniu. Umiejscowione są u dorosłych na tułowiu. W przypadku dzieci, grudki te występują najczęściej na twarzy, karku, w pachach i pachwinach. Występowaniu ich towarzyszy uczucie pieczenia. Nawracające się potówki czerwone, w przypadku osób dorosłych przebywających w klimacie tropikalnym, mogą przeobrazić się w potówki głębokie ("miliaria profunda").
Leczenie.
W leczeniu stosuje się metody usuwania skutków występowania począwszy od unikania przegrzania organizmu, zwłaszcza u dzieci. Miejscowo stosuje się zasypki zawierające 5-10% kwas borowy i papki z mentolem.

</doc>
<doc id="1257915" url="https://pl.wikipedia.org/wiki?curid=1257915" title="Karoly Takacs">
Karoly Takacs



</doc>
<doc id="1257916" url="https://pl.wikipedia.org/wiki?curid=1257916" title="Szymon Dubnow">
Szymon Dubnow

Szymon Dubnow (ros. Семен Маркович Дубнов, jidysz שמעון דובנאוו; ur. 10 września 1860 w Mścisławiu, zm. 8 grudnia 1941 w Rydze) – żydowski historyk, pisarz i działacz polityczny.
Szymon Dubnow był teściem Henryka Erlicha, przywódcy Bundu.
Życiorys.
Urodził się w dużej, ale biednej rodzinie w białoruskim mieście Mścisław (niedaleko Mohylewa), gdzie początkowo odebrał tradycyjne żydowskie wychowanie w chederze i jesziwie. Później uczył się w państwowej szkole żydowskiej, gdzie posiadł umiejętność posługiwania się językiem rosyjskim. Dubnow nie ukończył jednak nauki w tej instytucji, ponieważ została ona wkrótce zlikwidowana na mocy carskiego ukazu. Z tego powodu uczył się później historii, filozofii i lingwistyki sam. W tym czasie zafascynował go Heinrich Graetz i ruch "Wissenschaft des Judentums".
W 1880 roku użył podrobionych dokumentów, dzięki którym dostał się do Petersburga (w tym czasie Żydom nie wolno było zamieszkiwać w Rosji poza tzw. strefą osiedlenia). W tym czasie zaczął pisać do prasy, zwłaszcza do czołowego żydowsko-rosyjskiego magazynu "Woschod". W 1890 roku zmuszony był jednak udać się do Odessy, gdzie kontynuował swe badania nad żydowską historią i kulturą. W krótkim czasie stał się niekwestionowanym autorytetem w tych dziedzinach.
Dubnow aktywnie uczestniczył w społecznym i politycznym życiu Imperium Rosyjskiego. Postulował modernizację żydowskiej edukacji, organizowanie oddziałów samoobrony przeciwko antyżydowskim pogromom. Wzywał także do przyznania Żydom pełni praw, włączając w to prawo wyborcze. W 1906 roku zezwolono mu na powrót do Sankt Petersburga, gdzie założył Żydowskie Towarzystwo Historyczno-Etnograficzne. Wydawał tam również kwartalnik „Jewriejskaja Starina” (lata 1909-1918). Także w 1906 roku założył Żydowską Partię Ludową, w której główną ideologią był żydowski autonomizm. Ta koncepcja Dubnowa była głoszona przez ruch fołkistowski, który z powodzeniem wysuwał kandydatów w wyborach parlamentarnych i lokalnych w międzywojennej Litwie i Polsce. Od 1917 roku Dubnow był wykładowcą w petersburskim Instytucie Studiów Żydowskich.
W 1922 roku wyemigrował do Kowna, a później znalazł się w Berlinie. Jego głównym dziełem z tamtego okresu było dziesięć tomów "Historii narodu żydowskiego", po raz pierwszy opublikowane w Niemczech w latach 1925-1929.
W sierpniu 1933 roku, po dojściu Adolfa Hitlera do władzy, Dubnow przeniósł się do Rygi. III Rzesza zajęła Łotwę w lipcu 1941 roku, w wyniku czego Szymon Dubnow, wraz z tysiącami innych Żydów, znalazł się w ryskim getcie. W tym czasie, zgodnie z wspomnieniami osób, które go wówczas spotykały, zwykł powtarzać: "Jidn, szrajbt un farszrajbt" (jid. "Żydzi, piszcie i zapisujcie.").
8 grudnia 1941 roku Dubnow miał zostać wywieziony razem z innymi Żydami z getta do lasu Rumbula. Jednak ze względu na to, że był zbyt chory, aby transportować go na miejsce kaźni, został zamordowany w getcie ryskim i pochowany w masowej mogile. Obecnie jest patronem szkoły żydowskiej w Rydze.
Poglądy.
Dubnow był twórcą koncepcji żydowskiego autonomizmu, nazywanego także „nacjonalizmem diaspory”. Twierdził, że Żydzi są narodem, który musi dążyć do „duchowej autonomii”. Zdaniem Dubnowa, byli oni wówczas narodem niezależnym w sensie duchowym, społecznym i kulturalnym, ale nie polityczno-terytorialnym. Stąd też konieczna jest pielęgnacja języka jidysz, jako podstawowego czynnika kulturotwórczego. Z tego względu postulował autonomię kulturową dla Żydów żyjących w diasporze.
Dubnow miał ambiwalentny stosunek do syjonizmu. Uważał, że ideologia ta nie doprowadzi do rozwiązania problemów żydowskich, ale popierał niektóre działania syjonistów, np. w dziedzinie tworzenia szkół żydowskich. Sprzeciwiał się także asymilacji. Program autonomizmu żydowskiego został inkorporowany przez wiele organizacji żydowskich, głównie lewicowych, takich jak np. Bund, ale pozostawał domeną przede wszystkim fołkistów. Po doświadczeniach holocaustu utracił jednak swe znaczenie.
Praca naukowa.
Szymon Dubnow uważany jest za klasyka nowoczesnej historiografii żydowskiej. W swoich badaniach posługiwał się metodą opierającą się na interpretacji socjologicznej materiału źródłowego. Zajmował się przede wszystkim historią takich ruchów jak chasydyzm, sabataizm i frankizm.
Główne dzieła:

</doc>
<doc id="1257917" url="https://pl.wikipedia.org/wiki?curid=1257917" title="The Monarch Office Tower">
The Monarch Office Tower

The Monarch Office Tower – wieżowiec w Dubaju, w Zjednoczonych Emiratach Arabskich, o wysokości 160 m. Budynek ma 40 kondygnacji. Ukończenie budowy miało miejsce w 2007 roku.

</doc>
<doc id="1257919" url="https://pl.wikipedia.org/wiki?curid=1257919" title="Tibor Csik">
Tibor Csik



</doc>
<doc id="1257920" url="https://pl.wikipedia.org/wiki?curid=1257920" title="Jadalnia Zygmunta III Wazy na Wawelu">
Jadalnia Zygmunta III Wazy na Wawelu

Jadalnia Zygmunta III – jedna z sal Zamku Królewskiego na Wawelu, wchodząca w skład ekspozycji Reprezentacyjnych Komnat Królewskich. W tym pomieszczeniu mieściła się okresowo jadalnia Zygmunta III Wazy. Plafon z "Pallas Ateną " pośrodku, pędzla L. Adwentowicza. Kurdybany na ścianach z 1. ćwierci XVIII w. pochodzą z zamku w Moritzburgu, zakupione w okresie międzywojennym od wiedeńskiego antykwariusza Szymona Szwarca.
Na ścianach portrety z XVII w. Wizerunek królewicza Władysława IV Wazy, wykonany przez artystę z kręgu Petera Paula Rubensa. Dziełem samego Rubensa jest niewielki portret Elżbiety Burbon z ok. 1628. Pozostałe to: Maryny Mniszchówny (żony cara Dymitra Samozwańca) – pędzla prawdopodobnie Szymona Boguszowicza (1606), wojewody krakowskiego Stanisława Tęczyńskiego (przypisywany Tomaszowi Dolabelli, ok. 1630). Meble głównie z XVI stulecia. Renesansowe naczynia majolikowe włoskie.

</doc>
<doc id="1257924" url="https://pl.wikipedia.org/wiki?curid=1257924" title="Pristobrycon">
Pristobrycon

Pristobrycon – rodzaj ryb kąsaczokształtnych z rodziny piraniowatych (Serrasalmidae). Występują w Ameryce Południowej.
Taksonomia.
Systematyka rodzaju nie jest jednoznacznie ustalona. Eigenmann opisał rodzaj przyjmując za gatunek typowy "P. calmoni", natomiast badania porównawcze wykazują, że rodzaj nie jest taksonem monofiletycznym, a zaliczane do niego gatunki znacznie różnią się między sobą. Nie stwierdzono również żadnej cechy morfologicznej jednoznacznie opisującej rodzaj.
Klasyfikacja.
Gatunki zaliczane do tego rodzaju:
Gatunkiem typowym jest "Serrasalmo (Pygocentrus) calmoni" ("P. calmoni").

</doc>
<doc id="1257926" url="https://pl.wikipedia.org/wiki?curid=1257926" title="Goldcrest Views 1">
Goldcrest Views 1

Goldcrest Views 1 – wieżowiec w Dubaju, w Jumeirah Lake Towers, w Zjednoczonych Emiratach Arabskich, o wysokości 159 m. Budynek liczy 40 kondygnacji. Budowę ukończono w 2007.

</doc>
<doc id="1257927" url="https://pl.wikipedia.org/wiki?curid=1257927" title="Hermann Oppenheim">
Hermann Oppenheim

Hermann Oppenheim (ur. 1 stycznia 1858 w Warburgu, zm. 5 maja 1919 w Berlinie) – niemiecki lekarz neurolog.
Życiorys.
Urodził się 1 stycznia 1858 roku w Warburgu w Westfalii, jako syn Judy Oppenheima (1824–1891), nauczyciela w szkole lokalnej małej wspólnoty żydowskiej, i jego żony Cäcilie. Po ukończeniu szkoły prowadzonej przez ojca rozpoczął naukę w miejscowym "Gymnasium Marianum". Następnie studiował medycynę na uniwersytetach w Berlinie, Getyndze i Bonn. Karierę naukową rozpoczął jako asystent Carla Westphala w berlińskim szpitalu Charité. Prowadził klinikę w zastępstwie Westphala gdy ten zachorował, i po jego śmierci w 1890 wysunięto kandydaturę Oppenheima na katedrę neurologii. Ministerstwo nie wyraziło jednak zgody na profesurę z powodu żydowskiego pochodzenia uczonego, który opuścił wtedy klinikę. W 1891 otworzył prywatny szpital w Berlinie, który szybko zdobył dużą popularność.
3 kwietnia 1891 roku poślubił 22-letnią Marthę z domu Oppenheimer, córkę handlarza końmi Levy'ego Oppenheimera z Hanoweru. Syn Hans Oppenheim (1892–1965) w 1933 roku wyemigrował do Anglii, gdzie był dyrygentem operowym. Następnie przeniósł się do Szkocji i zmarł bezdzietnie 19 sierpnia 1965 roku w Edynburgu.
Zmarł 5 maja 1919 roku w Berlinie. Wspomnienia o nim napisali Richard Cassirer, Hugo Liepmann, Rudolf Finkelnburg. 
Z okazji setnej rocznicy urodzin wspomnieniowy artykuł napisał współpracownik Oppenheima, Arthur Stern. W ostatnich latach opublikowano szereg opracowań dotyczących roli Oppenheima w historii niemieckiej neuropsychiatrii.
Dorobek naukowy.
Na studiach zainteresował się fizjologią. Pierwsze jego prace dotyczyły metabolizmu mocznika, opublikował je wraz z Nathanem Zuntzem. W kolejnych pracach podejmował zagadnienia zapaleń nerwów, porażenia opuszkowego i wiądu rdzenia.
W 1889 przedstawił pracę na temat urazów układu nerwowego, która spotkała się z krytyką m.in. Charcota, Mendla i Nonne'a. Oppenheim uważał, że urazy i wywołane przez nie zmiany organiczne mogą wywołać zmiany psychiczne. W 1894 opublikował klasyczny już podręcznik chorób neurologicznych zatytułowany "Lehrbuch der Nervenkrankheiten für Ärzte und Studierende". Książka była kilkukrotnie wznawiana w Niemczech, tłumaczona na angielski, rosyjski, włoski i hiszpański. W pracy naukowej poczynił wiele istotnych spostrzeżeń dotyczących kiły ośrodkowego układu nerwowego, alkoholizmu, polio, stwardnienia rozsianego. 
Razem z Fedorem Krausem dokonał pierwszej udanej operacji usunięcia guza przysadki. W 1896 opublikował książkę na temat neurochirurgii, w której zebrał swoje pionierskie doświadczenia na tym polu. W 1910 jako jeden z pierwszych leczył kiłę ośrodkowego układu nerwowego salwarsanem.
Wprowadził określenie "dystonia musculorum deformans" na opisaną przez siebie chorobę, znaną dziś jako dystonia torsyjna, dystonia Oppenheima lub zespół Ziehena-Oppenheima, od nazwiska psychiatry Theodora Ziehena z którym Oppenheim współpracował. "Amyotonia congenita" określana jest niekiedy jako choroba Oppenheima. Nazwą zespołu Oppenheima określano stwardnienie rdzenia kręgowego związane z guzem przysadki. W 1902 roku opisał objaw występujący w uszkodzeniu dróg piramidowych, znany dziś jako objaw Oppenheima.

</doc>
<doc id="1257930" url="https://pl.wikipedia.org/wiki?curid=1257930" title="Al Attar Business Tower">
Al Attar Business Tower

Al Attar Business Tower – wieżowiec w Dubaju, w Zjednoczonych Emiratach Arabskich, o wysokości 158 m. Budynek posiada 38 kondygnacje. Ukończenie budowy miało miejsce w 1999.

</doc>
<doc id="1257933" url="https://pl.wikipedia.org/wiki?curid=1257933" title="Polak-katolik">
Polak-katolik

Polak-katolik – powstały w okresie rozbiorów stereotyp Polaka.
Rys historyczny.
Idea ścisłego powiązania polskiej kultury i tożsamości z religią katolicką miała charakter nie tylko religijny, ale także polityczny, albowiem państwa wrogie wówczas Rzeczypospolitej – luterańska Szwecja, prawosławna Rosja i Kozacy oraz mahometańska Turcja – reprezentowały inne podejście do tolerancji religijnej (wolności religijnej) niż w Rzeczypospolitej (zob. konfederacja warszawska). Klęski Rzeczypospolitej zaczęto tłumaczyć jako karę Bożą za tolerancję religijną.
W czasach rozbiorów w większości katolickim społeczeństwie polskim w wyniku oporu przeciw tradycyjnemu rosyjskiemu prawosławiu i pruskiemu protestantyzmowi ukształtował się stereotyp przynależności narodowej uzależnionej od wiary katolickiej. Wyznawanie wiary katolickiej uznawane było za cechę polskiego charakteru narodowego.
W dwudziestoleciu międzywojennym stereotyp Polaka-katolika sprzyjał łączeniu katolicyzmu z nacjonalizmem. Wpływał hamująco na integrację bardzo zróżnicowanych wyznaniowo obywateli II Rzeczypospolitej. Wzmagał niechęć i wrogie postawy przede wszystkim mniejszości narodowych, szczególnie na tzw. kresach wschodnich. W okresie Polskiej Rzeczypospolitej Ludowej nabrał on charakteru antykomunistycznego.

</doc>
<doc id="1257934" url="https://pl.wikipedia.org/wiki?curid=1257934" title="Saeed Tower 2">
Saeed Tower 2

Saeed Tower 2, znany także jako Doha Tower – wieżowiec w Dubaju, w Zjednoczonych Emiratach Arabskich, o wysokości 155 m. Budynek posiada 38 kondygnacji.
Opis.
Budowa rozpoczęła się w 2000 roku, skończyła się rok później. Budynek zaprojektowała firma Khatib &amp; Alami. Na dachu wieżowca znajduje się lądowisko dla helikopterów.

</doc>
<doc id="1257936" url="https://pl.wikipedia.org/wiki?curid=1257936" title="Ixodes ricinus">
Ixodes ricinus



</doc>
<doc id="1257941" url="https://pl.wikipedia.org/wiki?curid=1257941" title="Kannathil Muthamittal">
Kannathil Muthamittal

Kannathil Muthamittal (Tłumaczenie: "A Peck on the Cheek", கன்னத்தில் முத்தமிட்டால்) to nagrodzony wieloma nagrodami społeczno-rodzinny dramat tamilski wyreżyserowany w 2002 roku przez Mani Ratnam, autora "Yuva", "Dil Se" i "Guru". W rolach głównych P. S. Keerthana, R. Madhavan, Simran, Nandita Das i Prakash Raj. Muzykę do filmu skomponował A.R. Rahman. Film jest historią 9-letniej adoptowanej dziewczynki tamilskiej pragnącej zobaczyć swoją biologiczną matkę, która zaginęła podczas wojny domowej na wyspie Sri Lanka.
Premiera filmu miała miejsce na Festiwalu Filmowym w Toronto. Film był też indyjskim kandydatem do Oscara. Spotkał się też z przychylnym przyjęciem na Festiwalu Filmowym w San Francisco.
Temat wojny na Sri Lance podejmuje też tamilski film z 2006 roku "Aanivaer". 
Fabuła.
Mankulam na wyspie Sri Lanka. Młodą dziewczynę Shyamę (Nandita Das) uszczęśliwia miłość męża Dileepana (J.D. Chakravarthi). Ich szczęście kończy się, gdy zaczynają płonąć wioski i umierać ludzie. Odżyła wojna domowa między siłami rządowymi a Tamilskimi Tygrysami walczącymi o niezależność Tamilów na Sri Lance. Dileepan idzie walczyć w oddziałach partyzantów. Brzemienną Shyamę rodzina wysyła do Indii. Urodziwszy dziecko w obozie tamilskich uchodźców ze Sri Lanki, matka dziewczynki wraca na wyspę. Szukać zaginionego męża. Opuszczona dziewczynka zostaje zaadaptowana przez Thiruchelvana (R. Madhavan) i Indrę (Simran), pisarza i spikerkę TV z Ćennaju w Tamilnadu. Po latach jako najstarsza z trójki dzieci, w dniu swoich dziewiątych urodzin Amudha (P. S. Keerthana) dowiaduje się prawdy o swoim pochodzeniu. Wstrząśnięta tym zaczyna żarliwie domagać się od rodziców odszukania jej biologicznej matki. Thiruchelvan i Indra wyjeżdżają z dziewczynką na wyspę. Na miejscu przekonują się, że na Sri Lance nadal panuje terror wojny domowej...
Muzyka.
Autorem muzyki jest A.R. Rahman

</doc>
<doc id="1257942" url="https://pl.wikipedia.org/wiki?curid=1257942" title="Środki przeczyszczające">
Środki przeczyszczające

Środki przeczyszczające, leki przeczyszczające – produkty roślinne, związki chemiczne lub leki wzmagające ruchy jelit albo rozluźniające stolec i przyśpieszające w ten sposób wypróżnienie, przyjmowane najczęściej przy zaparciach, zwykle doustnie lub w postaci czopków.
Niektóre solne leki przeczyszczające, a także działające pobudzająco lub poślizgowo, są stosowane do oczyszczenia jelita grubego w celu wykonania badań odbytnicy i jelit. W takich przypadkach można je podawać we wlewach doodbytniczych. Wystarczająco wysokie dawki leków przeczyszczających powodują wystąpienie biegunki.
Zaparcia bez znanej przyczyny organicznej, czyli idiopatyczne, występują częściej u kobiet niż u mężczyzn.
Osmotyczne środki przeczyszczające.
Powodują zatrzymanie wody w jelicie, co zmiękcza masy kałowe. Wyróżniamy dwa główne typy: sole przeczyszczające i środki hiperosmotyczne.
Przeczyszczające środki hiperosmotyczne.
Skuteczność.
Badanie kontrolowane z randomizacją wykazało, że 17 g polietylenoglikolu (PEG) przyjmowanego raz dziennie daje u dorosłych lepsze efekty niż 6 mg tegaserodu dwa razy dziennie. W badaniach kontrolowanych z randomizacją wykazano również, że 2 saszetki PEG (26 g) dają lepsze rezultaty niż 2 saszetki laktulozy (20 g). 17 g PEG/dzień okazało się w kontrolowanych badaniach z randomizacją bezpieczne przy stosowaniu przez 6 miesięcy. Inne badanie kontrolowane z randomizacją wykazało brak różnicy pomiędzy działaniem sorbitolu a laktulozy.
Wykazano, że PEG jest bardziej skuteczny niż laktuloza.
Drażniące (pobudzające, kontaktowe) środki przeczyszczające.
Olej rycynowy.
Olej rycynowy działa bezpośrednio na błonę śluzową jelita lub na zwoje nerwowe, zmieniając wydzielanie wody i elektrolitów. W jelicie jest on przekształcany do kwasu rycynolowego (aktywny metabolit). 
Agonisty serotoninowe.
Tegaserod (nazwa handlowa "Zelnorm") jest lekiem pobudzającym perystaltykę jelitową poprzez aktywację receptorów serotoninowych 5-HT4 jelitowego układu nerwowego. Jego stosowanie wiąże się jednak ze zwiększonym ryzykiem wystąpienia incydentów sercowo-naczyniowych, w tym zawału mięśnia sercowego, i dlatego został wycofany z rynku w 2007 roku.

</doc>
<doc id="1257943" url="https://pl.wikipedia.org/wiki?curid=1257943" title="Formacja objęcia bessy">
Formacja objęcia bessy

Formacja objęcia bessy – jedna z formacji świec japońskich zapowiadająca zmianę trendu na rynku. Ma silne znaczenie jeśli występuje na poziomie oporu. Formacja składa się z dwóch świec - białej i czarnej; czarna świeca występująca po białej musi ją zakryć w całości. 

</doc>
<doc id="1257944" url="https://pl.wikipedia.org/wiki?curid=1257944" title="Leki przeczyszczające">
Leki przeczyszczające



</doc>
<doc id="1257946" url="https://pl.wikipedia.org/wiki?curid=1257946" title="Dusit Dubai">
Dusit Dubai

Dusit Dubai – wieżowiec w Dubaju, w Zjednoczonych Emiratach Arabskich, o wysokości 153 m. Budynek liczy 40 kondygnacji. Ukończenie budowy miało miejsce w 2001.

</doc>
<doc id="1257948" url="https://pl.wikipedia.org/wiki?curid=1257948" title="Lek przeczyszczający">
Lek przeczyszczający



</doc>
<doc id="1257950" url="https://pl.wikipedia.org/wiki?curid=1257950" title="Stan Lalowski">
Stan Lalowski



</doc>
<doc id="1257951" url="https://pl.wikipedia.org/wiki?curid=1257951" title="Łożnica Królewska na Wawelu">
Łożnica Królewska na Wawelu

Wnętrze w wieży Duńskiej – na II piętrze zamku z końca XIV wieku sąsiadujące z "altaną" inaczej loggią widokową z pięknym widokiem na Kraków. W 1424 nocował w niej duński król Eryk przybyły na koronację Sonki Holszańskiej. W 1 ćwierci XVI w sypialnia włączona została przez architekta Franciszka Florentczyka w obręb północnego skrzydła renesansowego gmachu. Strop sali zdobi plafon malowany w 1934 przez Zbigniewa Pronaszkę, ściany ozdabiają kurdybany z 1. połowy XVIII wieku zakupione z zamku w Moritzburgu. Okno w ścianie północnej łączy komnatę z kaplicą królewską. Przedstawionego na fotografii archiwalnej wyposażenia obecnie nie ma w sali, przez ostatnie lata sala była zamieniona w "Gabinet kolekcjonera" obecnie i to wyposażenie powędrowało do muzealnych magazynów. Sala obecnie jest pusta, nie jest i nie była nigdy udostępniana turystom; wnętrze można zwiedzać jedynie za wiedzą i zgodą dyrekcji Zamku Wawelskiego.

</doc>
<doc id="1257953" url="https://pl.wikipedia.org/wiki?curid=1257953" title="Apatia seksualna">
Apatia seksualna

Apatia seksualna - zmniejszona wrażliwość receptorów na działanie testosteronu. 
Występuje na skutek zmniejszenia zainteresowania partnerem i małym zainteresowaniem współżyciem seksualnym.
Przyczyną występowania apatii może być, zjawisko przemęczenia organizmu np. w przypadku nadmiernie przepracowanych mężczyzn, związana ze stresem towarzyszącym wykonywanej pracy. Może też być następstwem depresji, spożywania nadmiernej ilości alkoholu, palenia papierosów itp.

</doc>
<doc id="1257954" url="https://pl.wikipedia.org/wiki?curid=1257954" title="Stanisław Łałowski">
Stanisław Łałowski

Stanisław Łałowski znany też jako Stan Lalowski (ur. 1953, zm. 23 lutego 2008) – polski pianista jazzowy.
Absolwent i późniejszy profesor Konserwatorium Wiedeńskiego, a także absolwent Papieskiego Wydziału Teologicznego w Warszawie. Wykonywał zarówno utwory jazzowe jak i kompozycje klasyków muzyki poważnej Fryderyka Chopina, Franciszka Liszta, Ludwiga van Beethovena oraz "”Koncert Warszawski”" Richarda Addinsella. Występował u boku takich gwiazd jak Miles Davis czy Charles Aznavour, a także na takich imprezach jak Jazz Jamboree Festival czy wesele aktorki Sylvii Kristel.
Mieszkał w Nowym Przewodowie w powiecie pułtuskim. Przez cały okres zamieszkania w okolicach Pułtuska dawał nie zliczoną ilość koncertów w kościołach, Domu Polonii, MCKiS i innych. Na kilka miesięcy przed śmiercią zachorował na chorobę nowotworową lewego płuca. 29 listopada 2007 r., w kinie ”Narew” w Pułtusku odbył się z inicjatywy muzyka Fryderyka Pawelca, MCKiS oraz Pułtuskiej Gazety Powiatowej, koncert charytatywny z którego środki przeznaczone zostały na leczenie pianisty. W czasie koncertu wystąpili między innymi Dorota Lanton, Bogusław Nowicki, Wojciech Gęsicki, kwartet klarnetowy Poco Leggiero oraz zespół The Castle Band. Koncert połączony był z aukcją prac pułtuskich artystów, prowadzona przez znanego aktora Stanisława Banasiuka. Drugi koncert charytatywny na rzecz Stanisława Łałowskiego odbył się w styczniu 2008 r., w Miejskim Centrum Kultury i Sztuki w Pułtusku. Stanisław Łałowski wystąpił po raz ostatni 17 lutego 2008 r., podczas wernisażu prac fotografa Wojciecha Smółkowskiego pt. ”W świecie mgieł” na Górnym Krużganku pułtuskiego Zamku. Muzyk zmarł 23 lutego 2008 r. Pochowany 3 marca 2008 r., na cmentarzu Bródnowskim w Warszawie (kwatera 47F-1-3).

</doc>
<doc id="1257955" url="https://pl.wikipedia.org/wiki?curid=1257955" title="Katie O’Brien">
Katie O’Brien

Katie O’Brien (ur. 2 maja 1986 w Beverley) – brytyjska tenisistka. Status profesjonalny posiada od 2004 roku; posługuje się praworęcznym forehandem i oburęcznym backhandem. Przez część swojej kariery trenowała w Hessle. Ma na swoim koncie cztery wygrane turnieje rangi ITF w grze pojedynczej i dwa zwycięstwa turniejowe w grze podwójnej.

</doc>
<doc id="1257956" url="https://pl.wikipedia.org/wiki?curid=1257956" title="Więzień Brubaker">
Więzień Brubaker

Więzień Brubaker (tytuł oryginalny "Brubaker") – amerykański film fabularny z 1980 roku w reżyserii Stuarta Rosenberga z Robertem Redfordem w roli tytułowej. Scenariusz filmu został napisany na podstawie książki Toma Murtona i Joe Hyamsa "Accomplices To The Crime: The Arkansas Prison Scandal" z 1969 r.
Nagrody i nominacje.
Oscary za rok 1980

</doc>
<doc id="1257960" url="https://pl.wikipedia.org/wiki?curid=1257960" title="Salomon Biber">
Salomon Biber

Salomon (Szlomo) Biber (ur. 23 września 1875 w Ostrowie na Wołyniu, zm. 15 października 1931 w Warszawie) – polski dziennikarz i pisarz żydowskiego pochodzenia, tworzący w języku jidysz.
Życiorys.
Pochodził z rodziny kupieckiej. Uczył się w rosyjskim progimnazjum, a następnie w szkole górniczej. Później pracował w kopalni w Zagłębiu Donieckim (był sztygarem). W 1894 zamieszkał w Warszawie. Tam zatrudnił się jako korespondent prasowy. Pisał do gazet żydowskich i żydowsko-rosyjskich. W tym czasie wykrystalizowały się u niego lewicowe, socjalistyczne poglądy. W wyniku tego rozpoczął współpracę z nielegalnym periodykiem "Arbeter" (jid. "Robotnik"), związanym z Polską Partią Socjalistyczną. Później publikował także w żydowskich dziennikach "Der Weg" i "Der Telegraf".
W 1908 związał się ze środowiskiem fołkistowskim, wchodząc w skład redakcji czasopism "Unzer Leben", "Der Frajnd" oraz "Der Moment". Nieco później znalazł się w Radzie Naczelnej fołkistowskiej Żydowskiej Partii Ludowej. Publikował w jej organie prasowym "Dos Fołk".
Pochowany jest na cmentarzu żydowskim przy ulicy Okopowej w Warszawie (kwatera 31, rząd 2).
Twórczość.
Salomon Biber publikował przede wszystkim artykuły publicystyczne w języku jidysz, ale zajmował się także pisaniem powieści w odcinkach, takich jak:
Jego autorstwa były także rozprawy historyczne w odcinkach, publikowane w żydowskich gazetach. Jednym z jego ulubionych tematów były rzezie Żydów z okresu powstania Chmielnickiego. Napisał m.in.:
Biber był również autorem kilku pozycji książkowych:

</doc>
<doc id="1257963" url="https://pl.wikipedia.org/wiki?curid=1257963" title="Knocked Out Loaded">
Knocked Out Loaded

Knocked Out Loaded – 24. studyjny album Boba Dylana nagrany pomiędzy lipcem 1984 a majem 1986 r. i wydany w sierpniu 1986 r.
Historia i charakter albumu.
Metoda nagrywania była taka sama jak przy "Empire Burlesque", a kilka utworów pochodziło nawet z tamtych sesji.
Ponieważ nie miał swojego materiału. Na osiem piosenek albumu trzy nie są jego autorstwa, a trzy mają innych twórców za współautorów.
O ile "Empire Burlesque" był tworzony przez długi czas, to "Knocked Out Loaded" był nagrywany w pośpiechu w kwietniu i maju. Proces ten był wciśnięty między dwa ważne tournée Dylana z Tom Petty and the Heartbreakers.
Mikail Gilmore (dziennikarz), który był obecny na tych sesjach w studiu Skyline (Topanga) w swoim artykule dla pisma Rolling Stone wykazał, że materiał nagrany z takimi muzykami jak Al Kooper, Los Lobos, Charlie Quintana i T-Bone Burnett był zdecydowanie lepszy od tego, który wykorzystał ostatecznie Dylan. Sam Al Kooper to potwierdza: "Na tych sesjach było nagranych trochę naprawdę pięknych rzeczy". Nie ma na to jednak żadnego dowodu, gdyż taśmy-matki znajdują się w posiadaniu artysty.

</doc>
<doc id="1257964" url="https://pl.wikipedia.org/wiki?curid=1257964" title="Bembix rostrata">
Bembix rostrata



</doc>
<doc id="1257966" url="https://pl.wikipedia.org/wiki?curid=1257966" title="Koło Malarzy Nieprofesjonalnych">
Koło Malarzy Nieprofesjonalnych



</doc>
<doc id="1257971" url="https://pl.wikipedia.org/wiki?curid=1257971" title="Carabus irregularis">
Carabus irregularis



</doc>
<doc id="1257973" url="https://pl.wikipedia.org/wiki?curid=1257973" title="Unzer Leben">
Unzer Leben

Unzer Leben (jidysz אונזער לעבען; "Nasze Życie") – żydowski dziennik wydawany w Warszawie w języku jidysz w latach 1907–1912. Jego wydawcą był Saul Hochberg, redaktorem naczelnym Mordechaj Spektor. Duże wpływy w gazecie miał jej czołowy publicysta Cwi Pryłucki. Dziennik był uznawany za czasopisma fołkistowskie, pomimo tego nawet, że określało się jako "bezpartyjna gazeta".
Gazeta upadła w 1912, głównie z powodu ukazania się konkurencyjnych tytułów, takich jak "Hajnt" i "Der Moment". Hochberg próbował ją reaktywować, wydając kilka numerów w Odessie, ale ostatecznie w 1913 czasopismo zakończyło swą działalność.

</doc>
<doc id="1257974" url="https://pl.wikipedia.org/wiki?curid=1257974" title="K.A. Applegate">
K.A. Applegate

Katherine Alice Applegate (ur. 19 lipca 1956 w Ann Arbor) – amerykańska pisarka, autorka książek fantastycznych oraz licznych książek dla dzieci i młodzieży. W sumie, napisała ich ponad sto pięćdziesiąt. Autorka romansów z serii "Harlequin".
Często tworzy pod pseudonimami, takimi jak: L.E. Blair, Katherine Kendall, Beth Kincaid, A.R. Plumb oraz Pat Pollari.
Do jej znanych w Polsce utworów należą "Remnants", "Everworld" i "Animorphs" oraz cykl powieści dla nastolatek "Wesoła czwórka" (ang. "Girl Talk").
W przeszłości mieszkała w Teksasie, na Florydzie, Kalifornii, w Minnesocie oraz Illinois, a obecnie - w Chapel Hill w Północnej Karolinie.
Jest także twórcą powieści: Elizabeth Benning, Alida E. Young, Chris Archer.

</doc>
<doc id="1257975" url="https://pl.wikipedia.org/wiki?curid=1257975" title="Zwojak zarodkowy współczulny">
Zwojak zarodkowy współczulny



</doc>
<doc id="1257976" url="https://pl.wikipedia.org/wiki?curid=1257976" title="Zwojak zarodkowy">
Zwojak zarodkowy



</doc>
<doc id="1257978" url="https://pl.wikipedia.org/wiki?curid=1257978" title="Gabinet w Wieży Zygmunta III Wazy na Wawelu">
Gabinet w Wieży Zygmunta III Wazy na Wawelu

Gabinet w wieży Zygmunta III – jedna z komnat Zamku Królewskiego na Wawelu w Wieży Zygmunta III Wazy, wchodząca niegdyś w skład ekspozycji Reprezentacyjne Komnaty Królewskie na Wawelu. Wzniesiono ją po 1600 r. Zachowała się tu dekoracja stiukowa oraz pierwotna posadzka. Był to ulubiony pokój Zygmunta III Wazy. Ściany pokrywa kurdybany z 1. ćwierci XVIII w., pochodzą z zamku w Moritzburgu, zakupiony w okresie międzywojennym od wiedeńskiego antykwariusza Szymona Szwarca.
Na ścianach wisi 48 obrazów holenderskich i flamandzkich z XVII w.: sceny rodzajowe, martwe natury, krajobrazy, portrety. Są wśród nich m.in. szkic "Achilles wśród córek Lykomendesa" (przypisywany Peterowi Paulowi Rubensowi), obraz Jana Breughela II – "Święto majowe", Egberta van Heemskerk mł. – "Zabawa ludowa przed domem" i "Scena w szynku", Krzysztofa Lubienieckiego – portret mężczyzny na tle parku, Paulusa Moreelse – "Portret męski", Jana Steena – "Bójka", i in. Rzeźby: "Wenus z amorkiem" (XVII w.), "Porwanie Sabinek" (kopia manierystyczna dzieła Giovaniego da Bologna). Na stole zegar gdański (tzw. kaflak) z XVII w. Na ścianie jeszcze jeden obraz ze sceną wjazdu Ludwiki Marii Gonzagi do Gdańska w 1646 r.
Poniżej znajduje się Sala w Wieży Zygmunta III Wazy na Wawelu.

</doc>
<doc id="1257980" url="https://pl.wikipedia.org/wiki?curid=1257980" title="Battlefield Heroes">
Battlefield Heroes

Battlefield Heroes – gra komputerowa z gatunku strzelanek trzecioosobowych wyprodukowana przez szwedzkie studio Digital Illusions CE i wydana przez Electronic Arts 25 czerwca 2009 roku. Jest to produkcja do rozgrywki wieloosobowej i opiera się na modelu biznesowym free-to-play. Należy do serii gier "Battlefield".
W "Battlefield Heroes" gracz wciela się w żołnierza stojącego po stronie Royal Army (parodia aliantów) lub National Army (parodia państw Osi). Pozwala na wybranie jednej z trzech klas żołnierzy, charakteryzujących się różnymi stylami walki. Możliwe jest przyspieszenie rozwoju kierowanej postaci poprzez dokonywanie mikropłatności. Gra utrzymywana była w komiksowej stylistyce, parodiującej tematykę II wojny światowej.
"Battlefield Heroes" otrzymała głównie mieszane recenzje, uzyskując według agregatora Metacritic średnią ocen 69 na 100. W marcu 2011 roku ogłoszono, że utworzonych zostało ponad 7 milionów kont użytkowników. 14 lipca 2015 roku zostały wyłączone serwery gry, a wkrótce po tym jej oficjalna strona.

</doc>
<doc id="1257981" url="https://pl.wikipedia.org/wiki?curid=1257981" title="Reinhold Olesch">
Reinhold Olesch

Reinhold Olesch (ur. 24 września 1910 w Załężu k. Katowic, zm. 23 czerwca 1990 w Kolonii) − językoznawca, profesor slawistyki, członek m.in. PAN i kilku innych międzynarodowych akademii, honorowy członek Międzynarodowego Komitetu Slawistów.
Życiorys.
Gdy jego ojciec zginął na froncie I wojny światowej, rodzina postanowiła się przeprowadzić do wsi Góra Świętej Anny, w której Reinhold nauczył się mówić śląskim dialektem. Do końca życia odwiedzał i wspomagał materialnie krewnych ze Świętej Anny. Reinhold Olesch uczył się w Nysie, a następnie w renomowanym gimnazjum św. Macieja we Wrocławiu. Na początku lat 30. XX wieku studiował filologię i fonetykę słowiańską na Uniwersytecie w Wiedniu, gdzie uczęszczał na wykłady m.in. Mikołaja Trubeckiego. Z Wiednia przeniósł się do Pragi, a następnie kontynuował naukę na Uniwersytecie Berlińskim, gdzie studiował również historię i geografię. W Berlinie zetknął się z Aleksandrem Brücknerem jako egzaminatorem, a następnie jego następcą Maksem Vasmerem, który stał się jego patronem. Za namową Vasmera Olesch nagrywał słowiańskie teksty gwarowe na płytach gramofonowych. Tematem jego dysertacji doktorskiej "Zur schlesischen Sprachlandschaft. Ihr alter slawischer Anteil" ('w sprawie śląskiego krajobrazu językowego, udział w nim wątku starosłowiańskiego'), obronionej na Uniwersytecie Fryderyka Wilhelma w Berlinie, były słowiańskie dialekty Śląska, które sam Reinhold Olesch uważał za swój język ojczysty. Pozostały one głównym przedmiotem jego zainteresowania także w późniejszej pracy naukowej. Jeszcze przed wojną w roku 1937 roku opublikowano jego dwie prace: będącą pokłosiem doktoratu "Die slawischen Dialekte Oberschlesiens" ('słowiańskie dialekty Górnego Śląska') i habilitacji "Beiträge zur oberschlesischen Dialektforschung. Die Mundart der Kobylorze", I. "Deskriptive Phonetik" ('przyczynek do badania narzecza górnośląskiego, dialekt Kobylorzy'; część 1, obejmująca fonetykę opisową). W 1938 roku opublikował "Serbokroatisch aus Herzegovina", a następnie "Drei polnische Mundarten. Góralisch, Nordmasowisch, Kujawisch". Dzięki dwóm pierwszym pracom uzyskał tytuł doktora i docenta, a następnie pracę lektora języka polskiego na Uniwersytecie w Greifswaldzie. Publikacje o dialektach śląskich zyskały bardzo pochlebną recenzję Kazimierza Nitscha, ale u niemieckich studentów związanych z NSDAP wywołały wściekłe ataki (jego prace spalono na berlińskim bruku a następnie zakazano ich publicznego rozpowszechniania), co spowodowało relegowanie go ze stanowiska lektora, na które powrócił po osobistej interwencji Vasmera.W lipcu 1939 roku, jako notowanego przez Gestapo, wcielono go do Wehrmachtu w randze szeregowca (pomimo iż jako docentowi przysługiwał mu stopień oficerski), w dodatku z przydziałem do pielęgnacji koni, a później do kancelarii polowych ze względu na perfekcyjną znajomość kilku języków obcych. W wojsku służył do końca wojny, a więc prawie sześć lat. Na Ukrainie badał miejscowe dialekty. Od 1946 roku Olesch kontynuował karierę naukową w Niemczech, choć jak pisał Stanisław Urbańczyk: „Podobno Lehr-Spławiński proponował Oleschowi katedrę w Krakowie. Inna wersja mówi, że Olesch był w Krakowie i zapytywał M. Małeckiego o możliwości zatrudnienia w Krakowie. Ten oczywiście nie mógł mu niczego gwarantować, bo Uniwersytet miał wtedy u siebie slawistów ze Lwowa i Warszawy, a sam Małecki był wtedy prześladowany za rzekomą współpracę z Niemcami podczas wojny”. Już jako profesor wykładał slawistykę na uniwersytetach w Greifswaldzie (1946−1949), Lipsku (1949−1952/1953) i Kolonii (1952/1953−1975). W 1975 roku przeszedł na emeryturę.
Dorobek i wyróżnienia.
W jego dorobku znalazły się m.in. reedycje "Biblii Leopolity" – najstarszej polskiej Biblii z 1561 roku oraz starodruków kaszubskich, a także opracowania ruskich bajek i prace na temat języka Słowian połabskich. Reinhold Olesch powrócił również do prac nad sprawami Górnego Śląska. Opracował on, wydany w roku 1958 w Berlinie, "Der Wortschatz der polnischen Mundart von Sankt Annaberg" czyli słownik gwary wsi Góra Świętej Anny i Wysoka, należącej do dialektu „Kobylorzy”. Wbrew poglądom Olescha, wyrażonym w jego wcześniejszych pracach, wydawca użył w tytule „polski”, a nie „słowiański”, chociaż sam Olesch użył tam nawet transkrypcji slawistycznej, a nie polskiej. Założył serię „Slavistische Forschungen”, przez wiele lat był współredaktorem (i współzałożycielem) serii „Mitteldeutsche Forschungen”, czasopisma „Zeitschrift für slavische Philologie”, również „Die Welt der Slaven, Bausteine zur Geschichte der Literatur bei den Slaven”, serii „Slavistische Studienbücher” oraz „Biblia Slavica”. W 1972 roku z okazji Kongresu Slawistów w Warszawie Reinhold Olesch otrzymał doktorat honoris causa Uniwersytetu im. Adama Mickiewicza w Poznaniu, w 1988 roku Uniwersytetu Sofijskiego, a w 1990 roku − Wyższej Szkoły Pedagogicznej w Opolu. 
W 1959 r. został członkiem zagranicznym PAN.

</doc>
<doc id="1257987" url="https://pl.wikipedia.org/wiki?curid=1257987" title="Cicadidae">
Cicadidae



</doc>
<doc id="1257994" url="https://pl.wikipedia.org/wiki?curid=1257994" title="Cicadetta montana">
Cicadetta montana



</doc>
<doc id="1257995" url="https://pl.wikipedia.org/wiki?curid=1257995" title="NOT (album)">
NOT (album)

NOT – drugi album grupy NOT, wydany w 2007 roku nakładem 2-47 Records.

</doc>
<doc id="1257999" url="https://pl.wikipedia.org/wiki?curid=1257999" title="Herb Spišskiego Štvrtoku">
Herb Spišskiego Štvrtoku

Herb wioski Spišský Štvrtok obowiązuje od 1998, jego autorem jest historyk Ivan Chalupecký. Przedstawia on postać św. króla Władysława w białej (srebrnej) zbroi na zielonym tle. W prawej ręce trzyma on halabardę, a w lewej dwuramienny krzyż lotaryński, będący symbolem Słowacji. Korona, pas i element halabardy jest w kolorze żółtym (złotym).
Herb nawiązuje do postaci św. Władysława, który jest patronem miejscowego kościoła i nieoficjalnym patronem wsi. Symbolem miejscowości jest on już od XV wieku, kiedy używano pieczęci z postacią świętego z siekierą (lub halabardą), otoczonego gotyckim napisem + S. CIVIUM DE QUINTO FORRO (Pieczęć mieszczan z Czwartku). W XVI wieku pojawiła się zmodyfikowana pieczęć, z takim samym wizerunkiem, ale innym napisem - S. OPPIDI QVINTOFORI (Pieczęć miasteczka Czwartku). Obowiązywała ona do XIX wieku.
W XVIII wieku także miejscowa parafia zaczęła używać własnej pieczęci, więc rajcy miejscy stworzyli nową, małą pieczęć na której również znalazła się postać węgierskiego króla (zamiast siekiery trzymał berło) i napis SIGIL. OPPIDI QUINTOFORI 1851 (Pieczęć miasteczka Czwartku 1851). Po 1906 miejscowość używała już tylko pieczęci napisowych.
Flaga wsi posiada te same barwy - górną połowę zajmuje pas w kolorze białym (srebrnym), 1/4 pas w kolorze żółtym (złotym), 1/4 pas w kolorze zielonym.

</doc>
<doc id="1258002" url="https://pl.wikipedia.org/wiki?curid=1258002" title="Paul Mandelsztam">
Paul Mandelsztam

Paul Mandelsztam, ros. "Пауль Мандельштам", łot. "Pauls Mandelštams" (ur. 6 września 1872 w Żagarach, zm. w sierpniu 1941 w Rydze) – architekt, autor projektów licznych budynków w Rydze. 
Uczył się w niemieckim gimnazjum w Rydze. W latach 1891-92 studiował na wydziale mechaniki, a do 1898 architektury Instytutu Politechnicznego w Rydze. Na początku XX wieku pracował nad budową zajezdni tramwajowej w Rydze przy ul. Friedricha 2 oraz konstrukcją miejskich wodociągów. 
Zaprojektował liczne budynki w stylu modernizmu na terenie Rygi - głównie przy ulicach Skolas, Elizabetes, Ganu, Kaleju, Dzirnavu, Marstalu i pl. Katedralnym, także przy ul. Alberta. W 1901 według jego projektu powstała synagoga miejska, a pięć lat później żydowska szkoła zawodowa przy ul. Abrene 2.
W czasie I wojny światowej przebywał w Moskwie, gdzie obok pracy w zawodzie wziął udział w dyskusjach lokalnej społeczności na temat przesiedlenia do Palestyny. Po rewolucji październikowej powrócił na Łotwę, gdzie udzielał się w licznych organizacjach społecznych oraz żydowskiej społeczności miasta. 
Zginął tragicznie w początkach okupacji niemieckiej Rygi.

</doc>
<doc id="1258003" url="https://pl.wikipedia.org/wiki?curid=1258003" title="Detektor lawinowy">
Detektor lawinowy

Detektor lawinowy to urządzenie elektroniczne służące do szybkiego lokalizowania zasypanych pod śniegiem (lawiną) turystów. Detektor może pracować w trybie nadawania lub odbioru. 
Urządzenie powinno być noszone w terenie zagrożonym lawinami przez wszystkich uczestników zespołu wspinaczkowego i nastawione na nadawanie.
W tym trybie emituje ono co ok. 1 sekundę krótki impuls elektromagnetyczny na częstotliwości 457 kHz. Jeśli jeden z turystów zostanie porwany przez lawinę, pozostali przestawiają swoje urządzenia na odbiór i w tym trybie wskazują one odległość i kierunek do nadającego urządzenia zasypanego pod śniegiem wraz z ofiarą, umożliwiając jej odnalezienie i odkopanie.
Potocznie detektor lawinowy jest określany jako Pieps, od austriackiej firmy, która jest jednym z producentów tych urządzeń.
Inni producenci to Ortovox, Mammut i Backcountry Access.
Obecnie urządzenia produkowane przez różnych producentów są ze sobą w pełni kompatybilne.

</doc>
<doc id="1258004" url="https://pl.wikipedia.org/wiki?curid=1258004" title="Kraina Śląska">
Kraina Śląska

Kraina Śląska – jednostka podziału kraju stosowana w leśnictwie położona w pasie Nizin Środkowopolskich i w swym zasięgu obejmuje: na północy – Wał Trzebnicki, w części środkowej – Nizinę Śląską, na południowym wschodzie – Wyżynę Śląską, na południowym zachodzie zaś – Przedgórze Sudeckie.
Lesistość krainy wynosi ok. 30%.
Klimat krainy zalicza się do typu klimatu podgórskich nizin i kotlin, a w układzie warunków klimatycznych daje się zaznaczyć wpływ klimatu atlantyckiego.
Prawie cała kraina leży w zasięgu zlodowacenia środkowopolskiego, które ukształtowało rzeźbę terenu z różnicą wzniesień ponad 150 metrów, w krainie jest zróżnicowanie geologiczne i różnorodność gleb. Na południe od Szprotawy rozciągają się pola sandrowe z suchymi i ubogimi piaskami, tworząc tzw. Bory Dolnośląskie. W okolicach Głogowa i Lubina występują gleby gliniaste i iły. W dolinach rzek Odry i Baryczy występują gleby aluwialne, natomiast na południe od Wrocławia znajdują się rędziny, a na Przedgórzu Sudeckim ciągną się pasma lessów. Od Legnicy do Opola zalegają piaski i piaski gliniaste, a pomiędzy Opolem i Kędzierzynem-Koźlem występują suche piaski i piaski wydmowe,
Najliczniejszymi siedliskami leśnymi są: bór świeży – ok. 32%, bór mieszany świeży – ok. 23%, las mieszany – ok. 16%. Ponadto w Krainie Śląskiej występują siedliska boru wilgotnego, bagiennego, boru mieszanego wilgotnego, lasu wilgotnego i lasu łęgowego, których łączny udział wynosi ok. 14%,
W składzie gatunkowym drzewostanów występują wszystkie ważne gospodarczo gatunki drzew leśnych, a ich procentowy udział w poszczególnych drzewostanach uwarunkowany jest żyznością gleb. Na glebach lessowych występują drzewostany bukowe, bukowo-dębowe i bukowo-jodłowe, natomiast w miarę posuwania się na południe, na terenach wyżej położonych, wzrasta wyraźnie udział świerka w zmieszaniu z modrzewiem polskim i europejskim,
Kraina Śląska dzieli się na 6 dzielnic:

</doc>
<doc id="1258008" url="https://pl.wikipedia.org/wiki?curid=1258008" title="Satyrinae">
Satyrinae



</doc>
<doc id="1258011" url="https://pl.wikipedia.org/wiki?curid=1258011" title="Anatomia morderstwa">
Anatomia morderstwa

Anatomia morderstwa (ang. "Anatomy of a Murder") – filmowy dramat sądowy produkcji amerykańskiej z 1959 roku na podstawie powieści Johna D. Voelkera. Obraz nominowany był w siedmiu kategoriach do Oscara.
Nagrody i nominacje.
13. ceremonia wręczenia nagród BAFTA

</doc>
<doc id="1258018" url="https://pl.wikipedia.org/wiki?curid=1258018" title="The Loneliest Link in a Very Strange Chain">
The Loneliest Link in a Very Strange Chain



</doc>
<doc id="1258019" url="https://pl.wikipedia.org/wiki?curid=1258019" title="Zbych Trofimiuk">
Zbych Trofimiuk

Zbych Trofimiuk, właśc. Zbigniew Krzysztof Trofimiuk (ur. 7 kwietnia 1979 w Warszawie) – australijski aktor polskiego pochodzenia.
Jako aktor młodzieżowy zyskał popularność w serialach australijskich, takich jak "Dwa światy", "Tropiciele gwiazd" czy "McGregorowie". Pasjonuje się narciarstwem, jazdą konną i karate.

</doc>
<doc id="1258025" url="https://pl.wikipedia.org/wiki?curid=1258025" title="Bazylika Bożego Ciała w Wieluniu">
Bazylika Bożego Ciała w Wieluniu



</doc>
<doc id="1258026" url="https://pl.wikipedia.org/wiki?curid=1258026" title="Stopa słonia">
Stopa słonia

Stopa słonia to potoczne określenie kilku roślin, m.in.:

</doc>
<doc id="1258037" url="https://pl.wikipedia.org/wiki?curid=1258037" title="Zbigniew Trofimiuk">
Zbigniew Trofimiuk



</doc>
<doc id="1258044" url="https://pl.wikipedia.org/wiki?curid=1258044" title="Igrzec">
Igrzec

Igrzec (; niem. "szpilman") – ze staropolskiego ludowy poeta, muzykant i trefniś.
Wędrowny ludowy śpiewak opisujący w dawnych czasach, swymi utworami ciekawe i aktualne zdarzenia.
Jak podaje badacz kultury Dawid Jung, opisujący średniowieczne Święto Głupców, najstarszym znanym obecnie igrcem w polskiej historii jest artysta imieniem Jurek, który w 1235 podarował w Gnieźnie przed księciem jedną ze swoich wsi kościołowi. W XIII i XIV w. w Polsce zawód igrców był przez duchowieństwo piętnowany, a za oglądanie sztuki "igrców, wiłów, goliardów i wesołków" oraz darowanie im datków groziła kara klątwy nawet księżom katolickim.

</doc>
<doc id="1258045" url="https://pl.wikipedia.org/wiki?curid=1258045" title="Siostro, moja siostro">
Siostro, moja siostro

Siostro, moja siostro (ang. "Sister My Sister", 1994) – brytyjski dramat filmowy, oparty na podstawie sztuki Wendy Kesselman.
Obsada.
i inni
Wersja polska.
Producent wersji polskiej: Dariusz Zawiślak
Opracowanie wersji polskiej: Master Film 
Reżyseria: Elżbieta Jeżewska
Dialogi: Joanna Klimkiewicz
Dźwięk: Elżbieta Mikuś
Montaż: Jan Graboś
Kierownictwo produkcji: Ilona Braciak
Opracowanie muzyczne: Eugeniusz Majchrzak
W wersji polskiej udział wzięli:
oraz
i inni

</doc>
<doc id="1258046" url="https://pl.wikipedia.org/wiki?curid=1258046" title="Doogie White">
Doogie White

Doogie White (ur. 7 marca 1960 w Motherwell) - szkocki wokalista rockowy znany głównie ze współpracy z grupą Rainbow. W l. 1984-88 występował z własnym zespołem La Paz, a następnie śpiewał w Midnight Blue i Praying Mantis (1991 oraz 2003). W 1994 r. do współpracy zaprosił go Ritchie Blackmore, z którego zespołem występował do 1997 r. W 2000 r. związał się z zespołem Cornerstone, z którym nagrywa i koncertuje do dzisiaj. W międzyczasie współpracował także z Yngwie'em Malmsteenem. W latach 2008-2014 występował w grupie heavy metalowej Tank. W 2011 roku wznowił działalność swojego pierwszgo zespołu La Paz i nagrał z nim nowe wersje starych kompozycji.

</doc>
<doc id="1258051" url="https://pl.wikipedia.org/wiki?curid=1258051" title="Krimml">
Krimml

Austria:

</doc>
<doc id="1258059" url="https://pl.wikipedia.org/wiki?curid=1258059" title="Termin materialnoprawny">
Termin materialnoprawny



</doc>
<doc id="1258060" url="https://pl.wikipedia.org/wiki?curid=1258060" title="Majjhima Nikaya">
Majjhima Nikaya

Majjhima Nikaya (majjhimanikāya; "Zbiór rozpraw średniej długości") – jest buddyjskim pismem, drugim z pięciu nikaya, czyli zbiorów w "Sutta Pitaka" (Sutta Pitaka jest jednym z "trzech koszy" składających się na palijską Tipitakę buddyzmu therevady). Ta nikaya składa się ze 152 rozpraw przypisywanych Buddzie i jego najważniejszym uczniom.
Podobny zbiór, najprawdopodobniej tłumaczony z wcześniejszej sanskryckiej wersji, występuje w chińskim kanonie buddyjskim. Jest tam nazywany "Mādhyamāgama" lub "Zhōng Ahánjīng" (中阿含經). Nazwy te można przetłumaczyć jako "środkowa [tj. średniej długości] agama".

</doc>
<doc id="1258061" url="https://pl.wikipedia.org/wiki?curid=1258061" title="Antoni Jadasz">
Antoni Jadasz



</doc>
<doc id="1258062" url="https://pl.wikipedia.org/wiki?curid=1258062" title="Synagoga Staronowa w Rydze">
Synagoga Staronowa w Rydze

Synagoga Staronowa w Rydze (jid. "Altnaje szul"; , ) – najstarsza żydowska bóżnica działająca od XVIII wieku do 1941 roku w Rydze na Łotwie przy ul. Moskiewskiej 57 (łot. "Maskavas 57"), obecnie nie istnieje.
W 1780 roku przy obecnej ulicy "Maskavas 57" postawiono drewniany budynek, w którym odbywały się modły społeczności żydowskiej. Budowę murowanego gmachu rozpoczęto w 1843 roku, od 1850 roku odbywały się w nim regularne nabożeństwa. W 1889 roku budynek przeszedł modernizację, przebudowano go w stylu neoromańskim według projektu ryskiego architekta Reinholda Schmelinga. Od tego czasu bóżnica otrzymała nazwę "staro-nowej" ("alt-naje").
Na początku II wojny światowej 4 lipca 1941 roku została spalona wraz ze spędzonymi tam ludźmi. Po 1945 roku na bazie w 80% zniszczonego budynku (ocalały mury zewnętrzne) zbudowano w 1948 roku dom dla pracowników ryskiej fabryki penicyliny.
W latach dziewięćdziesiątych społeczność żydowska Rygi domagała się od miasta zwrotu budynku, co zakończyło się rozprawą sądową, na której zapadło orzeczenie o pozostawieniu budynku w gestii władz Rygi. Niektóre pomieszczenia budynku są jednak za zgodą władz miasta używane przez lokalną gminę żydowską.

</doc>
<doc id="1258063" url="https://pl.wikipedia.org/wiki?curid=1258063" title="Potyczka pod Yevenes">
Potyczka pod Yevenes

Potyczka pod Yevenes – starcie zbrojne, które miało miejsce 24 marca 1809 roku pod Yevenes w czasie trwania kampanii hiszpańskiej pomiędzy wojskami francusko-polskimi dowodzonymi przez płk. Jana Konopkę a wojskami hiszpańskimi.
Podłoże.
Dywizja polska gen. Valance’a ze składu korpusu gen. Sebastianiego wyszła z Toledo w kierunku południowo-zachodnim z zadaniem opanowania Andaluzji 20 marca i zatrzymała się 23 wieczorem w miejscowości Mora. Pułk lansjerów miał wyznaczony nocleg w pobliskim Orgaz u podnóża gór. Tymczasem za górami, w rozległej kotlinie, znajdowała się duża wieś Yevenes (według różnych przekazów także Jevenes lub Ivenes, w rzeczywistości Los Yébenes), którą Polacy znali z wcześniejszej służby patrolowej w tej okolicy. Uważając, że we wsi tej są lepsze warunki do noclegu i odpoczynku, płk Konopka tam właśnie poprowadził swój oddział. Miejsce to było jednak bardzo niekorzystne pod względem obronnym. Oto jak pisał o tym naoczny świadek, wachmistrz Kajetan Wojciechowski: "„Była to pozycja dla kawalerii ze wszech miar niebezpieczna, albowiem jedyna droga prowadziła w zygzak przez górę, z której ani na prawo, gdyż niebotyczne wisiały skały nad głową, ani na lewo, bo przepaść pod nogami była, kroku w bok zrobić nie można było, a jednak tą jedyną drogą pozostawała nam rejterada na przypadek napadu nieprzyjaciela”".
Jak wynika z powyższego opisu miejsce na nocleg było źle wybrane, bo choć zapewniało dobre warunki spoczynku, mogło się stać śmiertelną pułapką dla obozującego oddziału, bowiem w przypadku zagrożenia nie miał on ani dość miejsca, by rozwinąć się do ewentualnej walki, ani dróg zapewniających szybki i bezpieczny odwrót.
Dlaczego płk Konopka wybrał to miejsce na popas? Być może przyczyny należy szukać w tym, że ani Francuzi ani Polacy nie wiedzieli o gromadzących się w okolicy oddziałach hiszpańskich. Pułkownik, przestrzegany przed wyborem tego miejsca przez oficerów ze swego sztabu odpowiadał, że nieprzyjaciel jest wciąż daleko, o parę dni marszu nad rzeką Gwadiana.
Pułk rozlokowano kompaniami po większych gospodarstwach we wsi, tam też znalazły miejsce furgony taborowe. W centrum rozlokowano piątą kompanię, która (pod dowództwem kpt. Jana Szulca) pełniła tego dnia służbę. Na drogach dojazdowych rozstawiono czujki.
Bitwa.
Noc z 23 na 24 marca była (według relacji Wojciechowskiego) spokojna. Wprawdzie warty kilkakrotnie meldowały, że z pobliskich wiosek dochodzi ujadanie psów oraz tętent kopyt, ale meldunki te zostały zbagatelizowane. Po północy wszystko okryła gęsta mgła. O świcie, skoro się tylko rozwidniło, otrąbiono pobudkę i dano rozkaz do kulbaczenia koni. Oficerowie odpoczywali jeszcze na kwaterach. W tym momencie na polskie posterunki wpadła masa hiszpańskiej kawalerii. Powstało zamieszanie, pułkownik Konopka wypadł z domu rzekomo w samej bieliźnie.
Lansjerzy z 5. kompanii natychmiast nawiązali walkę z nieprzyjacielem. Reszta pułku w ogromnym zamieszaniu formowała się na placu pośrodku wsi. Za kawalerzystami ustawiły się furgony taborowe, które natychmiast odesłano w kierunku Orgaz. Mgła podniosła się w końcu i Polacy ujrzeli szeregi kawalerii hiszpańskiej oraz dwie baterie artylerii konnej. Pułkownik Konopka, widząc olbrzymią przewagę nieprzyjaciela, wydał jedyny możliwy w tej sytuacji rozkaz wycofania się ku głównym siłom francuskim.
Szwadrony wykonały zwrot i w szyku marszowym ruszyły w kierunku Orgaz, z pułkownikiem i majorem Andrzejem Ruttié na czele. Straż tylną nadal stanowiła 5. kompania, która osłaniała resztę oddziału.
Ułani prowadzeni przez Konopkę wkrótce natknęli się na dwa pułki kawalerii hiszpańskiej stojące na ich drodze. Konopka zawołał: "„Naprzód dzieci!”" i idąca na czele 8. kompania pochyliła lance uderzając na wroga. Był nim pułk karabinierów królewskich (hiszp. "carabiñeros reales"), jeden z lepszych w armii hiszpańskiej. Tarasował wąską drogę nad przepaścią nie mogąc się ani wycofać, ani iść naprzód.
Rozpoczęła się bezpardonowa walka. Lansjerzy mieli przewagę długości lanc, więc karabinierzy, uzbrojeni w pałasze, byli z góry skazani na przegraną. W straszliwym ścisku, gdzie w szeregu walczyło nie więcej jak kilku ludzi, tworzyły się zatory z trupów końskich i ludzkich, co utrudniło wszelki manewr. Karabinierzy, stłoczeni pomiędzy atakującymi Polakami i stojącym za nimi następnym pułkiem hiszpańskim, nie mieli żadnych szans. Jedni w rozpaczy rzucali się w przepaść, inni próbowali wdrapywać się na skalne zbocza. Ci co stali na drodze, ginęli.
Uderzenie lansjerów zaskoczyło Hiszpanów jeszcze przed chwilą pewnych sukcesu. Teraz zaczęli się chwiać, a tylne ich szeregi zawracały konie do ucieczki. Widząc, że szeregi przeciwnika rzedną, ułani z jeszcze większym animuszem nacierali na nieprzyjaciela. Wkrótce, przerąbawszy się do miejsca, gdzie droga stawała się szersza, ruszyli najpierw kłusa, a potem galopem.
Jadący na czele płk Konopka, wraz z majorem Ruttie i kilkunastoma ułanami, oderwał się od reszty oddziału, który wydostał się w końcu na otwartą przestrzeń i tam zaczął się formować by odeprzeć kawalerię hiszpańską wylewającą się właśnie z wąwozu w pościgu za lansjerami. Dowódca polskiego pułku dotarł bezpiecznie do Mora, gdzie stacjonowały główne siły dywizji Valance’a, święcie przekonany o zagładzie swego oddziału. Tymczasem ten, sformowany przez szefa szwadronu Telesfora Kostaneckiego, przebił się przez wroga i okrężną drogą – przez Consuegrę – dotarł po kilku godzinach do Mora.
Skutki.
Pod Yevenes pułk poniósł znaczne straty. Zginął por. Stanisław Moszyński (Molzinski), zaś kapitanowie Jan Szulc i Kajetan Stokowski oraz por. Stawierski i lekarz Jan Gryll, wszyscy ranni, zostali wzięci do niewoli, bo warunki odwrotu były tak trudne, że pułk nie mógł zabrać ze sobą swoich rannych. Stan osobowy pułku w okresie od 8 marca do 15 kwietnia zmniejszył się o 89 ludzi. Po odliczeniu 47 wziętych do niewoli pozostaje brak 42 ludzi, co najpewniej przedstawia liczbę zabitych pod Yevenes.
Pułk stracił ponadto pod Yevenes wszystkie furgony taborowe, a wraz z nimi sztandary szwadronów, dar od cesarzowej Józefiny otrzymany jeszcze w 1802 we Włoszech. Tę ostatnią stratę uważano w szeregach za plamę na honorze pułku i solennie postanowiono zmyć ją w najbliższym czasie. Porażka ułanów w tej bitwie stała się głośna w całej Hiszpanii. Była to bodajże jedyna klęska, jaką zadali im Hiszpanie w czasie całej wojny na półwyspie. Mocno zapewne uraziła ich dumę i zachwiała, zdobytą w poprzednich kampaniach, sławę. Dlatego "„los infernos picadores”" z całą zaciekłością dążyli do odzyskania dawnej chwały, długim łańcuchem aktów szaleńczej odwagi i poświęcenia pracowali nad odbudową swej reputacji, jaką cieszyli się w "Armée d’Espagne".
Już wkrótce lansjerzy zemścili się na Hiszpanach. 27 marca 1809 pod Ciudad Real zdobyli most, rozbili czworoboki hiszpańskiej piechoty, następnie ścigali uciekających, a gdy ci następnego dnia stanęli pod Santa Cruz, lansjerzy sami, nie czekając na resztę korpusu, rozbili ich jeszcze raz. Sława „piekielny lansjerów” tak dalece ich wyprzedziła, że 18 września 1809 w bitwie pod Ocañą, samym swym widokiem doprowadzili do ucieczki z pola wspomniany już pułk "carabiñeros reales".
Z początkiem maja płk Konopka opuścił oddział i udał się do Francji. Przez pewien czas przebywał w Sedanie, gdzie stacjonował szwadron zapasowy oddziału. Do pułku powrócił dopiero po piętnastu miesiącach. Rezultatem utraty sztandarów była odmowa przyznania pułkowi nowych (nawet po świetnym zwycięstwie w bitwie pod Albuerą), a w konsekwencji rozformowanie jednostki i przekształcenia jej w 7. pułk lansjerów francuskich.
Los straconych sztandarów.
Jak to jednak było ze sztandarami lansjerów? Wojciechowski opowiadał o tym tak:
"„Kiedy zsiadłem z konia, wziąłem Kazabana na stronę i zapytałem dlaczego nasz pułkownik, zawsze taki odważny i przewidujący, właśnie dziś stracił kompletnie głowę i kłamał przed generałem co do przyczyn porażki. Nie mogłem pojąć o co generał się piekli, skoro cały pułk jest już bezpieczny. Kazaban zaczerpnął oddechu, po czym chwycił mnie za rękę i powiedział: No tak, pułk jest bezpieczny, ale stało się coś gorszego. Straciliśmy sztandary pułkowe, te same, co dostaliśmy wiele lat temu w Italii i które Napoleon chciał wymienić na nowe gdy został cesarzem z powodu rewolucyjnych symboli, jakie wyhaftowała dla nas Józefina. Pułk się wtedy nie zgodził i sztandary do dzisiaj były z nami."
"O czym ty, do diabła, mówisz?! – krzyknąłem – Przecież one zostały w naszym depot w Madrycie!"
"Tak, masz rację – powiedział na to – drzewca i pokrowce zostały, ale płachty ja sam, własnymi rękami, pakowałem w największym sekrecie do pułkownikowskiego furgonu. Furgony zostały po tamtej stronie gór i na pewno już wpadły w łapy Hiszpanów... Osłupiałem. Zdałem sobie sprawę z konsekwencji, jakie mogą spaść na cały pułk, który w takiej sytuacji może zostać rozwiązany, a my – lansjerzy – niezależnie od tego, jacy dzielni jesteśmy, możemy być na przyszłość pozbawieni wszelkich zaszczytów i nagród”".
To była prawda, pułk utracił swe sztandary, a stało się to wbrew ścisłym rozkazom, zgodnie z którymi sztandary miały zostać w bezpiecznym miejscu na tyłach. W rezultacie pułk nie został – mimo rekomendacji samego Joachim Murata – zaliczony do Gwardii Cesarskiej i nigdy nie zyskał prawa do nowych sztandarów.
W swym sprawozdaniu z akcji dowódca hiszpański hrabia Cartaojal napisał 29 marca (co zostało opublikowane w hiszpańskich gazetach 1 kwietnia) o stratach poniesionych przez lansjerów:
"„98 ludzi, w tym jeńców i 3 oficerów, a nadto sztandar, konie, lance i ekwipunek”".
A w późniejszej nocie do Najwyższej Junty Sewillii dodał:
"„W Los Yebanes wzięto jeszcze dwa sztandary polskiego pułku, które znaleźliśmy przy poległym w bitwie oficerze”".
Wynika z tego, że Cartaojal zdobył trzy z czterech sztandarów i że te dwa były w posiadaniu lansjera, który – zdając sobie sprawę z ich znaczenia – próbował je ocalić i w trakcie tego zginął. Ostatni prawdopodobnie został spalony wraz z furgonami taboru, a więc tam, gdzie się go nikt nie mógł spodziewać.
Co stało się z tymi trzema sztandarami od bitwy do chwili, w której dwa z nich zawisły jako trofea w Kaplicy Królewskiej św. Franciszka katedry w Sewilli nie jest do końca jasne, ale na podstawie kilku zachowanych dokumentów da się zbudować pewną hipotezę:
Wszystkie trzy znajdowały się prawdopodobnie w rękach sztabu armii hiszpańskiej bez jakiegokolwiek zamiaru prezentowania publicznie, aż do bitwy pod Albuerą, kiedy to brytyjscy sprzymierzeńcy zostali „zmasakrowani” przez Lancjerów Nadwiślańskich – dokładnie tych samych, którzy stracili sztandary pod Yevenes. Z całą pewnością właśnie wtedy hiszpańskie dowództwo postanowiło wydobyć zapomniane trofea i pokazać je jako sztandary zdobyte pod Albuerą, głównie dla podniesienia upadłego morale własnych wojsk, które zostały pominięte milczeniem w brytyjskim sprawozdaniu z bitwy.
Tak właśnie należy rozumieć słowa o "„wzięciu polskiego sztandaru przez regiment z Murcji”", które generał Lardizabal wymienił w swoim raporcie po bitwie. Była to nieprawda, bo pod Albuerą Hiszpanie nie wzięli żadnych sztandarów, a tym bardziej sztandaru 3. szwadronu lansjerów. Chodzi więc bez wątpienia o jeden z trzech sztandarów spod Yevenes.
Siedem dni później Sebastian Llano, adiutant hiszpańskiego generała Blake’a, stawił się przed obliczem Kortezów Kadyksu z wymienionym w raporcie trofeum – sztandarem trzeciego szwadronu i oznajmił: "„z trzech sztandarów wziętych na naszych nieprzyjaciołach mam honor zaprezentować Waszym Ekselencjom ten właśnie, jako hołd złożony narodowi, który reprezentujecie”". Sztandar ten został zdeponowany w kościele San Felipe Neri w Kadyksie i ślad po nim zaginął.
W roku 1889 sewilski kronikarz J. Gestoso opublikował w serii „Chwała Narodowa” kolorową reprodukcję sztandaru 1. szwadronu z informacją, że jest „przechowywany w Kaplicy Królewskiej katedry w tym mieście”, lecz z błędną informacją, że pochodzi z czasów bitwy pod Bailén. W rok później ten sam autor, w swym „Przewodniku po Sewilli”, wspominał o dwóch polskich sztandarach w Kaplicy Królewskiej, ale ponownie łącząc je z Bailen i nie wiedząc najwyraźniej, że lansjerzy w tej bitwie nie brali udziału – co więcej – że wszystkie trofea wzięte wówczas przez Hiszpanów – zostały odzyskane przez Józefa Bonaparte w roku 1810.
W chwili obecnej w katedrze sewilskiej znajduje się jedynie sztandar 2. szwadronu, bowiem ten należący do 1. szwadronu znalazł się (w nieznanych okolicznościach) około roku 1910 w Musée de l’Armée w Paryżu, gdzie jest przechowywany do dzisiaj bez słowa wyjaśnienia, że zdobyli go Hiszpanie.
Na koniec wypada przedstawić dalsze losy płk. Konopki, który – wbrew wyraźnym rozkazom – kazał umieścić sztandary w taborowym furgonie. Ryzykował wiele, po utratę dowództwa włącznie. Tymczasem nic mu się nie stało: wyjazd do Francji (a z pewnością miał związek ze śledztwem w tej sprawie) trwał długo, ale nie miał żadnych następstw. Co więcej – po bitwie pod Albuerą – dostał generalską nominację, został baronem cesarstwa i na zawsze zniknął z polskiego wojska.
Wkrótce, w stopniu grossmajora, został instruktorem „robienia lancą” w 1. pułku szwoleżerów gwardii. W trakcie kampanii rosyjskiej wyprosił dowództwo nad nowo tworzonym 3. pułkiem szwoleżerów litewskich. Ale w październiku 1812 roku w Słonimiu, w przeddzień wymarszu, dostał się (podczas bankietu) wraz z niemal całym pułkiem, bez walki do niewoli rosyjskiej. Pobyt w niewoli zniszczył mu zdrowie i zmarł w połowie stycznia 1815 roku już jako generał brygady w dywizji jazdy Królestwa Polskiego.

</doc>
<doc id="1258064" url="https://pl.wikipedia.org/wiki?curid=1258064" title="Krimml (gmina)">
Krimml (gmina)

Krimml – gmina w Austrii, w kraju związkowym Salzburg., w powiecie Zell am See. Liczy 823 mieszkańców (1 stycznia 2015).

</doc>
<doc id="1258065" url="https://pl.wikipedia.org/wiki?curid=1258065" title="Elat">
Elat



</doc>
<doc id="1258069" url="https://pl.wikipedia.org/wiki?curid=1258069" title="Towarzystwo Literacko-Słowiańskie">
Towarzystwo Literacko-Słowiańskie

Towarzystwo Literacko-Słowiańskie — towarzystwo działające w latach 1836–1886, założone na Uniwersytecie Wrocławskim z zadaniem badań i kultywacji języków oraz literatur słowiańskich. Zgodnie ze statutem członkiem mógł być każdy student Uniwersytetu znający przynajmniej jeden język słowiański.
Zainicjowane 14 lipca 1836 w mieszkaniu Jana Evangelisty Purkyněgo razem z Teodorem T. Mateckim. Władze uniwersyteckie delegowały kuratora, który sprawował nadzór nad Towarzystwem. Pierwszym został Purkyně, następnie dwukrotnie Ludwig Anton Gitzler (1855–1860, 1867–1868), Wojciech Cybulski (1860–1867) i Władysław Nehring (1868–1886). Wśród bardziej znanych członków towarzystwa byli: Jan Kasprowicz, Adam Asnyk, Konstanty Damrot, Norbert Bonczyk, Florian Ceynowa i Heliodor Święcicki. Łącznie miało 907 członków.
W latach 1869 i 1886 ukazały się 2 numery pisma „Znicz”, a w 50. rocznicę „Pamiętnik Tow. Literacko-Słowiańskiego” z zestawieniem odczytów wygłoszonych przez 50 lat.
Pruskie ministerstwo oświaty rozwiązało towarzystwo 1 czerwca 1886 w ramach likwidacji polskich uniwersyteckich organizacji studenckich. Formalnym pretekstem decyzji był zarzut angażowania się politycznego tych stowarzyszeń. W efekcie rozwiązania skonfiskowano także kilkutysięczną bibliotekę Towarzystwa.

</doc>
<doc id="1258070" url="https://pl.wikipedia.org/wiki?curid=1258070" title="Kelly Rutherford">
Kelly Rutherford

Kelly Rutherford Deane (ur. 6 listopada 1968 w Elizabethtown) – amerykańska aktorka telewizyjna i filmowa, modelka.
Życiorys.
Wczesne lata.
Urodziła się w Elizabethtown w stanie Kentucky jako córka Ann Edwards, rozwiedzionej modelki i pisarki, która wychowywała samotnie ją i jej młodszego brata Anthony’ego. Miała także dwie młodsze siostry przyrodnie – Courtney i Lindsey. Po ukończeniu szkoły średniej Beverly Hills Playhouse, w 1985 roku studiowała aktorstwo w HB Studio w Nowym Jorku, gdzie jako 17-latka dorabiała jako modelka i występowała w reklamach, m.in. z Mattem LeBlanc. 
Kariera.
Trafiła po raz pierwszy na kinowy ekran w dramacie sensacyjno-kryminalnym "Błękitny gliniarz" ("Shakedown", 1988) u boku Petera Wellera i Sama Elliotta oraz dreszczowcu "Fantom centrum handlowego" ("Phantom of the Mall: Eric's Revenge", 1989) z Robem Estesem i Morgan Fairchild.
Zasłynęła rolą Stephanie „Sam” Whitmore w operze mydlanej NBC "Pokolenia" ("Generations", 1989–1990), za którą była nominowana do nagrody Soap Opera Digest. Brała udział w kilku tureckich reklamach. 
Po występie w telewizyjnym dramacie CBS "Milcząca prawda" ("Breaking the Silence", 1992) z Stephanie Zimbalist, zdobyła popularność rolą Judy Owen w operze mydlanej ABC "Domowy front" ("Homefront", 1992–1993), serialu-westernie Fox "Przygoda na Dzikim Zachodzie" ("The Adventures of Brisco County Jr.", 1993–1994) u boku Bruce’a Campbella jako piosenkarka salonowa Dixie Cousins i operze mydlanej stacji Fox "Melrose Place" (1996–1999) w roli Megan Lewis.
Wygrała z Charismą Carpenter, Shannen Doherty i Kate Winslet rywalizację o angaż do roli jednej z ofiar tajemniczego mordercy w masce, Christine Hamilton – dziewczyny Cottona Weary (Liev Schreiber), która nie jest do końca pewna czy może mu ufać, w sequelu dreszczowca Wesa Cravena "Krzyk 3" ("Scream 3", 2000) u boku Neve Campbell, Davida Arquette, Courteney Cox, Patricka Dempseya, Parker Posey i Scotta Foleya. Grała rolę Lily Van der Woodsen w serialu młodzieżowym CW "Plotkara" ("Gossip Girl", 2007-2012).
Życie prywatne.
Od 30 czerwca 2001 do 11 stycznia 2002 roku była żoną Carlosa Tarajano (ur. 1970). Małżeństwo zakończyło się rozwodem. W sierpniu 2006 roku ponownie wyszła za mąż za niemieckiego biznesmena Daniela Gierscha (ur. 1973). Mają syna Hermésa Gustafa Daniela (ur. 18 października 2006) i córkę Helenę Grace (ur. 8 czerwca 2009). W grudniu 2008 Kelly Rutherford rozwiodła się z Danielem.

</doc>
<doc id="1258082" url="https://pl.wikipedia.org/wiki?curid=1258082" title="Substancja bardzo silnie działająca">
Substancja bardzo silnie działająca



</doc>
<doc id="1258084" url="https://pl.wikipedia.org/wiki?curid=1258084" title="Droga krajowa B115 (Niemcy)">
Droga krajowa B115 (Niemcy)

Droga krajowa nr 115 () – niemiecka droga krajowa przebiegająca z zachodu na południe od skrzyżowania z drogami B101 i B102 w Jüterbog do Görlitz, gdzie krzyżuje się z drogami B6 i B99 oraz pośrednio z drogą wojewódzką 351 w Zgorzelcu.
Droga przebiega częściowo wzdłuż granicy z Polską.
Miejscowości leżące przy B115.
Jüterbog, Baruth, Lübben, Bad Muskau, Niesky, Görlitz.

</doc>
<doc id="1258087" url="https://pl.wikipedia.org/wiki?curid=1258087" title="Hinata">
Hinata

 – głównie żeńskie imię japońskie, rzadko noszone przez mężczyzn, jest też używane jako nazwisko. 

</doc>
<doc id="1258098" url="https://pl.wikipedia.org/wiki?curid=1258098" title="Krimmler Wasserfälle">
Krimmler Wasserfälle

Krimml (Krimmler) – wodospad położony na rzece Krimml w Austrii, przy trasie turystycznej Gerlosstrasse.
Wodospad ten ma 380 m wysokości (od 1470 m n.p.m. do 1090 m n.p.m.), co czyni go jednym z najwyższych w Europie. Składa się z 3 progów, z których pierwszy i zarazem najwyższy ma wysokość 140 metrów, dwa kolejne są nieco niższe. Wodospad spada wąskim strumieniem z prawie pionowych skał, dwukrotnie zmieniając kierunek. Wodospad Krimml powstał na skutek zdzierającej działalności lodowca w epoce plejstocenu.

</doc>
<doc id="1258105" url="https://pl.wikipedia.org/wiki?curid=1258105" title="Wojciech Cybulski">
Wojciech Cybulski

Wojciech Prawdzic Cybulski (ur. 10 kwietnia 1808 w Koninie, zm. 16 lutego 1867 we Wrocławiu) – polski językoznawca, profesor, uczestnik powstania listopadowego, deputowany do Pruskiego Zgromadzenia Narodowego i pruskiego Landtagu w Berlinie w latach 1849-1852. 
Życiorys.
Pochodził z niezamożnej rodziny, jego ojciec był zarządcą majątku hrabiostwa Łąckich. Szkołę elementarną ukończył w Lwówku a maturę zdał w roku 1828 w poznańskim gimnazjum.
Studia filologiczne odbył na uniwersytecie w Berlinie w latach 1828 – 1836. Początkowo studiował filologię klasyczną i historię, uczestnicząc min. w wykładach profesora Hegla. W roku 1829 spotkał Adama Mickiewicza, który wywarł na niego duży wpływ i spowodował zmianę zainteresowań w kierunku studiów nad literaturą słowiańską.
W roku 1831 wyjechał potajemnie z Berlina, aby wziąć udział w powstaniu listopadowym. Raniony w bitwie pod Rutkami dostał się do niewoli rosyjskiej. Karę zesłania odbywał w Wilnie i Bobrujsku. W roku 1833 w drodze do Berlina został aresztowany i osadzony w twierdzy w Świdnicy, po pewnym czasie został zwolniony. Umożliwiono mu też dokończenie studiów na berlińskiej uczelni.
W roku 1836 obronił doktorat i rozpoczął prowadzenie wykładów z języków słowiańskich. Po uzyskaniu stypendium odbywał podróże naukowe do krajów południowosłowiańskich, przebywał kolejno w Pradze, Wiedniu, Bratysławie, Belgradzie, Zagrzebiu, Budapeszcie i Krakowie. W roku 1841 habilitował się i objął stanowisko prywatnego docenta na berlińskim uniwersytecie, gdzie pracował do roku 1859. Dnia 14 grudnia tegoż roku objął na Uniwersytecie Wrocławskim Katedrę Filologii Słowiańskiej. Swój pierwszy wykład wygłosił w dniu 16 kwietnia 1860. W tym samym roku poślubił w Warszawie Józefę Machczyńską. W czasie swojej pracy na wrocławskiej uczelni prowadził zajęcia z języków i literatury słowiańskiej, dużo czasu poświęcił badaniu twórczości Mickiewicza. Pośmiertnie, w roku 1870, staraniem J. I. Kraszewskiego wydano w dwu tomach jego "Odczyty o poezyi polskiej w pierwszej połowie XIX wieku" - dzieło w sporej części poświęcone Mickiewiczowi. W dniu 11 lutego 1861 objął funkcję kuratora Towarzystwa Literacko-Słowiańskiego, którą sprawował do swojej śmierci. Zmarł na atak serca.
Cybulskiego pochowano na cmentarzu parafialnym pw. św. Doroty we Wrocławiu, cmentarz ten został zlikwidowany w roku 1967, obecnie znajduje się tam Park Andersa. Ocalała płyta nagrobna, z inskrypcją w języku polskim, została wmurowana w południową ścianę kościoła św. Maurycego.
Nazwiskiem Cybulskiego nazwano ulicę w centrum Wrocławia.
Jego córką była Józefa Bąkowska.

</doc>
<doc id="1258109" url="https://pl.wikipedia.org/wiki?curid=1258109" title="Anielina (Mińsk Mazowiecki)">
Anielina (Mińsk Mazowiecki)

Anielina (Duża) – dawna wieś, od 1986 południowo-wschodnia część Mińska Mazowieckiego.
Anielina to także obszar funkcjonalno-przestrzenny obejmujący zarówno Anielinę (Dużą) jak i tereny na południe od Górek.
Historia.
Na stronie internetowej Komendy Powiatowej Państwowej Straży Pożarnej znajduje się informacja, że jednostka Ochotniczej Straży Pożarnej na Anielinie istnieje od 1696 roku.
Mapy potwierdzają istnienie wsi Anielina w kształcie zbliżonym do obecnego przed rokiem 1839.
Wieś została włączona do miasta 1 stycznia 1986.
Charakterystyka.
Ulica Klonowa biegnie od ul. Siennickiej (droga wojewódzka nr 802) do przystanku kolejowego Mińsk Mazowiecki Anielina. W większości (z wyjątkiem wolnego fragmentu przy przystanku) ulica ta jest zabudowana domami jednorodzinnymi.
Budowane jest osiedle budynków wielorodzinnych na kilka tysięcy mieszkańców.

</doc>
<doc id="1258111" url="https://pl.wikipedia.org/wiki?curid=1258111" title="Odeta Figurska">
Odeta Figurska



</doc>
<doc id="1258116" url="https://pl.wikipedia.org/wiki?curid=1258116" title="Boxberg">
Boxberg

Niemcy:
Inne:

</doc>
<doc id="1258118" url="https://pl.wikipedia.org/wiki?curid=1258118" title="Katastrofa lotu Santa Barbara Airlines 518">
Katastrofa lotu Santa Barbara Airlines 518

Katastrofa lotu Santa Barbara Airlines 518 miała miejsce 21 lutego 2008 roku w Wenezueli. Lecący z Méridy na południu kraju samolot typu ATR 42 linii Santa Bárbara Airlines, lot nr 518, miał wylądować w Caracas. W trakcie lotu spadł na dżunglę o godzinie 17:00 czasu miejscowego. W wyniku katastrofy zginęło 46 osób - wszyscy na pokładzie.
Przyczyny katastrofy.
Załoga samolotu przed startem nie odczytała listy startowej i nie odczekała okresu, w którym testuje się elektroniczny system nawigacyjny z podłączonymi do niego żyroskopami. W wyniku pośpiechu i pominięcia wykonania listy przedstartowej oraz ruszeniu maszyny z miejsca - kapitan Aldino Garanito Gomez i drugi pilot Denis Ferreira Quintal wystartowali z wyłączonym systemem nawigacyjnym. Po wzniesieniu się i wleceniu w warstwę chmur - załoga utraciła orientację przestrzenną. Kierując się tylko magnetyczną busolą załoga utraciła właściwy kierunek lotu i skierowała samolot w kierunku pasma górskiego. Niewłaściwa reakcja sterami po alarmie z systemu TAWS spowodowała uderzenie samolotu w zbocze góry. 

</doc>
<doc id="1258119" url="https://pl.wikipedia.org/wiki?curid=1258119" title="Jan Szembek (kanclerz)">
Jan Szembek (kanclerz)



</doc>
<doc id="1258125" url="https://pl.wikipedia.org/wiki?curid=1258125" title="Sala Bitwy pod Orszą na Wawelu">
Sala Bitwy pod Orszą na Wawelu

Sala Bitwy pod Orszą – jedna z sal Zamku Królewskiego na Wawelu, wchodząca w skład ekspozycji Reprezentacyjnych Komnat Królewskich. Ozdobiona jest fryzem o tematyce bitwy pod Orszą (stąd nazwa sali) pędzla Leonarda Pękalskiego (nawiązuje do dawnego, który przedstawiał zwycięstwo wojsk polskich pod Orszą w 1514).
Na ścianie południowej wisi obraz "Bitwa pod Lepanto" pędzla Tomasza Dolabelli, ukazujący dwa wątki tematyczne: bitwę, którą stoczyły w 1571 na Morzu Śródziemnym wojska Ligi Świętej z Turkami oraz procesję urządzoną 50 lat później w Krakowie w czasie bitwy między armią polską i turecką pod Chocimiem. Wśród portretów polskich osobistości z XVII wieku, głównie o charakterze sarmackim, znajduje się portret biskupa Jakuba Zadzika, pędzla Jana Triciusa. Meble z XVI – włoskie skrzynie i XVII wieku – polskie skrzynie kasowe, tabliczkowe krzesła lombardzkie.

</doc>
<doc id="1258127" url="https://pl.wikipedia.org/wiki?curid=1258127" title="Droga krajowa B156 (Niemcy)">
Droga krajowa B156 (Niemcy)

Droga krajowa nr 156 () – niemiecka droga krajowa przebiegająca z zachodu na południe od skrzyżowania z drogą B169 w Großräschen w Brandenburgii do Budziszyna w Saksonii, gdzie krzyżuje się z drogami B6 i B96.

</doc>
<doc id="1258136" url="https://pl.wikipedia.org/wiki?curid=1258136" title="Zys">
Zys



</doc>
<doc id="1258137" url="https://pl.wikipedia.org/wiki?curid=1258137" title="Synagoga Altnaje Szul w Rydze">
Synagoga Altnaje Szul w Rydze



</doc>
<doc id="1258142" url="https://pl.wikipedia.org/wiki?curid=1258142" title="Sehnsucht">
Sehnsucht



</doc>
<doc id="1258144" url="https://pl.wikipedia.org/wiki?curid=1258144" title="Undzer Lebn">
Undzer Lebn



</doc>
<doc id="1258147" url="https://pl.wikipedia.org/wiki?curid=1258147" title="Altera">
Altera

Altera – amerykańskie przedsiębiorstwo branży elektronicznej założone w 1983 r. Jest pionierem w dziedzinie programowalnych układów logicznych, systemów mikroprocesorowych i podzespołów elektronicznych. 
Historia.
W 1984 roku firma wprowadziła pierwszy układ scalony o oznaczeniu EP300 w technologii EPLD. Był to pierwszy reprogramowalny układ scalony, który posiadał w swojej obudowie okienko kwarcowe pozwalające na skasowanie komórek EPROM przy pomocy światła ultrafioletowego i ponowne zaprogramowanie układu. Kiedy w 1985 r. Xilinx poinformował o stworzeniu pierwszego FPGA, który miał całkowicie inną architekturę od EPLD, Altera zainspirowana tym rozwiązaniem stworzyła nową architekturę Complex PLD (CPLD), która nie posiadała ograniczeń FPGA w postaci komórek logicznych mających jedynie trzy wejścia.
Od tamtego czasu Altera jest wiodącą firmą na rynku elektroniki, specjalizuje się również w takich technologiach jak CPLD i ASIC. W 2006 r. dochody firmy wyniosły 1,29 mld USD. Prezesem firmy jest John P. Daane. Firma zatrudnia 2654 pracowników w 19 krajach, a jej główna siedziba znajduje się w San Jose w Kalifornii. Prowadzi wiele programów naukowych dla studentów i przekazuje swoje urządzenia politechnikom w celach badawczych i edukacyjnych.
28 grudnia 2015 firma została przejęta przez Intel Corporation za 16,7 mld USD.
Firma jest najbardziej znana z produkcji układów Stratix, Arria, Cyclone i HardCopy.

</doc>
<doc id="1258151" url="https://pl.wikipedia.org/wiki?curid=1258151" title="Synagoga na Starym Cmentarzu Żydowskim w Rydze">
Synagoga na Starym Cmentarzu Żydowskim w Rydze

Synagoga na Starym Cmentarzu Żydowskim w Rydze () – nieistniejąca bóżnica żydowska położona w Rydze na Łotwie, w dzielnicy Moskiewskie Przedmieście. 
Została zaprojektowana w stylu neoromańskim przez ryskiego architekta Paula Mandelsztama, a jej budowę rozpoczęto w 1903 roku. Przez cały okres do I wojny światowej i dwudziestolecie międzywojenne odbywały się tu nabożeństwa poprzedzające rytualny pochówek. 4 lipca 1941 roku budynek został spalony, a po II wojnie światowej jego ruiny usunięto. Obecnie w tym miejscu znajduje się kamień pamiątkowy.

</doc>
<doc id="1258154" url="https://pl.wikipedia.org/wiki?curid=1258154" title="Józef Michał Karp">
Józef Michał Karp

Józef (Jozafat) Michał Karp herbu Karp (ur. przed 5 maja 1679 – zm. 10 grudnia 1739 w Bezdzieżach na Polesiu) – biskup żmudzki w latach 1736-1739, sekretarz wielki litewski od 1724, sekretarz królewski od 1708, kustosz wileński, proboszcz trocki. 
W 1703 był podstolim smoleńskim. Jako klient kanclerza wielkiego litewskiego Karola Stanisława Radziwiłła, w 1706 poparł wraz z nim Stanisława Leszczyńskiego. Schronił się przed Rosjanami do Gdańska i Szczecinka, gdzie opiekował się powierzonymi mu księgami Metryki Litewskiej. Od 1707 przebywał w Królewcu. Po 1717 roku wybrany deputatem na Trybunał Główny Wielkiego Księstwa Litewskiego. W 1719 roku przyjął święcenia kapłańskie. 
W 1735 roku podpisał uchwałę Rady Generalnej konfederacji warszawskiej.
Pochowany w Worniach.

</doc>
<doc id="1258158" url="https://pl.wikipedia.org/wiki?curid=1258158" title="Edward Westminster">
Edward Westminster

Edward Westminster (ur. 13 października 1453 w Westminsterze, zm. 4 maja 1471 pod Tewkesbury) – książę Walii, następca tronu z dynastii Lancasterów, jedyny syn króla Anglii Henryka VI i Małgorzaty Andegaweńskiej. Jedyny w historii książę Walii, który zginął w bitwie.
Król Henryk VI cierpiał na zaburzenia psychiczne i na kilka miesięcy przed narodzinami Edwarda popadł w obłęd. Odzyskał zmysły w okolicach Bożego Narodzenia 1454 r. 30 grudnia oznajmiono publicznie, że Henryk uznał swojego syna. Według innego przekazu, kiedy przyniesiono mu dziecko, król miał ze zdumienia podnieść ręce do góry i orzekł, że musi to być syn Ducha Świętego. W kraju również nie wierzono w ojcostwo Henryka. Mówiono, że Edward jest podrzutkiem lub synem któregoś z zauszników królowej – hrabiego Wiltshire lub Edmunda Beauforta księcia Somerset. Ten drugi, zgodnie z życzeniem królowej Małgorzaty, został jednym z ojców chrzestnych Edwarda
W 1454 r. Edward otrzymał tytuł księcia Walii, zwyczajowy tytuł następcy angielskiego tronu. Wobec postępującej choroby psychicznej Henryka VI królowa próbowała wymóc na nim abdykację, aby tron objął Edward, jednak król nie zamierzał ustępować.
Pozycja rodziny królewskiej była jednak zagrożona. Kraj ogarniała wojna między stronnikami królowej a stronnikami królewskiego kuzyna, Ryszarda Plantageneta księcia Yorku. Wprawdzie York jako regent Królestwa złożył w 1453 r. przysięgę na wierność Edwardowi, to jednak z biegiem czasu zaczął walczyć o koronę dla siebie. W 1460 r. pokonał wojska lancasterskie pod Northampton i zawarł ugodę z pojmanym królem Henrykiem. W myśl jej postanowień Edward został pozbawiony prawa do tronu, który po śmierci Henryka miał przypaść księciu Yorku.
Reakcja matki Edwarda była natychmiastowa. Na czele zebranej w Szkocji armii wkroczyła do Anglii. Yorkiści zostali pokonani pod Wakefield, a Ryszard książę Yorku stracił życie. Fortuna jednak rychło odwróciła się od Lancasterów. W 1461 r. zostali pobici pod Towton. Królem Anglii został syn Yorka, Edward IV, a Henryk, Małgorzata i Edward uciekli do Szkocji. Następnie schronili się w Walii, by ostatecznie uciec do Francji.
Małgorzata wychowywała Edwarda w nienawiści i dążeniu do odwetu. Książę wyrósł na aroganckiego i zarozumiałego młodzieńca. Ambasador Mediolanu pisał o nim w 1466 r.: "Ten chłopiec, choć ma zaledwie lat trzynaście, nie mówi o niczym tylko o ścinaniu głów i wojowaniu, jakby wszystko było w jego rękach albo jakby sam był bogiem wojny". Książę wraz z matką przebywali w darowanym im przez króla Ludwika XI Amboise. W 1470 r. postanowiono o małżeństwie Edwarda z córką dotychczasowego wroga jej matki, hrabiego Warwick – Anną.
Ślub Edwarda i Anny odbył się 13 grudnia 1470 r. Udzielił go wikariusz generalny Bayeux, po uzyskaniu dyspensy od patriarchy Jerozolimy. Małżeństwo to najprawdopodobniej nie zostało skonsumowane. Nazajutrz po zaślubinach małżonkowie wraz matkami wyjechali do Paryża. Tam przygotowywano się do powrotu do Anglii, gdzie hrabia Warwick pokonał Edwarda IV i przywrócił tron Henrykowi VI.
Edward wraz z matką i żoną przybył do Anglii w Niedzielę Wielkanocną 1471 r. Następnego dnia po wylądowaniu nadeszły wieści o zwycięstwie Edwarda IV pod Barnet i śmierci Warwicka. Lancasterowie wydali Edwardowi IV bitwę 4 maja 1471 r. pod Tewkesbury. Zakończyła się ona całkowitą klęską Lancasterów. Edward zginął podczas ucieczki z pola bitwy. Został pochowany w opactwie Tewkesbury. Wdowa po nim poślubiła Ryszarda, księcia Gloucester, późniejszego króla Ryszarda III.

</doc>
<doc id="1258159" url="https://pl.wikipedia.org/wiki?curid=1258159" title="Farmaceuta technik">
Farmaceuta technik



</doc>
<doc id="1258161" url="https://pl.wikipedia.org/wiki?curid=1258161" title="Technik farmaceuta">
Technik farmaceuta



</doc>
<doc id="1258163" url="https://pl.wikipedia.org/wiki?curid=1258163" title="Herb gminy Bełchatów">
Herb gminy Bełchatów

Herb gminy Bełchatów przedstawia w polu zielonym kosz w barwie naturalnej. W nim kłosy pszenicy, owsa, żyta, kwiat łubinu oraz liść i owoce winorośli.
Kosz pełen roślin symbolizuje rolniczy i ogrodniczy charakter gminy.
Herb ten nie spełnia norm heraldyki. Jest słabo czytelny z dużej odległości poprzez nagromadzenie elementów. Występują w nim różne odcienie tego danego koloru. Zielone liście na zielonym polu łamią też zasadę alternacji.
Herb został ustanowiony i zatwierdzony Uchwałą Rady Gminy Bełchatów nr II/9/2002 z dnia 3 grudnia 2002 r.

</doc>
<doc id="1258165" url="https://pl.wikipedia.org/wiki?curid=1258165" title="Maghar (Izrael)">
Maghar (Izrael)

Maghar (hebr. מע'אר; arab. مغارِ; ang. Maghar, lub także Mughar i al-Mughar; pol. "Jaskinie") – samorząd lokalny położony w Dystrykcie Północnym, w Izraelu.
Położenie.
Miasteczko leży na stokach góry Chazon, na wysokości 231 metrów n.p.m. W rejonie tym Dolna Galilea zatacza łuk wokół jeziora Tyberiadzkiego, i rozpoczynają się góry Górnej Galilei. W jego otoczeniu jest miasteczko Dejr Channa, moszawy Tefachot i Chazon, kibuce Inbar i Kaddarim, wioska komunalna Kallanit, oraz arabska wioska Sallama. Na północny wschód od miejscowości znajduje się szkoleniowa baza wojskowa Michve Alon, natomiast na południowym zachodzie jest więzienie Tzalmon.
Demografia.
Zgodnie z danymi Izraelskiego Centrum Danych Statystycznych w 2006 roku w osadzie żyło 19 tys. mieszkańców, w tym 57,8% Druzowie, 21,2% Arabowie chrześcijanie i 20,9% Arabowie muzułmanie.
Populacja osady pod względem wieku (dane z 2006):
Historia.
W okresie panowania rzymskiego w miejscu tym istniało miasto Zar, które słynęło z gajów oliwnych. W późniejszym okresie Talmud wymienia miejscowość Ma'arija.
W okresie panowania Brytyjczyków Maghar była dużą wioską. Podczas wojny domowej w Mandacie Palestyny w rejonie wioski stacjonowały siły Arabskiej Armii Wyzwoleńczej. Podczas I wojny izraelsko-arabskiej w październiku 1948 Izraelczycy przeprowadzili operację Hiram. W dniu 30 października Maghar została zajęta przez izraelskich żołnierzy. W odróżnieniu od wielu arabskich wiosek w Galilei, nie została ona wysiedlona i zachowała swój pierwotny charakter.
W 1956 Maghar otrzymała status samorządu lokalnego. Podczas II wojny libańskiej w 2006 na miejscowość spadły rakiety wystrzeliwane przez Hezbollah z terytorium Libanu. W ich wyniku zginęło 2 mieszkańców, a kilkoro zostało rannych.
Edukacja.
W miejscowości znajdują się cztery szkoły podstawowe i dwa gimnazja.
Religia.
W miejscowości znajdują się dwa kościoły chrześcijańskie, dwa meczety i jedno sanktuarium Druzów.
Gospodarka.
Ważnym elementem lokalnej gospodarki pozostaje rolnictwo, zwłaszcza produkcji oliwki z oliwek. Wielu Druzów pracuje w izraelskiej armii i policji. Część mieszkańców znajduje zatrudnienie w pobliskich strefach przemysłowych.
Komunikacja.
Przez miejscowość przechodzą drogi nr 806 i 807. Jadąc drogą nr 806 na północ dojeżdża się do skrzyżowania z drogami prowadzącymi do kibucu Inbar i moszawu Chazon, natomiast jadąc na południe dojeżdża się do skrzyżowania z drogą nr 805 i dalej do miasteczka Ajlabun. Drogą nr 807 dojeżdża się do położonej na wschodzie wioski Kallanit.

</doc>
<doc id="1258167" url="https://pl.wikipedia.org/wiki?curid=1258167" title="Jakow Gewirc">
Jakow Gewirc

Jakow Germanowicz Gewirc (ros. Яков Германович Гевирц; ur. 1879 w Odessie, zm. 1942 w Leningradzie) – rosyjski architekt tworzący w Petersburgu, Rydze i Charkowie, przedstawiciel nowoczesnego klasycyzmu.
Biogram.
Studiował w latach 1899-1906 na Cesarskiej Akademii Sztuk Pięknych w Petersburgu u Leontija Benois.
W roku 1908 wygrał konkurs na projekt nowego zespołu budynków na Żydowskim Cmentarzu Preobrażeńskim. Był członkiem czynnym Instytutu Archeologicznego, w latach 1910-tych sekretarzem Towarzystwa Architektów-Artystów. Od roku 1922 był wykładowcą na Akademii Sztuk Pięknych, w roku 1936 został dziekanem Wydziału Architektury.
Projektował głównie kamienice w Petersburgu. Jest autorem kompozycji Cmentarza Preobrażeńskiego. Zaprojektował liczne synagogi na terenie Imperium Romanowów (m.in. w Rydze oraz świątynię Tempel w Charkowie), nadając im monumentalny kształt inspirowany architekturą orientu.

</doc>
<doc id="1258172" url="https://pl.wikipedia.org/wiki?curid=1258172" title="Generał Grievous">
Generał Grievous



</doc>
<doc id="1258174" url="https://pl.wikipedia.org/wiki?curid=1258174" title="Wyżyna Bawarska">
Wyżyna Bawarska

Wyżyna Bawarska, Przedgórze Alpejskie (422, historycznie także "Wyżyna Szwabsko-Bawarska"; niem. "Deutsches Alpenvorland", "Alpenvorland") – przedpole północnej części Alp, leżące na obszarze południowo-zachodnich Niemiec. Wraz z Wyżyną Szwajcarską i Przedgórzem Austriackim tworzy Północne Przedgórze Alp (niem. "Alpenvorland").
Geografia.
Wyżyna Bawarska leży między Jeziorem Bodeńskim, które oddziela ją od Wyżyny Szwajcarskiej, a dolnym biegiem rzek Inn i Salzach, za którymi leży Przedgórze Austriackie. Od północy i zachodu ograniczona jest Jurą Szwabską, Frankońską oraz Lasem Bawarskim, stanowiącymi część masywu Hercynidów. W części południowej występują wały morenowe i jeziora. Liczne rzeki, z których najważniejsze Lech, Izara i Inn płyną na północ do Dunaju w płytkich, szerokich dolinach.
Regionalizacja.
Geografowie niemieccy w miejsce podprowincji Wyżyny Bawarskiej wyróżniają dwie podprowincje: Południowe Przedgórze Alpejskie i Północne Przedgórze Alpejskie o wyraźnie odmiennym charakterze.
Północne Przedgórze Alpejskie.
Jest zapadliskiem tektonicznym wypełnionym w trzeciorzędzie molasą i w późniejszym czasie zerodowanym. Charakterystyczne są pagórkowate i faliste tereny porozdzielane szerokimi i płaskimi dolinami rzecznymi oraz wyrównanymi stożkami napływowymi. Jest to region wybitnie rolniczy położony na wysokościach 300-700 m n.p.m. Przy jego południowej granicy znajduje się Monachium. Wyróżnia się trzy makroregiony:
Południowe Przedgórze Alpejskie.
Jest długim i wąskim pasem ciągnącym się wzdłuż Alp o charakterze młodoglacjalnym. Jest to teren powyżej 600 m n.p.m. z licznymi wzgórzami morenowymi mającymi niekiedy charakter gór niskich, osiągającymi do 1129 m n.p.m. (Ursersberg), oraz wieloma jeziorami:
Budowa geologiczna.
Jest przedgórskim zapadliskiem, w trzeciorzędzie wypełniło się molasą (miąższość do 3500 m). 
Przyroda.
W miejscach naturalnej szaty leśnej znajdują się obecnie bory świerkowe lub pola uprawne. Znaczną część torfowisk osuszono, mimo to zachowały się obszary torfowisk i łęgów chronione dziś przez rezerwaty przyrody. Na północy regionu znajduje się największy na świecie obszar upraw chmielu.
Demografia.
Na terenie regionu znajduje się ludna aglomeracja Monachium. Poza tym do większych miast zaliczają się: Augsburg, Ulm, Ratyzbona, Ingolstadt. Poza nimi jest to obszar o gęstości zaludnienia nieco niższej niż średnia niemiecka. Wyżynę bawarską zamieszkują grupy etniczne Bawarów i Szwabów.

</doc>
<doc id="1258175" url="https://pl.wikipedia.org/wiki?curid=1258175" title="Herb gminy Dobroń">
Herb gminy Dobroń

Herb gminy Dobroń przedstawia tarczę herbową czwórdzielną (w krzyż). Pole górne (heraldycznie) prawe w kolorze złotym z napisem 1398 o cyfrach czerwonych, lewe - w kolorze niebieskim, na nim trąbka w lewo złota, za trąbką słup czerwony. Pole dolne (heraldycznie) prawe w kolorze niebieskim, na nim sylwetka drzewa złota nad takąż strugą. W polu dolnym (heraldycznie) lewym w kolorze złotym, trzy kłosy zielone.
Data 1398 to rok pierwszej wzmianki o Dobroniu, trąbka symbolizuje tutejszą orkiestrę dętą. Kłosy to symbol rolnictwa.
Figury w herbie są pozbawione konturów. Kolor niebieski powinien być zastąpiony błękitnym.

</doc>
<doc id="1258176" url="https://pl.wikipedia.org/wiki?curid=1258176" title="Shin Yung-kyoo">
Shin Yung-kyoo

Shin Yung-kyoo (ur. 30 marca 1942, zm. 18 marca 1996) – północnokoreański piłkarz występujący na pozycji obrońcy. Uczestnik Mistrzostw Świata 1966.
Kariera klubowa.
Podczas MŚ 1966 reprezentował barwy klubu Moranbong Pjongjang.
Kariera reprezentacyjna.
Razem z reprezentacją Korei Północnej Shin uczestniczył w Mistrzostwach Świata 1966. Rozegrał na nich wszystkie 4 spotkania.

</doc>
<doc id="1258177" url="https://pl.wikipedia.org/wiki?curid=1258177" title="Formacja objęcia hossy">
Formacja objęcia hossy

Formacja objęcia hossy – jedna z formacji świec japońskich zapowiadająca zmianę trendu spadkowego na instrumencie finansowym na trend wzrostowy na rynku. Ma silne znaczenie jeśli występuje na poziomie wsparcia. Formacja składa się z dwóch świec, czarnej i białej. Czarna świeca musi być w całości zakryta przez białą.

</doc>
<doc id="1258181" url="https://pl.wikipedia.org/wiki?curid=1258181" title="Thomas Cole">
Thomas Cole

Thomas Cole (ur. 1 lutego 1801 w Bolton, zm. 11 lutego 1848 w Catskill w stanie Nowy Jork) - amerykański malarz i poeta romantyczny pochodzenia angielskiego, założyciel Hudson River School, pejzażysta.
Życiorys.
Thomas Cole urodził się w Bolton w Anglii w rodzinie niezamożnego kupca. W 1818 razem z rodziną wyemigrował do Ameryki i zamieszkał w Steubenville w Ohio. W 1825 r. przeniósł się do Nowego Jorku, gdzie szybko zdobył popularność jako pejzażysta. Malował również sceny alegoryczne, pisał poezje, prowadził dzienniki. W latach 1829-1832 i 1841-1842 przebywał za granicą, głównie w Anglii i we Włoszech. W tym czasie zainteresował się tematyką alegoryczną i historyczną, pracując pod wpływem Williama Turnera i Johna Martina stworzył dwa duże cykle "Dzieje imperium" - 1836 (5 obrazów) i "Podróż życia" - 1839–1840 i 1842 (4 obrazy alegoryczne ukazujące etapy życia ludzkiego).
Miał duży wpływ na amerykańskich malarzy swojego pokolenia. Uważany jest za twórcę Hudson River School. Jego uczniami i naśladowcami byli pejzażyści Frederic Edwin Church, John Frederick Kensett i Sanford Robinson Gifford.
Cole był samoukiem, rysunku uczył się z popularnych podręczników dla amatorów. Całe życie zdawał sobie sprawę ze swoich braków warsztatowych, dlatego unikał przedstawiania sylwetek ludzkich na pierwszym planie. Zmarł tuż po swych 47. urodzinach w Catskill. Po jego śmierci ogłoszono żałobę narodową.

</doc>
<doc id="1258183" url="https://pl.wikipedia.org/wiki?curid=1258183" title="Synagoga w Krustpils">
Synagoga w Krustpils

Synagoga w Kruspils zwana Heimo (łot. "Krustpils sinagoga") – nieistniejąca synagoga znajdująca się w łatgalskim miasteczku Krustpils na Łotwie, przy ulicy Sinagogas 1.
Synagoga została zbudowana w 1890 roku, jako parterowy budynek w stylu eklektycznym z elementami neogotyku (czego przykładem są ostrołukowe okna), pokryty dwuspadowym dachem. Podczas II wojny światowej, po wkroczeniu wojsk niemieckich do Krustpils w 1941 roku, synagoga została zburzona. Po zakończeniu wojny nie została odbudowana.

</doc>
<doc id="1258184" url="https://pl.wikipedia.org/wiki?curid=1258184" title="Sień przed Salą Senatorską Wawelu">
Sień przed Salą Senatorską Wawelu

Sień przed salą Senatorską – jedna z komnat Zamku Królewskiego na Wawelu, wchodząca w skład ekspozycji Reprezentacyjne Komnaty Królewskie na Wawelu. Plafon z przedstawieniem muz namalowany został przez J. Jaremę przy współudziale J. Cybisa i Cz. Rzepińskiego (1937 - 1939). Kurdybany na ścianach z 1. ćwierci XVIII w. pochodzą z zamku w Moritzburgu, zakupione w okresie międzywojennym od wiedeńskiego antykwariusza Szymona Szwarca.
Na ścianach portrety królewskie: Michała Korybuta Wiśniowieckiego pędzla Daniela Schultza (królewskiego serwitora działającego w Gdańsku) - 1668-1669, Jana Kazimierza Wazy (po 1668 r.), Konstancji Austriaczki (szkoła flamandzka - 1. ćwierć XVII w.) oraz Ludwiki Marii Gonzaga (szkoła polska). Trzy fotele weneckie (ok. 1700 r.) pochodzą z warsztatu Andrei Brustolona.

</doc>
<doc id="1258186" url="https://pl.wikipedia.org/wiki?curid=1258186" title="Synagoga w Tukums">
Synagoga w Tukums

Synagoga w Tukums (łot. "Tukuma sinagoga") – nieistniejąca synagoga znajdująca się miasteczku Tukums na Łotwie, przy ulicy Elizabetes 3.
Synagoga została zbudowana w 1865. Podczas II wojny światowej, po wkroczeniu wojsk niemieckich do Tukums w 1941, synagoga została zburzona. Po zakończeniu wojny nie została odbudowana.

</doc>
<doc id="1258187" url="https://pl.wikipedia.org/wiki?curid=1258187" title="Godło Salwadoru">
Godło Salwadoru

Godło Salwadoru w obecnej formie przyjęte zostało 15 września 1912 roku. Wyłonione zostało w wyniku konkursu zorganizowanego przez ministerstwo wojny i marynarki. Autorem godła jest salwadorski kaligraf Rafael Barraza Rodríguez.
Opis.
W centralnej części znajduje się trójkątna tarcza, a na niej pasmo pięciu wulkanów wynurzających się z morza. Nad wulkanami przedstawiona jest czerwona czapka frygijska, a wokół niej promienie słoneczne i napis "15 septiembre de 1821" (15 września 1821, data ogłoszenia niepodległości przez Salwador). Na szczycie znajduje się tęcza. Wokół tarczy pięć trójpasmowych, niebiesko-białych flag. Poniżej znajduje się wstęga z mottem narodowym: "Dios, Unión, Libertad" („Bóg, Jedność, Wolność”). Całość otoczona jest dwoma gałązkami wawrzynu, oraz złotym napis w języku hiszpańskim: "República de El Salvador en la América Central" („Republika Salwadoru w Ameryce Środkowej”).
Symbolika.
Trójkąt symbolizuje równość wszystkich wobec prawa, a także trójpodział władzy. Wulkany oraz flagi symbolizują pięć krajów Zjednoczonych Prowincji Ameryki Środkowej. Tęcza symbolizuje pokój, a czapka frygijska wolność. Gałązki wawrzynu, każda podzielona na siedem części, symbolizują 14 departamentów Salwadoru.

</doc>
<doc id="1258188" url="https://pl.wikipedia.org/wiki?curid=1258188" title="Tunel Eiksund">
Tunel Eiksund

Tunel Eiksund (nor. "Eiksundtunnelen", "Eiksundtunnel") – podmorski tunel drogowy znajdujący się w okolicach miasta Volda, w regionie Møre og Romsdal, w Norwegii. Jego długość wynosi 7765 m, schodzi on na głębokość 287 m poniżej poziomu morza, co sprawia, że jest najgłębszym tunelem na świecie (poprzednim rekordzistą był tunel Hitra – "Hitratunnelen"). Największe nachylenie podłużne w tunelu wynosi 9,6%. Jego projektantem jest Oddbjørn Pladsen. Tunel przebiega w poprzek fiordu Eiksund i łączy wyspę Hareidlandet ze stałym lądem, służąc mieszkańcom gmin Herøy, Sande, Ulstein oraz Hareid (łącznie ok. 22 tys. osób).
Budowę połączenia drogowego wraz z tunelem zaczęto planować w latach 80., jednak budowa tunelu rozpoczęła się dopiero latem 2004 roku. Przy budowie nowego szlaku zastosowano metodę uszczelniania skał, aby powstrzymać przesiąkanie przez nie wody. Polegała ona na wprowadzaniu do podziemnych źródeł wodnej zawiesiny węglanu wapnia, która krystalizując zamyka nawet najmniejsze szczeliny w górotworze. Uroczyste otwarcie tunelu nastąpiło 23 lutego 2008. Koszt inwestycji wyniósł ponad 122 mln euro.
W 2008 roku opłata pobierana za przejazd tunelem wynosiła 76 koron norweskich.
Tunel Eiksund jest częścią połączenia drogowego liczącego w sumie 14 880 m, które zastąpiło linię promową (Eiksund-Rjåneset) łączącą cztery gminy ze stałym lądem. Wraz z tunelem zbudowano most Eiksund ("Eiksundbrua") o długości 405 m, tunel Helgehorn ("Helgehorntunnelen") o długości 1160 m oraz tunel Morkaås ("Morkaåstunnelen") o długości 630 m. Wybudowane połączenie jest częścią drogi Riksvei 653.

</doc>
<doc id="1258189" url="https://pl.wikipedia.org/wiki?curid=1258189" title="Eiksundtunnel">
Eiksundtunnel



</doc>
<doc id="1258193" url="https://pl.wikipedia.org/wiki?curid=1258193" title="Franciszek Cetner">
Franciszek Cetner

Franciszek Cetner herbu Przerowa (zm. 5 stycznia 1732 w Ostrowie) – wojewoda smoleński od 1714, starosta werbelski od 1727 i kamionacki od 1702.
Był synem Jana starosty lwowskiego. W 1702 został wybrany w skład sądu skarbowego. W latach 1702–1703 otrzymał listy przypowiednie na zaciąg chorągwi pancernych. W 1712 wybrany posłem na sejm z ziemi lwowskiej. Dwukrotnie żonaty najpierw z Anną Chodorowską podkomorzanką lwowską z którą miał córkę Anielę (imię zakonne Zofia) przełożoną sakramentek we Lwowie, drugą żoną została Anna z Tarłów wojewodzianka lubelska miał z nią syna Jana i córkę Franciszkę wydaną za mąż za wojewodę podolskiego Michała Rzewuskiego. W 1727 i 1730 otrzymał wraz z żoną konsens królewski na ustąpienie synowi starostwa kamionackiego i werbelskiego.

</doc>
<doc id="1258197" url="https://pl.wikipedia.org/wiki?curid=1258197" title="João Pereira">
João Pereira

João Pereira (wym. []; ur. 25 lutego 1984 w Lizbonie) – portugalski piłkarz występujący na pozycji prawego obrońcy. Obecnie zawodnik Sporting Clube de Portugal.
Kariera klubowa.
João Pereira zawodową karierę rozpoczął w rodzimej Lizbonie, gdzie trenował w szkółce juniorów Benfiki. Od 2001 roku występował w rezerwach "Orłów" z Estádio da Luz, natomiast do kadry pierwszego zespołu trafił w 2003 roku. Konkurencja o miejsce w pierwszej jedenastce Benfiki była jednak bardzo silna, jednak mimo wszystko niedoświadczony Pereira regularnie dostawał szanse występów. W ligowych rozgrywkach zadebiutował 17 sierpnia w zremisowanym 0:0 pojedynku z Boavistą Porto, kiedy to w drugiej połowie zmienił Brazylijczyka Geovanniego. W sezonie 2004/2005 Pereira wywalczył ze swoją drużyną mistrzostwo, puchar oraz superpuchar kraju. Sam w rozgrywkach pierwszej ligi zdobył 4 bramki, w tym 2 w zwycięskim 3:0 spotkaniu przeciwko Paços de Ferreira.
W trakcie sezonu 2005/2006, w styczniu 2006 roku portugalski zawodnik został wypożyczony do Gil Vicente. Tam wywalczył sobie miejsce w podstawowym składzie i zajął w ligowej tabeli 12. miejsce. Klub został jednak zdegradowany do drugiej ligi z powodu tzw. sprawy Mateusa polegającej na nieprawidłowościach przy podpisywaniu kontraktu z angolskim graczem. Działacze Gil Vicente wykupili Pereirę na stałe i Portugalczyk był podstawowym graczem zespołu w rozgrywkach Liga de Honra.
Latem 2007 roku Pereira zdecydował się na powrót do pierwszej ligi i podpisał kontrakt ze Sportingiem Braga, gdzie na prawej obronie miał zastąpić Luísa Filipe. Razem z nowym klubem Pereira dotarł do 1/16 Pucharu UEFA, w której Braga została wyeliminowana przez Werder Brema. Z Bragą Pereira nie odnosił żadnych sukcesów i przez 2,5 roku rozegrał dla niej 66 spotkań w rozgrywkach Primeira Liga.
22 grudnia 2009 roku Pereira odszedł do jednej z najbardziej utytułowanych drużyn w kraju – Sportingu, włodarze której zapłacili za niego 3 miliony euro. Pereira zdecydował się na zmianę zespołu pomimo tego, że w momencie transferu Braga zajmowała w ligowej tabeli pierwszą pozycję, a zespół z Lizbony plasował się na piątej lokacie nie gwarantującej udziału w europejskich pucharach. Ostatecznie Braga zdobyła wicemistrzostwo kraju, a Lizbona zajmując 4. miejsce zagwarantowała sobie udział w 3. rundzie eliminacyjnej do Ligi Europy.
24 maja 2012 roku Pereira przeszedł do jednej z najlepszych drużyn Hiszpanii, Valencii. Kwota transferu wyniosła 3,7 miliona euro.
Kariera reprezentacyjna.
Pereira za czasów gry w Benfice Lizbona występował w reprezentacji Portugalii do lat 21. W seniorskiej drużynie zadebiutował 8 października 2010 w wygranym 3:1 meczu eliminacji do Euro 2012 z Danią.

</doc>
<doc id="1258200" url="https://pl.wikipedia.org/wiki?curid=1258200" title="Rożek odbijający">
Rożek odbijający



</doc>
<doc id="1258202" url="https://pl.wikipedia.org/wiki?curid=1258202" title="Maculelê">
Maculelê

Olelê Maculelê, lub Maculelê – brazylijski taniec wywodzący się z tradycji i kultury afrykańskich niewolników.
Tańczono z pałkami (ówcześnie) i maczetami (za sprawą zabiegu uatrakcyjnienia sztuki przez syna mistrza Popó) lub trzciną cukrową i pochodniami (stara tradycja), w środowiskach wywodzących się ze społeczności afrykańskich niewolników, pracujących na plantacjach, a mieszających się kulturowo z rdzennymi Amerykanami (zwł. z grupy językowej Tupi-Guarani) na wschodnich terenach Brazylii, w bahiańskich miastach Santo Amaro i Salvador.
Źródła tańca.
Niektóre źródła podają, że taniec ten dotyczył Malês, tj. "narodu" złożonego głównie z przedstawicieli ludności o korzeniach w Imperium Mali, nazywanych przez nadnigeryjskich Joruba Malianami, a w związku z ich Islamem Imalami (Imale → Malê). Inne źródła pokazują podobieństwa do Cucumbi (inaczej Cacumbi), tańca występującego w Brazylii równolegle do Maculelê, lecz o korzeniach sięgających wioski Cacumbi/Cucumbi w północnej części Angoli. Ta druga hipoteza pasowałaby do wizerunku Caboclos de Aruanda – mieszkańców puszczy, czerpiących z ducha zmarłego rdzennego Amerykaniana i z kultury rodem z okolic Luandy, stolicy Angoli, oraz do synkretycznej (z chrześcijaństwem) religii Candomble de Caboclo, zwanej też Candomble Bantu, a składającej się w ogólności z Candomble Congo (ludów BaKongo i Cabinda, mówiących językiem kiKongo) i Candomble Angola (ludów: BaMbundu, mowiącego językiem kiMbundu i OwiMbundu, mówiącego językiem uMbundu), niestety jednocześnie hipoteza ta spotyka się z krytyką: najstarsi mieszkańcy Santo Amaro pamiętają Maculêlê jako coś podobnego do, ale odrębnego od Cucumbi. 
Dziś taniec Maculelê jest częścią spuścizny brazylijskiej przekazywanej światu przez mistrzów Capoeira (słowo z grupy j. Tupi-Guarani, sztuka wywodząca się m.in. z gry N'golo – obecnej w Namibii, Angoli i Demokratycznej Republice Kongo u różnych ludów m.in. Mucupes, Mucubais, Cuanhamas, Himba, podczas ceremonii inicjacji dziewcząt, zwanej Efundula lub Ohango, tańca Bassula z luandańskej wyspy Ilha de Cabo czyli Ilha de Luanda, z Kabanguli, zw. też Kamangula, oraz z Mbundu tańca Batuque w rytm dużych bębnów), Samba de Roda (słowo „semba” wywodzi się z j. kiKongo, sztuka występuje w całej Czarnej Afryce; przodek wraz z Jambo tańca Samba), Puxada de Rede (rytuał wywodzący się z kultu kobiecego bóstwa morza i oceanu, występującego w wielu religiach Czarnej Afryki, np. kult Iemanja u Joruba). Za związkiem Maculelê z Malês przemawia fakt obecności w okolicach N'zerekore (w Gwinei, dawniej należącej do Imperium Mali) tańca z maczetami zwanego Kei-Kei. Można również przeczytać o południowo-angolańskiej wiosce Namakunde, zaciekle broniącej się za pomocą pałek przed Portugalczykami (na pamiątkę tej bitwy plac boju otoczono wbitymi w ziemię palami), czy o ludzie Makulele mieszkającym dziś w Parku Narodowym Krugera na granicy RPA, Mozambiku i Zimbabwe – co ciekawe występuje u nich legenda o młodym mężczyźnie o imieniu Makulele, który wyruszył z Portugalskiej Afryki Wschodniej (Mozambik), by zaludnić nowe ziemie w sąsiednim Transwalu. Można też spekulować na temat związku brazylijskiego Maculele z N'Oboro z Senegalu, Mayoleurs z Madagaskaru, Zulu Impi z Południowej Afryki, Koko Makaku z Kurakao, Machet'e z Jamajki, Kalenda z Trynidadu, czy nawet z Arnis Eskrima Kali z Filipin.

</doc>
<doc id="1258204" url="https://pl.wikipedia.org/wiki?curid=1258204" title="Stado (powieść)">
Stado (powieść)

Stado (oryg. Pride) – powieść Williama Whartona napisana w 1985 roku.
"Czym jesteśmy, jeśli nie rodziną?" – William Wharton tymi słowami zadedykował powieść swoim nieżyjącym rodzicom – Sarze i Albertowi.
Czas akcji.
Czas akcji to głównie lata międzywojenne tuż przed wybuchem drugiej wojny światowej, w części utworu narracja przenosi się około czterdzieści lat wstecz – do przedziału czasowego między końcem dziewiętnastego wieku a teraźniejszością czasu powieści.
Miejsce akcji.
Przedmieścia Filadelfii (Stonehurst Hills), Willwood w New Jersey, a także Manawa i Oshkosh w stanie Wisconsin, Fort Bennig w Georgii, Francja, Detroit, San Diego, Atlantic City i wiele innych mniej znaczących miejscowości.
Treść utworu.
Książka opowiada historię dorastającego chłopca, Dickiego Kettlesona, oraz jego rodziny mieszkających w Filadelfii. Ojciec Dickiego w związku z Wielkim Kryzysem traci pracę. Kiedy po latach fabryka, w której pracował, chce go ponownie zatrudnić za wyższą stawkę, mimo niechęci jaką żywi do właścicieli firmy, Dick senior zgadza się – musi utrzymać najbliższych. Wstępuje wtedy do związków zawodowych, co przysparza mu wielu nieprzyjemności ze strony firmy. Razem z żoną i dziećmi wyjeżdżają na jakiś czas nad ocean. Ich losy splatają się tam z losami pewnego lwa i jego dzielnego właściciela Sture'a. Zwierzę i mężczyzna są nierozłączni – Sture przygarnął Tuffy'ego, gdy ten był jeszcze szczenięciem. Są wręcz jak rodzina. Na drodze obu rodzin stają przeszkody, które czasem trudno przeskoczyć. Rodzina jednak zawsze pozostaje rodziną.

</doc>
<doc id="1258205" url="https://pl.wikipedia.org/wiki?curid=1258205" title="Jan Cetner (kuchmistrz koronny)">
Jan Cetner (kuchmistrz koronny)

Jan Cetner herbu Przerowa (zm. 1735 w Gdańsku) – kuchmistrz wielki koronny, starosta kamionacki.
Był synem Franciszka Cetnera wojewody smoleńskiego i jego drugiej żony Anny z Tarłów wojewodzianki lubelskiej. W 1727 i 1730 otrzymał od ojca konsens królewski na oddanie w zarząd starostw kamionackiego i werbelskiego. Jeden z najbliższych współpracowników króla Augusta II Mocnego. Jako poseł na sejm konwokacyjny 1733 roku z ziemi lwowskiej był członkiem konfederacji generalnej zawiązanej 27 kwietnia 1733 roku na tym sejmie. Po obiorze Stanisława Leszczyńskiego w 1733 uszedł na Pragę do obozu wojsk rosyjskich. Ożenił się z Wiktorią Kątską wdową po Janie Stanisławie Katskim generale artylerii koronnej zmarł bezpotomnie.

</doc>
<doc id="1258207" url="https://pl.wikipedia.org/wiki?curid=1258207" title="Herb gminy Ksawerów">
Herb gminy Ksawerów

Herb gminy Ksawerów przedstawia w polu zielonym kwiat róży czerwony z łodygą i liśćmi czarnymi.
Symbolika.
Róża symbolizuje ogrodnictwo, z którego słynie gmina.
Historia.
Herb został wybrany jako jeden z dwóch nadesłanych na konkurs ogłoszony 1 marca 2001. Został przyjęty uchwałą z dnia 13 czerwca 2002 roku.

</doc>
<doc id="1258212" url="https://pl.wikipedia.org/wiki?curid=1258212" title="Płaszczyzna frankfurcka">
Płaszczyzna frankfurcka

Płaszczyzna frankfurcka (pozioma, horyzontalna, uszno-oczna, ) – w kraniometrii płaszczyzna prostopadła do płaszczyzny pośrodkowej w której leżą następujące punkty czaszki człowieka:
Została wprowadzona przez Iheringa w 1872 r. a zatwierdzona na zjeździe antropologów we Frankfurcie nad Menem w 1884 r. (stąd wzięła się jej nazwa).
Jeżeli ustawimy głowę lub czaszkę w takim położeniu, że wymienione punkty znajdą się w płaszczyźnie poziomej, mówimy, że głowa/czaszka jest ustawiona w płaszczyźnie frankfurckiej. Jest to standardowe położenie głowy lub czaszki stosowane w antropologii fizycznej. Stosowane jest ono do wykonywania znormalizowanych zdjęć, rysunków oraz do przeprowadzania obserwacji porównawczych i pomiarów antropometrycznych (szczególnie kraniometrycznych). Płaszczyzna ta jest także jedną z płaszczyzn odniesienia w ortodoncji.
Płaszczyzna frankfurcka dzieli głowę i czaszkę umownie na część górną i dolną.
Zalety płaszczyzny frankfurckiej to:

</doc>
<doc id="1258216" url="https://pl.wikipedia.org/wiki?curid=1258216" title="Armeemarschsammlung">
Armeemarschsammlung

Armeemarschsammlung (dokładniej: preußische Armeemarschsammlung, pruski zbiór marszów armii) – podstawowy katalog niemieckiej wojskowej muzyki marszowej. Przyczynkiem do jego powstania był stosowny dekret króla Fryderyka Wilhelma III Pruskiego z roku 1817. Zbiór ten dzieli się ze względu na przeznaczenie na trzy części (oznacza się je cyframi rzymskimi).
"(Uwaga: numery niektórych obecnych marszów nie zawsze zgadzają się z tymi z wykazu – w każdym zbiorze zdarzają się dzieła podrzędne, oznaczane przykładowo II 45a)."
Wszystkie marsze, zebrane w Zbiorze Marszów Armii, posiadają oficjalne oznaczenie numeryczne, składające się z cyfry rzymskiej (oznaczającej zbiór) oraz liczby arabskiej (pozycja na liście). Istnieje możliwość, by dany marsz należał do więcej niż jednego zbioru, przykładowo:
"Uwaga: na Wikipedii oznaczenia te będą podawane w nawiasach okrągłych."
Heeresmarschsammlung.
W roku 1925 zestawiono z inicjatywy Hermanna Schmidta Zbiór Marszów Wojsk Lądowych. Obejmuje on oprócz dzieł ze Zbioru Marszów Armii również te, które zostały skomponowane po jego utworzeniu, bądź też przejęte od innych armii. Tworzenie Zbioru Marszów Armii ukończono w roku 1945, wraz z zakończeniem II wojny światowej. Dzieli się on, w odróżnieniu od Zbioru Marszów Armii na cztery podgrupy:
Niektóre z marszów znajdują się zarówno w Armee- jak i Heeresmarschsammlung, jak na przykład:
Oba zbiory w czasach dzisiejszych.
Przede wszystkim na przestrzeni lat większość oryginałów dzieł wpisanych do Zbioru Marszów Armii zaginęło lub jest dostępnych jedynie w niewielkim fragmencie. Istotną rolę odegrało w tym zniszczenie w roku 1945 archiwum państwowego w Poczdamie. Dodatkowym utrudnieniem jest fakt, że większość dawnych dzieł nie była opatrzona tytułem lub nazwiskiem kompozytora. Jednak wiele z nich było dziełami rosyjskimi, dzięki czemu można je odnaleźć w tamtejszych archiwach. Stowarzyszenia prywatne oraz Militärmusikdienst der Bundeswehr podejmują działania mające na celu utrzymanie pamięci również o tych mniej znanych marszach.
Zbiór „Niemieckie Marsze Armii” Wilhelma Stephana.
Muzyk Wilhelm Stephan opracował dla Bundeswehr nowy zbiór, zawierający najbardziej znane dzieła pochodzące z dwóch poprzednich zbiorów.
 1 "Marsch (1741)" von Friedrich II.
 2 "Präsentiermarsch" von Friedrich Wilheim III.
 3 "Marsch (Mollwitz 1741)" von Friedrich II.
 4 "Marsch (1756)" von Friedrich II.
 5 "Marsch vom Regiment Prinz Heinrich"
 6 "Marsch vom Regiment Herzog von Braunschweig"
 7 "Marsch vom Regiment Prinz Ferdinand"
 8 "Marsch vom Regiment Jung Bornstedt"
 9 "Wir präsentieren" von Hans Ailbout
 10 "Große Zeit, neue Zeit" von Fritz Brase
 11 "Bayerischer Präsentiermarsch"
 12 "Parademarsch der Königlich Bayerischen Grenadier-Garde" von Wilhelm Legrand
 13 "Marsch des Schwäbischen Kreisregiments Durlach-Baden (um 1700)"
 14 "Givenchy-Marsch" von Arnold Rust
 15 "Marsch des Leib-Garde-Preobraschensky-Regiments" von Ferdinand Haase
 16 "Marsch des Infanterie-Regiments Jung Bornstedt"
 17 "Marsch des Infanterie-Regiments von Möllendorf"
 18 "Präsentiermarsch der Schwarzen Brigarde" von Johann Friedrich Carl Rath
 19 "Hessischer Fahnenmarsch (1732)" von Landgraf Ludwig VIII.
 20 "Der Dessauer"
 21 "Der Hohenfriedberger"
 22 "Der Rheinströmer"
 23 "Marsch I. Bataillon Garde"
 24 "Marsch Herzog von Braunschweig"
 25 "Marsch Prinz-August-Grenadier-Bataillon"
 26 "Der Coburger"
 27 "Der Pappenheimer"
 28 "Der Torgauer Parademarsch"
 29 "Marsch der Kursächsischen Leibgarde, genannt „Der Kesselsdorfer”"
 30 "Marsch aus der Zeit Friedrichs des Großen"
 31 "Kreuzritter-Fanfare" von Richard Henrion
 32 "Parademarsch Nr. 1" von Julius Möllendorf
 33 "Kavalleriemarsch" von Carl Wilhelm
 34 "Parademarsch" von Wilhelm Wieprecht
 35 "Geschwindmarsch (Marsch des Garde-Kürassier-Regiments)" von Erbprinzessin Charlotte von Sachsen-Meiningen
 36 "Parademarsch B-dur" von Albert Lorenz
 37 "Schwedischer Reitermarsch (Marsch der Finnländischen Reiterei im 30-jährigen Krieg)"
 38 "Des Großen Kurfürsten Reitermarsch" von Cuno Graf von Moltke
 39 "Präsentiermarsch des Leib-Kürassier-Regiments „Großer Kurfürst” (Schles.) Nr. 1" von Cuno Graf von Moltke
 40 "Marsch der Hannoverschen Garde du Corps"
 41 "Marsch des Hannoverschen Cambridge-Dragoner-Regiments"
 42 "Marsch des Hannoverschen Kronprinz-Dragoner-Regiments"
 43 "Alt-Hessischer Reitermarsch (1732)" von Landgraf Ludwig VIII.
 44 "Kürassiermarsch „Großer Kurfürst”" von Walter von Simon
 45 "Marsch für das Königlich Preußische 2. Leib-Husaren-Regiments" von Carl Maria von Weber
 46 "Vestalin-Marsch" von G. Spontini / J. Gerold
 47 "Graf-Eberhard-Marsch" von Albert Segebrecht
 48 "Großer Zapfenstreich"
 49 "Bayerisches Militärgebet" von J.K. Aiblinger
 50 "Bayerischer Zapfenstreich"
 51 "Sächsischer Zapfenstreich"
 52 "Holländischer Ehrenmarsch (Präsentiermarsch der Marine)" von Jakob Rauscher
 53 "Paradepost für berittene Truppen"
 101 "Parademarsch der „Langen Kerls”" von Marc Roland
 102 "Marsch des Sibirischen Grenadier-Regiments" Anonym
 103 "Marsch des Yorck’schen Korps (1813)" von Ludwig van Beethoven
 104 "Pariser Einzugsmarsch (1814)" von Johann Heinrich Walch
 105 "Wiener (Alexander-)Marsch" Anonym
 106 "Sedanmarsch (1816)" von Carl Lange
 107 "Marsch nach Motiven der Oper „Moses”" von Gioacchino Rossini
 108 "Marsch des Russischen Leib-Garde-Regiments Semenowsky" Anonym
 109 "Marsch nach Motiven der Oper „Die weiße Dame”" von F.A. Boieldieu
 110 "Marsch aus Italien" Aynonym
 111 "Marsch aus dem Haag (1829)" von Prinzessin Friedrich der Niederlande und Prinz Carl von Preußen
 112 "Marsch aus Petersburg (1837)" Anonym
 113 "Marsch nach Motiven der Oper „Der Brauer von Preston”" von Adolphe Adam
 114 "Marsch des K.K. Österreichischen Infanterie-Regiments Herzog von Wellington" von Schubert
 115 "Marsch nach Motiven der Oper „Die Hugenotten”" von Giacomo Meyerbeer / Hübner
 116 "Marsch des Russischen Grenadier-Regiments-König Friedrich Wilhelm III. von Preußen aus St. Petersburg" Anonym
 117 "Marsch nach Motiven der Oper „Die Regimentstochter”" von Gaetano Donizetti
 118 "Geschwindmarsch nach Motiven aus Quadrillen" von Johann Strauß (Sohn)
 119 "Geschwindmarsch" von Johann Strauß (Vater)
 120 "Radetzky-Marsch" von Johann Strauß (Vater)
 121 "Marsch nach Motiven der Oper „Indra”" von F.v. Flotow / C. Neumann
 122 "Marsch nach Melodien des Königs von Hannover"
 123 "Pepita-Marsch" von Carl Neumann
 124 "Alexandermarsch (1853)" von Andreas Leonhardt
 125 "Marsch" von Wilhelm Friedrich Graf von Redern
 126 "Defiliermarsch" von Carl Faust
 127 "Helenenmarsch" von Friedrich Lübbert
 128 "Viktoriamarsch" von Emil Neumann
 129 "Defiliermarsch" von Heinrich Saro
 130 "Düppel-Schanzen-Sturmmarsch (1864)" von Gottfried Piefke
 131 "Der Alsenströmer (1864)" von Gottfried Piefke
 132 "Kärntner Liedermarsch" von Anton Seifert
 133 "Marsch von Problus und Prim" von A. (Heinrich) Laudenbach
 134 "Der Königgrätzer Marsch (1866)" von Gottfried Piefke
 135 "Steinmetz-Marsch" von Karl Bratfisch
 136 "Fridericus-Rex-Grenadiermarsch" von Ferdinand Radeck
 137 "Die deutsche Kaisergarde" von Friedrich Wilhelm Voigt
 138 "Marsch des Infanterie-Regiments Großherzog Friedrich von Baden" von Karl Haefele
 139 "Marsch des 4. Hannoverschen Infanterie-Regiments" Anonym
 140 "Marsch der Hannoverschen Pioniere" Anonym
 141 "Marsch des Hessischen Leib-Garde-Infanterie-Regiments Nr. 115" Historisch
 142 "Marsch der Freiwilligen Jäger aus den Befreiungskriegen (1813)" von H. Homann
 143 "Preußens Gloria" von Gottfried Piefke
 144 "Schwedischer Kriegsmarsch (Björneborgarnes)" Anonym
 145 "Der Jäger aus Kurpfalz" von Johann Gottfried Rode
 146 "Bayerischer Defiliermarsch" von Adolf Scherzer
 147 "Mussinan-Marsch" von Carl Carl
 148 "Von der Tann-Marsch" von Andreas Hager
 149 "König Ludwig II.-Marsch" von Georg Seifert
 150 "Taxis-Marsch" von Christian Anton Kolb
 151 "Revue-Marsch" von August Reckling
 152 "Deutscher Kaiser-Marsch" von Friedrich Zikoff
 153 "Kerntruppen-Marsch" von H. Schmiedecke
 154 "Marsch des Hessischen Kreis-Regiments und des Regiments Landgraf" Historisch
 155 "Waidmannsheil" von August Reckling
 156 "Marsch der Schweizer Garde" Historisch
 157 "Glück auf!" von Carl Faust
 158 "Gruß an Kiel" von Friedrich Spohr
 159 "Schützen-Defiliermarsch" von Carl Gottlieb Lippe
 160 "Smorgon-Marsch" von Hermann Blume
 161 "Frei weg!" von Carl Latann
 162 "Mosel-Marsch" von J.C. Roesler
 163 "Die schwarzen Jäger" von Eduard Partsch
 164 "Tannenberg-Marsch" von Hermann Blume
 201 Im Trabe "Regiment Garde du Corps"
 202 Im Galopp "aus „Das Nachtlager”" von Konradin Kreutzer
 203 Im Trabe von Constantin von Prittwitz und Gaffron
 204 Im Galopp "Feldartillerie-Regiment Nr. 48"
 205 Im Trabe "Feldartillerie-Regiment Nr. 16"
 206 Im Galopp "Feldartillerie-Regiment Nr. 80"
 207 Im Trabe "aus „Giselle”" von Adolphe Adam
 208 Im Galopp "Fest der weißen Rose" von Wilhelm Wieprecht
 209 Im Trabe "aus „Martha”" von Friedrich von Flotow
 210 Im Galopp "1. Leib-Husaren-Regiment Nr. 1"
 211 Im Trabe "Dragoner-Regiment Nr. 2"
 212 Im Galopp "Ulanen-Regiment Nr. 19" von R. Fellenberg
 213 Im Trabe "Die Marketenderin" von Karl Faust
 214 Im Galopp "Amazonenmarsch" von P. Hertel
 215 Im Trabe "aus „Die weiße Dame”" von F.A. Boieldieu
 216 Im Galopp "2. Garde-Ulanen-Regiment" von Wilhelm Friedrich Graf von Redern
 217 Im Trabe "Amboß-Polka" von Albert Parlow
 218 Im Galopp "aus „Leichte Kavallerie”" von Franz von Suppé
 219 Im Trabe "Ich hört ein Bächlein rauschen" von Franz Schubert
 220 Im Galopp "Leichte Kavallerie" von W. Lüdecke
 221 Im Trabe "Herrenabend" von Ph. Fahrbach jr.
 222 Im Galopp "Dragoner-Regiment Nr. 26"
 223 Im Trabe "Der Jäger aus Kurpfalz" von Gottfried Rode
 224 Im Galopp "Husaren-Regiment Nr. 18"
 225 Im Trabe "1. Garde-Dragoner-Regiment" von C. Voigt
 226 Im Galopp "Dragoner-Regiment Nr. 14"
 227 Im Trabe "Hannoversche Garde-du-Corps"
 228 Im Galopp "Der Königgrätzer"
 229 Im Trabe "Der rote Sarafan" von A. Peschke
 230 Im Galopp "aus „Die schöne Galathee”" von Franz von Suppé
 231 Im Trabe "aus „Fatinitza”" von Franz von Suppé
 232 Im Galopp "Feldartillerie-Regiment Nr. 75"
 233 Im Trabe "aus „Der Schutzgeist”"
 234 "Fürstengruß (Begrüßungsfanfare)"
 235 "Halali"

</doc>
<doc id="1258217" url="https://pl.wikipedia.org/wiki?curid=1258217" title="Herb gminy Koluszki">
Herb gminy Koluszki



</doc>
<doc id="1258218" url="https://pl.wikipedia.org/wiki?curid=1258218" title="Wicomico River (dopływ Potomacu)">
Wicomico River (dopływ Potomacu)



</doc>
<doc id="1258222" url="https://pl.wikipedia.org/wiki?curid=1258222" title="Sień Saska na Wawelu">
Sień Saska na Wawelu

Sień Saska – jedna z sal Zamku Królewskiego na Wawelu, wchodząca w skład ekspozycji Prywatnych Apartamentów Królewskich. Znajduje się pomiędzy salą "Saską", a sienią przed sypialnią króla.
Urządzona jest na wzór salonów w XVIII-wiecznych pałacach. Z tego też czasu pochodzi większość wystawionych tu przedmiotów: kobierce ścienne z herbami polskich rodzin, m.in. z manufaktury w Brodach, francuskie komody w stylu Ludwika XV oraz francuskie zegary.

</doc>
<doc id="1258226" url="https://pl.wikipedia.org/wiki?curid=1258226" title="Bitwa pod Lubuszem">
Bitwa pod Lubuszem



</doc>
<doc id="1258231" url="https://pl.wikipedia.org/wiki?curid=1258231" title="Herb gminy Nowosolna">
Herb gminy Nowosolna

Herb gminy Nowosolna przedstawia w polu błękitnym podkowę na opak srebrną, z krzyżem kawalerskim, srebrnym w środku. Od prawej i lewej gałęzie z liśćmi złote, od podstawy takaż rzeka.
Podkowa z krzyżem to godło herbu Jastrzębiec, którym pieczętowali się m.in. Byszewscy z Byszew.
Herb przyjęty Uchwałą Nr XII/81/03 Rady Gminy Nowosolna z dnia 27 października 2003 w sprawie uchwalenia herbu i pochodnych Gminy Nowosolna.

</doc>
<doc id="1258235" url="https://pl.wikipedia.org/wiki?curid=1258235" title="Marian z Jaślisk">
Marian z Jaślisk

Marian z Jaślisk (zm. 1658 r. we Lwowie) – polski dominikanin; filolog, teolog, tłumacz i autor słowników.
Urodzony w Jaśliskach. W 1623 r. złożył śluby zakonne u dominikanów we Lwowie. Tam odbywał do 1628 r. studia filozoficzne i teologiczne. Wysłano go na studia uzupełniające do klasztoru św. Augustyna w Padwie. Bakalaureat i magisterium z teologii uzyskał we Lwowie w 1641 i w 1644 r. W latach 1630-1653 wykładał filozofię i teologię w tymże mieście oraz w Podkarmieniu i w Kijowie. W 1653 został wybrany przeorem klasztoru lwowskiego, a w 1658 wikariuszem prowincji ruskiej dominikanów. Pracował też m.in. w Żółkwi, Lubarze, Kudaku i Latyczowie i był kapelanem na dworze kasztelanowej krakowskiej Zofii Sobieskiej. 
Pisał traktaty filozoficzne i teologiczne. Najważniejsze jego dzieło to "Tetrarchia theologica", w którego drugiej części pt. "Quincunx miscellaneorum znajduje się Dictionarium Sclavo-Polonicum [...] hoc est Vocabula [...] Illyrica seu Dalmatica" zamierzał stworzyć wspólny język dla wszystkich Słowian. Był autorem słowników: łacińsko-polskiego i turecko-polskiego, pozostałych w rękopisie.

</doc>
<doc id="1258236" url="https://pl.wikipedia.org/wiki?curid=1258236" title="Sala w Wieży Zygmunta III Wazy na Wawelu">
Sala w Wieży Zygmunta III Wazy na Wawelu

Sala w wieży Zygmunta III - jedna z sal Zamku Królewskiego na Wawelu w Wieży Zygmunta III Wazy, wchodząca w skład ekspozycji Prywatnych Apartamentów Królewskich. W pomieszczeniu oryginalny wczesnobarokowy portal oraz pierwotna dekoracja stiukowa z malowidłami Z. Pronaszki (1930-1936). W okresie międzywojennym biuro prezydenta Ignacego Mościckiego. W przedsionku znajduje się francuski kredens z XVI w.
Powyżej znajduje się Gabinet w Wieży Zygmunta III Wazy na Wawelu.

</doc>
<doc id="1258238" url="https://pl.wikipedia.org/wiki?curid=1258238" title="Dominopol">
Dominopol

Dominopol – nieistniejąca obecnie wieś na Ukrainie w obwodzie wołyńskim, do 1945 położona w Polsce, w województwie wołyńskim.
W czasie rzezi wołyńskiej 11 lipca 1943 oddział UPA zamordował w pobliżu Dominopola grupę ludności polskiej. Fakt ten upamiętnia krzyż ustawiony w miejscu zbrodni. Ofiary zbrodni zostały zwabione do punktu tworzenia rzekomej partyzantki polskiej współpracującej z UPA.

</doc>
<doc id="1258240" url="https://pl.wikipedia.org/wiki?curid=1258240" title="Nou Camp">
Nou Camp



</doc>
<doc id="1258244" url="https://pl.wikipedia.org/wiki?curid=1258244" title="Szara Sień na Wawelu">
Szara Sień na Wawelu

Szara Sień - jedno z pomieszczeń Zamku Królewskiego na Wawelu, wchodzące w skład ekspozycji Prywatnych Apartamentów Królewskich. Z komnaty prowadzi wyjście na krużganki i do Pawilonu Gotyckiego.
Sala wyposażona jest obecnie w dzieła sztuki flamandzkiej i holenderskiej z XVII w. Na ścianach obrazy: "Polowanie" - z kręgu Jana I Breughela oraz "Bitwa morska", pędzla Hendricka Cornelisa Vrooma.

</doc>
<doc id="1258250" url="https://pl.wikipedia.org/wiki?curid=1258250" title="Wyspy Wschodniofryzyjskie">
Wyspy Wschodniofryzyjskie

Wyspy Wschodniofryzyjskie (niem. "Ostfriesische Inseln", fryz. "Eastfryske eilannen") – łańcuch wysp znajdujących się pod administracją niemiecką kraju związkowego Dolna Saksonia i położonych wzdłuż wybrzeża Morza Północnego.
Zamieszkanych jest 7 następujących wysp, licząc od zachodu ku wschodowi:
Borkum należy do powiatu Leer; Juist, Norderney oraz Baltrum do powiatu Aurich; Langeoog i Spiekeroog należą do powiatu Wittmund, natomiast Wangerooge jest częścią Friesland.
Pięć następujących wysp jest niezamieszkanych:
Wyspy nie są połączone mostami ze stałym lądem. Komunikację zapewniają promy pasażerskie. Używanie samochodów na większości tych wysp nie jest dozwolone. Wyjątek stanowią dwie największe wyspy: Borkum i Norderney.
Cechą znamienną tych wysp był i pozostaje ich powolny ruch i częściowe zalewanie przez przypływy i sztormy.

</doc>
<doc id="1258251" url="https://pl.wikipedia.org/wiki?curid=1258251" title="Michalis Konstandinu">
Michalis Konstandinu

Michalis Konstandinu (ur. 19 lutego 1978 w Paralimni) – cypryjski piłkarz grający na pozycji napastnika.
Uznawany jest za najlepszego strzelca w historii reprezentacji Cypru. W barwach narodowych Konstandinu strzelił 32 bramki w 85 meczach. Zdobył cztery mistrzostwa Grecji, trzy puchary Grecji, tylko jedno mistrzostwo i puchar Cypru.
Kariera klubowa.
Konstandinu jest wychowankiem klubu Enosis Neon Paralimni. W sezonie 1993/1994 zadebiutował w jego barwach w lidze cypryjskiej i w chwili debiutu liczył sobie 16 lat. W sezonie 1994/1995 był już podstawowym zawodnikiem klubu, a największy sukces odniósł w swoim ostatnim sezonie w tym zespole (1996/1997), kiedy to zdobywając 17 goli w 25 meczach wywalczył tytuł króla strzelców cypryjskiej ekstraklasy. Dla Paralimni rozegrał przez 4 lata 68 spotkań i zdobył 31 goli.
Latem 1997 Konstandinu przeszedł do greckiego Iraklisu Saloniki. W greckiej lidze zadebiutował 31 sierpnia w wygranym 1:0 wyjazdowym spotkaniu z Panachaiki FC. W każdym kolejnym sezonie był najskuteczniejszym graczem Iraklisu., a w sezonie 1999/2000 był trzecim strzelcem ligi z 22 golami na koncie, a w 2000/2001 został wicekrólem strzelców ligi (18 goli, o 2 mniej od Alekosa Alexandrisa z Olympiakosu).
W 2001 roku Konstandinu podpisał kontrakt z jednym z czołowych klubów w kraju, Panathinaikosem. Ateński klub zapłacił za niego 11,3 miliona euro stając się najdroższym cypryjskim piłkarzem w historii. W swoim pierwszym sezonie stworzył atak z Chorwatem Goranem Vlaoviciem i wygrał tym samym rywalizację z Emmanuelem Olisadebe. Z Panathinaikosem zajął 3. miejsce w lidze, a w rozgrywkach Ligi Mistrzów dotarł do ćwierćfinału (zdobył m.in. gola na Camp Nou w przegranym 1:3 spotkaniu z Barceloną). W 2003 roku został wicemistrzem Grecji, a w 2004 po raz pierwszy wywalczył tytuł mistrzowski. W obu sezonach zdobywał tylko po 5 goli, ale już w sezonie 2004/2005, gdy znów został wicemistrzem, z 15 golami był najskuteczniejszy w zespole „Koniczynek”. Przez 4 sezony zdobył dla „Panaty” 49 goli w 151 spotkaniach.
Latem 2005 Konstandinu znów zmienił klub. 14 lipca podpisał trzyletni kontrakt z odwiecznym rywalem Panathinaikosu, Olympiakosem Pireus. Już w swoim pierwszym sezonie w tym klubie zdobył mistrzostwo Grecji, a także Puchar Grecji, do którego przyczynił się zdobywając gola w wygranym 3:0 finale z AEK Ateny. W 2007 roku po raz drugi został mistrzem kraju z Olympiakosem, jednak z powodu kontuzji opuścił ponad połowę ligowych meczów. W sezonie 2007/2008 usiadł na ławce rezerwowych przegrywając rywalizację z Serbem Darko Kovačeviciem.
Latem 2008 wrócił Konstandinu do Iraklisu. Grał tam pół roku, a w 2009 roku ponownie zaczął występować w ojczyźnie, tym razem w zespole Omonii Nikozja, w której stworzył atak z Maciejem Żurawskim. W 2010 roku wywalczył mistrzostwo Cypru i zdobył Superpuchar Cypru. Z kolei w 2011 roku sięgnął po Puchar Cypru.
Latem 2011 Konstandinu przeszedł do Anorthosisu Famagusta.
18 stycznia 2014 roku Michalis poinformował, że kończy karierę piłkarską.
Kariera reprezentacyjna.
W reprezentacji Cypru Konstandinu zadebiutował 14 lutego 1997 roku w wygranym 2:0 towarzyskim meczu z Łotwą. Natomiast swoje pierwsze dwa gole w kadrze narodowej zdobył 10 lutego 1999 w meczu z San Marino (4:0), rozegranym w ramach eliminacji do Euro 2000. Obecnie jest najlepszym strzelcem w historii reprezentacji Cypru.

</doc>
<doc id="1258252" url="https://pl.wikipedia.org/wiki?curid=1258252" title="Roman Bertowski">
Roman Bertowski



</doc>
<doc id="1258257" url="https://pl.wikipedia.org/wiki?curid=1258257" title="Herb gminy wiejskiej Brzeziny (województwo łódzkie)">
Herb gminy wiejskiej Brzeziny (województwo łódzkie)

Herb gminy Brzeziny przedstawia w polu zielonym od głowicy złoty buk, poniżej drzewa dwie srebrne szable skrzyżowane i zwrócone w dół.
Historia.
Wcześniej, gmina używała herbu, w którym w tarczę herbową były wpisane schematyczne zarysy miasta i gminy Brzeziny, z herbem Brzezin w centrum. W górnej części tarczy znajdował się napis GMINA BRZEZINY. Herb ten nie spełniał podstawowych zasad heraldyki.
Herb został ustanowiony przez Radę Gminy 17 września 2013 r.

</doc>
<doc id="1258258" url="https://pl.wikipedia.org/wiki?curid=1258258" title="I. Sala Świty na Wawelu">
I. Sala Świty na Wawelu

I. sala Świty - jedna z komnat Zamku Królewskiego na Wawelu, wchodząca w skład ekspozycji Prywatnych Apartamentów Królewskich.
Na ścianach werdiury z kolekcji Zygmunta II Augusta oraz arras (2. poł. XVI w.) ze sceną polowania (utkany dla zamku w Wilnie na zamówienie jego właściciela Dymitra Chaleckiego - podskarbiego litewskiego, który naśladował mecenat artystyczny Zygmunta Augusta). Meble z XVII w.: francuski kredens, krzesła kryte tłoczoną skórą (zapewne portugalskie).

</doc>
<doc id="1258259" url="https://pl.wikipedia.org/wiki?curid=1258259" title="Max i Kelner">
Max i Kelner

Max i Kelner – polski duet grający muzykę elektroniczną.
Historia.
Początki zespołu sięgają 1987, kiedy dwóch muzyków związanych z polską sceną punkrockową oraz reggae'ową: wokalista i gitarzysta Robert „Max” Brylewski (wówczas Armia, Brygada Kryzys i Izrael) oraz Paweł „Kelner” Rozwadowski (wówczas Deuter i ex–Izrael) zaczęło tworzyć muzykę trochę inną niż dotychczas, ukrywając się pod nazwą T-34. Przedstawili wówczas transową muzykę poprzeplataną fragmentami ówczesnych telewizyjnych programów informacyjnych, a także wypowiedziami polityków.
Począwszy od 1990 przez następne dwa lata muzycy rejestrowali swoje pomysły w studiu „Złota Skała”. Powstał wówczas nowatorski materiał zarówno muzycznie (Robert Brylewski), jak i tekstowo (Paweł Rozwadowski), który został wydany w 1992 przez wytwórnię Kamiling Co na albumie "Tehno Terror". W nagraniach gościnny udział swój mieli m.in. wokalistka Vivian Quarcoo (Izrael) oraz Krzysztof „Banan” Banasik (Armia, Kult). Po wydaniu płyty roku Max i Kelner zagrali kilkadziesiąt imprez w całej Polsce, po czym zawiesili działalność. Brylewski skupił się wówczas na działalności producenckiej, a niewiele później dołączył do składu grupy Falarek Band.
W 2006 wytwórnia W Moich Oczach wznowiła album "Tehno Terror" uzupełniając go kilkoma bonusami w postaci utworów stworzonych przez Brylewskiego i Rozwadowskiego pod nazwą T-34.
W 2007 duet wznowił działalność.

</doc>
<doc id="1258263" url="https://pl.wikipedia.org/wiki?curid=1258263" title="Taio Cruz">
Taio Cruz

Taio Cruz, właściwie Jacob Taio Cruz (urodzony jako Adetayo Ayowale Onile-Ere 23 kwietnia 1980 w Londynie) – brytyjski piosenkarz, autor tekstów i producent pochodzenia nigeryjsko-brazylijskiego.
Zadebiutował jako producent muzyczny, współpracując z Britney Spears, Justinem Timberlakiem i Pussycat Dolls. W roku 2008 wydał swój debiutancki album studyjny "Departure", w całości wyprodukowany przez siebie. Rok później, w październiku 2009, na rynek wprowadzono album "Rokstarr" promowany przez singel „Break Your Heart”, który znalazł się na szczytach oficjalnych notowań w Wielkiej Brytanii, Stanach Zjednoczonych i Kanadzie.
Życiorys.
Cruz urodził się w Londynie, w Wielkiej Brytanii jako syn Brazylijki i Nigeryjczyka. Wokalista ukończył prywatną szkołę Christ’s Hospital umiejscowioną w hrabstwie West Sussex. W roku 2006 rozpoczął działalność producencką zakładając Rokstarr Music London, firmę zajmującą się produkcją oraz dystrybucją nagrań. Za jej pośrednictwem wydał debiutancki singel „I Just Wanna Know”. W roku 2006 Taio Cruz podpisał również kontrakt producencki z wytwórnią Universal Music Group.
Kariera muzyczna.
2008–2009: "Departure".
W roku 2006 artysta wydał swój debiutancki singel „I Just Wanna Know”, jednak utwór nie zyskał pożądanego sukcesu i zadebiutował na notowaniu UK Singles Chart monitującym sprzedaż najpopularniejszych singli w Wielkiej Brytanii na pozycji 54, by tydzień później zanotować awans na szczytowe 29. miejsce. Rok później wokalista zaprezentował swój drugi singel, kompozycję „Moving On”, która została odnotowana na podobnej pozycji co debiut artysty, miejscu 26. W lutym 2008 wokalista wydał trzeci singel promujący album "Departure", piosenkę „Come On Girl” nagraną z gościnnym udziałem Luciany. Kompozycja zyskała sukces zajmując pozycję w Top 10 oficjalnego brytyjskiego zestawienia najchętniej kupowanych singli, zaś sam utwór spędził na liście ponad cztery miesiące.
Miesiąc po premierze trzeciego singla, Cruz wydał na rynek swój debiutancki album studyjny "Departure". Materiał zawarty na płycie stworzony oraz wyprodukowany został w całości przez artystę. "Departure" zadebiutował na pozycji 17. zestawienia najpopularniejszych albumów w Wielkiej Brytanii, zaś sprzedaż albumu w pierwszym tygodniu od premiery przekroczyła 11 tysięcy egzemplarzy. We wrześniu 2008 album zyskał certyfikat złotej płyty za sprzedaż 100.000 kopii w rodzimym kraju wokalisty.
Po premierze albumu, Cruz wydał kolejne dwa single, które znalazły się w Top 20 zestawienia UK Singles Chart. „I Can Be” wydany w maju 2008 był notowany na pozycji 18., zaś „She’s like a Star” z sierpnia 2008 osiągnął 20. miejsce. Ostatni z singli znany jest również z dwóch wersji – remiks kompozycji nagrany został z gościnnym udziałem brytyjskiego girlsbandu Sugababes. W międzyczasie kariery muzycznej Cruz współpracował z takimi artystami, jak Britney Spears, Brandy, Leona Lewis, Justin Timberlake oraz Alexandra Burke.
2009–2011: "Rokstarr".
W styczniu 2009 na rynku muzycznym ukazała się kompozycja „Take Me Back” Tinchy Strydera nagrana z gościnnym udziałem Cruza. Piosenka, która zyskała sukces w rodzimym kraju artystów stała się pierwszym singlem zapowiadającym drugi album studyjny Taio Cruza. W tym samym czasie wokalista podpisał kontrakt z amerykańską filią wytwórni Mercury Records na dystrybucję nagrań wokalisty na amerykańskim rynku muzycznym.
We wrześniu 2009 światło dzienne ujrzał utwór „Break Your Heart”, który stał się drugim singlem promującym album "Rokstarr". Kompozycja zyskała wysoką popularność w Europie osiadając na szczycie notowania UK Singles Chart. Miesiąc po premierze „Break Your Heart”, na brytyjski rynek muzyczny wydany został drugi album studyjny Cruza, "Rokstarr". Wydawnictwo notowane było na 14. pozycji najpopularniejszych albumów w Wielkiej Brytanii. W listopadzie wydany został trzeci singel prezentujący album, kompozycja „No Other One”, która nie zyskała na sukcesie i stała się najmniej popularnym singlem wydanym przez artystę. 3 maja 2010 na brytyjski rynek muzyczny wydany został czwarty singel promujący wydawnictwo, utwór „Dirty Picture” nagrany z gościnnym udziałem amerykańskiej wokalistki Ke$hy. Piosenka znalazła się na 10. miejscu zestawienia najpopularniejszych singli w Wielkiej Brytanii.
Po sukcesie singla „Break Your Heart” w Europie, Cruz zdecydował się wydać utwór w Stanach Zjednoczonych Ameryki. Wersja kompozycji z udziałem Ludacrisa ukazała się w lutym 2010 i zyskała na wysokiej popularności osiadając na szczytach notowań Billboard Hot 100 oraz Canadian Hot 100. Płyta "Rokstarr" została wydana na amerykańskim rynku dnia 18 maja 2010. Drugim singlem promującym amerykańską edycję albumu stał się utwór „Dynamite”, który powtórzył sukces debiutanckiej kompozycji promującej wydawnictwo zajmując pozycje w Top 3 oficjalnych zestawień w Kanadzie oraz Stanach Zjednoczonych.

</doc>
<doc id="1258264" url="https://pl.wikipedia.org/wiki?curid=1258264" title="Michael Myers (Halloween)">
Michael Myers (Halloween)

Michael Myers – postać fikcyjna, znana z serii filmów "Halloween".
Biografia.
Michael Myers urodził się w 1957, prawdopodobnie w Haddonfield, gdzie prowadził zwyczajne i spokojne życie u boku swoich rodziców i siostry. Nikt nie wiedział o jego chorobie psychicznej. W wieku sześciu lat, podczas obchodów święta halloween, Michael dokonał pierwszego morderstwa, pozbawiając życia siostrę Judith (w remake'u szkolnego kolegę, ojczyma, siostrę i jej chłopaka). Po tym czynie trafił do szpitala psychiatrycznego. Z powodu swojej nieuleczalnej choroby, miał go nigdy nie opuścić. Gdy Michael Myers był już dorosły (i nadal był pacjentem szpitala psychiatrycznego), uciekł z instytutu i od tej pory w białej, gładkiej masce i z nożem w ręku mordował ludzi. Swoją podróż rozpoczął od Haddonfield, rodzinnego miasta. Demony kazały mu zabić całą swoją rodzinę, a wątek polowania Michaela na swoją siostrę, Laurie Strode, stał się głównym motywem serii.
Michael Myers do dziś jest tak samo popularny, jak inni mordercy-bohaterowie filmów grozy: Freddy Krueger ("Koszmar z ulicy Wiązów"), Leatherface ("Teksańska masakra piłą mechaniczną"), Jason Voorhees ("Piątek, trzynastego"), Jack Torrance ("Lśnienie"), Norman Bates ("Psychoza"), Ben Willis ("Koszmar minionego lata") czy Ghostface (Krzyk).
Filmy w których pojawił się Michael Myers.
W 1982 nakręcono horror pod tytułem "" w reżyserii Tommy'ego Lee Wallace'a. Jest to trzecia część serii "Halloween", jednak jej bohaterem nie jest Michael Myers (w filmie pojawia się jedynie w telewizyjnej reklamie pierwszej części).

</doc>
<doc id="1258265" url="https://pl.wikipedia.org/wiki?curid=1258265" title="Diagnosta laboratoryjny">
Diagnosta laboratoryjny

Diagnosta laboratoryjny – osoba spełniająca formalne kwalifikacje do pracy w medycznym laboratorium diagnostycznym oraz wpisana na Listę Diagnostów Laboratoryjnych, prowadzoną przez Krajową Izbę Diagnostów Laboratoryjnych. Zawód reguluje ustawa z dnia 15 września 2022 r. o medycynie laboratoryjnej (), a do 2022 r. normowała go ustawa z dnia 27 lipca 2001 r. o diagnostyce laboratoryjnej ().
Wymagania wobec osoby chcącej zostać diagnostą laboratoryjnym określa art. 11 ustawy z dnia 15 września 2022 r. o medycynie laboratoryjnej. Może nim być m.in. osoba, która ukończyła w Rzeczypospolitej Polskiej jednolite studia magisterskie na kierunku analityka medyczna lub medycyna laboratoryjna i uzyskała tytuł zawodowy magistra.
Diagnosta laboratoryjny ma pełną zdolność do czynności prawnych, posiada stan zdrowia pozwalający na wykonywanie zawodu diagnosty laboratoryjnego i wykonuje zawód w laboratorium.
O wpis na Listę Diagnostów Laboratoryjnych może się ubiegać także osoba, która zdobyła równoważne wykształcenie poza granicami Polski:

</doc>
<doc id="1258267" url="https://pl.wikipedia.org/wiki?curid=1258267" title="Volkodav">
Volkodav



</doc>
<doc id="1258270" url="https://pl.wikipedia.org/wiki?curid=1258270" title="Marco Rodriguez">
Marco Rodriguez



</doc>
<doc id="1258271" url="https://pl.wikipedia.org/wiki?curid=1258271" title="Rytogar">
Rytogar



</doc>
<doc id="1258273" url="https://pl.wikipedia.org/wiki?curid=1258273" title="Oscar Ruiz">
Oscar Ruiz



</doc>
<doc id="1258275" url="https://pl.wikipedia.org/wiki?curid=1258275" title="Puchar Narodów Afryki 1982">
Puchar Narodów Afryki 1982

Puchar Narodów Afryki 1982 (13. edycja) rozegrany został na boiskach Libii. W turnieju wzięło udział 8 zespołów podzielonych na dwie grupy.
Grupa A.
5 marca 1982
9 marca 1982
12 marca 1982
Grupa B.
7 marca 1982
10 marca 1982
13 marca 1982
Półfinały.
16 marca 1982
Mecz o trzecie miejsce.
18 marca 1982
Finał.
19 marca 1982

</doc>
<doc id="1258277" url="https://pl.wikipedia.org/wiki?curid=1258277" title="Herb gminy Jeżów">
Herb gminy Jeżów

Herb gminy Jeżów przedstawia w polu niebieskim mury miejskie czerwone, z wieżami przykrytymi trójkątnymi hełmami, czarnymi, z których środkowa, najwyższa, zwieńczona kulą.
Mury miejskie są w herbach tradycyjnym symbolem praw miejskich. Jeżów posiadał je w latach 1272-1870.

</doc>
<doc id="1258279" url="https://pl.wikipedia.org/wiki?curid=1258279" title="Andrzej Kubiak (pułkownik)">
Andrzej Kubiak (pułkownik)

Andrzej Kubiak (ur. 10 września 1951 r. w Grudziądzu) – pułkownik dyplomowany Wojska Polskiego.
Awanse.
Wielokrotnie wyróżniany i odznaczany, m.in. Złotym Krzyżem Zasługi i Krzyżem Kawalerskim Orderu Odrodzenia Polski w roku 2004.

</doc>
<doc id="1258281" url="https://pl.wikipedia.org/wiki?curid=1258281" title="Sikora meksykańska">
Sikora meksykańska

Sikora meksykańska ("Poecile sclateri") – gatunek małego ptaka z rodziny sikor (Paridae) występujący w Ameryce Północnej. Jest ptakiem osiadłym zamieszkującym wyżynne lasy i zarośla Meksyku i południowego krańca Stanów Zjednoczonych. Najczęściej jest spotykana na wysokich elewacjach w lasach iglastych albo sosnowo-dębowych, w srogie zimy migruje na niższe elewacje w poszukiwaniu pożywienia. Na ogół widziana w parach albo małych grupach, ale czasem, szczególnie zimą, wraz z innymi małymi ptakami tworzy duże stada.
Systematyka.
Tak jak inne gatunki sikor z rodzaju "Poecile" czasem jest umieszczana w ogólnym rodzaju "Parus", ale wyniki szerokich badań morfologiczno-genetycznych wyraźnie pokazują, że razem z innymi spokrewnionymi gatunkami sikor z północnej półkuli sikora meksykańska tworzy osobny rodzaj "Poecile".
Wyróżniono cztery podgatunki "P. sclateri":
Pożywienie.
Tak jak większość sikor z rodzaju "Poecile" owady i ich larwy wiosną, latem i jesienią; nasiona i owoce drzew i innych roślin przez cały rok. Prawdopodobnie robi zapasy żywności na zimę tak jak inne z rodzaju "Poecile".
Status.
W Czerwonej księdze gatunków zagrożonych IUCN sikora meksykańska klasyfikowana jest jako gatunek najmniejszej troski (LC, "Least Concern"). W 2019 roku organizacja Partners in Flight szacowała liczebność populacji na około 2 miliony dorosłych osobników, a trend liczebności populacji oceniała jako umiarkowanie spadkowy.

</doc>
<doc id="1258282" url="https://pl.wikipedia.org/wiki?curid=1258282" title="Jacek Łuczak (rzeźbiarz)">
Jacek Łuczak (rzeźbiarz)

Jacek Łuczak (ur. w 1962 w Gdańsku) – polski rzeźbiarz i ceramik.
Życiorys.
Studia w latach 1984-1990 w Państwowej Wyższej Szkole Sztuk Plastycznych w Gdańsku, na Wydziale Rzeźby w pracowni prof. Stanisława Radwańskiego; dyplom w 1990.
Autor m.in. projektu Krzyża Milenijnego i Stołu Napoleona w gdańskim Grodzisku. Wziął udział w 40 wystawach krajowych i zagranicznych. Prace artysty znajdują się w zbiorach w kraju i za granicą.

</doc>
<doc id="1258286" url="https://pl.wikipedia.org/wiki?curid=1258286" title="L.Stadt">
L.Stadt

L.Stadt – polska grupa muzyczna wykonująca rock z elementami surf rocka, country, psychodelii założona w Łodzi, w 2003 roku. Nazwa zespołu nawiązuje do okupacyjnej nazwy miasta – "Litzmannstadt".
Zespół zadebiutował występem na Camerimage 2003. Rok później wystąpił w Monachium i Stuttgarcie oraz na festiwalu Class Rock we francuskim Aix-en-Provence. W 2005 brali udział na Festiwalu Dialogu Czterech Kultur.
Finalista ogólnopolskiej akcji „Gazety Wyborczej” „Gra Muzyka”. W 2006 L.Stadt otworzył cykl telewizyjnych koncertów pt. „Łódź Alternatywna” – koncert transmitowany na żywo przez TVP Łódź oraz Radia Łódź.
Debiutancki album – L.Stadt miał swoją premierę 29 lutego 2008 (dystrybucja EMI). Płyta zyskała dobre recenzje, a zespół według polskich mediów został uznany za nadzieję polskiej muzyki.
Muzyka zespołu zagościła w teatrze w spektaklu „Yotam” na scenie łódzkiego Teatru Nowego oraz w kinie w filmie „Aleja gówniarzy” (premiera kwiecień 2007).
Nagrania zespołu zostały wydane na składankach: Lista przebojów Programu Trzeciego, Offensywa, Program Alternatywny, FDM oraz do ścieżki dźwiękowej filmu „Aleja Gówniarzy” oraz “Wszystkie Covery Świata” z utworem "Ain’t Got My Music" (John Porter). Od wydania płyty zagrali ponad 200 koncertów klubowych i plenerowych w Polsce oraz za granicami, m.in. w Niemczech, Anglii, Chorwacji oraz na festiwalach PKO BP London Live – Wembley Arena, Open'er, Off Festival, Aix Provance Class-rock, Festiwal Łódź Czterech Kultur, Wrocław Non Stop, Bremen Viertel Fest, B2gheter (Litwa). Utwór „Londyn” otrzymał nominację w kategorii Najlepszy Rockowy Hit Roku 2009 do ESKA Music Avards 2009. L.Stadt był ambasadorem miasta Łódź w walce o Europejską Stolicę Kultury 2016. W 2010 roku zespół otrzymał zaproszenie na jeden z największych festiwali muzycznych w Stanach Zjednoczonych – SXSW – w Austin. W trakcie pobytu zespół zagrał w sumie 13 razy, odbywając przy tym pierwsza trasę po Teksasie (Austin, Houston, Dallas, Fort Worth). Latem 2010 L.Stadt pojawił się ponownie na najważniejszych polskich festiwalach: Heineken Open'er Festival oraz Coke Live Music Festival. Jesienią L.Stadt został zaproszony na pierwszą edycję festiwalu Culture Collide w Los Angeles organizowany przez opiniotwórczy magazyn Filter oraz na wziął udział w sędziowanym festiwalu Indie Week Canada w Toronto, gdzie dostał się do finału i był wśród 10 zespołów walczących o główną nagrodę. W ostatnich miesiącach 2010 L.Stadt kończył pracę nad kolejną płytą. Osobą odpowiedzialną za mix i mastering całości materiału jest Mikael Count – producent znany ze współpracy z DJ Shadowem, Radiohead czy No Doubt. 6 grudnia 2010 płyta zatytułowana „EL.P” ukazała się nakładem wytwórni Mystic Production. L.Stadt również dołączył do grona artystów tejże wytwórni.
W roku 2012 zespół pojawił się po raz kolejny na festiwalu Open'er – tym razem na scenie głównej. Zespół zaprezentował nowy repertuar – głównie z minialbumu, który swoją premierę miał rok później.
W roku 2013 ukazał się minialbum zespołu, nagrany rok wcześniej w studiach Purple Bee (Lockhart w stanie Teksas) „You Gotta Move”. Na płycie znalazły się utwory takich artystów jak Roy Orbison, Townes Van Zandt, Jim Sullivan czy Lee Hazlewood. Dwa single z tej płyty „U.F.O.” oraz „Come Away Melinda” weszły na stałe do repertuaru koncertowego grupy. Pod koniec roku 2013, album doczekał się edycji winylowej. Utwór z tej płyty, wykonany w duecie z Anią Dąbrowską „Leather and Lace”, ukazał się w 2016 roku na składance „SON-OF-A-GUN And More From The LEE HAZLEWOOD SONGBOOK” nakładem brytyjskiej Ace Records. Wykonanie L.Stadt znalazło się obok wersji utworów Lee Hazlewooda w wykonaniu artystów takich jak: Jarvis Cocker, Richard Hawley, Mick Harvey, Marc Almond, Waylon Jennings, Primal Scream czy The Jesus &amp; Mary Chain.
W roku 2016 zespół zaangażował się w projekt „Koalicja Miast” organizowany przez Europejską Stolicę Kultury we Wrocławiu. Powstał wtedy projekt „L.Story” (premiera koncertowa: 14 lipca 2016 we Wrocławiu). L.Stadt stworzył muzykę do tekstów Konrada Dworakowskiego – reżysera teatralnego oraz dyrektora łódzkiego Teatru Pinokio. Na scenie zespołowi towarzyszył 23 osobowy Wielki Chór Młodej Chorei pod przewodnictwem Tomasza Krzyżanowskiego. Jednorazowy w zamyśle projekt przerodził się w pierwszą polskojęzyczną płytę L.Stadt.
Utwór „Oczy Kamienic” – zwiastun nowego wydawnictwa miał swoją radiową premierę 29 marca 2017. 12 maja tego roku, nakładem Mystic Production, ukazał się album „L.Story”. W wielu recenzjach pojawiła się opinia, że to najlepszy i najdojrzalszy jak dotąd, album zespołu.

</doc>
<doc id="1258291" url="https://pl.wikipedia.org/wiki?curid=1258291" title="II. Sala Świty na Wawelu">
II. Sala Świty na Wawelu

II. sala Świty - jedna z komnat Zamku Królewskiego na Wawelu, wchodząca w skład ekspozycji Prywatnych Apartamentów Królewskich.
Sala wyposażona jest w meble barokowe, m.in. holenderskie szafy i angielski sekretarzyk (1688) oraz naczynia ceramiczne, głównie XVIII-wieczne wazony, wykonane w manufakturze w Delft w Holandii. Na ścianie obrazy holenderskie ze scenami rodzajowymi, m.in. pędzla Dircka Halsa, Pietera Pottera oraz Michiela van Muscher, a także pejzaże, m.in. Jakuba Ruisdaela - "Bielenie płótna" i Jana Botha - "Pejzaż włoski".

</doc>
<doc id="1258294" url="https://pl.wikipedia.org/wiki?curid=1258294" title="Bohusz Korecki">
Bohusz Korecki

Bohusz (Bohdan) Korecki herbu Pogoń (Pogonia) (ur. 1510, zm. 19 sierpnia 1576 w Łucku) – książę; starosta żytomierski od 1539, winnicki od 1540, bracławski od 1550, łucki od 1560 roku, wojewoda wołyński od 1572 dowódca obrony potocznej.
W swych rękach skumulował olbrzymie włości, obejmujące prawie cały północno-wschodni narożnik Wołynia. Jako dowódca obrony potocznej wielokrotnie znosił czambuły tatarskie. Wziął udział w wojnie litewsko-rosyjskiej 1558–1570. Brał udział w bitwie nad Ułą w 1564. W 1567 na czele zagonu zapuścił się pod Wielkie Łuki. Zwyciężył Tatarów pod Ochmatowem.
W 1573 roku potwierdził elekcję Henryka III Walezego na króla Polski.
Wzniósł ufortyfikowane zamki w Bracławiu (1550) i Winnicy (1571). Ufundował również prawosławne klasztory w Korcu i Horodyszczu (lub Horodysku).
Był wyznawcą prawosławia.
Jego nagrobek znajduje się w Ławrze Pieczerskiej w Kijowie.

</doc>
<doc id="1258295" url="https://pl.wikipedia.org/wiki?curid=1258295" title="Józef Rzebik">
Józef Rzebik

Józef Rzebik (ur. 1 grudnia 1883 w obecnych Czechach, zm. 19 maja 1966) – dyrektor Kolei Państwowych, naczelnik stacji i parowozowni w Krakowie – Płaszowie. Twórca Spółdzielni dla Budowy Własnych Domów Kolejarzy w Prokocimiu, działacz społeczny.
Na walnym Zgromadzeniu Spółdzielni 27 marca 1923 wybrano Zarząd Spółdzielni z Rzebikiem jako prezesem. Za swoje zasługi dla lokalnej społeczności, uhonorowany został ulicą swojego imienia w nowo powstałej części Płaszowa. W okresie powojennym zmieniono nazwę ulicy na Anny Libery. Obecnie pierwotna nazwa ulicy została przywrócona.
Był m.in. skarbnikiem Koła Kraków-Płaszów I Polskiego Związku Kolejowców, w 1928 wybrano go na kolejną kadencję na tę funkcję.
W 1917 został odznaczony austro-węgierskim krzyżem wojennym III klasy za zasługi cywilne, wraz z grupą pracowników krakowskiej dyrekcji kolei państwowych. Był wówczas zatrudniony na stanowisku adiunkta. W 1931 został odznaczony Medalem Niepodległości.
Był żonaty z Zofią ze Ślusarczyków (1890–1967). Oboje zostali pochowani na cmentarzu parafialnym w Gdowie.

</doc>
<doc id="1258297" url="https://pl.wikipedia.org/wiki?curid=1258297" title="Bohdan Korecki">
Bohdan Korecki



</doc>
<doc id="1258298" url="https://pl.wikipedia.org/wiki?curid=1258298" title="Sień Sali Kolumnowej na Wawelu">
Sień Sali Kolumnowej na Wawelu

Sień Sali Kolumnowej na Wawelu – jedno z pomieszczeń Zamku Królewskiego na Wawelu, wchodzące w skład ekspozycji Prywatnych Apartamentów Królewskich. Z sali prowadzi wyjście na schody Senatorskie. Znajduje się tu obraz "Apoteza Jana III" pędzla Bacciarellego.

</doc>
<doc id="1258299" url="https://pl.wikipedia.org/wiki?curid=1258299" title="Luty 2008 w sporcie">
Luty 2008 w sporcie



</doc>
<doc id="1258303" url="https://pl.wikipedia.org/wiki?curid=1258303" title="Pień tarczowo-szyjny">
Pień tarczowo-szyjny

Pień tarczowo-szyjny (łac. "truncus thyreocervicalis") – zmiennej długości naczynie krwionośne o budowie tętnicy wychodzące z tętnicy podobojczykowej przed przyśrodkowym brzegiem mięśnia pochyłego przedniego ("musculus scalenus anterior").

</doc>
<doc id="1258308" url="https://pl.wikipedia.org/wiki?curid=1258308" title="Marzec 2008 w sporcie">
Marzec 2008 w sporcie



</doc>
<doc id="1258313" url="https://pl.wikipedia.org/wiki?curid=1258313" title="Muzeum Czynu Niepodległościowego">
Muzeum Czynu Niepodległościowego

Muzeum Czynu Niepodległościowego – dawne muzeum mieszczące się w Domu im. Józefa Piłsudskiego w Krakowie, na Oleandrach, w miejscu, z którego 6 sierpnia 1914 wyruszyła do Królestwa Polskiego Pierwsza Kompania Kadrowa Józefa Piłsudskiego.
Historia.
Muzeum Powołane zostało do życia uchwałą Pierwszego Zjazdu Legionowego 6 sierpnia 1922 roku. Uroczyste otwarcie Domu nastąpiło w 1934 roku. Od tego momentu rozpoczęło się gromadzenie w salach pamiątek związanych z Czynem Niepodległościowym. W 1936 W sali „Kadrówki” wyeksponowano pierwszy zbiór pamiątek po Legionistach natomiast w sali „Honorowej” urny, z których ziemia została złożona w Kopcu Józefa Piłsudskiego na Sowińcu.
6 sierpnia 1939, w rocznicę Czynu Zbrojnego Legionów, po uroczystościach na Krakowskich Błoniach, Muzeum zwiedził Marszałek Polski Edward Śmigły-Rydz.
W dalszym rozwoju Muzeum przeszkodził wybuch II wojny światowej. Wówczas Dom im. Józefa Piłsudskiego został odebrany Związkowi Legionistów Polskich, a sam Związek zdelegalizowany. Do momentu wkroczenia wojsk niemieckich do Krakowa wszystkie eksponaty zostały usunięte z Muzeum i ukryte w kościołach, klasztorach i prywatnych mieszkaniach. Mimo tego, że oficjalnie Muzeum nie istniało, eksponaty były w dalszym ciągu gromadzone.
Podczas XLV Zjazdu Legionistów oraz ich rodzin, w obecności ówczesnego metropolity krakowskiego kard. Karola Wojtyły, poinformowano zebranych o działalności Muzeum od dnia wybuchu II wojny światowej. Delegaci w uchwale zobowiązali się do dalszego gromadzenia, poszukiwania i ochrony pamiątek po legionistach oraz przekazywania ich do Muzeum, jednakże o zwrocie siedziby w dalszym ciągu nie było mowy. Dopiero wydarzenia związane z „Solidarnością” zapaliły światełko nadziei dla Muzeum. Jednakże wprowadzenia stanu wojennego ponownie pokrzyżowało wszystkie plany władz Muzeum.
Zjazd Legionistów obradujący we wrześniu 1989 roku zobowiązał ówczesnego komendanta naczelnego Związku Legionistów Polskich, legionistę pułkownika Stefana Migdała do prawnego sfinalizowania spraw Muzeum. W porozumieniu z minister Kultury i Sztuki Izabellą Cywińską opracowany został Statut Muzeum. 30 kwietnia 1990 roku na stanowisko dyrektora Muzeum Czynu Niepodległościowego powołana została Zofia Korczyńska, zasłużona działaczka opozycji niepodległościowej, kawaler orderu Virtuti Civili. Powołana została również Rada Muzeum z legionistą majorem Władysławem Ochońskim.
Dom im. Józefa Piłsudskiego powrócił w posiadanie Związku Legionistów Polskich 1 stycznia 1991 roku. 3 sierpnia tegoż roku, w 69 lat od powołania do życia Muzeum, jego ekspozycja stała została ponownie otwarta.
Zamknięcie.
Od 2012 Związek Legionistów Polskich znajdował się w sporze z miastem Krakowem o budynek muzeum, pod którego to budowę działkę przekazało miasto jeszcze w 1922. Władze Krakowa przystąpiły na drogę sądową w celu uzyskania zadośćuczynienia z tytułu bezprawnego korzystania z budynku, a także chcąc odzyskać samą nieruchomość. W marcu 2020 sąd rejonowy w Krakowie wydał wyrok, na mocy którego nieruchomość ma zostać zwrócona miastu w ciągu 2 miesięcy, a ponadto Związek ma zapłacić za bezumowne użytkowanie budynku od października 2012 do końca listopada 2016 ponad 995 tys. Miasto ma plan wykorzystać budynek jako centrum działalności krakowskich organizacji kombatanckich i patriotycznych.
Jednocześnie w 2018 kontrolę w muzeum zleciło Ministerstwo Kultury i Dziedzictwa Narodowego jako nadawca regulaminu placówki. W czasie kontroli wykazano wiele uchybień w przechowywaniu, katalogowaniu i prezentowaniu zbiorów, a także dostrzeżono rażące trudności w udostępnianiu kolekcji szerszej publiczności. Muzeum otrzymało zalecenia pokontrolne, których jednak nie zrealizowało z powodu braku środków finansowych. Na początku listopada 2018 komendant naczelny Związku Krystian Waksmundzki oraz dyrektor Muzeum Narodowego w Krakowie Andrzej Betlejem podpisali list intencyjny w sprawie przejęcia kolekcji i obiektu przez MNK z zamiarem utworzenia tam oddziału pod taką samą nazwą wraz z kolegium doradczym, w którym mieli zasiadać członkowie Związku. Do podpisania umowy przejęcia jednak nigdy nie doszło.
Na początku kwietnia 2019 MKiDN wszczęło z urzędu postępowanie administracyjne w sprawie zakazu dalszej działalności Muzeum Czynu Niepodległościowego ze względu na niewywiązanie się ustaleń i niezrealizowania zaleceń pokontrolnych. W maju 2020 minister MKiDN Piotr Gliński zakazał dalszej działalności placówki i nakazał przekazać wszystkie zbiory w depozyt Muzeum Narodowemu w Krakowie z rygorem natychmiastowej wykonywalności ze względu na interes społeczny.
Zbiory.
Dawne ekspozycje w głównych salach:
Ponadto w Muzeum znajdowały się inne, mniejsze ekspozycje. Wśród nich między innymi:
Na korytarzach Muzeum eksponowane były także liczne mundury oraz elementy wyposażenia żołnierzy i oficerów. Muzeum Czynu Niepodległościowego posiadało również liczny księgozbiór.
Działalność.
W budynku Muzeum miały swoją siedzibę liczne organizacje:
Organizowane były tu także konferencje naukowe i wykłady. Co roku 12 maja, w rocznicę śmierci Marszałka Józefa Piłsudskiego, odbywał się Ogólnopolski Zjazd Szkół noszących imię Józefa Piłsudskiego oraz identyfikujących się z Ideą Niepodległościową.

</doc>
<doc id="1258315" url="https://pl.wikipedia.org/wiki?curid=1258315" title="Tętnica tarczowa dolna">
Tętnica tarczowa dolna

Tętnica tarczowa dolna (łac. "arteria thyroidea inferior") – tętnica zaopatrująca dolną część gruczołu tarczowego. Jest końcowym odgałęzieniem pnia tarczowo-szyjnego, wychodzącego z tętnicy podobojczykowej.

</doc>
<doc id="1258318" url="https://pl.wikipedia.org/wiki?curid=1258318" title="Gabriel Iwanowicz Hornostaj">
Gabriel Iwanowicz Hornostaj

Gabriel Iwanowicz Hornostaj herbu Hippocentaurus (zm. w 1588 roku) – wojewoda brzeskolitewski (od 1576), wojewoda miński (od 1566), starosta miński (od 1575), kamieniecki (od 1568).
Przeszedł z prawosławia na kalwinizm i założył zbory w swoich dobrach, Kozarowiczach i Hornostajpolu w województwie kijowskim.
Podpisał unię lubelską 1569 roku.
W 1573 roku był jednym z sygnatariuszy dekretu potwierdzającego elekcję Henryka Walezego na króla Polski.

</doc>
<doc id="1258323" url="https://pl.wikipedia.org/wiki?curid=1258323" title="Hawryła Hornostaj">
Hawryła Hornostaj



</doc>
<doc id="1258327" url="https://pl.wikipedia.org/wiki?curid=1258327" title="Bełt (pocisk kuszy)">
Bełt (pocisk kuszy)



</doc>
<doc id="1258331" url="https://pl.wikipedia.org/wiki?curid=1258331" title="Horno (grupa literacka)">
Horno (grupa literacka)

Horno (pol. "Palenisko") – grupa literacka, zrzeszająca większość znanych pisarzy ukraińskich w Polsce.
Powstała we Lwowie w 1929. Od 1930 wchodziła w skład sterowanego przez władze radzieckie Międzynarodowego Biura Literatury Rewolucyjnej.
Głównymi przedstawicielami grupy byli: Wasyl Bobynśkyj, Jarosław Hałan, Ołeksandr Hawryluk, Petro Kozłaniuk, Stepan Ołeksiuk.

</doc>
<doc id="1258336" url="https://pl.wikipedia.org/wiki?curid=1258336" title="Lotka (element strzały)">
Lotka (element strzały)

Lotka – element znajdujący się końcu strzały, tradycyjnie robiony z pióra, obecnie również z materiałów syntetycznych, zwiększający stabilność lotu strzały.
Pierwotnie, aby dodać lotki nacinało się delikatnie strzałę przy końcu (około 3-6 cm od końca, a nacięcie miało ok. 10 cm) i umieszczało pół pióra (ok. 1/2 stosiny z włoskami) w wyciętym rowku. Następnie brało się cienkie włókna (najczęściej ścięgna zwierząt) i zawiązywało na początku lotki. Po kilku okręceniach zaczynało się zawijać włókienko wokół strzały i stosiny pióra, ale tak, by nie przydusić do niej włosków. Tak więc ścięgno przechodziło między włoskami. Był to proces trudny do opanowania, gdyż trzeba było jednocześnie wiązać 3 lotki. Można je przykleić za pomocą kleju bez owijania nićmi. 
Obecnie używa się lotek z gumy.

</doc>
<doc id="1258338" url="https://pl.wikipedia.org/wiki?curid=1258338" title="Goyang City">
Goyang City



</doc>
<doc id="1258341" url="https://pl.wikipedia.org/wiki?curid=1258341" title="Koncert Live Earth w Londynie">
Koncert Live Earth w Londynie

Brytyjski koncert serii Live Earth odbył się 7 lipca 2007 roku na londyńskim stadionie Wembley w Anglii.
Występy.
Występy przedstawione w oryginalnej kolejności.
Odbiór.
Telewizja.
W Wielkiej Brytanii BBC była głównym nadawcą koncertu. Wydarzenie transmitowane było na żywo przez BBC Two, a później przez BBC One. Relacja miała miejsce również w radiu BBC Radio 1 oraz BBC HD. Głównym prowadzącym był Jonathan Ross (gościł on przez cały dzień w specjalnym studio różne sławne osoby), któremu pomagali Graham Norton i Edith Bowman. Transmisja w BBC Two rozpoczęła się o godz. 13:00, a zakończyła się o godz. 17:20. Następnie miała miejsce krótka przerwa, po której, o 17:30, emisja została kontynuowana na antenie BBC One.
W Irlandii głównym nadawcą była RTÉ2, która emitowała koncert od 12:30 do 19:00, a później od 21:30 do 6:00 następnego dnia.
W Polsce transmisja na żywo trwała niemal bez przerwy w TVP Kultura.
Internet.
Portal MSN był w całości odpowiedzialny za przekaz online koncertu.

</doc>
<doc id="1258343" url="https://pl.wikipedia.org/wiki?curid=1258343" title="Maculele">
Maculele

Maculele oznacza:

</doc>
<doc id="1258345" url="https://pl.wikipedia.org/wiki?curid=1258345" title="TF">
TF



</doc>
<doc id="1258352" url="https://pl.wikipedia.org/wiki?curid=1258352" title="Iller">
Iller

Iller (starożytna nazwa "Ilargus") – rzeka w Niemczech; jest prawobrzeżnym dopływem Dunaju.
Rzeka ma źródła w pobliżu Oberstdorfu w alpejskim regionie Allgäu, w pobliżu granicy z Austrią. Od tego miejsca płynie w kierunku północnym, mijając miasta Sonthofen, Immenstadt im Allgäu, oraz Kempten. Pomiędzy Lautrach i Ulm, na długości 50 km rozgranicza dwa niemieckie kraje związkowe: Bawarię i Badenię-Wirtembergię. Iller łączy się z Dunajem w Ulm.
Trasa rzeki jest ulubionym miejscem turystów pieszych, kajakarzy i rowerzystów.

</doc>
<doc id="1258354" url="https://pl.wikipedia.org/wiki?curid=1258354" title="Makulele">
Makulele



</doc>
<doc id="1258359" url="https://pl.wikipedia.org/wiki?curid=1258359" title="Bad Trip Boys">
Bad Trip Boys

Bad Trip Boys – debiutancki album zespołu NOT, wydany w 2001 roku nakładem niemieckiej wytwórni Noiseworks Records i wznowiony w 2007 roku przez 2-47 Records. Do polskiej reedycji albumu dodano drugą płytę, EPkę "Łódź".

</doc>
<doc id="1258363" url="https://pl.wikipedia.org/wiki?curid=1258363" title="Medium Extended Air Defence System">
Medium Extended Air Defence System



</doc>
<doc id="1258372" url="https://pl.wikipedia.org/wiki?curid=1258372" title="WRB">
WRB



</doc>
<doc id="1258375" url="https://pl.wikipedia.org/wiki?curid=1258375" title="Klasyfikacja wrb">
Klasyfikacja wrb



</doc>
<doc id="1258378" url="https://pl.wikipedia.org/wiki?curid=1258378" title="Biuletyn Instytutu Pamięci Narodowej">
Biuletyn Instytutu Pamięci Narodowej

Biuletyn Instytutu Pamięci Narodowej – miesięcznik popularnonaukowy poświęcony dziejom Polski w latach 1939–1989.
Zawartość merytoryczna.
Pismo zamieszcza wywiady z historykami, świadkami wydarzeń historycznych, artykuły pracowników Instytutu Pamięci Narodowej, archiwalne dokumenty i zdjęcia oraz wspomnienia. Zawiera informuje o organizowanych przez IPN konferencjach, uroczystościach i wystawach, głównych przedsięwzięciach badawczych i edukacyjnych, ważniejszych publikacjach. Do niektórych numerów dołączano płyty DVD z filmami dokumentalnymi.
Historia.
W 2011 zawieszono wydawanie czasopisma, zastępując je „Pamięcią.pl”, którego redaktorem naczelnym był Andrzej Brzozowski. W 2016 postanowiono wznowić wydawanie „Biuletynu IPN” w nakładzie 15000, zawieszając jednocześnie wydawanie „Pamięci.pl”. Redaktorem naczelnym „Biuletynu IPN” wybrano w 2016 Jana Rumana.
Archiwalne numery można bezpłatnie pobrać w formacie pdf z serwisu internetowego Instytutu Pamięci Narodowej (udostępnianie są po upływie trzech miesięcy od ukazania się wersji papierowej).
W formie internetowej dostępny jest Biuletyn Informacji Publicznej Instytutu Pamięci Narodowej
Komisji Ścigania Zbrodni przeciwko Narodowi Polskiemu.
Biblioteka Biuletynu.
IPN opublikował serię książek „Biblioteka Biuletynu IPN”. Ukazały się trzy tomy.

</doc>
<doc id="1258379" url="https://pl.wikipedia.org/wiki?curid=1258379" title="USS Connecticut (SSN-22)">
USS Connecticut (SSN-22)

USS Connecticut (SSN-22) - amerykański okręt podwodny o napędzie atomowym, druga jednostka typu "Seawolf". Jest to piąty okręt w historii US Navy noszący imię stanu Connecticut. 
Historia.
Zamówienie na drugą jednostkę typu "Seawolf" zostało złożone w stoczni Electric Boat 3 maja 1991. Stępkę pod budowę okrętu położono 14 września 1992. Wodowanie miało miejsce 1 września 1997, wejście do służby 11 grudnia 1998. Matką chrzestną okrętu została żona gubernatora stanu Connecticut.
Służba.
Pierwszy rok służby upłynął na integrowaniu i zgrywaniu ze sobą systemów uzbrojenia i wyposażenia okrętu. W tym czasie brał udział w ćwiczeniach podczas których symulował okręt nieprzyjaciele, uczestniczył w misjach na płytkich wodach, a także uczestniczył w ćwiczeniach z wykorzystaniem sił ZOP.
W kwietniu 2003 okręt wynurzył się przebijając pokrywę lodową w pobliżu amerykańskiej stacji badawczej w rejonie Arktyki. Wystająca spod lodu część steru okrętu stała się obiektem zainteresowania niedźwiedzia polarnego. Całe zdarzenie zarejestrowała kamera peryskopu okrętu.
W marcu 2004 w ramach misji związanej z wojną z terroryzmem "Connecticut" dołączył do grupy okrętów, której trzon stanowił okręt desantowy USS "Wasp". 2 września okręt powrócił do bazy w New London. Przez kolejne 3 lata okręt większość czasu spędził w porcie gdzie dokonywano na nim prac remontowych.
Na początku 2007 okręt przeniesiono do bazy Kitsap w stanie Waszyngton co było częścią programu US Navy mającego na celu przeniesienia 60 procent okrętów podwodnych do baz leżących w rejonie Pacyfiku.
2 października 2021 roku okręt uszkodził dziób i sonar w zderzeniu z podmorską skałą nieoznakowaną na mapie, po czym po prowizorycznych naprawach na Guam, 12 grudnia przybył płynąc na powierzchni do San Diego, a następnie do stoczni Puget Sound w celu remontu. Na skutek wypadku usunięci zostali ze stanowisk: dowódca okrętu, pierwszy oficer i pierwszy bosman. 

</doc>
<doc id="1258380" url="https://pl.wikipedia.org/wiki?curid=1258380" title="Winaja Pitaka">
Winaja Pitaka

Winaja Pitaka (pāḷi: Vinaya Piṭaka; pol. kosz dyscypliny) – tekst buddyjski, jeden z trzech „koszy” (pāḷi: piṭaka), które tworzą Tipitakę (pāḷi: Tipiṭaka; skr. Tripiṭaka त्रिपिटक; pol. trzy kosze). Jej głównym tematem są reguły monastyczne dla mnichów i mniszek.
Wersje zachowane do dzisiejszych czasów.
1. Wersja palijska tradycji therawady, będąca częścią Kanonu palijskiego. Została przetłumaczona przez I.B. Hornera jako "The Book of Discipline", 1938-66, 6 tomów, wyd. Pali Text Society, Bristol
2. 'Dul-ba, tybetańskie tłumaczenie wersji mulasarvastivady; ta wersja używana jest w tradycji tybetańskiej
3. Sìfēnlǜ, 四分律 (katalog Taisho: nr 1428), chińskie tłumaczenie wersji dharmaguptaki. To wersja używana w tradycji chińskiej i wywodzących się z niej tradycji koreańskiej, wietnamskiej oraz w japońskiej szkole ritsu. Większość mnichów i mniszek w Japonii nie podąża za wskazaniami Vinayi, ale za wskazaniami mahayany (wskazaniami bodhisattwy). Jest to efekt skutecznej kampanii szkoły tendai.
4. Shísònglǜ, 十誦律 (katalog Taisho: nr 1435), tłumaczenie wersji sarvastivady
5. Wǔfēnlǜ, 五分律 (katalog Taisho: nr 1421), tłumaczenie wersji mahisasaki
6. Móhēsēngjìelǜ, 摩訶僧戒律 (katalog Taisho: nr 1425), tłumaczenie wersji mahasanghiki. Reguły dla mniszek zostały przetłumaczone przez ś.p. prof. Hirakawa jako "Monastic Discipline for the Buddhist Nuns", Patna, 1982.
Oprócz tego przetrwały również części różnych wersji, w różnych językach
Pochodzenie Winaja Pitaki.
Tradycyjnie każda szkoła utrzymuje, że jej wersja była spisana krótko po śmierci Buddy, na Pierwszym Soborze Buddyjskim, gdzie została wyrecytowana przez Upalę, z nieznacznymi późniejszymi dodatkami. Jako że wersje różnią się od siebie, badacze nie traktują tych pretensji poważnie. Z drugiej strony, ponieważ są też bardzo podobne, większość naukowców uważa Winaję za tekst wczesny, datowany na okres przed powstaniem odmiennych szkół Jednakże Dr Gregory Schopen, profesor studiów sanskryckich, tybetańskich i buddyjskich na Uniwersytecie Teksańskim w Austin, w wielu punktach nie zgadza się z tymi przekonaniami. Sugeruje on, że podobieństwa mogą być spowodowane późniejszą standaryzacją. Zauważa również, że wiele zapisów już od wczesnego okresu pokazuje, że mnisi posiadali własność prywatną, co jest sprzeczne z Winają. Według niego nie ma dowodu, że oznacza to upadek wczesnych wskazań etycznych i sugeruje on, że Winaja może być próbą narzucenia wszystkim standardów postępowania przez samozwańczą elitę.
Treść Winaja Pitaki.
Palijska wersja Patimokkhy, buddyjskiego monastycznego kodeksu postępowania, zawiera 227 głównych reguł dla mnichów (pāḷi: bhikkhu) i 311 głównych reguł dla mniszek (pāḷi: bhikkhuni). Sekcja(e) Wibhangi (pāḷi: Vibhanga) w Winaja Pitace składa(ją) się z komentarzy do tych reguł, dając szczegółowe wyjaśnienia oraz oryginalne historie opowiadające o każdej z nich. Sekcje Khandhaki (pāḷi: khandhaka; skr.: skandhaka) opisują liczne reguły uzupełniające pogrupowane według tematu, również obrazowane odpowiednimi historiami. Budda nazywał swoje nauki „Dhamma-Wanaja”, podkreślając zarówno aspekt filozoficzny buddyzmu, jak i praktykowanie cnót, które urzeczywistnia buddyjską filozofię.
Winaja Pitaka ma szersze znaczenie w zbiorowych edycjach chińskich, w skład których wchodzą wszystkie cztery chińskie Winaje wyliczone wyżej, części innych, niekanoniczna literatura Winai, świeckie Winaje i Winaja bodhisattwy.
Miejsce w tradycji.
Zgodnie z tekstami, w pierwszym roku nauczania Buddy, członkowie sanghi żyli razem w harmonii – bez Winai. Nie była ona potrzebna, ponieważ wcześni uczniowie byli wybitnie zrealizowani, jeżeli nie w pełni oświeceni. W miarę jak sangha się rozrastała, pojawiały się sytuacje, które Budda i świecka społeczność odczuwali jako niewłaściwe dla samanów (pāḷi: शमण samaṇa; skr.: श्रमण śramaṇa). Jak przekazuje tradycja, pierwsze reguły dotyczyły zakazu aktywności seksualnej. Historia opowiadająca, jak doszło do ustanowienia tego zakazu mówi o gorliwym mnichu, którego rodzina rozgoryczona tym, że nie posiada męskiego potomka, zmusiła go do spłodzenia potomka. Mnich, a także jego żona i syn, którzy później również wstąpili do zakonu, ostatecznie stali się w pełni oświeconymi arahantami.
Winaja jest dla buddystów bardzo ważna: „Jakąkolwiek Dhammę i Winaję wskazałem i wypowiedziałem dla was, będzie ona dla was Nauczycielem, kiedy ja już odejdę.” (Mahaaparinibbaana Sutta, [D.16])
Winaja w Chinach.
Z tekstów historycznych wiadomo, że książę Liu Jun i kobieta Apan, wzięli udział w ceremonii tonsury w czasie panowania cesarza Minga z dynastii Han (pan. 58-75). Byli to więc pierwsi znani buddyści chińscy. Jednak do Chin nie dotarły jeszcze w tym czasie formalne przepisy dotyczące ceremonii ordynacyjnej. Dlatego też mnisi i mniszki nie mogli być formalnie zaordynowani w tradycji indyjskiego buddyzmu. Zamiast tego po prostu wygłaszali „Trzy schronienia”.
Jednak wygłoszenie „Trzech schronień” było również praktyką buddyjskiego laikatu, więc mnisi i mniszki różnili się tylko tym, że mieli ogolone głowy.
Sytuacja zmieniła się w połowie trzeciego wieku, gdy w okresie "jiaping" (嘉平) w Epoce Trzech Królestw do Chin przybył mnich Dharmakala (skr. Dharmakāla) ze środkowych Indii. Wtedy po raz pierwszy mnisi i mniszki zostali prawidłowo zaordynowani. Przetłumaczył on część "Mahāsāṅghika-vinaya" jako "Sengqi jiexin" ("Istota wskazań mahasanghików") i która była od tej pory wykorzystywana podczas formalnej ordynacji. Dharmakala uznał, że chińska sangha nie jest jeszcze gotowa na przyjęcie całej "Winai".
Dharmakala przekazał tłumaczenie innych fragmentów swoim znajomym mnichom indyjskim. Żadne z tych tłumaczeń się nie zachowało. Tym niemniej ordynacje odbywały się formalnie poprawnie, o czym świadczy VI-wieczny zbiór biografii mnichów "Gaoseng chuan". X-wieczna historia buddyjskich praktyk "Da Song sengshi lüe" ("Skrócona historia sanghi w [okresie] Song") zawiera informacje, że źródłem dla chińskich praktyk proceduralnych była "Dharmaguptaka karmavācanā" przetłumaczona jako "Tanwu jiemo" przez partyjskiego mnicha Tandiego w 255 r. Według "(...)Sengshi lüe" tekst ten był kombinacją "Sengqi jiexin" i "Tanwu jiemo", co umożliwiło buddyjskim duchownym po raz pierwszy przyjąć wskazania.
Kolejnym tłumaczeniem "karmawaczany" dharmaguptaków było "Tanwude lübu za jiemo". Tłumaczem był Sanghawarman (skt. Saṅghavarman), który przybył do Chin kilka lat wcześniej od Tandiego. Oba tłumaczenia tekstów szkoły dharmaguptaków nie przetrwały.
Jednak zanim pojawiło się pierwsze kompletne przetłumaczenie "Winai" (chiń. "guanglü"), ukazywały się przez około 150 lat sporadycznie częściowe tłumaczenia. Trzy takie teksty zostały połączone około 379 r. przez mnicha Tanmoshiego (lub Tanmochiego) przy współpracy Zhu Foniana. Były to: "Shisong biqiu jieben" ("Wskazania bhikszu sarwastiwady"), "Biqiuni dajie" ("Wielkie wskazania bhikszuni") i "Jiaoshou biqiuni ersui tanwen" ("Esej o instruowaniu bhikszuni przez dwa lata"). Wszystkie należały do tekstów sarwastiwady. Rękopisy dwu ostatnich tekstów zostały dostarczone Tanmoshiemu przez mnicha Sengchuna z Kuszy. Mnisi tłumaczyli teksty dla mniszek; Mili przetłumaczył 500 wskazań dla mniszek, tak jak i Huichang. Z kolei Fatai (319-387) zlecił takie zadanie cudzoziemskim mnichom, jednak praca nigdy nie została ukończona. Wszystkie te teksty zostały ostatecznie zagubione. Jedynym istniejącym do dziś tłumaczeniem z tego okresu jest fragmentaryczna "Binaye" ("Winaja") przetłumaczona przez Zhu Foniania w 383 r. i najpewniej należąca także do szkoły sarwastiwady. Znany jest także jeszcze jeden tekst "Winai" ("jiejing") znaleziony w Dunhuangu i który znalazł się w Chinach jeszcze przed przetłumaczeniem całości "Winai". Uważa się, że i on należał także do sarwastiwadinów. Byłoby to najstarsze tłumaczenie "Winai sarwastiwady".
Pierwsze kompletne "Winaje" pojawiły się w Chinach na początku V wieku, gdy teksty aż czterech odmiennych szkół zostały przyniesione do cesarstwa.
"Winaja sarwastiwady" została przyniesiona do Chin przez Punjatarę (skr. Puṇyatāra) z rejonu "Jibin" (Kaśmīra). Cieszył się opieką cesarza Wenhuana (pan. 394-416) z Późniejszego Cesarstwa Qin. W 404 r. Punjatara zaczął recytować tekst "Winai" Kumaradżiwie, który tłumaczył go na język chiński. Tłumaczenie nosiło tytuł "Shisong lü" ("Winaja w dziesięciu sekcjach"). Ponieważ po wyrecytowaniu dwóch trzecich tekstu Punjatara zmarł, recytację kontynuował Dharmaruci, który przybył również z regionu Kaśmira z tekstem "Winai sarwastiwady", aby pomóc dokończyć to tłumaczenie. Gdy w 413 r. zmarł Kumaradżiwa, tłumaczenie zostało dokończone i wydane przez Wimalakszę (skr. Vimalākṣa), który przybył do Chang’anu w 406 r. Był on nauczycielem Kumaradżiwy z Kuszy. Efektem ich wysiłków była wersja składająca się z 61 zwojów, istniejąca do dziś.
Drugie kompletne tłumaczenie "Winai" znane jako "Winaja w czterech częściach", należało do szkoły dharmagupta. Zostało przetłumaczone w Chang’anie z polecenia Kumaradżiwy i przy wsparciu cesarza Wenhuana, przez Buddhajasiasa (skr. Buddhayaśas) w 410 r. W tłumaczeniu pomocnikiem był Zhu Fonian. Liczy ono czterdzieści zwojów.
W 399 r., czyli jeszcze zanim jakakolwiek kompletna "Winaja" została przetłumaczona, do Indii udał się na pielgrzymkę Faxian (ok. 337-ok. 422). Powrócił do Chin w 414 r., a więc po przetłumaczeniu "Winai w dziesięciu sekcjach" i "Winai w czterech częściach". Faxian przyniósł ze sobą dwie kompletne "Winaje" dwu różnych szkół buddyjskich: magasanghików oraz mahisasaków. Pierwsza została znaleziona w stupie Asioki w Pataliputrze. Drugą otrzymał na Sri Lance. Po powrocie osiadł w Jiankangu i rozpoczął tłumaczenia. Do pomocy zwerbował Buddhabhadrę (359-429), który był dharmicznym bratem Bodhidharmy i współpracownikiem Kumaradżiwy. Razem przetłumaczyli "Winaję mahasanghików"; tłumaczenie ukończyli w 418 r. i zatytułowali "Mohe sengqi lü". Niestety Faxian zmarł przed zakończeniem tłumaczenia drugiego tekstu. W 423 r. przybył do Chin mnich Buddhadżiwa (skr. Buddhajīva) należący do szkoły mahisasaków i w 424 r. ukazało się dokończone przez niego tłumaczenie tekstu pod tytułem "Wufeng lü" ("Winaja w pięciu częściach").
W ciągu zaledwie 26 lat chińscy buddyści otrzymali cztery kompletne "Winaje" czterech tradycji buddyjskich. Ukazywały się także okresowo liczne fragmentaryczne teksty "Winai". Jednak dopiero w VIII w. ukazała się kompletna "Winaja" piątej tradycji – "Mulasarwastiwada winaja", która została przyniesiona do Chin przez pielgrzyma Yijinga (635-713) i w latach 700–703 przetlumaczona przez niego jako "Genben Shuoyiqieyou ba lü". Był to najbardziej obszerny tekst ze wszystkich. Niestety, do tego czasu "Winaja w czterech częściach" zdołała zdominować inne teksty. Nawet w okresie postsongowskim właśnie ta "Winaja" była wykorzystywana również przez szkołę chan. Tak więc "Winaja mulasarwastiwadinów" nigdy nie zyskała większego i należnego jej odbioru.
"Winaja w dziesięciu sekcjach" była najpopularniejsza w okresie Dynastii Południowych i Północnych w V wieku. Wimalaksza był pierwszym, który rozpropagował ją w południowych Chinach tak, że Huijiao (497-544) obwieścił: „Z powodu wysiłków Wimalakszy, wielkie propagowanie "Winai" zostało spełnione”. Po nim uczniowie Kumaradżiwy poświęcili się nauczaniu tej "Winai". Tak działał również Huiyuan (344-416).
"Winaja w czterech częściach" dharmaguptaków była rozpowszechniana w rejonie Chang’anu i Luoyangu. Z czasem zainteresowanie nią przewyższyło zainteresowanie "Winają w dziesięciu sekcjach" sarwastiwadinów. Aby to wyjaśnić badacze z reguły odwołują się do istniejącej wcześniej tradycji „karmawaczany” (chiń. jiemo), procedury ordynacyjnej używanej przez chińskich mnichów zanim wprowadzono kompletne "Winaje". Najwcześniejszą „karmawaczaną” było tłumaczenie z tradycji dharmaguptaków, dlatego najpopularniejszą kompletną "Winają" stała się ta, która była najbardziej zbliżona do już używanych instrukcji i zwyczajów, gdyż stworzenie nowych – wymaga zarówno czasu, jak i wysiłku. Powstały również linie przekazu nauk tego tekstu, które również przyczyniły się do jego rozpowszechnienia i popularności. Np. Mnich Facong (468-559) propagował tę "Winaję", później jego uczeń Daofu to kontynuował. Następnie jego uczeń Huiguang (468-537) podtrzymywał tradycję. Jego uczniowie stali się najbardziej aktywnymi i zagorzałymi propagatorami "Winai w czterech częściach". W 684 r. cesarz Zhong z Tangów wydał dekret, w którym zabronił używania "Winai w dziesięciu sekcjach", która wciąż była rozpowszechniania w południowych Chinach. Już w VII wieku "Winaja w czterech częściach" stała się całkowicie dominującym tekstem.

</doc>
<doc id="1258382" url="https://pl.wikipedia.org/wiki?curid=1258382" title="Henry A. Wallace">
Henry A. Wallace



</doc>
<doc id="1258384" url="https://pl.wikipedia.org/wiki?curid=1258384" title="Biuletyn IPN">
Biuletyn IPN



</doc>
<doc id="1258385" url="https://pl.wikipedia.org/wiki?curid=1258385" title="Utwardzanie dyspersyjne">
Utwardzanie dyspersyjne

Utwardzanie dyspersyjne (umacnianie dyspersyjne) – metoda zwiększania wytrzymałości stopów metali (np. twardości), zwłaszcza w podwyższonych temperaturach, przez wprowadzenie drobnych cząstek fazy nierozpuszczalnej w osnowie (sieci krystalicznej głównego składnika), np. stabilnych tlenków. Cząstki fazy zdyspergowanej są wprowadzane metodami metalurgii proszków lub przez utlenianie wewnętrzne (np. wytwarzanie SiO2 lub Al2O3 w folii ze stopów miedzi z krzemem lub aluminium).

</doc>
<doc id="1258387" url="https://pl.wikipedia.org/wiki?curid=1258387" title="Umacnianie dyspersyjne">
Umacnianie dyspersyjne



</doc>
<doc id="1258388" url="https://pl.wikipedia.org/wiki?curid=1258388" title="Utwardzanie wydzieleniowe">
Utwardzanie wydzieleniowe

Utwardzanie wydzieleniowe lub umocnienie wydzieleniowe (błędnie nazywane też umocnieniem/utwardzeniem dyspersyjnym) – metoda obróbki cieplnej metali prowadząca do zwiększenia wytrzymałości mechanicznej oraz granicy plastyczności materiałów ciągliwych, w tym większości stopów konstrukcyjnych aluminium, magnezu, niklu, tytanu, niektórych stali oraz stali nierdzewnych. Dla specjalnych stali nierdzewnych utwardzanych wydzieleniowo można uzyskać odporność na korozję i wytrzymałość mechaniczną wymaganą w szczególnych warunkach. Wzmocnienie/umocnienie jest efektem wydzielenia nadmiaru rozpuszczonego składnika z przesyconego roztworu stałego, w formie innych faz metastabilnych oraz stabilnych. W temperaturze niższej prowadzi to w efekcie do zmiany struktury i właściwości stopu. Różne fazy powodują różne efekty umocnienia, dlatego też dzięki obróbce cieplnej możemy zmieniać własności stopów umacnianych wydzieleniowo w szerokim zakresie.
W przypadku nadstopów powoduje swego rodzaju anomalię granicy plastyczności (granica plastyczności wzrasta wraz z temperaturą), prowadzi to do wysokiej wytrzymałości w podwyższonych temperaturach.
Warunki stosowania.
Utwardzanie wydzieleniowe jest możliwe tylko dla stopów, w których:
Utwardzanie wydzieleniowe jest najefektywniejsze, gdy zmniejszenie rozpuszczalności dodatku stopowego zachodzi w wysokiej temperaturze tuż poniżej maksimum rozpuszczalności i prowadzi do wydzielenia fazy wtórnej. Utwardzanie wydzieleniowe jest bardzo efektywne, niestety w praktyce można go stosować w stosunku do nielicznych stopów. Do najważniejszych stopów technicznych umacnianych wydzieleniowo należą przede wszystkim stopy aluminium. Umacnianiu tego typu poddawane są także stopy na osnowie innych pierwiastków np. miedzi (brązy berylowe), magnezu i tytanu.
Etapy procesu.
Pierwszym krokiem jest wytworzenie roztworu, stop jest nagrzewany do temperatury powyżej linii rozpuszczalności i wygrzewany w celu rozpuszczenia stabilnych równowagowych cząstek faz oraz ujednorodnienia składu chemicznego roztworu. Czas, w którym dochodzi do wytworzenia jednorodnego roztworu ściśle zależy od rodzaju stopu oraz rozmiar i rozkład cząstek faz między metalicznych utworzonych z pierwiastków stopowych. Sam proces umacniania wydzieleniowego składa się natomiast z dwóch etapów: przesycania oraz starzenia.
Mechanizm zjawiska.
Przesycony roztwór stały α, powoli chłodzony np. do temperatury otoczenia, podlega przemianie wydzielania składnika przesycającego w postaci stosunkowo dużych ziaren fazy, skupionych głównie na granicach ziarn fazy α. Ten sam stop szybko ochłodzony do temperatury otoczenia ma budowę jednofazową przesyconego roztworu stałego α, ponieważ składnik przesycający nie zdąży się wydzielić. Przesycenie roztworu nadaje mu niewielką wytrzymałość i twardość, ale znaczną ciągliwość. Uprzywilejowanym miejscem zarodkowania wydzieleń są defekty struktury krystalicznej, jak dyslokacyjne granice bloków, pętle dyslokacji, granice ziaren. Duże stężenie wakansów w stopie przesyconym ułatwia dyfuzyjne tworzenie się wydzieleń.
Hamowanie poślizgów dyslokacji przez oddziaływanie pól naprężeń zlokalizowanych wydzieleń jest złożone. Prawdopodobnie polega na równoczesnym działaniu kilku mechanizmów. Dla umocnienia wydzieleniowego typowy jest zakres średniej odległości między źródłami pól naprężeń. Występuje przy tym oddziaływanie dyslokacji i odkształcalnych wydzieleń:

</doc>
<doc id="1258389" url="https://pl.wikipedia.org/wiki?curid=1258389" title="Nils Eosander">
Nils Eosander

Nils Eosander, hrabia Lillieroot (ur. 25 kwietnia 1636, zm. 19 kwietnia 1705 w Sztokholmie) – szwedzki polityk i mąż stanu.
Urodził się jako baron Lillieroot. Podniesiony do rangi hrabiego został w uznaniu jego zasług dyplomatycznych. 
W latach 1692-1697 wysłannik szwedzki ("envoyé") w Hadze, od 1697 do 1703 w randze ambasadora nadzwyczajnego Szwecji. W roku 1697 mediator na kongres pokojowy w Rijswijk. W roku 1703 został sekretarzem stanu.

</doc>
<doc id="1258392" url="https://pl.wikipedia.org/wiki?curid=1258392" title="Karol Semik (ur. 1953)">
Karol Semik (ur. 1953)

Karol Semik (ur. 13 sierpnia 1953 w Cieszynie) – polski nauczyciel i działacz oświatowy; w latach 2008–2014 Mazowiecki Kurator Oświaty, 2014-2020 wiceprezydent Radomia ds. edukacji i kultury.
Wykształcenie.
Absolwent studiów w Instytucie Fizyki Ciała Stałego Akademii Górniczo-Hutniczej w Krakowie, uzyskał dyplom z wyróżnieniem oraz Medal Staszica dla najlepszego absolwenta uczelni roku akademickiego 1976/77. Obronił wówczas pracę pt. "„Analiza kinetyczna płynięcia i wielkości rozkładu nacisków przy kuciu w matrycy zamkniętej”" pod kierunkiem prof. Piotra Wasiunyka.
Absolwent studiów podyplomowych z fizyki i astronomii na Uniwersytecie Warszawskim (1998) oraz studiów podyplomowych z zarządzania w oświacie na Akademii Ekonomicznej im. Karola Adamieckiego w Katowicach (2003). Uczestnik kursu językowego, zorganizowanego przez Instytut Goethego w Rothenburg ob der Tauber oraz 2 kursów doskonalących na AE w Katowicach.
Działalność zawodowa.
Po studiach rozpoczął pracę w Hucie Ostrowiec, uczył w przyzakładowej szkole zawodowej. Asystent i kierownik Laboratorium Przeróbki Plastycznej w Instytucie Budowy Maszyn Wyższej Szkoły Inżynierskiej im. Kazimierza Pułaskiego w Radomiu. Na uczelni pracował w latach 1978–1985. W 1981 uczestnik 49-dniowego strajku na tejże uczelni. Wicedyrektor w Zespole Szkół im. mjra Henryka Dobrzańskiego „Hubala” w Radomiu. Konsultant w radomskim Ośrodku Doskonalenia Nauczycieli.
W okresie 1991–2007 był dyrektorem VI Liceum Ogólnokształcącego im. Jana Kochanowskiego w Radomiu, najdłużej urzędującym dyrektorem w historii tej szkoły. Przyczynił się do utworzenia przy szkole Liceum Dwujęzycznego (z językiem niemieckim) w 1994, a także Publicznego Gimnazjum nr 23 w 2001, w których również pełnił funkcję dyrektora i gdzie dodatkowo uczył fizyki.
Przez ten czas VI Liceum utrzymywało się w pierwszej dziesiątce najlepszych szkół średnich w Polsce według "Rankingu Edukacyjnego Szkół Średnich", organizowanego przez dziennik Rzeczpospolita i miesięcznik Perspektywy. Liceum kierowane przez Karola Semika najlepszą lokatę uzyskało w 2001, zajmując 1. miejsce na Mazowszu i 2. w całym kraju. Pomagał przy wydaniu książki „"Ksiądz Roman Kotlarz – życie i działalność 1928–1976"", recenzowanej m.in. przez prof. Andrzeja Paczkowskiego. W marcu 2002 w imieniu szkoły zawarł umowę patronacką z UMCS, zaś w październiku 2006 – z Politechniką Warszawską. Jeden z 4 współprzewodniczących Porozumienia Szkół i Instytucji im. Jana Kochanowskiego (2005). Wiceprzewodniczący Komitetu Organizacyjnego Centralnych Zawodów XXXII Olimpiady Wiedzy Technicznej w Radomiu (2006). W kwietniu 2006 podczas happeningu upamiętniającego przedwojenne Gimnazjum Towarzystwa „Przyjaciół Wiedzy” w Radomiu – odtwórca roli dyrektora Henocha Hurwicza.
Członek jury Konkursu Nauczyciel Roku 2007. Podczas ogólnopolskiej inauguracji roku szkolnego 2007/2008 w VI LO im. Jana Kochanowskiego w Radomiu, w obecności ministrów prof. Ryszarda Legutki i Kazimierza M. Ujazdowskiego, otrzymał medal patrona szkoły.
W lutym 2008 wygrał konkurs na Mazowieckiego Kuratora Oświaty, zastępując na tym stanowisku Grzegorza Tyszkę. Członek Komitetu Honorowego X Festiwalu Nauki i Sztuki w Siedlcach (2008), Komitetu Honorowego Warszawskiego Salonu Maturzystów Perspektywy (2008, 2009) oraz Komitetu Honorowego XXXI Olimpiady Wiedzy Geodezyjnej i Kartograficznej w Żelechowie (2009).
Jeden z patronów honorowych V Targów Kół Naukowych i Organizacji Studenckich „Konik 2008" na Politechnice Warszawskiej, III Kongresu Pedagogów i Psychologów Szkolnych, X Ogólnopolskiego Konkursu Wiedzy Geologicznej (2009) i XVI Ogólnopolskiej Olimpiady Młodzieży w sportach halowych „Mazowsze 2010". Przewodniczący Komitetu Głównego Mazowieckiej Olimpiady Wiedzy Astronomicznej (2009). Członek Kapituły XV Warszawskiej Olimpiady Młodzieży Niepełnosprawnej. W lutym 2009 wraz z delegacją Kuratorium przebywał w Grodnie i Wołkowysku, m.in. na zaproszenie Konsulatu RP w Grodnie, Grodzieńskiego Uniwersytetu Państwowego im. Janki Kupały oraz Polskiej Macierzy Szkolnej na Białorusi.
Jeden z założycieli Fundacji Pomocy Liceum Kochanowskiego „Sapere Aude” w Radomiu, jeden z 15 członków założycieli Stowarzyszenia Kochanowszczak w 2004, członek Radomskiego Towarzystwa Naukowego i członek komitetu budowy pomnika Jana Kochanowskiego w Radomiu według projektu Jana Kucza. W 2009 współinicjator powołania Ogólnopolskiego Stowarzyszenia „Rodzina Szkół Chopinowskich” na bazie lokalnego stowarzyszenia o tej samej nazwie w Sochaczewie.
W latach 2011-2014 członek Komisji Wspólnej Rządu i Samorządu Terytorialnego przy Ministerstwie Administracji i Cyfryzacji. W latach 2015-2019 członek Kapituły do Spraw Profesorów Oświaty, a 2015-2017 jej przewodniczący.
Działalność samorządowa.
W latach 2014-2020 zastępca prezydenta Radomia ds. edukacji i kultury. W tym czasie również przewodniczący kapituły Radomskiej Nagrody Kulturalnej i Nagrody im. św. Kazimierza za promowanie historii regionu.
W wyborach samorządowych w 2014 r. został wybrany radnym Radomia jako bezpartyjny z listy Platformy Obywatelskiej, zrzekł się mandatu, bo przyjął stanowisko zastępcy prezydenta Radomia ds. edukacji i kultury.
W wyborach samorządowych w 2018 r. bezskutecznie ubiegał się o mandat radnego Radomia jako bezpartyjny z listy Komitetu Wyborczego Wyborców Radosława Witkowskiego Koalicja na rzecz Zmian. Mógł objąć mandat po Jerzym Zawodniku, wybranym na wiceprezydenta Radomia, ale tak jako on wybrał pozostanie w Kolegium Prezydenckim.
Nagrody i odznaczenia.
Odznaczony Złotym Krzyżem Zasługi (1995), Medalem Komisji Edukacji Narodowej (2001), Srebrną Odznaką „Za zasługi dla Sportu” (2006), Brązowym Medalem „Za Zasługi dla Policji” (2010), Złotym Medalem za Długoletnią Służbę (2010), Srebrnym Krzyżem Za Zasługi dla ZHP (2012), Medalem Pro Memoria (2012) i Srebrną Odznaką Za zasługi w pracy penitencjarnej (2014).
Wielokrotnie nagradzany przez Prezydenta Miasta Radomia oraz Kuratora Oświaty w Radomiu. Trzykrotny laureat nagrody Ministra Edukacji Narodowej (1994, 1999, 2000). Otrzymał również Medal 50-lecia NOT w Radomiu (2001), Złotą Honorową Odznakę Polskiego Związku Stowarzyszeń Wynalazców i Racjonalizatorów (2002), Srebrną Honorową Odznakę NOT (2006), Medal „Za Zasługi dla TWP”, Medal 90-lecia praw miejskich Wołomina (2009), Medal 50-lecia szkół Zakładów Doskonalenia Zawodowego (2009) i statuetkę Radomski Laur Techniki NOT (2018).
Honorowy obywatel gminy Staroźreby koło Płocka (2010). Odznaczony przez Prezydenta Radomia Medalem Bene Merenti Civitas Radomiensis (2021).

</doc>
<doc id="1258394" url="https://pl.wikipedia.org/wiki?curid=1258394" title="USS New York (LPD-21)">
USS New York (LPD-21)

USS New York (LPD-21) – amerykański okręt desantowy typu "San Antonio", przeznaczony do dostarczania na lądowy obszar operacji oddziałów Piechoty Morskiej. Nazwa okrętu który wszedł do służby 7 listopada 2009 roku, upamiętnia ofiary ataku na World Trade Center z 11 września 2001 roku, zaś dziobowa część kadłuba okrętu została częściowo wykonana ze stali pochodzącej z ruin WTC. Motto okrętu brzmi "Strength Forged Through Sacrifice – Never Forget" ("Siła wykuta przez ofiarę – nigdy nie zapomnij"). Załoga okrętu liczy 360 stałych członków oraz 3 na stałe przydzielonych żołnierzy Marines. Okręt może przetransportować do 699 ciężko uzbrojonych żołnierzy oraz pojazdów, w razie jednak konieczności możliwe jest zwiększenie ich liczby do 800. Jednostka wyposażona jest w pokład startowy oraz rampę umożliwiającą załadunek i desant ludzi oraz ciężkiego sprzętu wojskowego. LPD-21 umożliwia także transport oraz desant z wykorzystaniem poduszkowców Landing Craft Air Cushioned (LCAC), Mark 8 SEAL Delivery Vehicle oraz samolotów VTOL MV-22 Osprey.
Historia.
Mimo że historycznie nazwy stanów jako nazwy okrętów są zarezerwowane dla pancerników, od drugiej połowy XX wieku przyznawane są okrętom podwodnym. Wkrótce po ataku terrorystycznym na World Trade Center gubernator Nowego Jorku, George Pataki, wystąpił z petycją, aby odstąpić od reguły, nadając nazwę USS "New York" okrętowi desantowemu. Zgodę na to wydano 28 sierpnia 2002.
Oficjalna ceremonia chrztu okrętu miała miejsce 1 marca 2008 w Nowym Orleanie. Okręt wszedł do służby na przełomie 2009/2010 roku. Na jego pokładzie jest miejsce dla w pełni wyposażonego batalionu składającego się z 700 Marines.
Jest to pierwszy okręt zaprojektowany do obsługi trzech podstawowych środków transportu piechoty morskiej: amfibii EFV, okrętów desantowych LC, poduszkowców LCAC i samolotów pionowego startu i lądowania VTOL typu MV-22 Osprey.

</doc>
<doc id="1258397" url="https://pl.wikipedia.org/wiki?curid=1258397" title="Stereotaktyczne przeszczepienie tkankowe istoty czarnej">
Stereotaktyczne przeszczepienie tkankowe istoty czarnej

Stereotaktyczne przeszczepienie tkankowe istoty czarnej – eksperymentalna metoda leczenia choroby Parkinsona. Podejmowane dotychczas próby polegały na próbach transplantacji płodowej tkanki śródmózgowia zawierającej neurony dopaminergiczne do prążkowia chorych na chorobę Parkinsona. Przy założeniu, że komórki dopaminergiczne mogą przeżyć i wytworzyć synapsy z innymi neuronami w mózgu biorcy, zaczną wytwarzać dopaminę i mózg biorcy będzie mógł korzystać z niej w neurotransmisji na uszkodzonych przez proces chorobowy szlakach, metoda ta mogłaby być uznana za metodę leczenia przyczynowego schorzenia. Badania metodą pozytonowej tomografii emisyjnej u biorców wykazały wzrost wychwytu znakowanej fluorem lewodopy w prążkowiu; obserwowano też poprawę kliniczną, zwłaszcza u młodszych pacjentów. U pacjentów zmarłych w czasie obserwacji badanie neuropatologiczne potwierdziło przyjęcie przeszczepu. 
Wykorzystanie tkanek płodowych budziło i nadal wzbudza kontrowersje natury etycznej, a korzyści kliniczne były oceniane jako nie dość przekonujące. Podjęto zatem prace nad przeszczepianiem, uzyskanych w hodowlach tkankowych, komórek macierzystych lub komórek linii dopaminergicznych.

</doc>
<doc id="1258400" url="https://pl.wikipedia.org/wiki?curid=1258400" title="Sutta Pitaka">
Sutta Pitaka

Sutta Pitaka (pāḷi suttapiṭaka, Suttanta Pitaka; skt. Sutra Pitaka सूत्र पिटक; pol. kosz sutr; chiń. Jingzang 經藏; kor. Kyŏngjang 경장; jap. kyōzō; wiet. Kinh tạng); tyb. mdo.sde'i.sde.snod) – drugi z trzech "koszy" (pāḷi: piṭaka), które tworzą Tipitakę (pāḷi: Tipiṭaka; skr.: Tripiṭaka त्रिपिटक; pol.: trzy kosze). Tipitaka, inaczej Kanon palijski, jest wielkim zbiorem buddyjskich tekstów tradycji therawady.
Sutta Pitaka zawiera ponad 10.000 sutt (pāḷi: Sutta; skt. Sūtra सूत्र), czyli nauk przypisanych Buddzie lub jego bliskim uczniom.
Pochodzenie Sutta Pitaki.
Zgodnie z tekstami, Pierwszy Sobór Buddyjski, mający miejsce krótko po śmierci Buddy, zebrał jego nauki, dotyczące dyscypliny (pāḷi: vinaya) i Dhammy (pāḷi: Dhamma धम्म; skt.: Dharma धर्म) w pięć kolekcji. Tradycja utrzymuje, że w późniejszym czasie poczyniono tylko nieznaczne dodatki. Badacze są co do tego sceptyczni, ale w różnym stopniu. Dr Richard Gombrich, szef Oxford Centre for Buddhist Studies, wcześniej profesor Sanskrytu na Oxford University i dyrektor Pali Text Society uważa, że większość z pierwszych czterech nikayi (patrz niżej) pochodzi od samego Buddy w swojej treści, ale nie w formie. Nieżyjący już prof. Hirakawa Akira pisze, że Pierwszy Sobór zebrał tylko krótkie ustępy tekstu i wiersze, które wyrażały ważne doktryny. Teksty te miały być, jego zdaniem, rozszerzone w sutty o pełnej długości dopiero w następnym wieku. L.S. Cousins, były wykładowca w Departament of Comparative Religion na Uniwersytecie w Manchester oraz wcześniejszy dyrektor Pali Text Society, utrzymuje, że we wczesnym okresie sutta była reczej wzorcem nauczania niż utworem literackim. Dr Gregory Schopen, wykładowca Sanskrit, Tibetan and Buddhist Studies na Uniwersytecie Teksańskim w Austin, pisze, że dopiero od V-VI w. n.e. możemy na temat treści kanonu pali, powiedzieć coś pewnego.
Treść Sutta Pitaki.
Sutty zebrane są w pięć nikayi (pāḷi, skr.: nikāya; pol. zbiór):
Digha Nikaya.
Zawiera "Dłuższe rozprawy o podstawach uważności, o owocach kontemplacyjnego życia i o ostatnich dniach z życia Buddy", zebrane w 34 długie sutty.
Majjhima Nikaya.
Zawiera "Krótsze wyjaśnienie kammy, świadomości oddechu oraz świadomości ciała", zebrane w 152 średniej długości sutty.
Samyutta Nikaya.
Zgodnie z jednym z wyliczeń, istnieje 2889 krótszych sutt, pogrupowanych w Samyutta Nikayi zależnie od ich tematu.
Anguttara Nikaya.
Te nauki są pogrupowane numerycznie. Według komentarza do nich, zawierają 9557 krótkich sutt pogrupowanych wedle numerów, począwszy od "jedynek", a skończywszy na "jedenastkach".
Khuddaka Nikaya.
To różnorodny zbiór kazań, doktryn i poezji przypisanych Buddzie i jego uczniom. Zawartość zbioru różni się w zależności od edycji. Edycja tajska zawiera księgi 1-15 z poniższej listy, syngaleska księgi 1-17 i birmańska 1-18. (patrz: Kanon palijski)
Tłumaczenia angielskie.
Pierwsze cztery nikaje i ponad połowa piątej zostały przetłumaczone przez Pali Text Society. Pierwsze trzy zostały również przetłumaczone w serii Wisdom Publications "Teachings of the Buddha", a tłumaczenie czwartej jest w przygotowaniu.

</doc>
<doc id="1258402" url="https://pl.wikipedia.org/wiki?curid=1258402" title="Temozolomid">
Temozolomid

Temozolomid – organiczny związek chemiczny, lek przeciwnowotworowy.
Mechanizm działania.
Temozolomid jest prolekiem; pod wpływem fizjologicznego pH ulega przemianie do aktywnego związku, MTIC, wykazującego działanie alkilujące.
Przeciwwskazania.
Przeciwwskazania względne.
U chorych stosujących temozolomid w schemacie 42-dniowym w skojarzeniu z radioterapią należy stosować środki zapobiegające rozwinięciu zapalenia płuc wywołanego przez "Pneumocystis jiroveci" (PCP), zaś wszystkich chorych kontrolować pod kątem wystąpienia PCP.
Interakcje.
Stosowanie leku w skojarzeniu z innymi lekami powodującymi supresję szpiku może zwiększyć prawdopodobieństwo wystąpienia tego powikłania. Skojarzenie temozolomidu z kwasem walproinowym w niewielkim stopniu zmniejsza klirens temozolomidu.
Ciąża i laktacja.
Kategoria D. Temozolomid wykazuje silne działanie teratogenne i genotoksyczne.
Uwagi.
Podczas stosowania leku może wystąpić osłabienie koncentracji i zdolności do prowadzenia pojazdów lub obsługi urządzeń w ruchu.

</doc>
<doc id="1258403" url="https://pl.wikipedia.org/wiki?curid=1258403" title="Lek przeciwnowotworowy">
Lek przeciwnowotworowy



</doc>
<doc id="1258404" url="https://pl.wikipedia.org/wiki?curid=1258404" title="Friedrich Ernst von Fabrice">
Friedrich Ernst von Fabrice

Friedrich Ernst von Fabrice (ur. 1683, zm. 1750) – niemiecki (holsztyński i hanowerski) dyplomata.
Jego ojcem był Weipert Ludwig von Fabrice, dyplomata w służbie Księstwa Holstein-Gottorp. W latach 1711-1715 był holsztyńskim posłem w Szwecji.
W 1716 był hanowersko-brytyjskim delegatem na kongres w Brunszwiku. W 1718 pośredniczył w sporze politycznym jaki o szwedzkie posiadłości w Szwecji toczyli Jerzy I Hanowerski i Karol XII, król Szwecji.

</doc>
<doc id="1258405" url="https://pl.wikipedia.org/wiki?curid=1258405" title="James Francis FitzJames, hrabia Tinmouth">
James Francis FitzJames, hrabia Tinmouth



</doc>
<doc id="1258407" url="https://pl.wikipedia.org/wiki?curid=1258407" title="2MASS 0532+8246">
2MASS 0532+8246

2MASS 0532+8246 – brązowy karzeł leżący w gwiazdozbiorze Żyrafy. Należy do typu widmowego sdL7. Jego masa wynosi mniej niż 0,1 masy Słońca, a metaliczność (zawartość pierwiastków cięższych niż hel) zaledwie 0,1 do 0,01 metaliczności Słońca.

</doc>
<doc id="1258413" url="https://pl.wikipedia.org/wiki?curid=1258413" title="HMS Punjabi (1939)">
HMS Punjabi (1939)



</doc>
<doc id="1258415" url="https://pl.wikipedia.org/wiki?curid=1258415" title="Marcus de Fonseca">
Marcus de Fonseca

Marcus de Fonseca (ur. ?, zm. ?) – XVIII-wieczny dyplomata i polityk rodem z Hiszpanii.
Początkowo służył królowi Hiszpanii Karolowi II Habsburgowi, po czym przeszedł na służbę austriacką.
W roku 1715 w Brukseli pracował nad umową handlową między Wielką Brytanią a Republiką Zjednoczonych Prowincji.
W Brukseli (wówczas: Niderlandy Austriackie- dziś Belgia) przewodniczył Radzie Finansów ("Raad van Financiën") te Brussel. Następnie „Belgowie” wysłali go w misje dyplomatyczną w Paryżu, gdzie przebywał pełniąc tę funkcję w latach 1720-1729.
W Paryżu reprezentował też dwukrotnie (w 1719 i w latach 1722-1730) jako "Chargé d’affaires" cesarza i Austrię. W latach 1731-1734 był Naczelnym Skarbnikiem Austriackich Niderlandów ("thesaurier-generaal").

</doc>
<doc id="1258420" url="https://pl.wikipedia.org/wiki?curid=1258420" title="Sebastiano Foscarini">
Sebastiano Foscarini

Sebastiano Foscarini (ur. 1649, zm. 1711) - wenecki dyplomata i prawnik Republiki Weneckiej.
Pochodził z tego samego rodu co późniejszy doża wenecki Marco Foscarini.
Sebastiano Foscarini pełnił funkcję prokuratora San Marco. W 1683 był ambasadorem we Francji. Następnie był wysłannikiem nadzwyczajnym ("envoyé extraordinaire") w Hadze w latach 1709-1711.

</doc>
<doc id="1258423" url="https://pl.wikipedia.org/wiki?curid=1258423" title="Pomarańczowy karzeł">
Pomarańczowy karzeł

Pomarańczowy karzeł – gwiazda ciągu głównego należąca do typu widmowego K i klasy jasności V. Pod względem wielkości i temperatury pomarańczowe karły położone są pomiędzy czerwonymi karłami reprezentującymi typ widmowy M i klasę V oraz żółtymi karłami typu G i klasy V. Masa tego typu gwiazd wynosi zwykle od 0,5 do 0,8 masy Słońca, a temperatura ich powierzchni od 3900 do 5200 kelwinów.
Gwiazdy tej klasy są interesujące dla poszukiwaczy życia pozaziemskiego ze względu na długi czas życia, 15-30 miliardów lat (dla porównania obecny wiek Słońca szacowany jest na 4,6 miliarda lat, a Wszechświata na 13,8 mld lat).
Najbliższy pomarańczowy karzeł to alfa Centauri B, odległy o 4 lata świetlne od Ziemi, jego typ widmowy to K0-1 V, a masa – 0,9 masy Słońca. Drugi co do bliskości pomarańczowy karzeł to epsilon Eridani. Jest odległy o 10,67 lat świetlnych od Ziemi, ma masę 0,85 masy Słońca. Wokół obu tych gwiazd krążą planety.
Gwiazdy typu K są około 10 razy bardziej pospolite niż gwiazdy podobne do Słońca (typu G).
Są one stabilne na tyle, że strefa przyjazna życiu wokół nich nie zmienia rozmiarów przez wiele miliardów lat.
Nieco mniejsze od Słońca pomarańczowe karły, jak twierdzą naukowcy, stwarzają najlepsze warunki do tego, by istniała wokół nich strefa warunków sprzyjających powstaniu życia, tak zwana ekosfera, gdzie może istnieć woda w stanie płynnym.
"Living with a Red Dwarf".
Grupa naukowców z uniwersytetu w Pensylwanii z Edwardem Guinanem na czele, prowadziła przez kilka ostatnich lat badania, dotyczące tego, jak właściwości gwiazd zmieniają się w zależności od ich masy. Rezultaty zostały opublikowane w artykule "The "Living with a Red Dwarf" Program". 
Okazało się, że na czerwonych karłach, których masa waha się między 10 a 50% masy Słońca, często powstają ogromne rozbłyski, uwalniające promieniowanie potencjalnie bardzo szkodliwe dla życia na pobliskich planetach. Taka aktywność jednak zmniejsza się z wiekiem czerwonego karła i naukowcy nie wykluczyli możliwości powstania życia na planetach w pobliżu czerwonych karłów, ale takie życie, niewątpliwie, miałoby tam niemałe przeszkody do rozwoju.
Pomarańczowe karły natomiast, których masa waha się między 50 a 80% masy Słońca, emitują rozbłyski tylko nieznacznie częściej, niż gwiazdy takie jak Słońce. Poza tym, szanse na powstanie inteligentnych form życia na planetach wokół pomarańczowych karłów są duże ze względu na to, że istnieją one bardzo długo – do 30 miliardów lat. Oznacza to, że żadna z tych gwiazd nie umarła od powstania Wszechświata. 
Wszystko to sprawia, że pomarańczowe karły są bardzo interesujące dla prowadzenia badań i projektów takich, jak SETI.

</doc>
<doc id="1258428" url="https://pl.wikipedia.org/wiki?curid=1258428" title="Rakka">
Rakka



</doc>
<doc id="1258429" url="https://pl.wikipedia.org/wiki?curid=1258429" title="Dmitrij Golicyn (1665–1737)">
Dmitrij Golicyn (1665–1737)

Dymitr Michajłowicz Golicyn (ros. Дмитрий Михаиловнч Голицын, ur. 1665, zm. 1737) – rosyjski dyplomata zwany "Starszym" w odróżnieniu od Dymitra Michajłowicza Golicyna "Młodszego" (1721-1793), pochodzący z rodu książąt Golicyn.
Wysyłany jako ambasador Rosji do Polski i Saksonii. W 1714 został ambasadorem Rosji w Berlinie.

</doc>
<doc id="1258430" url="https://pl.wikipedia.org/wiki?curid=1258430" title="Jurica Pavlić">
Jurica Pavlić



</doc>
<doc id="1258433" url="https://pl.wikipedia.org/wiki?curid=1258433" title="Ɓ">
Ɓ

ḀƁ, ɓ, litera alfabetu łacińskiego używana w Międzynarodowym alfabecie fonetycznym do zapisu spółgłoski iniektywnej dwuwargowej dźwięcznej. Używana jest także w alfabetach niektórych języków afrykańskich takich jak ful i hausa.

</doc>
<doc id="1258434" url="https://pl.wikipedia.org/wiki?curid=1258434" title="Piotr Golicyn">
Piotr Golicyn

Piotr Aleksjewicz Golicyn (ur. 1660, zm. 1722), był rosyjskim dyplomata z książęcego rodu Golicyn.
W latach 1701-1705 był rosyjskim ambasadorem przy wiedeńskim dworze.

</doc>
<doc id="1258435" url="https://pl.wikipedia.org/wiki?curid=1258435" title="Vincenzo Grimani">
Vincenzo Grimani

Vincenzo Grimani (ur. 26 maja 1653 w Wenecji - zm. 26 września 1710 w Neapolu) – był włoskim kardynałem (kardynał-diakon Sant'Eustachio) i dyplomatą.
Wybrał karierę duchownego. W roku 1697 został kardynałem i jako kardynał wziął udział w Konklawe 1700 roku. Był też mężem stanu i dyplomatą w służbie Sabaudii, a potem cesarza.
Od roku 1708 austriacki cesarski wicekról Neapolu.

</doc>
<doc id="1258436" url="https://pl.wikipedia.org/wiki?curid=1258436" title="Johan Diderik Grüner">
Johan Diderik Grüner

Johan Diderik Grüner (ur. 27 lipca 1661, zm. 25 marca 1712) – duński dyplomata i polityk.
W latach 1700-1709 był szefem duńskiej misji dyplomatycznej w Sztokholmie. Miał rangę "chargé d’affaires".

</doc>
<doc id="1258437" url="https://pl.wikipedia.org/wiki?curid=1258437" title="Pamfylia">
Pamfylia



</doc>
<doc id="1258438" url="https://pl.wikipedia.org/wiki?curid=1258438" title="Sinop">
Sinop



</doc>
<doc id="1258439" url="https://pl.wikipedia.org/wiki?curid=1258439" title="Gallipoli (miasto w Turcji)">
Gallipoli (miasto w Turcji)

Gallipoli (tur. "Gelibolu") − miasto w Turcji w prowincji Çanakkale, na półwyspie Gallipoli. W 2000 roku mieszkało tu ok. 25 tys. osób.

</doc>
<doc id="1258440" url="https://pl.wikipedia.org/wiki?curid=1258440" title="Gelibolu">
Gelibolu



</doc>
<doc id="1258441" url="https://pl.wikipedia.org/wiki?curid=1258441" title="Van (jezioro)">
Van (jezioro)



</doc>
<doc id="1258442" url="https://pl.wikipedia.org/wiki?curid=1258442" title="Ajn ad-Difla">
Ajn ad-Difla



</doc>
<doc id="1258443" url="https://pl.wikipedia.org/wiki?curid=1258443" title="Ajn Tamuszant">
Ajn Tamuszant



</doc>
<doc id="1258444" url="https://pl.wikipedia.org/wiki?curid=1258444" title="Prowincja Bujira">
Prowincja Bujira



</doc>
<doc id="1258445" url="https://pl.wikipedia.org/wiki?curid=1258445" title="Prowincja Blida">
Prowincja Blida



</doc>
<doc id="1258446" url="https://pl.wikipedia.org/wiki?curid=1258446" title="Dżalfa">
Dżalfa



</doc>
<doc id="1258447" url="https://pl.wikipedia.org/wiki?curid=1258447" title="Al-Dżalfa">
Al-Dżalfa



</doc>
<doc id="1258448" url="https://pl.wikipedia.org/wiki?curid=1258448" title="Prowincja Al-Wad">
Prowincja Al-Wad



</doc>
<doc id="1258449" url="https://pl.wikipedia.org/wiki?curid=1258449" title="Al-Wad">
Al-Wad



</doc>
<doc id="1258450" url="https://pl.wikipedia.org/wiki?curid=1258450" title="Prowincja At-Tarf">
Prowincja At-Tarf



</doc>
<doc id="1258451" url="https://pl.wikipedia.org/wiki?curid=1258451" title="Al-Madija">
Al-Madija



</doc>
<doc id="1258453" url="https://pl.wikipedia.org/wiki?curid=1258453" title="Prowincja Biskra">
Prowincja Biskra



</doc>
<doc id="1258454" url="https://pl.wikipedia.org/wiki?curid=1258454" title="Biskra">
Biskra



</doc>
<doc id="1258456" url="https://pl.wikipedia.org/wiki?curid=1258456" title="Bu Mirdas">
Bu Mirdas



</doc>
<doc id="1258457" url="https://pl.wikipedia.org/wiki?curid=1258457" title="Prowincja Ghalizan">
Prowincja Ghalizan



</doc>
<doc id="1258458" url="https://pl.wikipedia.org/wiki?curid=1258458" title="Ghalizan">
Ghalizan



</doc>
<doc id="1258461" url="https://pl.wikipedia.org/wiki?curid=1258461" title="An-Naama">
An-Naama



</doc>
<doc id="1258462" url="https://pl.wikipedia.org/wiki?curid=1258462" title="Prowincja Sakikda">
Prowincja Sakikda



</doc>
<doc id="1258463" url="https://pl.wikipedia.org/wiki?curid=1258463" title="Sakikda">
Sakikda



</doc>
<doc id="1258464" url="https://pl.wikipedia.org/wiki?curid=1258464" title="Prowincja Umm al-Buaghi">
Prowincja Umm al-Buaghi



</doc>
<doc id="1258465" url="https://pl.wikipedia.org/wiki?curid=1258465" title="Abélessa">
Abélessa



</doc>
<doc id="1258466" url="https://pl.wikipedia.org/wiki?curid=1258466" title="Aflou">
Aflou



</doc>
<doc id="1258467" url="https://pl.wikipedia.org/wiki?curid=1258467" title="Ideles">
Ideles



</doc>
<doc id="1258468" url="https://pl.wikipedia.org/wiki?curid=1258468" title="Ruiba">
Ruiba



</doc>
<doc id="1258469" url="https://pl.wikipedia.org/wiki?curid=1258469" title="Tadjmout">
Tadjmout



</doc>
<doc id="1258470" url="https://pl.wikipedia.org/wiki?curid=1258470" title="Taourirt">
Taourirt



</doc>
<doc id="1258472" url="https://pl.wikipedia.org/wiki?curid=1258472" title="Tasili n-Azdżar">
Tasili n-Azdżar



</doc>
<doc id="1258473" url="https://pl.wikipedia.org/wiki?curid=1258473" title="Park Narodowy Tasili n-Azdżar">
Park Narodowy Tasili n-Azdżar



</doc>
<doc id="1258474" url="https://pl.wikipedia.org/wiki?curid=1258474" title="Fujinomiya">
Fujinomiya

 – miasto w Japonii, w prefekturze Shizuoka, w środkowej części wyspy Honsiu ("Honshū"). 
W mieście rozwinął się przemysł celulozowo-papierniczy.
Położenie.
Miasto leży w środkowej części prefektury Shizuoka u stóp góry Fudżi, na jej południowo-zachodnim zboczu, na płaskowyżu Asagiri. Zostało założone przy chramie Fuji-san Hongū Sengen Taisha, który został zbudowany w celu czczenia kami góry Fudżi i ochrony przez wybuchami tego wulkanu. 
W granicach miasta znajdują się trzy ze „100 najciekawszych miejsc w Japonii”, ogłoszonych w dniu 1 czerwca 1996 roku. Są to: 
W pobliżu miasta znajduje się wiele ciekawych miejsc, jak np. wodospad Shiraito, czy jezioro Tanuki. 
Znaczna część obszaru miasta leży w granicach Parku Narodowego Fuji-Hakone-Izu.
Miastami sąsiadującymi z Fujinomiyą są Fuji i Fujiyoshida. W pobliżu obu miast przepływa rzeka Fuji, wpadająca do zatoki Suruga.
Historia.
Chram Fuji-san Hongū Sengen został pierwotnie zbudowany ponad 1000 lat temu w celu ochrony przed erupcjami wulkanu i stopniowo stał się najważniejszym sanktuarium regionu. W przeszłości chram był jednym z największych i najwspanialszych. Obecnie istniejące pawilony zostały wzniesione przez założyciela dynastii siogunów Tokugawa, Ieyasu Tokugawę (1543–1616), na początku XVII wieku. Obecnie jest również tradycyjnym punktem wyjścia do wspinaczki na górę Fudżi.

</doc>
<doc id="1258475" url="https://pl.wikipedia.org/wiki?curid=1258475" title="Oakland Arena">
Oakland Arena



</doc>
<doc id="1258477" url="https://pl.wikipedia.org/wiki?curid=1258477" title="Mo’onia Gerrard">
Mo’onia Gerrard

Mo’onia Gerrard (ur. 15 listopada 1980) – australijska netballistka, reprezentant kraju, obecnie (2008) gra w drużynie Adelaide Thunderbirds.
Siostra Marka Gerrarda, reprezentanta Australii w rugby.

</doc>
<doc id="1258478" url="https://pl.wikipedia.org/wiki?curid=1258478" title="Albert Fuller Ellis">
Albert Fuller Ellis

Sir Albert Fuller Ellis (ur. 28 sierpnia 1869 r., zm. 11 lipca 1951 r.) był badaczem na Pacyfiku, odkrył m.in. bogate złoża fosforytów na Nauru oraz Wyspie Banaba w 1900 r. Był członkiem British Phosphate Commission z ramienia Nowej Zelandii w latach 1921 - 1951.
Ellis urodził się w miejscowości Roma, Queensland. Jego rodzina przeniosła się do Auckland, gdzie uczęszczał do Cambridge District High School. Po ukończeniu liceum Ellis został zatrudniony w firmie John T. Arundel and Co. jako analityk i badacz. Firma ta, z siedzibą w Londynie, zajmowała się handlem fosforytami oraz koprą na Pacyfiku. Pracując w biurze tej firmy w Sydney w 1899 r., Ellis odkrył, że kamień przywieziony z Nauru, służący jako próg, był bogaty w fosforyty. Następnie pojechał na Nauru i potwierdził swoje odkrycie.
Prace na Wyspie Banaba ruszyły już trzy miesiące po jego odkryciu. Ellis zarządzał eksploatacją zasobów fosforytów na Nauru, która rozpoczęła się już w 1906 r. w ramach porozumienia zawartego z niemiecką administracją na wyspie. Po I wojnie światowej, Wielka Brytania, Australia i Nowa Zelandia otrzymały mandat powierniczy nad Nauru i wyznaczyły zespół znany jako British Phosphate Commission ("Brytyjska Komisja ds. Fosforytów"), który miał zarządzać wydobyciem i eksportem fosforytów z Nauru. Ellis został mianowany członkiem British Phosphate Commission z ramienia Nowej Zelandii.
W 1928 r. Ellis został odznaczony orderem św. Michała i św. Jerzego. W 1935 r. wydał on w Australii książkę pt. "Ocean Island and Nauru - their Story", która opowiada o odkryciu fosforytów i rozwoju przemysłu fosforytowego na Nauru i Wyspie Banaba.

</doc>
<doc id="1258479" url="https://pl.wikipedia.org/wiki?curid=1258479" title="Masade">
Masade

Masade (hebr. מסעדה; arab. مسعدة) – samorząd lokalny położony w Dystrykcie Północnym, w Izraelu.
Miasteczko leży w północnej części Wzgórz Golan.
Demografia.
Zgodnie z danymi Izraelskiego Centrum Danych Statystycznych w 2006 roku w osadzie żyło 3,3 tys. mieszkańców, wszyscy Druzowie.
Populacja osady pod względem wieku (dane z 2006):

</doc>
<doc id="1258480" url="https://pl.wikipedia.org/wiki?curid=1258480" title="Maszhad (Izrael)">
Maszhad (Izrael)

Maszhad (arab. مشهد; hebr. משהד, "Meszhed") – samorząd lokalny położony w Dystrykcie Północnym, w Izraelu.
Położenie.
Miejscowość jest położona na wysokości 348 metrów n.p.m. w północnym skraju masywu górskiego Hare Nacerat (ok. 400 m n.p.m.) w Dolnej Galilei na północy Izraela. Na zachód od miasteczka wznosi się góra Tel Gat Chefer (385 m n.p.m.), a na południowym wschodzie jest góra Har Jona (573 m n.p.m.). Okoliczny teren jest mocno pofałdowany, lecz opada w kierunku północnym do doliny Bikat Turan, którą płynie strumień Jiftahel. W jej otoczeniu znajdują się miasta Nazaret i Nof ha-Galil, miasteczka Ar-Rajna i Kefar Kanna, moszaw Cippori, kibuc Bet Rimmon, wioska komunalna Hosza’aja, oraz arabska wioska Rummat al-Hajb. Na północy jest strefa przemysłowa Cippori, a na północnym zachodzie jest baza wojskowa Szimszon. Miejscowość jest częścią obszaru metropolitalnego Nazaretu.
Kefar Maneda jest położona w Poddystrykcie Jezreel, w Dystrykcie Północnym Izraela.
Historia.
 Zostało ono zniszczone w latach 66-73 w trakcie wojny żydowsko-rzymskiej.
Data powstania współczesnej wioski arabskiej nie jest znana. W 1517 roku wieś wraz z całą Palestyną przeszła pod panowanie osmańskie. W rejestrze podatków z 1596 roku widnieje informacja o wiosce nazywanej wówczas Maszad Junis. Liczyła ona 31 gospodarstw rodzinnych i 6 kawalerów, wszyscy muzułmanie. Płacili oni podatki z upraw pszenicy, jęczmienia, drzew owocowych, warzyw, oraz hodowli kóz i pszczół. W 1875 roku, francuski podróżnik Victor Guérin odwiedził wioskę, która liczyła wówczas około 300 mieszkańców. W 1881 roku towarzystwo "Palestine Exploration Fund" opisało Maszhad jako „"małą wieś, zbudowaną z kamieni, położoną wokół tradycyjnego grób Jonasza - niski biały budynek zwieńczony dwoma kopułami. Mieści około 300 muzułmanów, i jest położona na szczycie wzgórza, bez ogrodów. Woda jest z cystern."”. Po I wojnie światowej w 1918 roku wieś Maszhad przeszła pod panowanie Brytyjczyków. Utworzyli oni w 1921 roku Brytyjski Mandat Palestyny. W poszukiwaniu skutecznego rozwiązania narastającego konfliktu izraelsko-arabskiego w dniu 29 listopada 1947 roku została przyjęta Rezolucja Zgromadzenia Ogólnego ONZ nr 181. Zakładała ona między innymi, że wioska Maszhad miała znaleźć się w granicach nowo utworzonego państwa arabskiego. Arabowie odrzucili tę Rezolucję i dzień później doprowadzili do wybuchu wojny domowej w Mandacie Palestyny. W trakcie jej trwania rejon wioski zajęły siły Arabskiej Armii Wyzwoleńczej, które sparaliżowały żydowską komunikację w całej okolicy. Podczas I wojny izraelsko-arabskiej wojska izraelskie przeprowadziły operację „Dekel” w trakcie której, w dniu 15 lipca zajęto Maszhad. W odróżnieniu od wielu wiosek w Galilei, Izraelczycy nie wysiedlili jednak mieszkańców, dzięki czemu Maszhad zachował swoją arabską tożsamość. W 1960 roku Maszhad otrzymał status samorządu lokalnego.
Demografia.
Zgodnie z danymi Izraelskiego Centrum Danych Statystycznych w 2013 roku w Maszhadzie żyło prawie 7,6 tys. mieszkańców, w 100% Arabowie muzułmanie. Jest to niewielkie miasteczko, którego populacja charakteryzuje się niewielkim, lecz stałym wzrostem liczebności. Według danych z 2011 roku przyrost naturalny w porównaniu do poprzedniego roku wyniósł 2,3%. W roku tym urodziło się 172 dzieci, a zmarło 156 osób (odnotowano 2 zgony niemowląt). Według danych za 2011 rok liczba zatrudnionych pracowników wynosiła 2086, a liczba osób pracujących na własny rachunek wynosiła 190. Średnie miesięczne wynagrodzenie w 2011 roku wynosiło 4725 ILS (średnia krajowa 7964 ILS). Zasiłki dla bezrobotnych pobierało 26 osób, w tym 14 mężczyzn (średni wiek: 43 lata). Świadczenia emerytalne oraz rentowe pobierało 288 osób, a zapomogi społeczne 745 osób.
Gospodarka.
Lokalna gospodarka opiera się głównie na handlu i rzemiośle. Część mieszkańców dojeżdża do pracy w pobliskich strefach przemysłowych.
Transport.
Z miejscowości wyjeżdża się na południowy wschód na drogę nr 754, którą jadąc na północny wschód dojeżdża się do miasteczka Kefar Kanna i dalej na drogę ekspresową nr 77, lub jadąc na południowy zachód na drogę nr 79. W 2011 roku w miejscowości było zarejestrowanych 1929 pojazdów silnikowych, w tym 1290 samochodów osobowych (średnia wieku samochodów prywatnych wynosiła 10 lat). W roku tym w mieście doszło do 4 wypadków drogowych.
Architektura.
Pierwotnie była to wioska rolnicza, jednak wraz ze wzrostem liczebności mieszkańców zaprzestano gospodarki rolnej. Kolejne domy budowano w sposób chaotyczny, bez zintegrowanej infrastruktury, która umożliwiałaby korzystanie z budynków publicznych i usług komunalnych. Trudny teren górski utrudnia budownictwo i spowalnia tworzenie infrastruktury.
Edukacja i religia.
W miejscowości są dwie szkoły podstawowe i jedna szkoła średnia, do których w 2010 roku uczęszczało 2 tys. uczniów. Na obrzeżach miejscowości znajduje się przypuszczalny grobowiec proroka Jonasza. Od średniowiecza miejsce to jest regularnie odwiedzane przez wierzących Żydów.

</doc>
<doc id="1258482" url="https://pl.wikipedia.org/wiki?curid=1258482" title="Fukuroi">
Fukuroi

 – miasto w Japonii, w prefekturze Shizuoka (środkowe Honsiu).
Położenie.
Miasto leży w południowej części prefektury Shizuoka nad Oceanem Spokojnym. Graniczy z miastami Iwata i Kakegawa oraz miasteczkiem Mori w prefekturze Shizuoka.
Transport.
Linia JR Tokai-do, oraz superekspres Shinkansen.

</doc>
<doc id="1258484" url="https://pl.wikipedia.org/wiki?curid=1258484" title="Czesław Szystowski">
Czesław Szystowski

Czesław Stefan Szystowski (ur. 10 sierpnia 1893 w Rydze, zm. 17 czerwca 1970 w Warszawie) – generał brygady Wojska Polskiego.
Życiorys.
Do 1912 ukończył 7 klas Szkoły Realnej w Mińsku. W październiku 1912 został powołany do odbycia jednorocznej obowiązkowej służby wojskowej w armii rosyjskiej. Został przydzielony do 6 baterii 30 Brygady Artylerii w Mińsku i do marca 1913 odbywał szkolenie w brygadowej szkole podoficerskiej. Po ukończeniu szkolenia został zwolniony do rezerwy w stopniu chorążego arylerii. W maju 1914 został powołany na ćwiczenia na Pologonie Artyleryjskim w Baranowiczach. Po wybuchu I wojny światowej został zmobilizowany jako dowódca 2 plutonu 5 baterii 76 Brygady Artylerii. Brał udział w walkach na Froncie Północno-Zachodnim, m.in. w Prusach Wschodnich. W 1915 był kontuzjowany podczas walk. W lipcu 1915 awansował na podporucznika artylerii. Od października 1915 był oficerem zwiadu 11 baterii 76 Brygady Artylerii, a później adiutantem dywizjonu artylerii. W kwietniu 1916 awansował na porucznika, a od czerwca 1916 był oficerem do zleceń Inspektora Artylerii 27 Korpusu Armijnego. Po rewolucji bolszewickiej wystąpił w listopadzie 1917 z armii rosyjskiej i wstąpił do I Korpusu Polskiego w Rosji. Był kolejno młodszym oficerem 5 baterii 11 Brygady Artylerii, oficerem do zleceń wydziału operacyjnego i starszym adiutantem wydziału operacyjnego Sztabu Korpusu. 
Po demobilizacji korpusu przebywał bez przydziału do grudnia 1918, a następnie był oficerem sztabu Dowództwa Samoobrony Litwy i Białorusi w Wilnie. Na początku 1919 przyjęty został do Sił Zbrojnych Polskich w byłym zaborze pruskim i wyznaczony na stanowisko I adiutanta dowódcy, a następnie oficera sztabu 1 Dywizji Strzelców Wielkopolskich. Dekretem Naczelnej Rady Ludowej Nr 56 z 23 maja 1919 awansowany na kapitana artylerii ze starszeństwem z dniem 1 lutego 1916. W grudniu 1919 ukończył kurs doskonalący w Wyższej Szkole Sztabu Generalnego w Warszawie. Po ukończeniu kursu został I oficerem sztabu - szefem wydziału operacyjnego i informacji 1 Dywizji Strzelców Wielkopolskich, a od maja 1920 szefem sztabu Dowództwa Grupy Operacyjnej gen. Władysława Pobojewskiego. 1 czerwca 1920 został szefem sztabu 14 Dywizji Strzelców Wielkopolskich i na tym stanowisku wziął udział w wojnie z Ukraińcami i bolszewikami. 
Po powrocie dywizji do Poznania nadal pełnił funkcję szefa sztabu dywizji. Od lutego do marca 1921 ukończył Kurs Informacyjny Wyższych Dowódców w Poznaniu. W maju 1922 awansował do stopnia majora. W latach 1922–1923 był słuchaczem Kursu Doszkolenia w Wyższej Szkole Wojennej w Warszawie, pozostając oficerem nadetatowym 14 pułku artylerii polowej w Poznaniu. Z dniem 15 października 1923 otrzymał dyplom naukowy oficera Sztabu Generalnego i przydzielony został do Wyższej Szkoły Wojennej, w charakterze asystenta, pozostając nadal oficerem nadetatowym 14 pułku artylerii polowej.
1 grudnia 1924 roku został awansowany na podpułkownika ze starszeństwem z dniem 15 sierpnia 1924 roku i 25. lokatą w korpusie oficerów artylerii. W październiku 1925 został dowódcą 1 dywizjonu w 15 Pułku Artylerii Lekkiej, pełnił także czasowo funkcję zastępcy dowódcy pułku. Od listopada 1926 pełnił służbę w Oddziale IV Sztabu Głównego w Warszawie jako inspektor transportu i szef grupy inspektorów, pozostając w ewidencji kadry oficerów artylerii. Od listopada 1927 był szefem wydziału komunikacji i transportu oraz zastępcą szefa Komunikacji Wojskowej Oddziału IV Sztabu Generalnego (od 1928 Sztabu Głównego WP). 21 stycznia 1930 roku został przeniesiony do 11 pułku artylerii polowej w Stanisławowie na stanowisko zastępcy dowódcy pułku. Z dniem 1 października 1931 roku został przeniesiony do 25 pułku artylerii polowej w Kaliszu na stanowisko dowódcy pułku. 17 grudnia 1933 roku został awansowany na pułkownika ze starszeństwem z dniem 1 stycznia 1934 roku i 1. lokatą w korpusie oficerów artylerii. W maju 1935 ukończył Kurs Wyższych Oficerów Artylerii w Wilnie. W dniach 28 listopada–7 grudnia 1938 był słuchaczem kursu doskonalącego dla wyższych dowódców w Centrum Wyszkolenia Piechoty w Rembertowie.
W 1938 został dowódcą artylerii dywizyjnej 17 Wielkopolskiej Dywizji Piechoty, z którą odbył kampanię wrześniową w składzie Armii „Poznań”. Brał udział w walkach pod Łęczycą (9-12 września 1939), pod Sochaczewem (16 września 1939) i w Puszczy Kampinoskiej (17-21 września 1939). Podczas walk nad Bzurą był czasowo dowódcą dywizji, po tym gdy do niewoli dostał się dotychczasowy jej dowódca płk Mieczysław Mozdyniewicz. 21 września został ranny w prawą rękę i w twarz, przebywał na leczeniu w Warszawie. Od 29 września 1939 przebywał w niewoli niemieckiej, kolejno w Oflagu II A Prenzlau (do marca 1941), w Oflagu II D Neubrandenburg (do sierpnia 1943 był starszym obozu), a następnie do 31 stycznia 1945 w Oflagu II C Woldenberg. Bezpośrednio przed wyzwoleniem oflagu stanął na czele grupy jeńców i zorganizował czynny opór przeciwko konwojowi niemieckiemu ewakuującemu obóz na zachód.
Po II wojnie światowej przyjęty w lipcu 1945 do ludowego Wojska Polskiego w stopniu pułkownika dyplomowanego artylerii. W sierpniu 1945 został wyznaczony na członka Komisji Kwalifikacyjnej przy Departamencie Personalnym MON - 23 sierpnia 1945 został przewodniczącym tej komisji. W okresie od 25 listopada 1945 do 1 września 1946 dowodził artylerią Okręgu Wojskowego Nr VI w Łodzi, następnie objął stanowisko szefa sztabu Głównego Inspektoratu Artylerii WP. Na mocy uchwały Prezydium Krajowej Rady Narodowej z 17 grudnia 1946 został nominowany na stopień generała brygady z prawem do noszenia dystynkcji od 24 grudnia 1946. Od marca 1949 był starszym wykładowcą artylerii w Akademii Sztabu Generalnego WP. 10 listopada 1949 został zwolniony z tego stanowiska, a na mocy rozkazu personalnego MON z 23 listopada 1949 został przeniesiony w stan spoczynku z dniem 21 listopada 1949.
Pochowany na Cmentarzu Wojskowym na Powązkach (kwatera 18 B-5-8).
Życie prywatne.
Był synem Mieczysława (1859-1915), inżyniera drogowo-komunikacyjnego i Władysławy z Knapskich (1870-1949). Żonaty z Aleksandrą z domu Janiszewską (ur. 1896).

</doc>
<doc id="1258487" url="https://pl.wikipedia.org/wiki?curid=1258487" title="TRIM22">
TRIM22

TRIM22 – gen ludzki.
Według Stephena Barra, wirusologa molekularnego z kanadyjskiego Uniwersytetu Alberty, Department of Medical Microbiology and Immunology, gen TRIM22 zapobiega rozprzestrzenianiu się wirusa HIV w organizmie.

</doc>
<doc id="1258488" url="https://pl.wikipedia.org/wiki?curid=1258488" title="Serhij Stachowski">
Serhij Stachowski

Serhij Stachowski, ukr. Сергій Стаховський (ur. 6 stycznia 1986 w Kijowie) – ukraiński tenisista, reprezentant kraju w Pucharze Davisa, olimpijczyk z Londynu (2012).
Kariera tenisowa.
Stachowski karierę tenisową rozpoczął w 2003 roku.
W grze pojedynczej wygrał 4 turnieje rangi ATP Tour. Pierwsze odniósł w chorwackim Zagrzebiu na przełomie lutego i marca 2008 roku. Dostał się do rozgrywek jako tzw. szczęśliwy przegrany wobec wycofania się Michaëla Llodry. W fazie zasadniczej dotarł do finału imprezy, wygrywając w nim z faworytem gospodarzy Ivanem Ljubičiciem 7:5, 6:2. Przed turniejem Stachowski zajmował 209. miejsce w rankingu ATP. Został piątym szczęśliwym przegranym w historii rozgrywek ATP, któremu udało się triumfować w turnieju, a pierwszym od 1991 roku, kiedy Christian Miniussi wygrał w São Paulo. Drugie zwycięstwo singlowe Ukrainiec odniósł w październiku 2009 roku w Petersburgu. Stachowski wziął udział w turnieju głównym przechodząc najpierw eliminacje. W fazie zasadniczej nie stracił seta aż do finału, w którym pokonał 2:6, 7:6(8), 7:6(7) Horacio Zeballosa. W czerwcu 2010 roku wygrał turniej w 's-Hertogenbosch na nawierzchni trawiastej. W finale pokonał Serba Janko Tipsarevicia 6:3, 6:0. Czwarty singlowy tytuł wywalczył pod koniec sierpnia 2010 roku w New Haven, eliminując po drodze m.in. Markosa Pagdatisa, a w finale 3:6, 6:3, 6:4 Denisa Istomina.
W grze podwójnej Stachowski triumfował w 4 turniejach ATP Tour.
Od roku 2004 Stachowski jest regularnym reprezentantem kraju w Pucharze Davisa. Do końca 2012 roku rozegrał dla drużyny łącznie 42 meczów – 26 w singlu (wygrał 17) i 16 w deblu (11 wygrał).
W 2012 roku zagrał w grze pojedynczej igrzysk olimpijskich w Londynie. Odpadł z rywalizacji w 1. rundzie pokonany przez Lleytona Hewitta.
W rankingu gry pojedynczej Stachowski najwyżej był na 31. miejscu (27 września 2010), a w klasyfikacji gry podwójnej na 33. pozycji (6 czerwca 2011).

</doc>
<doc id="1258489" url="https://pl.wikipedia.org/wiki?curid=1258489" title="Josyf Sembratowycz">
Josyf Sembratowycz

Josyf Sembratowycz, wzgl. "Józef Sembratowicz" (ur. 8 listopada 1821 w Krynicy, zm. 23 października 1900 we Lwowie) – biskup greckokatolicki, metropolita halicki.
Życiorys.
Urodził się w rodzinie kapłana greckokatolickiego. Został absolwentem C.K. gimnazjum w Nowym Sączu. Ukończył studia teologiczne na Uniwersytecie Wiedeńskim, został wyświęcony w 1845. Od 1850 był prefektem lwowskiego seminarium duchownego, od 1852 – wicerektorem greckokatolickiego seminarium duchownego w Wiedniu.
W 1861 został profesorem Uniwersytetu Lwowskiego w katedrze Pisma Świętego. W 1865 wyjechał do Rzymu, powrócił w 1867 i został mianowany administratorem eparchii przemyskiej.
W latach 1870–1882 był metropolitą halickim.
Wielka przeciwalkoholowa akcja, jaką rozpoczął Sembratowicz jako metropolita, nie spodobała się polskim działaczom, bo uszczuplała ich przychody ze sprzedaży alkoholu. Rozpoczęli więc intrygi na cesarskim dworze w Wiedniu. Sembratowiczowi nie pomogły również inne sprawy, jak moskalofilstwo części wyższych kapłanów cerkwi greckokatolickiej i przejście części księży z Iwanem Naumowyczem na czele na prawosławie. W 1882 utracił stanowisko metropolity, i wyjechał do Rzymu, gdzie doradzał Watykanowi w sprawach greckokatolickich.

</doc>
<doc id="1258490" url="https://pl.wikipedia.org/wiki?curid=1258490" title="Józef Sembratowicz">
Józef Sembratowicz



</doc>
<doc id="1258496" url="https://pl.wikipedia.org/wiki?curid=1258496" title="British Phosphate Commission">
British Phosphate Commission

British Phosphate Commission ("Brytyjska Komisja ds. Fosforytów") została założona w 1919 roku. Była ona zespołem składającym się z przedstawicieli Wielkiej Brytanii, Australii i Nowej Zelandii, którzy zarządzali wydobyciem fosforytów na Wyspie Bożego Narodzenia, Nauru oraz Wyspie Banaba od lat 20. do lat 60. XX wieku.

</doc>
<doc id="1258497" url="https://pl.wikipedia.org/wiki?curid=1258497" title="DJ Thompson">
DJ Thompson



</doc>
<doc id="1258498" url="https://pl.wikipedia.org/wiki?curid=1258498" title="Wandalin Szukiewicz">
Wandalin Szukiewicz

Wandalin Szukiewicz (ur. 1852 r., zm. 1919 r.) – polski działacz ludowy, archeolog. Prowadził prace archeologiczne i etnograficzne na terenie Wileńszczyzny.
W 1869 roku wyjechał do Warszawy z zamiarem wstąpienia do Szkoły Głównej, jednak po dokonanej właśnie wtedy likwidacji jej polskiego charakteru, nie został przyjęty z powodu nieznajomości języka rosyjskiego. W związku z tym pobierał prywatne nauki u prof. Więckowskiego i u doktora Hołowni. W 1871 roku został wezwany przez babkę Annę Wołk-Karczewską do objęcia majątku w miejscowości Nacza koło Lidy. W 1883 roku zbadał pierwsze cmentarzysko w miejscowości Puziele, co opisał w "Tygodniku Ilustrowanym" w 1885 roku i Światowidzie tom I w 1889 r., gdzie umieścił także wyniki prac archeologicznych w majątku Wężowszczyzna nad rzeką Kotra w powiecie lidzkim.
Stryjeczny brat Macieja Szukiewicza (1870-1943), którego w latach 1911 - 1914 wielokrotnie podtrzymywał na duchu (listy, BJ, rkps 8817 III). Od 1914 roku Honorowy Członek Polskiego Towarzystwa Krajoznawczego.

</doc>
<doc id="1258501" url="https://pl.wikipedia.org/wiki?curid=1258501" title="Mistrzostwa Polski Seniorów w Lekkoatletyce 1995">
Mistrzostwa Polski Seniorów w Lekkoatletyce 1995

71. Mistrzostwa Polski Seniorów w Lekkoatletyce – zawody sportowe, które rozgrywane były w Warszawie na stadionie Skry w dniach 18–20 sierpnia 1995 roku. Po raz pierwszy rozegrano mistrzostwa w skoku o tyczce i rzucie młotem kobiet, a także w biegu na 100 kilometrów mężczyzn.
Biegi przełajowe.
67. mistrzostwa Polski w biegach przełajowych rozegrano 26 marca w Sopocie. Kobiety rywalizowały na dystansie 5 km, a mężczyźni na 5 km i na 12 km.
Maraton.
Maratończycy (mężczyźni i kobiety) rywalizowali 30 kwietnia we Wrocławiu.
Chód na 20 km mężczyzn i na 10 km kobiet.
Mistrzostwa w chodzie na 20 kilometrów mężczyzn i na chodzie na 10 kilometrów kobiet odbyły się 16 czerwca w Warszawie.
Chód na 5000 m kobiet.
Mistrzostwa w chodzie na 5000 metrów kobiet (na bieżni) kobiet rozegrano 20 lipca w Warszawie.
Wieloboje.
Mistrzostwa w dziesięcioboju mężczyzn i siedmioboju kobiet zostały rozegrane 26 i 27 sierpnia w Kielcach.
Półmaraton.
Mistrzostwa Polski w półmaratonie rozegrano 2 września w Brzeszczach.
Chód na 50 km mężczyzn.
Zawody mistrzowskie w chodzie na 50 kilometrów mężczyzn rozegrano 17 września w Zamościu.
Bieg na 100 km mężczyzn.
Pierwsze w historii mistrzostwa w biegu na 100 kilometrów mężczyzn zostały rozegrane 21 października w Kaliszu.

</doc>
<doc id="1258502" url="https://pl.wikipedia.org/wiki?curid=1258502" title="Preußens Gloria">
Preußens Gloria

Preußens Gloria (Armeemarsch II, 143 (Armeemarsch II, 240) oraz Heeresmarsch II, 98) jest jednym z najsłynniejszych niemieckich marszów XIX wieku. Jego kompozytorem jest Johann Gottfried Piefke (1817-1884) z 8 Przybocznego Pułku Grenadierów (1 Brandenburskiego) we Frankfurcie nad Odrą.
Historia.
Marsz "Preußens Gloria" powstał w 1871 roku po zwycięstwie Prus i ich sprzymierzeńców nad Francją podczas wojny francusko-pruskiej, która doprowadziła do powstania Cesarstwa Niemieckiego. Jego pierwsze wykonanie odbyło się podczas defilady zwycięskich wojsk we Frankfurcie nad Odrą. Choć Piefke skomponował go specjalnie na tę okazję, marsz ten pozostawał przez długi czas szerzej nieznany. Dopiero w 1909 roku na manuskrypt tego zapomnianego dzieła natrafił prof. Theodor Grawert i postanowił je opracować. Niedługo później marsz został włączony do pruskiego Zbioru Marszów Armii.
Dziś "Preußens Gloria" jest jednym z najpopularniejszych marszów niemieckiego wojska, granym często podczas uroczystości oraz wizyt gości z zagranicy. Znajduje się jednak również w repertuarach wielu zagranicznych orkiestr wojskowych, zwłaszcza armii chilijskiej. W Niemczech zyskuje on popularność między innymi z powodu grania go przez amatorskie orkiestry dęte, jak przykładowo podczas popularnego festynu strzeleckiego w Westfalii.
Po raz pierwszy pojawił się w druku w roku 1898, a w 1911 stał się marszem armii. Admirał książę Albert Wilhelm Heinrich von Preußen zgadzał się na jego wykonywanie tak często, że często traktowany jest jako marsz marynarki.
5 października 1939 przy dźwiękach marsza „Preußens Gloria” oddziały niemieckie brały udział w paradzie zwycięstwa na Alejach Ujazdowskich w Warszawie.

</doc>
<doc id="1258504" url="https://pl.wikipedia.org/wiki?curid=1258504" title="Miguel Illescas Cordoba">
Miguel Illescas Cordoba



</doc>
<doc id="1258509" url="https://pl.wikipedia.org/wiki?curid=1258509" title="Partia X Patriotów Polskich">
Partia X Patriotów Polskich



</doc>
<doc id="1258510" url="https://pl.wikipedia.org/wiki?curid=1258510" title="Ludwik Misky">
Ludwik Misky

Ludwik Misky właśc. Ludwik de Delney Misky (ur. 16 stycznia 1884 w Nowym Sączu, zm. 1 lutego 1938 w Krakowie) – polski malarz. 
Życiorys.
Pochodził z rodziny o węgierskich korzeniach osiadłej w Małopolsce. Był synem Ludwika i Wiktorii z Polityńskich, bratem Wiktora (1890–1950). W 1902 zdał egzamin dojrzałości w C. K. Gimnazjum św. Jacka w Krakowie. Studiował malarstwo w krakowskiej Akademii Sztuk Pięknych w latach 1902–1910. Jego profesorami byli: Florian Cynk, Leon Wyczółkowski, Józef Pankiewicz, Józef Mehoffer. Równocześnie był studentem Wydziału Filozofii i Historii Sztuki na Uniwersytecie Jagiellońskim. Następnie studiował muzealnictwo w Paryżu, Dreźnie, Lipsku, Berlinie i Wiedniu. Do Krakowa powrócił w 1907, podjął pracę nauczyciela rysunku, a w późniejszych latach został inspektorem szkolnictwa i wizytatorem. Od 1925 był naczelnikiem Wydziału Szkół Zawodowych Województw Południowych w Krakowie. W 1927 został pracownikiem Kuratorium Krakowskiego Okręgu Szkolnego, publikował artykuły dotyczące nauczania rysunku, był również autorem podręczników związanych metodyką nauczania i organizacji szkolnictwa dla nauczycieli. Był członkiem Cechu Artystów Plastyków „Jednoróg”. Z dniem 16 listopada 1925 jako wizytator szkół i p.o. naczelnika wydziału w Kuratorium Okręgu Szkolnego Lwowskiego został przeniesiony na równorzędne stanowisko do Kuratorium Okręgu Szkolnego Krakowskiego.
Od 10 lutego 1917 był mężem Olgi Łodzia-Michalskiej (1893–1964).
Zmarł 1 lutego 1938 w Krakowie. Został pochowany na Cmentarzu Rakowickim (kwatera PAS 44-zach-po lewej Surówków).
Twórczość.
Malował pejzaże, portrety oraz martwą naturę. Był również grafikiem uprawiającym wszystkie techniki metalowe i drzeworyt. Był autorem kilku ekslibrisów i kilimów. Największy zbiór prac artysty znajduje się w Dworku Emila Zegadłowicza w Gorzeniu Górnym.

</doc>
<doc id="1258520" url="https://pl.wikipedia.org/wiki?curid=1258520" title="Brändö">
Brändö

Brändö (fiń. "Präntiö") – miasto na Wyspach Alandzkich (autonomiczna część Finlandii). Według danych szacunkowych na rok 2016 liczyło 471 mieszkańców.
Demografia.
źródło: 

</doc>
<doc id="1258521" url="https://pl.wikipedia.org/wiki?curid=1258521" title="Geta (miasto)">
Geta (miasto)

Geta (fiń. "Jeeta") – miasto na Wyspach Alandzkich (autonomiczna część Finlandii). Według danych szacunkowych na rok 2016 liczy 499 mieszkańców.
Demografia.
źródło: 

</doc>
<doc id="1258531" url="https://pl.wikipedia.org/wiki?curid=1258531" title="Tornio">
Tornio

Tornio (szw. Torneå, lap. Duortnus) – miasto i gmina w północnej Finlandii, w regionie Laponia, podregionie Kemi–Tornio, nad rzeką Tornio. zamieszkane przez 22 306 osób (30.06.2015). Powierzchnia wynosi 1 348,83 km², z czego ląd zajmuje 1 188,00 km², woda słodka 40,83 km² a morze 120 km².
W mieście znajduje się węzłowa stacja kolejowa.

</doc>
<doc id="1258532" url="https://pl.wikipedia.org/wiki?curid=1258532" title="Grzegorz Dunecki">
Grzegorz Dunecki

Grzegorz Dunecki (ur. 24 września 1915 w Kuźniecku w Rosji, zm. 13 listopada 1959 w Toruniu) – polski lekkoatleta i trener lekkoatletyczny.
Życiorys.
Ukończył Gimnazjum im. Mikołaja Kopernika w Tczewie.
Uprawiał wiele konkurencji lekkoatletycznych, ale największe sukcesy odniósł w sprincie. Był mistrzem Polski na 200 metrów w 1939, a także sześciokrotnym wicemistrzem: na 100 metrów (w 1937 i 1939), na 200 metrów (w 1937 i 1938) i na 110 metrów przez płotki (w 1937 i 1948). Zdobył również brązowe medale mistrzostw Polski w sztafecie 4 × 100 metrów w 1939, na 110 metrów przez płotki w 1947 i w pięcioboju w 1947. Był halowym wicemistrzem Polski w biegu na 80 metrów w 1938.
Był zawodnikiem Pomorzanina Toruń (1937-1949).
Po zakończeniu kariery pracował jako trener. Jego wychowankami byli m.in. Marian Jochman, Kazimierz Żbikowski, Jerzy Bruszkowski, Eugeniusz Kwiatkowski. Jego syn Leszek był medalistą olimpijskim i wielokrotnym mistrzem Polski.
Od 1960 rozgrywany jest w Toruniu Memoriał im. Grzegorza Duneckiego (przez pewien czas odbywał się w Bydgoszczy i Grudziądzu).

</doc>
<doc id="1258533" url="https://pl.wikipedia.org/wiki?curid=1258533" title="Wilk hokej">
Wilk hokej

Wilk Hokej (ang. "Hokey Wolf", 1960-1961) – amerykański serial animowany wyprodukowany przez wytwórnię Hanna-Barbera.

</doc>
<doc id="1258534" url="https://pl.wikipedia.org/wiki?curid=1258534" title="Juan Mario Gómez Esteban">
Juan Mario Gómez Esteban

Juan Mario Gómez Esteban (ur. 15 lutego 1958 w Portugalete) – hiszpański szachista, arcymistrz od 2004 roku.
Kariera szachowa.
W latach 80. i 90. XX wieku należał do czołówki hiszpańskich szachistów. Pomiędzy 1980 a 2000 rokiem czterokrotnie wystąpił na szachowych olimpiadach, a 1989 i 1992 – na drużynowych mistrzostwach Europy. Wielokrotnie startował w finałach indywidualnych mistrzostwach kraju, w 1980 i 1992 zdobywając medale złote, w 1983 – medal srebrny, a w 2006 – brązowy.
Do sukcesów Juana Mario Gómeza Estebana w turniejach międzynarodowych należą m.in.:
Najwyższy ranking w dotychczasowej karierze osiągnął 1 października 2000 r., z wynikiem 2519 punktów dzielił wówczas 4. miejsce (wspólnie z Davidem Garcíą Ilundáinem) wśród hiszpańskich szachistów.

</doc>
<doc id="1258535" url="https://pl.wikipedia.org/wiki?curid=1258535" title="Juan Mario Gomez Esteban">
Juan Mario Gomez Esteban



</doc>
<doc id="1258536" url="https://pl.wikipedia.org/wiki?curid=1258536" title="Hańba domowa">
Hańba domowa

Hańba domowa – zbiór wywiadów z polskimi pisarzami, które przeprowadził Jacek Trznadel. Tematyka wywiadów dotyczy postawy polskich twórców literatury w latach stalinizmu, na przełomie lat 40. i 50. XX wieku. Otwierający książkę esej "Hańba domowa" stanowi wprowadzenie do problematyki.
Książka ukazała się w 1986 w Paryżu, w Instytucie Literackim, w serii biblioteki „Kultury”. W tym samym roku "Hańba domowa" ukazała się w Polsce, w podziemnym wydawnictwie Nowa.
Tytuł książki pochodzi z fragmentu utworu Cypriana Norwida "Duch Adama i skandal":
Spis treści.
Rozmowy z pisarzami:

</doc>
<doc id="1258539" url="https://pl.wikipedia.org/wiki?curid=1258539" title="Port lotniczy Meszhed">
Port lotniczy Meszhed

Port lotniczy Meszhed (IATA: MHD, ICAO: OIMM) – międzynarodowy port lotniczy położony w Meszhed, w ostanie Chorasan, w Iranie. Jest jednym z największych portów lotniczych w kraju.

</doc>
<doc id="1258541" url="https://pl.wikipedia.org/wiki?curid=1258541" title="Herb powiatu buskiego">
Herb powiatu buskiego

Herb powiatu buskiego przedstawia w polu błękitnym krzyż patriarchalny złoty, a nad nim mitrę książęcą czerwoną z obręczą złotą, wysadzaną kamieniami czerwonymi i niebieskimi.
Symbolika.
Mitra książęca nawiązuje do Kazimierza Sprawiedliwego, który utworzył księstwo wiślickie. Jego spadkobiercą jest w dużej mierze dzisiejszy powiat buski. Wzór ikonograficzny mitry pochodzi z XV wiecznego tryptyku z Wielowsi, przedstawiającego księcia Henryka Brodatego z żoną i potomstwem. Krzyż patriarchalny to element herbu województwa świętokrzyskiego. Zgodnie z koncepcją heraldyki powiatowej tego województwa, krzyż taki ma większość herbów powiatowych województwa. Wzór ikonograficzny krzyża pochodzi z zachowanego relikwiarza koronacyjnego królów polskich Drzewa Krzyża Świętego.
Historia.
Projekt herbu opracował Jerzy Michta, wykonanie graficzne autorstwa Ryszarda i Krzysztofa Maj. Herb przyjęto uchwałą nr XXII/134/2001 z dnia 23 kwietnia 2001 roku.

</doc>
<doc id="1258542" url="https://pl.wikipedia.org/wiki?curid=1258542" title="Julijan Pawłykowśkyj">
Julijan Pawłykowśkyj

Julijan Pawłykowśkyj, Julian Pawlikowski (ur. 20 lipca 1888 w Sieńkowie koło Radziechowa, zm. 28 grudnia 1949 w Monachium) – ukraiński prawnik i inżynier agronom, działacz spółdzielczy. Prezes Krajowego Związku Spółdzielni, prezes Związku Rewizyjnego Spółdzielni Ukraińskich (RSUK). Wiceprezes Ukraińskiego Zjednoczenia Narodowo-Demokratycznego (1932-1939). Senator Rzeczypospolitej 1930-1938. Publicysta.
W 1906-14 ukończył studia na Wydziale Prawa Uniwersytetu Lwowskiego i studia rolnicze (agronomia) i kurs spółdzielczości w Wiedniu. Od 1915 w towarzystwie "Silskyj Hospodar" we Lwowie, w latach 1924–1929 jego przewodniczący. Wykładowca prawa spółdzielczego i rolnego na Tajnym Uniwersytecie Ukraińskim we Lwowie. W latach 1923–1939 dyrektor spółdzielni "Narodna Torhiwla", w latach 1926–1939 przewodniczący Rady Nadzorczej Krajowego Związku Mleczarskiego "Masłosojuz". Od 1924 członek Państwowej Rady Spółdzielczej w Warszawie. Członek Rady Izby Rolniczej, wiceprzewodniczący powołanego 19 kwietnia 1934 Klubu Radnych Ukraińskich, członek Rady Giełdy Zbożowo-Towarowej we Lwowie. Współzałożyciel UNDO, w latach 1925-1939 członek Centralnego Komitetu UNDO, wiceprezes UNDO w latach 1932-1939. Od 1930 członek Towarzystwa Naukowego im. Szewczenki. Członek egzekutywy Ukraińskiego Komitetu Pomocy Bezrobotnym i Ubogim i Rady Towarzystwa Studiów nad Bezrobociem. Przedstawiciel ukraińskiej spółdzielczości na międzynarodowych zjazdach ruchu spółdzielczego.
Był senatorem III i IV kadencji (w IV kadencji z nominacji Prezydenta RP), w latach 1935-1938 wiceprezesem Ukraińskiej Reprezentacji Parlamentarnej.
Po agresji ZSRR na Polskę i okupacji Lwowa przez Armię Czerwoną kierował spółdzielnią "Narodna Torhiwla" do jej likwidacji przez władze sowieckie w grudniu 1939.
Po ataku III Rzeszy na ZSRR i okupacji Lwowa przez Wehrmacht proponowano mu funkcję ministra gospodarki w rządzie Jarosława Stećki, propozycji nie przyjął. W lipcu 1941 objął ponownie stanowisko prezesa odtworzonego pod okupacją niemiecką Związku Rewizyjnego Spółdzielni Ukraińskich i przewodniczącego Rady Nadzorczej odtworzonego Krajowego Związku Mleczarskiego „Masłosojuz”. Kierował spółdzielczością ukraińską na terenie dystryktu Galicja Generalnego Gubernatorstwa. W sierpniu 1943 członek Rady Przybocznej powołanej przez starostę miejskiego Lwowa . Wobec zbliżającej się Armii Czerwonej w połowie lipca 1944 wyjechał w głąb Niemiec.
Osiadł na emigracji w Monachium. Członek Ukraińskiej Rady Narodowej. Przewodniczący Zrzeszenia Ukraińskich Spółdzielni w Niemczech. Wykładowca Wolnego Uniwersytetu Ukraińskiego w Monachium i ukraińskiego Instytutu Techniczno-Ekonomicznego w Ratyzbonie.
Zmarł w Monachium. Został pochowany na tamtejszym Cmentarzu Leśnym. W 1972 dokonano ekshumacji i prochy przewieziono w nieznane miejsce pochówku.
Żona Iryna z d. Makuch, działacz spółdzielczy, była córką Iwana Makucha.

</doc>
<doc id="1258543" url="https://pl.wikipedia.org/wiki?curid=1258543" title="Julian Pawlikowski">
Julian Pawlikowski



</doc>
<doc id="1258544" url="https://pl.wikipedia.org/wiki?curid=1258544" title="Ostap Łućkyj">
Ostap Łućkyj



</doc>
<doc id="1258547" url="https://pl.wikipedia.org/wiki?curid=1258547" title="David Henrie">
David Henrie

David Clayton Henrie (ur. 11 lipca 1989 w Mission Viejo) – amerykański aktor telewizyjny i filmowy, znany głównie z występu w dwóch sitcomach emitowanych przez Disney Channel – "Świat Raven" roli Larry’ego i "Czarodzieje z Waverly Place" jako Justin Russ, a także jako Luke, syn Teda Mosby’ego w sitcomie CBS "Jak poznałem waszą matkę". Był scenarzystą kilku odcinków "Czarodziejów z Waverly Place".
Życiorys.
Wczesne lata.
Urodził się w Mission Viejo w południowej Kalifornii, w rodzinie katolickiej jako syn Lindy (z domu Finocchiaro) i Jamesa Wilsona „Jima” Henrie. Jego dziadkowie ze strony matki byli Włochami. W wieku dwóch lat wraz z rodzicami wyjechał do Phoenix w Arizonie, gdzie urodził się jego młodszy brat Lorenzo James Henrie (ur. 1993), który występował w roli Chrisa Manawa w serialu "Fear the Walking Dead". Kiedy miał dziesięć lat jego rodzina przeniosła się do Scottsdale, gdzie uczęszczał do Cheyenne Traditional School.
Kariera.
Mając dwanaście lat zadebiutował jako Mark Triedman w jednym z odcinków serialu "Powrót do Providence" ("Providence", 2002). Za swój występ jako Gabe Freedman w serialu sensacyjnym CBS "Bez śladu" ("Without a Trace", 2002) zdobył nominację do Young Artist Award. Jako 13-latek dostał rolę Peteya Pitta, syna Liz i Boba (w tej roli Dylan Baker), młodszego brata Faith (Lizzy Caplan) w sitcomie Fox "The Pitts" (2003). Potem wystąpił w roli Larry’ego w sitcomie "Świat Raven" (2004–2007), emitowanym przez Disney Channel. Zyskał popularność wśród telewidzów jako Luke Mosby, syn Teda (Josh Radnor) w sitcomie CBS "Jak poznałem waszą matkę" ("How I Met Your Mother", 2005–2014).
W serialu komediowym fantasy emitowanym na Disney Channel "Czarodzieje z Waverly Place" (2007–2012) zagrał postać Justina Russo, adepta sztuki magicznej. Prócz tego Henrie napisał również scenariusz do dwóch odcinków tego serialu, w trzecim sezonie – „Alex's Logo” (2010; odcinek 17) i czwartym sezonie – „Meet the Werewolves” (2011; odcinek 13).
Życie prywatne.
W latach 2007–2008 był związany z Lucy Hale. 21 kwietnia 2017 wziął ślub z byłą Miss stanu Delaware Marią Cahill. Mają córkę o imieniu Pia (ur. 2019).
Ma wytatuowane na ramionach wersety biblijne z Listu do Galacjan 5:22-23: "„Owocem zaś ducha jest: miłość, radość, pokój, cierpliwość, uprzejmość, dobroć, wierność, łagodność, opanowanie. Przeciw takim [cnotom] nie ma Prawa”".

</doc>
<doc id="1258548" url="https://pl.wikipedia.org/wiki?curid=1258548" title="Air Slovakia">
Air Slovakia

AIR SLOVAKIA, spol. s r.o. – obecnie nieistniejąca słowacka linia lotnicza. Miała siedzibę w Bratysławie. Głównym węzłem był port lotniczy Bratysława.
Kierunki lotów.
Air Slovakia była linią wykonującą połączenia czarterowe ze Słowacji, Węgier i Czech oraz połączenia regularne. Do zamknięcia linia wykonywała połączenia do następujących portów lotniczych:
Flota.
1x Boeing 737-200 (OM-RAN)
4x Boeing 737-300 (OM-ASC, OM-ASD, OM-ASE, OM-ASF)
1x Boeing 757-200 (OM-ASG)

</doc>
<doc id="1258550" url="https://pl.wikipedia.org/wiki?curid=1258550" title="Lorin Maazel">
Lorin Maazel

Lorin Varencove Maazel (ur. 6 marca 1930 w Neuilly-sur-Seine, zm. 13 lipca 2014 w Castleton Farms) – amerykański dyrygent oraz kompozytor i skrzypek.
Życiorys.
Od września 1982 do 1984, Lorin Maazel był dyrektorem generalnym i dyrektorem artystycznym Opery Wiedeńskiej.
Od 2002 dyrektor muzyczny Filharmonii Nowojorskiej. Jedenaście razy dyrygował orkiestrą Wiener Philharmoniker podczas koncertów noworocznych z Wiednia.
Zmarł w wyniku powikłań po zapaleniu płuc w swoim rodzinnym domu w Wirginii, miał 84 lata.

</doc>
<doc id="1258551" url="https://pl.wikipedia.org/wiki?curid=1258551" title="William M. Branham">
William M. Branham



</doc>
<doc id="1258552" url="https://pl.wikipedia.org/wiki?curid=1258552" title="William Branham">
William Branham



</doc>
<doc id="1258555" url="https://pl.wikipedia.org/wiki?curid=1258555" title="Matthew Taylor (ur. listopad 1981)">
Matthew Taylor (ur. listopad 1981)

Matthew Simon Taylor (ur. 27 listopada 1981 w Oksfordzie) – angielski piłkarz występujący na pozycji obrońcy lub pomocnika. W 2014 został zawodnikiem Burnley.
Kariera.
Profesjonalną karierę rozpoczynał w trzecioligowym Luton Town. Zadebiutował tam 7 sierpnia 1999 w bezbramkowo zremisowanym ligowym meczu z Notts County. 11 września 1999 strzelił pierwszego gola w zawodowej karierze. Było to w wygranym 3-1 pojedynku z Wrexham. W Luton Taylor szybko wywalczył sobie miejsce w wyjściowej jedenastce i stał się jej podstawowym graczem. W debiutanckim sezonie 1999/2000 rozegrał tam 41 spotkań i zdobył cztery bramki. W 2001 roku spadł z klubem do czwartej ligi. W barwach Lutonu grał jeszcze przez rok. W sumie rozegrał tam 129 spotkań i strzelił 16 goli.
W 2002 roku podpisał kontrakt z drugoligowym Portsmouth. Zadebiutował tam 10 sierpnia 2002 w wygranym 2-0 spotkaniu z Nottingham Forest. Na zakończenie pierwszego sezonu w Portsmouth Taylor zajął z klubem drugie miejsce w lidze i awansował z nim do ekstraklasy. W Premier League pierwszy występ zanotował 27 września 2003 w przegranym 0-2 meczu z Birmingham City. 1 lutego 2005 strzelił pierwszego gola w trakcie gry w ekstraklasie. Było to w wygranym 2-1 pojedynku z Middlesbrough. Łącznie dla Portsmouth zagrał 178 razy i zdobył 23 bramki.
17 stycznia 2008 za nieujawnioną kwotę przeszedł do innego pierwszoligowego zespołu – Boltonu Wanderers. Zadebiutował tam 19 stycznia 2008 w meczu przeciwko Newcastle United, zremisowanym bezbramkowo.
23 lipca 2011 roku podpisał kontrakt z West Hamem United.
4 lipca 2014 roku podpisał kontrakt z Burnley.

</doc>
<doc id="1258560" url="https://pl.wikipedia.org/wiki?curid=1258560" title="Mikel Alonso">
Mikel Alonso

Mikel Alonso, właśc. Mikel Alonso Olano (ur. 16 maja 1980 w Tolosie) jest hiszpańskim piłkarzem. Od 2011 roku gra na pozycji pomocnika w Charlton Athletic. Wcześniej był piłkarzem Bolton Wanderers, do którego został wypożyczony z hiszpańskiego klubu Real Sociedad. Grał też w Numancii oraz w CD Tenerife.
Jest synem legendy Real Sociedad Periko Alonso i starszym bratem pomocnika Bayernu Monachium Xabiego Alonso. W Primera División zadebiutował 22 kwietnia 2001, przeciwko Realowi Valladolid.

</doc>
<doc id="1258562" url="https://pl.wikipedia.org/wiki?curid=1258562" title="Yorckscher Marsch">
Yorckscher Marsch

Marsz Nr 1 Ludwiga van Beethovena, znany również jako Yorckscher Marsch lub też Marsch der Yoick'schen Korps (WoO 18; Armeemarsch II, 103 (Armeemarsch II, 37) oraz Heeresmarsch II, 5), został skomponowany w 1808 roku jako "„Marsz dla czeskiej obrony krajowej”" ("„Marsch für die böhmische Landwehr”"). 
Początkowo dedykowany arcyksięciu Antonowi, po 1813 Johannowi Davidowi Ludwigowi Yorckowi von Wartenburg, który w 1812 roku sygnował ze strony Prus konwencję z Taurogów. Dokument ten traktowany jest jako początek wojny wyzwoleńczej niemieckiego państwa spod panowania Napoleona. Ponieważ niemieckie wojska czerpią z pruskich tradycji, Yorckscher Marsch był i jest najwybitniejszym marszem w Niemczech. Jest grany jako wstęp do ceremonii .
"Yorckscher Marsch" był marszem honorowym Armii Ludowej Niemieckiej Republiki Demokratycznej.

</doc>
<doc id="1258563" url="https://pl.wikipedia.org/wiki?curid=1258563" title="Pristiophoriformes">
Pristiophoriformes



</doc>
<doc id="1258564" url="https://pl.wikipedia.org/wiki?curid=1258564" title="Cidade Velha">
Cidade Velha

Cidade Velha (z port. "Stare Miasto") – miasto w Republice Zielonego Przylądka, na wyspie Santiago. Najstarsze miasto Republiki Zielonego Przylądka – założone w 1462 jako Ribeira Grande (z port. "Wielka Dolina"), obecną nazwę uzyskało w XVIII wieku. W 2009 roku zabytkowa starówka Cidade Velha została wpisana na listę światowego dziedzictwa UNESCO jako pierwszy obiekt w Republice Zielonego Przylądka.
Historia.
Osada Ribeira Grande została założona w 1462 roku przez włoskiego żeglarza Antonio da Noli, który w służbie Portugalii badał archipelag Wysp Zielonego Przylądka. Była to wówczas nie tylko pierwsza osada na archipelagu, ale też pierwsza stała osada europejska w strefie zwrotnikowej. Osadników przywieziono z Madery. W 1466 roku osada odzyskała królewski monopol na handel niewolnikami i szybko zyskała na znaczeniu. Niewolników z Gwinei-Bissau i Sierra Leone przerzucano stąd dalej do Brazylii i na Wyspy Karaibskie. Położona w pobliżu miasta dolina służyła za naturalne więzienie. W tutejszym kościele niewolników poddawano chrztom, przez co można ich było sprzedać za wyższą cenę. W 1532 roku Ribeira Grande stało się siedzibą biskupstwa, a w 1572 roku do jej nazwy dodano tytuł "Cidade" – miasto.
W czasie swoich podróży do Ribeira Grande zawijali m.in. Krzysztof Kolumb (w 1498) i Vasco da Gama (w 1497). W 1585 i 1586 miasto było celem najazdów Francisa Drake'a.
Kres świetności Ribeira Grande jako portu dostawczego i ośrodka portugalskiego handlu niewolnikami położył w 1712 roku Francuz Jaques Cassart, który splądrował i zniszczył miasto. Dzisiaj Cidade Velha jest małym miasteczkiem rybackim, a dawna dolina niewolników wykorzystywana jest rolniczo pod uprawę trzciny cukrowej, orzechów kokosowych i mango.

</doc>
<doc id="1258567" url="https://pl.wikipedia.org/wiki?curid=1258567" title="Herb powiatu kościańskiego">
Herb powiatu kościańskiego

Herb powiatu kościańskiego jest jednym z dwóch symboli powiatu.
Opis.
To hiszpańska tarcza herbowa dwudzielna w pas. Pole górne dwudzielne w słup. W pierwszym, czerwonym polu Orzeł Biały zwrócony w prawo z rozpostartymi skrzydłami i złotym pierścieniem na ogonie. W polu drugim srebrnym wieża bramna czerwona, o dwóch oknach nad bramą, zwieńczona blankami z błękitnym, szpiczastym dachem zwieńczonym złotą kulą. W polu dolnym, koloru błękitnego, na złotym wzgórzu, pośrodku wieża bramna, srebrna o dwóch kwadratowych oknach koloru błękitnego nad złotą, gotycką bramą, zwieńczona błękitnym, szpiczastym dachem ze złotą anteną. Po lewej stronie zielone drzewo ułożone z lewa w skos, przeszyte trzema czerwonymi strzałami. Po prawej stronie infuła biskupia czerwona, a za nią złoty pastorał.

</doc>
<doc id="1258568" url="https://pl.wikipedia.org/wiki?curid=1258568" title="Rurecznik pospolity">
Rurecznik pospolity



</doc>
<doc id="1258572" url="https://pl.wikipedia.org/wiki?curid=1258572" title="Ribeira Grande (Republika Zielonego Przylądka)">
Ribeira Grande (Republika Zielonego Przylądka)

Ribeira Grande – miasto w Republice Zielonego Przylądka, na wyspie Santo Antão.

</doc>
<doc id="1258575" url="https://pl.wikipedia.org/wiki?curid=1258575" title="Herb powiatu opatowskiego">
Herb powiatu opatowskiego

Herb powiatu opatowskiego jest jednym z dwóch symboli powiatu. 
Opis.
To hiszpańska tarcza herbowa dwudzielna w pas. Pole górne dwudzielne w słup. W pierwszym, błękitnym brama srebrna zwieńczona trzema szpiczastymi, czerwonymi dachami ze srebrnymi kulami na szczytach. W polu drugim na czerwonym tle krzyżtopór srebrny, zwrócony w prawo. W polu dolnym po trzy pasy czerwone i srebrne ułożone naprzemiennie, zaczynając od góry od srebrnego, a na nich trzy kłosy pszenicy złote.

</doc>
<doc id="1258576" url="https://pl.wikipedia.org/wiki?curid=1258576" title="Piramida (instrument)">
Piramida (instrument)

Piramida (instrument muzyczny) - prototyp pianina.
Dawna odmiana klawikordu mająca pionowo rozpięte struny w pudle rezonansowym o kształcie ostrosłupa.

</doc>
<doc id="1258579" url="https://pl.wikipedia.org/wiki?curid=1258579" title="Jesús María De la Villa García">
Jesús María De la Villa García



</doc>
<doc id="1258580" url="https://pl.wikipedia.org/wiki?curid=1258580" title="Jesus Maria de la Villa Garcia">
Jesus Maria de la Villa Garcia



</doc>
<doc id="1258582" url="https://pl.wikipedia.org/wiki?curid=1258582" title="Jesús María de la Villa García">
Jesús María de la Villa García

Jesús María de la Villa García (ur. 30 czerwca 1958) – hiszpański szachista i trener szachowy ("FIDE Senior Trainer" od 2010), arcymistrz od 1999 roku.
Kariera szachowa.
W latach 80. i 90. XX wieku należał do czołówki hiszpańskich szachistów. Dwukrotnie (1988, 1994) reprezentował swój kraj na szachowych olimpiadach, był również dwukrotnym (1985, 1988) indywidualnym mistrzem oraz (1996) – wicemistrzem Hiszpanii.
Jeden z największych międzynarodowych sukcesów w swojej karierze odniósł w 1987 r., samodzielnie zwyciężając w turnieju strefowym rozegranym w Andorze. Dzięki temu w tym samym roku wystąpił w turnieju międzystrefowym w Sziraku, zajmując XVI m.. W kolejnych latach sukcesy osiągnął m.in. w:
Najwyższy ranking w karierze osiągnął 1 stycznia 1996 r., z wynikiem 2525 punktów zajmował wówczas 6. miejsce wśród hiszpańskich szachistów.

</doc>
<doc id="1258583" url="https://pl.wikipedia.org/wiki?curid=1258583" title="Jesus Maria De la Villa Garcia">
Jesus Maria De la Villa Garcia



</doc>
<doc id="1258585" url="https://pl.wikipedia.org/wiki?curid=1258585" title="Andy O'Brien">
Andy O'Brien



</doc>
<doc id="1258592" url="https://pl.wikipedia.org/wiki?curid=1258592" title="Ani Lorak">
Ani Lorak

Ani Lorak (), właśc. Karolina Myrosławiwna Kujek (; ur. 27 września 1978 w Kocmaniu) – ukraińska piosenkarka, autorka tekstów, aktorka i przedsiębiorca.
Zwyciężczyni konkursu "Perwocwit1 1992". Od momentu debiutu fonograficznego w 1995 wydała łącznie 11 albumów studyjnych: "Choczu letat´" (1996), "Ja wiernus´" (1998), "www.anilorak.com" (2000) i "Tam, de ty je…" (2001), "Ani Lorak" (2004), "Smile" (2005), "Rozkaży" (2006), "15" (2007), "Sołnce" (2009), "Zażygaj sierdce" (2013) i "Razwie ty lubił" (2016), a także epkę pt. "Shady Lady" (2008). Zdobywczyni drugiego miejsca dla Ukrainy w 53. Konkursie Piosenki Eurowizji (2008).
Życiorys.
Zaczęła śpiewać w wieku czterech lat. Występowała w różnych szkolnych konkursach. W 1992 wygrała konkurs muzyczny "Perwocwit", podczas którego poznała swojego przyszłego producenta, Jurija Fałesę. Mając 14 lat, podpisała pierwszy profesjonalny kontrakt. Po udziale w koncercie w telewizyjnym programie "Morning Star" w Moskwie przeprowadziła się do Kijowa. W 2004 została ambasadorką Ukrainy z ramienia ONZ w akcji promowania badań przeciwko HIV i AIDS oraz była brana pod uwagę przy wyborze na reprezentantkę Ukrainy podczas 49. Konkursu Piosenki Eurowizji.
W maju 2008, reprezentując Ukrainę z utworem „Shady Lady”, zajęła drugie miejsce w finale 53. Konkursu Piosenki Eurowizji organizowanego w Belgradzie. Po udziale w konkursie otrzymała tytuł Ludowego Artysty Ukrainy z ramienia ówczesnego prezydenta Ukrainy Wiktora Juszczenki. W 2009 wystąpiła jako gość muzyczny w finale 7. Konkursu Piosenki Eurowizji dla Dzieci w Kijowie, którego była także współprowadzącą. Wiosną 2014 była jedną z trenerek w czwartej edycji programu typu talent show "Hołos krajiny".
Mimo aneksji Krymu przez Rosję i wojny w Donbasie kontynuowała karierę w Rosji, za co była wielokrotnie krytykowana przez ukraińską prasę, polityków i część społeczeństwa. Ponadto jej koncerty w Ukrainie często były zakłócane przez protestujących, a nawet odwoływane przez organizatorów. Jednocześnie umacniała swoją pozycję na rosyjskim rynku muzycznym, m.in. dzięki współpracy z Grigorijem Lepsem, z którym nagrała przeboje „Uchodi po-anglijski” i „Zerkała”, a w 2018 była trenerką w siódmej edycji rosyjskiego programu "Gołos".

</doc>
<doc id="1258593" url="https://pl.wikipedia.org/wiki?curid=1258593" title="Ricardo Vaz Tê">
Ricardo Vaz Tê

Ricardo Jorge Vaz Tê (ur. 1 października 1986 w Lizbonie) – portugalski piłkarz występujący na pozycji pomocnika w portugalskim klubie Portimonense SC.

</doc>
<doc id="1258594" url="https://pl.wikipedia.org/wiki?curid=1258594" title="Łukasz Grzywacz-Świtalski">
Łukasz Grzywacz-Świtalski

Łukasz Grzywacz-Świtalski, ps. „Jodła”, „Mikołaj”, „Ryszard” (ur. 24 października 1899 w Wolbromiu, zm. 21 grudnia 1985 w Warszawie) – podpułkownik piechoty, uczestnik kampanii wrześniowej, żołnierz ZWZ, AK, działacz społeczny w okresie PRL, autor książek z okresu II wojny światowej.
Życiorys.
Syn Wincentego i Marii z domu Lachowicz. W latach 1906–1915 uczył się w szkole ludowej w Moczydle. W 1915 został wcielony do armii Imperium Rosyjskiego. Służył w 5 baterii 35 Brygady Artylerii. Walczył na froncie małopolskim. Uczestniczył w walkach o Krzemieniec, Tarnopol i Przemyśl. W maju 1917 w walkach pod Krzemieńcem został ranny. Po powrocie do kraju, od 3 listopada 1918 był kapralem żandarmerii w Miechowie i Michałowicach. Brał udział w rozbrajaniu żołnierzy austriackich. W 1919 rozpoczął naukę w Gimnazjum Matematyczno-Przyrodniczym im. Św. Anny w Krakowie, którą kontynuował po przeniesieniu, w lutym 1921, do Bydgoszczy, gdzie od kwietnia 1921 do maja 1922, był kadetem w Wielkopolskiej Szkole Podchorążych Piechoty. W 1923 w Poznaniu zdał przed Komisją Kuratorium maturę. W kwietniu 1931 został przeniesiony do 1 batalionu strzelców w Chojnicach, obejmując tam funkcję oficera materiałowego, potem dowódcy kompanii. We wrześniu 1937 został przeniesiony do 57 pp. w Poznaniu na stanowisko dowódcy batalionu. W latach 1938–1939 studiował w Wyższej Szkole Handlowej w Poznaniu. Tuż przed wybuchem II wojny światowej został zastępcą oficera mobilizacyjnego 57 pułku piechoty w Poznaniu, z którym przeszedł kampanię wrześniową. 28 września 1939 pod Tarnogrodem oddział został otoczony i wzięty do niewoli. 10 października 1939 Grzywacz-Świtalski uciekł z niewoli sowieckiej i przedostał się do Miechowa, a następnie zamieszkał u swego brata Józefa w pobliskiej miejscowości Maków. Działał w konspiracji w ZWZ i AK. Oficjalnie pracował jako urzędnik w Urzędzie Gminy Szreniawa. Po zdekonspirowaniu został przeniesiony w sierpniu w 1942 na stanowisko Komendanta Inspektoratu Rejonowego Jasło. W latach 1942–1944 pracował pod nazwiskiem Świtalski w powszechnym zakładzie Ubezpieczeń Wzajemnych. W czerwcu 1944 został przydzielony do sztabu Komendy Okręgu Kraków AK. Odmówił przejścia do Komendy Okręgu i pozostał bez przydziału do czasu rozwiązania Armii Krajowej w 1945. Wiosną 1945 z powodów zdrowotnych nie został przyjęty do 2 Armii Wojska Polskiego. Od 1945 był członkiem komórki PPS w Krakowie. Od grudnia 1945 do marca 1946 był zastępcą przewodniczącego Komisji Likwidacyjnej ds. byłego Okręgu Kraków AK. 6 listopada 1946 został zdemobilizowany. Od kwietnia 1947 był członkiem PPR, a od grudnia 1948 PZPR. W latach 1948–1949 ukończył studia w Państwowym Centralnym Studium Administracji Gospodarczej w Katowicach na kierunku studium Kontrolno-Ekonomicznym. Po przeprowadzce do Warszawy pracował jako naczelny inspektor CPN, potem inspektor w Centralnym Zarządzie Aptek. Od 1949 był dyrektorem Biura Kontroli „Centrofor”. Później pracował jako księgowy w różnych instytucjach służby zdrowia. Zaangażowany w działalność FJN i ZBOWiD. W okresie PRL publikował w Wojskowym Przeglądzie Historycznym, wydawnictwach związanych z WAP oraz PAX. 
Pochowany na Cmentarzu Wojskowym na Powązkach w Warszawie (kwatera D 4-2-6). 

</doc>
<doc id="1258595" url="https://pl.wikipedia.org/wiki?curid=1258595" title="Terrorystka (film 1999)">
Terrorystka (film 1999)

Terrorystka ("Theeviravaathi" – po tamilsku) to indyjski dramat zrealizowany w 1999 roku przez Santosha Sivana, tamilskiego operatora i autora filmu "Aśoka Wielki". Film przedstawia historię 19-letniej Malli (Ayesha Dharkar), przygotowującej się do dokonania zamachu samobójczego na przywódcy politycznym. W rolach głównych Dharkar, K. Krishna i Sonu Sisupal.
Film jest komentarzem do zamachu na premierze Indii Rajivie Gandhi, dokonanym przez Tamilskie Tygrysy. Nakręcono go w ciągu 15 dni, przy naturalnym świetle mieszcząc się w budżecie $50,000.
Aktor John Malkovich po raz pierwszy zobaczył film na Festiwalu Filmowym w Kairze i poruszony zaadaptował film przyjmując post-facto funkcję executive producenta (do filmu dołączono słowa "John Malkovich Presents".)
Roger Ebert włączył film na listę "Wielkich filmów". Ebert kończy swoją recenzję słowami: " Za każdym razem, gdy widzę ten film, czuję smutek, że ludzka wyobraźnia może być tak ograniczona, iż widzi zwycięstwo w zniszczeniu siebie"
Inspiracja.
21 maja 1991, gdy premier Indii Rajiv Gandhi, (syn Indiry Gandhi) w ramach kampanii wyborczej do parlamentu był w Tamilnadu, w Sriperumbudur, koło Ćennaju (Madras) dokonano na nim zamachu bombowego. Samobójczego zamachu dokonała Thenmuli Rajaratnam A.K.A Dhanu, która należała do Tamilskich Tygrysów. Była kuzynką Shivarasana, który (jak przypuszcza się) zaplanował zamach.
Był to pierwszy na świecie zamach bombowy połączony z samobójstwem. Terroryści z Palestyny przyjęli pomysł samobójczych zamachów od Tamilskich Tygrysów.

</doc>
<doc id="1258596" url="https://pl.wikipedia.org/wiki?curid=1258596" title="Noc iguany (film)">
Noc iguany (film)

Noc iguany (ang. "The Night of the Iguana") − amerykański dramat psychologiczny z 1964 roku w reżyserii Johna Hustona na podst. sztuki Tennessee Williamsa pod tym samym tytułem. Film nominowany w czterech kategoriach do Oscara, otrzymał jedną statuetkę – za kostiumy.
Wersja polska.
Opracowanie: Studio Opracowań Filmów w Warszawie
Reżyseria: Jerzy Twardowski
Dialogi: Jan Moes
Dźwięk: Jerzy Januszewski
Montaż: Irma Janikowska
Kierownictwo produkcji: Jerzy Kulawczyk
Wystąpili:
Lektor: Mirosław Utta
Nagrody i nominacje.
37. ceremonia wręczenia Oscarów
22. ceremonia wręczenia Złotych Globów
18. ceremonia wręczenia nagród Brytyjskiej Akademii Filmowej

</doc>
<doc id="1258599" url="https://pl.wikipedia.org/wiki?curid=1258599" title="Königgrätzer Marsch">
Königgrätzer Marsch

Königgrätzer Marsch (Armeemarsch II, 134 (Armeemarsch II, 195)) został skomponowany przez pruskiego muzyka wojskowego Johanna Gottfrieda Piefkego po zwycięstwie wojsk pruskich nad Austriakami pod miejscowością Königgrätz (Sadowa) 3 lipca 1866 roku. Zwycięstwo to dało Prusom dominującą pozycję w Związku Niemieckim i wreszcie również umożliwiło powstanie w 1871 roku Cesarstwa Niemieckiego.
Pierwsze zapiski marszu Piefke tworzył już na polu bitwy. "Sechs-Achtel-Marsch" opisuje bitwę w dwóch motywach. Pierwszy traktuje o nierozstrzygającej walce pomiędzy pierwszym pruskim kontyngentem oraz Austriakami, drugi motyw opisuje decydujące wydarzenie – przybycie pruskich posiłków. Jako trio dla Königgrätzer Marsch Piefke wykorzystał "Hohenfriedberger Marsch", chcąc przypomnieć o zwycięstwach Fryderyka II Pruskiego nad Austriakami. Piefke stworzył również "Königgrätzer mit anderem Trio" (Heeresmarsch IIIB, 67), lecz opracowanie to jest już obecnie właściwie nieznane.
"Königgrätzer Marsch" jest zaliczany do nasłynniejszych i najbardziej znanych niemieckich marszów oraz grany często podczas uroczystości (w przeciwieństwie do Austrii, gdzie z oczywistych względów można go słyszeć bardzo rzadko).

</doc>
<doc id="1258600" url="https://pl.wikipedia.org/wiki?curid=1258600" title="Zofia Tarnowska">
Zofia Tarnowska

Zofia Ostrogska z Tarnowskich, księżna herbu Leliwa (ur. 1534, zm. 1570 w Wiewiórce koło Dębicy), córka hetmana Jana Tarnowskiego i jego trzeciej żony Zofii Szydłowieckiej.
Zofia Tarnowska poślubiła 18 stycznia 1553 roku kniazia Konstantego Wasyla Ostrogskiego, marszałka ziemi wołyńskiej i wojewody kijowskiego; mieli cztech synów i dwie córki: Janusza, Konstantego (zmarł bezpotomnie w 1595), Pawła (zmarł w dzieciństwie), Aleksandra, Elżbietę (późniejsza żona Krzysztofa Radziwiłła) i Katarzynę. Po bezpotomnej śmierci swojego brata Jana Krzysztofa Tarnowskiego w 1567 Zofia stała się dziedziczką całej fortuny ojca włącznie z miastem Tarnowem .
21 czerwca 1567 Mikołaj Sieniawski, powtórny przyszły hetman polny koronny, otrzymał zezwolenie królewskie na wykupienie starostwa stryjskiego z wyłączeniem miasta Doliny z rąk żony wojewody kijowskiego ks. Konstantego Wasyla Ostrogskiego Zofii Tarnowskiej.
Zofia zmarła w Wiewiórce w wieku 36 lat, 1 lipca 1570, przy porodzie syna Aleksandra, uprzednio zapisawszy dziedziczne dobra mężowi. Pochowana została w ówczesnej kolegiacie pw. Narodzenia NMP w Tarnowie. Pomnik nagrobny umieszczono w prezbiterium.

</doc>
<doc id="1258603" url="https://pl.wikipedia.org/wiki?curid=1258603" title="Proces wmywania">
Proces wmywania



</doc>
<doc id="1258604" url="https://pl.wikipedia.org/wiki?curid=1258604" title="Antoni Demianowicz">
Antoni Demianowicz

Antoni Demianowicz (ur. w Kiszyniowie, zm. 27 lutego 1980 w Lublinie) – polski zoolog, pszczelarz, profesor Wyższej Szkoły Rolniczej w Lublinie.
Urodzony w Besarabii w rodzinie ormiańskiej, był synem Grzegorza i Marii z Ohanowiczów. W 1916 ukończył szkołę realną w Kiszyniowie, przez rok studiował na Wydziale Rybactwa Instytutu Gospodarki Wiejskiej w Moskwie, następnie pracując w majątku swojej matki zdobywał doświadczenie pszczelarskie i w zakresie uprawy winorośli.
W 1922 Demianowicz, ówcześnie obywatel rumuński, przyjechał do Warszawy i w charakterze wolnego słuchacza podjął studia w Szkole Głównej Gospodarstwa Wiejskiego. Rok później przeniósł się na kierunek biologiczny na Uniwersytecie Warszawskim, wieńcząc studia doktoratem filozofii w zakresie zoologii w 1932 na podstawie pracy "Równonogi lądowe Isopoda terrestia Besarabii", przygotowanej pod kierunkiem Konstantego Janickiego. W tym samym czasie zawarł związek małżeński z Polką Zofią Teską, przyjął polskie obywatelstwo i osiadł na stałe w Lublinie.
Pracował jako inspektor Lubelskiego Związku Pszczelarzy. W 1935 odbył praktykę u Otto Morgenthalera w Instytucie Pszczelarstwa w szwajcarskim Liebfeld, zapoznając się z miejscową gospodarką pasieczną, chorobami pszczół, analizą płytkową miodów. Po powrocie do Lublina był w latach 1935-1937 inspektorem pszczelarstwa Wojewódzkiego Towarzystwa Organizacji i Kółek Rolniczych. Zorganizował pierwszy w Polsce Pszczelarski Zakład Doświadczalny przy Lubelskiej Izbie Rolniczej, a w kwietniu 1937 objął kierownictwo powstałego z przekształcenia tegoż zakładu Działu Pszczelarskiego Państwowego Instytutu Naukowego Gospodarstwa Wiejskiego w Puławach.
W 1945 zorganizował Instytut Pszczelarski w Lublinie, włączony następnie do krakowskiego Instytutu Zootechniki; z kolei Dział Pszczelarski instytutu puławskiego, którym Demianowicz nadal kierował, został po wojnie włączony do Instytutu Sadownictwa, najpierw z siedzibą w Lublinie, potem w Skierniewicach. W latach 1946-1950 Demianowicz prowadził wykłady zlecone z pszczelarstwa na Wydziale Rolnym i Weterynaryjnym Uniwersytecie Marii Curie-Skłodowskiej, a od października 1954 nosił tytuł profesora nadzwyczajnego. W 1945 zorganizował pierwsze w Polsce Liceum Pszczelarskie (potem Technikum) w podlubelskiej Żabiej Woli (przemianowanej następnie na Pszczelą Wolę), był w tej szkole nauczycielem do 1950. Prowadził też wykłady na licznych kursach specjalistycznych.
U schyłku kariery zawodowej wrócił do Lublina, obejmując w październiku 1966 pierwszą w kraju Katedrę Pszczelarstwa na Wydziale Rolniczym Wyższej Szkoły Rolniczej. W 1968 przeszedł na emeryturę.
Wchodził w skład rad naukowych, był członkiem organizacji spółdzielczych i społecznych, członkiem Centralnego Związku Pszczelarzy. Uczestniczył w pracach nad krajowym Planem Organizacji Hodowli Pszczół. Był także aktywny na pszczelarskim forum międzynarodowym, brał udział w kongresach Międzynarodowej Federacji Stowarzyszeń Pszczelarskich „Apimondia”, która nadała mu – jako pierwszemu Polakowi – członkostwo honorowe (1973). Odznaczony został m.in. Złotym Krzyżem Zasługi (1959) i Krzyżem Kawalerskim Orderu Odrodzenia Polski.
Demianowicz ogłosił 17 rozpraw, 8 podręczników, 10 prac o charakterze popularnonaukowym, a także niespełna sto mniejszych prac (polemiki, recenzje). Już jako student, wspólnie z J. Jarockim, opublikował rozprawę "O występowaniu w Wiśle pontokaspijskiego obunoga Chaetogammarus tenellus (G. O. Sars)". W swojej pracy doktorskiej Demianowicz opisał 26 gatunków równonogów lądowych, z czego trzy były wcześniej nieznane nauce światowej: "Armadillidium traiani" Dem., "Protracheoniscus scythicus" Dem. i "Protracheoniscus nogaicus" Dem. Późniejsze prace poświęcił już tematyce pszczelarskiej; był autorem pierwszego polskiego podręcznika akademickiego z tej dziedziny – "Pszczoły, ich życie i hodowla" (1936), a także m.in. publikacji "O dziedziczeniu cech rodziców u pszczół" (1957). Wspólnie z Leonem Bornusem przygotował wydanie "Słownika terminów pszczelarskich" dla języków słowiańskich (1964). Przed II wojną światową był redaktorem miesięcznika „Pasieka”, po wojnie wchodził w skład komitetu redakcyjnego tego pisma, a także komitetu redakcyjnego „Pszczelarstwa” i „Pszczelniczych Zeszytów Naukowych”.
Część badań Demianowicz prowadził wspólnie z żoną, również profesorem Wyższej Szkoły Rolniczej w Lublinie, m.in. opracowali razem metodę otrzymywania miodów jednogatunkowych. Zmarł w lutym 1980 w Lublinie i pochowany został na miejscowym cmentarzu na Majdanku.

</doc>
<doc id="1258608" url="https://pl.wikipedia.org/wiki?curid=1258608" title="Px38">
Px38

Px38 – polski parowóz wąskotorowy na tory o rozstawie 600 mm, wyprodukowany przez Pierwszą Fabrykę Lokomotyw w Polsce SA w Chrzanowie w 1938 roku (typ W5A). Posiada cztery osie napędne oraz dwuosiowy tender (układ osi Dn2t+t). Zbudowano tylko jeden egzemplarz, zachowany do chwili obecnej w stanie czynnym.
Historia.
Parowóz został zbudowany w 1938 roku na zamówienie Wrzesińskiej Kolei Powiatowej. Jego konstrukcja była taka sama, jak dwóch zbudowanych w 1927 roku parowozów typu W5A (późniejszej serii Px27).
Parowóz o numerze fabrycznym 727 otrzymał na Wrzesińskiej Kolei Powiatowej numer 5 (oznaczenie boczne: W.K.P. N°5). W 1949 roku koleje powiatowe zostały przejęte przez PKP i parowóz otrzymał oznaczenie PKP Px4-805, zmienione w 1961 roku na Px38-805 (jest on jedynym parowozem serii Px38). Pracował on na większości kolei PKP o rozstawie toru 600 mm. Początkowo stacjonował na przemian we Wrześni i Gnieźnie, w 1957 roku w Białośliwiu, a od 1958 do 1972 w Myszyńcu. Następnie stacjonował ponownie w Białośliwiu, a od 1983 do chwili obecnej – w Żninie, prowadząc pociągi Żnińskiej Kolei Powiatowej. Parowóz Px38-805 nosi od 2002 roku imię „Leon” (nazwa ta upamiętnia wieloletniego przewodnika po Muzeum Kolei Wąskotorowej w Wenecji, Leona Lichocińskiego).
W 1998 roku parowóz został wyłączony z ruchu z uwagi na konieczność naprawy, potem wyremontowany. Ponownie od 2008 roku do września 2010 parowóz był nieczynny ze względu na naprawę główną kotła. W dniach 17–27 czerwca 2011 był wypożyczony do Białośliwia na I Zlot Miłośników Kolei Wąskotorowych 600 mm. Od maja do lipca 2015 roku przebywał po raz pierwszy za granicą Polski, na imprezach kolejowych w Niemczech (we Frankfurcie nad Menem, Berlinie i Klütz). Następnie między 8 a 12 października 2015 r. uczestniczył w XV Międzynarodowych Spotkaniach Kolei Wąskotorowych w Pithiviers (co stanowiło pierwszą wizytę parowozu polskiego we Francji od czasów Pm36 w 1937 roku).
Opis.
Wąskotorowy tendrzak, z doczepnym tendrem, o układzie osi D, z silnikami bliźniaczymi na parę nasyconą (Dn2t+t). Parowóz w skrzyniach po bokach kotła przewozi 0,3 t węgla i 1,5 m³ wody. Początkowo parowóz miał dwuosiowy tender o masie próżnej 3,8 t, służbowej 7,8 t i pojemności 1 t węgla i 3 m³ wody. Podczas naprawy średniej w Białośliwiu wymieniono oryginalny tender na nieco większy dwuosiowy tender od skasowanego parowozu Px27-774, o masie próżnej 3,5 t, służbowej 8,5 t, przewożący 1,5 t węgla i 3,5 m³ wody.
Kocioł płomieniówkowy, z miedzianą skrzynią ogniową (w 1953 wymienioną na stalową). Na kotle umieszczony zbieralnik pary i piasecznica o napędzie ręcznym. W zbieralniku początkowo była zaworowa przepustnica pary Cara z wewnętrznym napędem i osuszaczem, zamieniona w 1953 na zewnętrzną przepustnicę z zewnętrznym napędem i rurami parowlotowymi. Początkowo parowóz miał komin z turbinowym odiskiernikiem Rihoseka, zdjętym w 1953 roku i zastąpionym siatką odiskierną. Zasilanie w wodę za pomocą dwóch inżektorów Friedmanna.
Ostoja belkowa, o grubości belek 60 mm. Usprężynowanie osi górne kombinowane, z czterema punktami podparcia. Parowóz mógł pokonywać łuki o promieniu 30 m.
Bliźniacze silniki parowe z suwakami tłoczkowymi, napędzały trzecią oś. Mechanizm parorozdzielczy Heusingera. Do smarowania silników służył lubrykator, wymieniony w 1953 na smarotłocznię Friedmanna. Hamulec parowy i ręczny dźwigniowy na pierwsze trzy osie. Parowóz posiadał oświetlenie naftowe, a od 1969 – elektryczne.

</doc>
<doc id="1258609" url="https://pl.wikipedia.org/wiki?curid=1258609" title="The Fairmont Dubai">
The Fairmont Dubai

The Fairmont Dubai – hotel w Dubaju, w Zjednoczonych Emiratach Arabskich, o wysokości 153 m. Liczy 37 kondygnacji. Budowę zakończono w 2002.

</doc>
<doc id="1258611" url="https://pl.wikipedia.org/wiki?curid=1258611" title="Mertwyj Piweń">
Mertwyj Piweń

Mertwyj piweń (ukr. "Мертвий півень") – ukraiński zespół rockowy.
Został założony w 1989 we Lwowie przez studenta Uniwersytetu Lwowskiego - Liubomyra Futorśkiego. Pierwszy koncert zespołu odbył się na festiwalu "Wywych" w 1990. Zespół zaczynał jako grupa akustyczna, dopiero później nabrali rockowego brzmienia. W 1991 zdobył pierwsze wyróżnienie - I miejsce w kategorii piosenki autorskiej na festiwalu "Czerwona Ruta-91".

</doc>
<doc id="1258614" url="https://pl.wikipedia.org/wiki?curid=1258614" title="Pirates of the Sea">
Pirates of the Sea

Pirates of the Sea – zespół łotewski reprezentujący Łotwę na Konkursie Piosenki Eurowizji w 2008.
Zespół składa się z trzech członków: włoskiego wokalisty mieszkającego na Łotwie Roberta Meloniego, tancerki Aleksandry Kurusovej i prezentera telewizyjnego Jānisa Vaišļy.
Konkursowa piosenka zespołu została napisana przez 4 Szwedów. 1 marca wygrała finały narodowe.

</doc>
<doc id="1258617" url="https://pl.wikipedia.org/wiki?curid=1258617" title="Saba Tower 1">
Saba Tower 1

Saba Tower 1 – wieżowiec w Dubaju, w Zjednoczonych Emiratach Arabskich, o wysokości 150 m. Budynek posiada 37 kondygnacji. Ukończenie budowy miało miejsce w 2006.

</doc>
<doc id="1258623" url="https://pl.wikipedia.org/wiki?curid=1258623" title="Prawieczkokształtne">
Prawieczkokształtne

Prawieczkokształtne, paleoniski, prawieczkowce (†Palaeonisciformes) – rząd ryb promieniopłetwych obejmujący kilkadziesiąt wymarłych rodzin, m.in.:
Prawieczkokształtne znane są z kopalnych zapisów syluru ze wszystkich kontynentów, z wyjątkiem Antarktydy. W karbonie ich linia rozwojowa składała się z kilkudziesięciu rodzin gatunków o zróżnicowanej budowie i różnorodnym trybie życia. W tym okresie większość prawieczkokształtnych zachowywała jeszcze cechy ryb chrzęstnych. Wyginęły w kredzie.

</doc>
<doc id="1258626" url="https://pl.wikipedia.org/wiki?curid=1258626" title="Palaeonisciformes">
Palaeonisciformes



</doc>
<doc id="1258629" url="https://pl.wikipedia.org/wiki?curid=1258629" title="Okup (film 1956)">
Okup (film 1956)

Okup (ang. "Ransom!", 1956) − amerykański dramat filmowy w reżyserii Aleksa Segala.
Obsada.
i inni
Wersja polska.
Reżyseria: Seweryn Nowicki
Udział wzięli:
i inni

</doc>
<doc id="1258632" url="https://pl.wikipedia.org/wiki?curid=1258632" title="Pentominium">
Pentominium

Pentominium – wieżowiec budowany w Dubaju w Zjednoczonych Emiratach Arabskich. Planowana wysokość budynku ma wynosić 516 m (całkowita 618 m) i posiadać 120 kondygnacji. Budowę rozpoczęto w lipcu 2009 roku. Ukończenie budowy planowane było w 2013 roku, lecz z powodów finansowych budowę przerwano w 2011 r.

</doc>
<doc id="1258637" url="https://pl.wikipedia.org/wiki?curid=1258637" title="Poliizocyjanuran">
Poliizocyjanuran

Poliizocyjanuran, PIR – materiał izolacyjny, udoskonalona wersja poliuretanu (PUR). Produkowany w postaci twardych płyt piankowych, wykorzystywanych do termoizolacji budynków.
PIR charakteryzuje się lepszymi właściwościami fizykochemicznymi niż PUR.
W porównaniu do innych stosowanych w budownictwie materiałów termoizolacyjnych, pianki na bazie poliizocyjanuratu prezentują korzystne właściwości izolacyjne. Dla porównania, współczynnik λ dla wełny mineralnej wynosi 0,04 W/(m·K), dla styropianu 0,033 W/(m·K), a dla pianki poliuretanowej 0,03 W/(m·K).

</doc>
<doc id="1258638" url="https://pl.wikipedia.org/wiki?curid=1258638" title="Neubauten">
Neubauten



</doc>
<doc id="1258642" url="https://pl.wikipedia.org/wiki?curid=1258642" title="5.56 x 45 mm NATO">
5.56 x 45 mm NATO



</doc>
<doc id="1258644" url="https://pl.wikipedia.org/wiki?curid=1258644" title="Lighthouse Tower">
Lighthouse Tower

Lighthouse Tower – wieżowiec budowany w Dubaju, w Zjednoczonych Emiratach Arabskich. Planowana wysokość wynosi 400 m, budynek ma posiadać 66 kondygnacji.

</doc>
<doc id="1258648" url="https://pl.wikipedia.org/wiki?curid=1258648" title="Helenenmarsch">
Helenenmarsch

Helenenmarsch (Armeemarsch II, 127 (Armeemarsch II, 173)) został skomponowany w 1857 roku przez pruskiego muzyka wojskowego Friedricha Lübberta (1818–1892) dla 35. Brandenburskiego Regimentu Fizylierów. Marsz nosił początkowo tytuł "Schwarz und Weiß" (są to barwy Prus, dziś oryginalny tytuł jest rzadko używany).
Gdy pułk zaczął stacjonować w Luksemburgu, jego dowódca rozpisał konkurs na nowy marsz paradny. Zwycięzcą okazał się Lübbert, który przemianował swoją kompozycję na "Helenenmarsch" (żoną dowódcy była Helene von Hülsen). Utworu słucha się szczególnie dobrze ze względu na jego niezwykle przystępny i porywający temat, który ze względu na takt 2/4 świetnie pasuje do kroku marszowego. Obecnie "Helenenmarsch" jest między innymi tradycyjnym marszem dowództwa wojsk lądowych w Koblencji. 
W latach 70. XX wieku "Helenenmarsch" zdobył w Niemczech dużą popularność, gdy Loriot wybrał go jako tło muzyczne swej kabaretowej wersji przedstawienia "Opa Hoppenstedt". Scena, w której Hoppenstedt energicznymi ruchami ramion podkreśla takt marszu, zapisała się na stałe do historii niemieckiego komizmu telewizyjnego.

</doc>
<doc id="1258651" url="https://pl.wikipedia.org/wiki?curid=1258651" title="Elite Residence">
Elite Residence

Elite Residence – wieżowiec w Dubaju, w Zjednoczonych Emiratach Arabskich. Budynek został zaprojektowany w stylu postmodernistycznym. Wieża stała się czwartym najwyższym wieżowcem w Dubaju oraz trzecim co do wielkości budynkiem mieszkalnym na świecie.
Budynek ma 380 m wysokości oraz 91 pięter. 76 pięter jest przeznaczonych na użytek mieszkalny, pozostałe 15 pięter to udogodnienia dla gości, m.in. baseny, spa, sale biznesowe, kluby zdrowia, centrum biznesowe, sale gimnastyczne, recepcje. 
Budowa wieżowca rozpoczęła się w 2007 roku. Otwarcie wieżowca nastąpiło w 2012. 
Architekt projektu: inż. Adnan Saffarini.

</doc>
<doc id="1258653" url="https://pl.wikipedia.org/wiki?curid=1258653" title="Zadni Kościelec">
Zadni Kościelec

Zadni Kościelec ("Hintere Polnische Kapelle", "Zadný Koščielec", "Hátsó-Koscielec", 2162 m) – szczyt w bocznej Grani Kościelców w Tatrach Wysokich. Znajduje się w tej grani pomiędzy Mylną Przełęczą (2106 m) a Kościelcową Przełęczą (2110 m). W grani Zadniego Kościelca wyróżnia się jeszcze kilka drobniejszych turni i przełączek, w kierunku od Mylnej Przełęczy na północ są to: dwuwierzchołkowa Mylna Turnia, przełęcz Pośrednie Mylne Wrótka, Mylna Kopa (2159 m), przełęcz Wyżnie Mylne Wrótka i Zadni Kościelec Ze względu na litą skałę, niewielkie trudności techniczne i niezwykłą urodę grań ta jest często przechodzona przez kursantów i początkujących taterników. Stąd jej popularność i nieco żartobliwa nazwa "Grań Praojców".
Na zachodnią stronę (do Doliny Zielonej Gąsienicowej) Zadni Kościelec opada litą ścianą, w której jest wiele dróg wspinaczkowych. Jest to jeden z bardziej popularnych terenów wspinaczkowych w polskich Tatrach. Często wspinają się tutaj kursanci. Znajduje się tu też niewielka jaskinia Schron w Zadnim Kościelcu. Na wschodnią stronę opada z Zadniego Kościelca grzęda zwana Kościelcową Grzędą lub Kościelcowymi Kopkami, oddzielająca Kocioł Czarnego Stawu Gąsienicowego od Kotła Zmarzłego Stawu Gąsienicowego i Dolinki Koziej. Tutaj również istnieją drogi wspinaczkowe. Najbardziej popularna wśród nich jest tzw. „setka”. Jej nazwa pochodzi od tego, że w przewodniku taternickim W. H. Paryskiego ma nr 100.
Pierwsze wejścia:
2 lipca 1962 r. na skutek upadku na Zadnim Kościelcu zginął wybitny taternik Jan Długosz.

</doc>
<doc id="1258656" url="https://pl.wikipedia.org/wiki?curid=1258656" title="Lim Zoong-sun">
Lim Zoong-sun

Lim Zoong-sun (ur. 16 lipca 1943) – północnokoreański piłkarz występujący na pozycji stopera. Uczestnik Mistrzostw Świata 1966.
Kariera klubowa.
Podczas MŚ 1966 reprezentował barwy klubu Moranbong Pjongjang.
Kariera reprezentacyjna.
Razem z reprezentacją Korei Północnej uczestniczył w Mistrzostwach Świata 1966. Wystąpił tam we wszystkich 4 meczach.

</doc>
<doc id="1258657" url="https://pl.wikipedia.org/wiki?curid=1258657" title="Synagoga Wojskowa w Rostowie nad Donem">
Synagoga Wojskowa w Rostowie nad Donem

Synagoga Wojskowa w Rostowie nad Donem () – jedyna działająca jeszcze synagoga w Rostowie znajdująca się na rogu ulic "Turgieniewskiej 68" i "Gazetnego Piereułku". 
Została zbudowana w 1872 roku w oszczędnym stylu modernistycznym z elementami orientalnymi. Nazwę wzięła od Żydowskiego Wojskowego Towarzystwa Modlitewnego w Rostowie nad Donem (ros. ), które powstało w 1862 roku. Była drugą po wielkiej chóralnej istniejącą synagogą w Rostowie. 
W latach 1944–1960 ponownie odbywały się tu modły, później rostowska gmina pozbawiona była rabina. Od 1991 roku znów mają miejsce nabożeństwa, na przełomie XX i XXI wieku budynek przeszedł generalny remont.

</doc>
<doc id="1258658" url="https://pl.wikipedia.org/wiki?curid=1258658" title="Gustav Otto">
Gustav Otto

Gustav Otto (ur. 12 stycznia 1883 w Kolonii zm. 28 lutego 1926 w Monachium) – niemiecki konstruktor i producent samolotów i silników lotniczych.
Ojcem Gustava był Nikolaus August Otto, założyciel N. A. Otto &amp; Cie. ; wynalazca silnika czterosuwowego o wewnętrznym spalaniu. Uważano, że jego zainteresowanie silnikami, szczególnie lotniczymi, odziedziczył po ojcu już we wczesnej fazie życia.
Wczesne lata.
Otto był popularnym karierowiczem, obracającym się w kręgach wyższych sfer. Uczęszczał do szkoły średniej w Kolonii i odbywał praktyki u producentów maszyn. Później studiował na wyższych szkołach technicznych w Hanowerze, Karlsruhe i Monachium pogłębiając wiedzę inżynierską. Przypuszcza się, że pozostał w Monachium po zakończeniu studiów i wspólnie utworzył "Bayerische Autogarage" (pol. Bawarski Garaż Samochodowy). Mając sławnego ojca, Gustav był stale pod presją. Jak wielu synów sławnych ojców, przeżywał trudne czasy próbując wydostać się z długiego cienia ojca. Z tego powodu był podatny na napady depresji, które wpłynęły na jego pracę.
Pasja do latania.
Gustav odnosił sukcesy w wielu zawodach motocyklowych i samochodowych. Był również bardzo aktywny we wczesnym okresie lotnictwa. 10 kwietnia 1910, zdobył licencję lotniczą pilota na dwupłatowcu Aviatik (przejął przedstawicielstwo na ten samolot). Założył warsztat „Aeroplanbau Otto-Alberti” (pol. Budowa Aeroplanów Otto-Alberti) na lotnisku Punchheim, przemianowany w 1911 na „Gustav Otto Flugmaschinenfabrik” (pol. Fabryka Maszyn Latających Gustav Otto). W 1910 zbudował dwupłatowiec swej konstrukcji, który zrobił furorę w Niemczech. Gustav, wspólnie z kilku innymi, latał na maszynach z drewna, linek i płótna napędzanych silnikami lotniczymi Daimlera. Ich pasja do maszyn latających, pomogła w transformacji lotnictwa z hobby do przemysłu zbrojeniowego, głównie po wybuchu I wojny światowej. Sprzedał ponad 30 samolotów przez swą firmę, która prowadziła też szkółkę lotniczą.
Gustav założył liczne firmy, których celem była budowa samolotów. Jego pierwsza firma otrzymała wpis, 15 marca 1911, 14/364 w monachijskim rejestrze handlowym jako „Gustav Otto in Munich, Flugmaschinenfabrik, Office Karlstrasse 72" (niem. Gustav Otto Monachium, Fabryka Maszyn Latających, Biuro Karlstrasse 72). Krótko po tym, Otto przeniósł swój warsztat z jego początkowej lokalizacji na "Gabelsberger Strasse 37" do nowej siedziby na "Schleissheimer Strasse 135", a w 1913 zaczął budować nową fabrykę na "Neulerchenfeldstrasse 76" (późniejsza "Lerchenauer Strasse") przy Oberwiesenfeld (w 1915 zmieniono nazwę „Otto-Werke” – niem. „Zakłady Otto”).
Założenie BFW.
W 1913 po otrzymaniu zamówienia na ponad 40 samolotów od Armii Bawarskiej, Gustav otwiera swoją fabrykę „Otto-Flugzeugwerke” (pol. Zakłady Lotnicze Otto) na ulicy "Lerchenauer Strasse" w sąsiedztwie poligonu wojskowego Oberwiesenfeld w Milbertshofen, dzielnicy Monachium (teren ten stał się później pierwszym lotniskiem Monachium). Dzięki temu Otto był bliżej miejsc zaopatrzeniowych niemieckiej armii. Jednak Gustav nie posiadał zdolności dyplomatycznych, ani nie potrafił się rozliczać, co było niezbędne przy zawieraniu umów z Pruskimi i Bawarskimi Ministerstwami Wojskowymi. Przez jego dumę i uczciwość interesy nie szły mu dobrze, co wpędziło go w poważne kłopoty.
Krótko po 1914, Otto założył inną firmę "AGO Flugzeugwerke" przy berlińskim lotnisku Johannisthal. Akronim AGO rozwijano jako "Aktien-Gesellschaft Otto" (niem. Spółka Akcyjna Otto) lub "Aerowerke Gustav Otto" (z niem. Zakłady Lotnicze Gustav Otto) – istniały więc pewne dwuznaczności – firma produkowała głównie w początkowym okresie pierwszej wojny światowej na licencji "Gustav Otto Flugmaschinenfabrik" (tak jak i "Pfalz-Flugzeugwerke" (niem. Zakłady Lotnicze Pfalz)). Konstrukcje Gustava Otto były początkowo udane, ale wciąż istniały problemy z utrzymaniem niskich kosztów budowy, tak samo jak z generowaniem zysków. Na początku wojny zakłady Otto zaopatrywały Niemieckie Siły Lotnicze, ale wskutek dużych problemów procesu wytwarzania, agencje rządowe zaleciły firmie rozwiązanie tej kwestii. Stres okresu wojennego okazał się przytłaczający dla Gustava, który w dodatku chorował. W rezultacie popadł w finansowe tarapaty. W 1915 wysłano go do monachijskiego szpitala psychiatrycznego na kurację z powodu „klinicznej depresji” (jakby to dzisiaj nazwano). Gdy Otto przebywał na kuracji jego firma funkcjonowała coraz gorzej, staczając się na krawędź bankructwa. Otto był zmuszony wycofać się ze spółki. Musiał sprzedać swoją firmę, a za pieniądze ze sprzedaży pokrył rachunki ze szpitala. Tak więc 19 stycznia 1916 mienie przejęło konsorcjum, które zarejestrowało nową spółkę "Bayerische Flugzeugwerke AG (BFW)" (niem. Bawarskie Zakłady Lotnicze SA). Gustav nie posiadał już później żadnego udziału w tej firmie. Zajął się inną spółką, "Otto-Werke Flugzeug- und Maschinenfabrik GmbH" (pol. Zakłady Otto Fabryka Lotniczo-maszynowa sp. z.o.o.), która została założona 1 lutego 1916 tuż przed odsprzedaniem "Otto-Flugzeugwerke" konsorcjum. Firma ta nie była w żaden sposób powiązana z poprzednią.
Po I wojnie światowej Otto zajął się produkcją samochodów w "Starnberger Automobilwerke" (pol. Zakłady Samochodowe Starnberger). Budowany tam luksusowy samochód „Otto-Mercedes” był podobno dobrze odbierany zagranicą. W 1924 rozwiódł się ze swoją żoną Adą. Po tym wydarzeniu bardzo cierpiał. Ada wyszła za mąż ponownie, jednak w sierpniu 1925 zmarła w tajemniczych okolicznościach, co dało początek wielu spekulacjom. Mimo że Otto nie był długo jej mężem, przejął się jej śmiercią i popadł w głęboką depresję. W 1926 w efekcie wielu porażek biznesowych (wynikłych z różnych powodów), śmierci żony i choroby, Otto popełnił samobójstwo w wieku 43 lat.

</doc>
<doc id="1258663" url="https://pl.wikipedia.org/wiki?curid=1258663" title="Lazar Kahan">
Lazar Kahan

Lazar (Lejzor) Kahan (ur. 1885 w Kuldydze, zm. 1946 w Szanghaju) – żydowski dziennikarz, tłumacz i publicysta, związany (od 1916) z ugrupowaniem fołkistów. Był synem Szymona i Racheli Frumów oraz bratem innego żurnalisty, Izraela Kahana.
Życiorys.
Urodził się w rodzinie o tradycjach rabinackich. Uczył się w szkole religijnej, a szkołę średnią ukończył w trybie eksternistycznym. W tym czasie nawiązał kontakty z organizacją syjonistyczną Ceirej Syjon w Dźwińsku. W 1905 znalazł się w Łodzi, a następnie pracował w Warszawie. Publikował w jidysz w gazetach takich jak „Der Weg”, „Unzer Leben”, „Roman-Cajtung” i „Jidyszn Wochnblat”. W 1907 na stałe zatrudnił się w redakcji czasopisma „Łodzer Nachrichtn” (jid. "Wiadomości Łódzkie"), a w latach 1908–1915 pracował w „Łodzer Tagebłat” (jid. "Łódzka Gazeta Codzienna"). Jednocześnie publikował w kilku innych tytułach, takich jak „Hajnt”, „Der Moment”, „Der Frajnt”.
W latach 1910–1911 rozpoczął samodzielnie wydawać periodyki: „Di Nachrichtn” (jid. "Wiadomości") oraz „Łodzer Jidisze Cajtung” (jid. "Łódzka Gazeta Żydowska"). Później, w latach 1915–1917 zajął się redagowaniem i wydawaniem dziennika "Warszewer Tagebłat", a następnie „Dos Fołk” (lata 1915–1920). Razem z bratem zajmował się wydawaniem "Dos Łodzer Fołksbłat" (jid. "Łódzka Gazeta Ludowa"). W tym czasie trudnił się także tłumaczeniem dzieł literatury pięknej z języka polskiego na jidysz. Przetłumaczył m.in. "Ziemię obiecaną" Władysława Reymonta. W 1924 roku napisał monografię "Jidn als pioniern fun tekstil-industrie" (jid. "Żydzi jako pionierzy przemysłu tekstylnego"), a w 1925 leksykon "Lazar Kahan ilustrirten jorbuch far industrie, handel un finansen" (jid. "Ilustrowany rocznik Lazara Kahana, poświęcony przemysłowi, handlowi i finansom").
W swojej twórczości używał wielu pseudonimów, m.in. Lik, Razi′el, Kahan I.
W 1926 roku Kahan został redaktorem naczelnym dziennika wychodzącego w Warszawie – „Unzer Ekspres”. Oprócz aktywności dziennikarskiej i wydawniczej, był także działaczem kulturalnym, społecznym i politycznym. W orbicie jego zainteresowań znajdował się m.in. teatr. Piastował stanowisko przewodniczącego stowarzyszenia Dramatisze Kunst (jid. Sztuka Dramatyczna). Pełnił także funkcję radnego gminy żydowskiej w Łodzi (1923–1926) i Warszawie (1932).
Po wybuchu II wojny światowej, zmuszony był do zamieszkania w Wilnie. Później emigrował na wschód, w ucieczce przed postępującą armią hitlerowskich Niemiec. W 1941 roku znalazł się w Kobe, a później w Szanghaju. Tam powrócił do działalności wydawniczej. Publikował dla tamtejszych Żydów w języku jidysz i wydawał gazetę „Unzer Wełt”.

</doc>
<doc id="1258668" url="https://pl.wikipedia.org/wiki?curid=1258668" title="Kasjusz Dion Kokcejanus">
Kasjusz Dion Kokcejanus



</doc>
<doc id="1258671" url="https://pl.wikipedia.org/wiki?curid=1258671" title="Synagoga na Starym Cmentarzu w Rydze">
Synagoga na Starym Cmentarzu w Rydze



</doc>
<doc id="1258672" url="https://pl.wikipedia.org/wiki?curid=1258672" title="Recklinghausen Süd">
Recklinghausen Süd

Recklinghausen Süd – stacja kolejowa w Recklinghausen, w kraju związkowym Nadrenia Północna-Westfalia, w Niemczech. Stacja została otwarta w 1870. Znajdują się tu 2 perony. Według klasyfikacji Deutsche Bahn posiada kategorię 5.

</doc>
<doc id="1258673" url="https://pl.wikipedia.org/wiki?curid=1258673" title="Synagoga Stabu ielā w Rydze">
Synagoga Stabu ielā w Rydze



</doc>
<doc id="1258674" url="https://pl.wikipedia.org/wiki?curid=1258674" title="Andaz Apna Apna">
Andaz Apna Apna

Andaz Apna Apna (tłumaczenie: "Każdy ma własny styl") – bollywoodzka komedia wyreżyserowana w 1994 roku przez Rajkumara Santoshi, autora "Khakee", "The Legend of Bhagat Singh" i "Lajja". W rolach głównych Salman Khan, Aamir Khan, Raveena Tandon i Karisma Kapoor. W drugoplanowych Paresh Rawal i Shakti Kapoor.

</doc>
<doc id="1258679" url="https://pl.wikipedia.org/wiki?curid=1258679" title="Dos Fołk">
Dos Fołk

Dos Fołk (jid. "Lud" lub "Naród") – żydowskie czasopismo o charakterze nieperiodycznym, ukazujące się na ziemiach polskich i w II Rzeczypospolitej w latach 1917–1922, a także w 1925 i 1930 r. Gazeta była organem partii fołkistowskiej.

</doc>
<doc id="1258681" url="https://pl.wikipedia.org/wiki?curid=1258681" title="Wielka Synagoga Chóralna w Rostowie nad Donem">
Wielka Synagoga Chóralna w Rostowie nad Donem

Wielka Synagoga Chóralna w Rostowie nad Donem () – pierwsza żydowska bóżnica zbudowana w Rostowie nad Donem w 1855 roku, obecnie nieczynna. 
Powstała w 1855 roku (do tej pory rostowscy żydzi modlili się w domach modlitewnych) jako budynek murowany i jednopiętrowy. Została uroczyście otwarta 30 sierpnia 1868 roku. W 1881 wybudowano i przyłączono do synagogi dom modlitwy. W synagodze w 1903 otwarto Żydowską Bibliotekę i Czytelnię. Ponadto mieściła się w niej również Szkoła Talmud-Tora. Latem 1935 synagoga została upaństwowiona i utworzono tam Szpital Dermatologiczno-Wenerologiczny. Budynek został gruntownie przebudowany, a jego wygląd architektoniczny został zniekształcony. Wnętrza przeszły przebudowę, rozebrano salę modlitw. Poważnie zniekształcony został również wygląd elewacji synagogi: powiększono stare okna, zniszczono wiele sztukaterii. Zarządzeniem Naczelnika Obwodu Rostowskiego nr 411 z 9 października 1998 gmach Synagogi Głównej został objęty ochroną państwa jako obiekt dziedzictwa kulturowego o znaczeniu regionalnym.

</doc>
<doc id="1258683" url="https://pl.wikipedia.org/wiki?curid=1258683" title="Rheine (stacja kolejowa)">
Rheine (stacja kolejowa)

Rheine – stacja kolejowa w Rheine, w kraju związkowym Nadrenia Północna-Westfalia, w Niemczech. Znajdują się tu 4 perony.

</doc>
<doc id="1258687" url="https://pl.wikipedia.org/wiki?curid=1258687" title="Koleje Dolnośląskie">
Koleje Dolnośląskie

Koleje Dolnośląskie (identyfikator literowy KD) – polski przewoźnik kolejowy; spółka akcyjna samorządu województwa dolnośląskiego, powołana uchwałą z dnia 28 grudnia 2007 r. Jedynym właścicielem Kolei Dolnośląskich pozostaje samorząd wojewódzki, który użycza spółce posiadany tabor kolejowy i zleca w trybie bezprzetargowym obsługę wybranych połączeń. Pierwsze regularne pociągi Kolei Dolnośląskich wyjechały na trasy 14 grudnia 2008 r.
Spółka uruchamia wyłącznie pociągi osobowe, głównie na trasach wewnątrz województwa dolnośląskiego. Poza województwo, Koleje Dolnośląskie obsługują relacje, w których, w wyniku zawartych porozumień, organizatorem transportu jest Urząd Marszałkowski Województwa Dolnośląskiego.
W 2018 przewoźnik miał 3,78% udział w rynku mierzony pod względem liczby pasażerów (7. wynik w kraju) i 2,68% udział w rynku mierzony pod względem pracy przewozowej mierzonej w pasażerokilometrach (6. wynik w kraju).
Geneza spółki.
Stan kolei w Polsce i na Dolnym Śląsku po 1989 roku.
Po roku 1989 doszło w Polsce do masowego zawieszania i likwidowania nierentownych linii kolejowych. Przyczyniły się do tego między innymi:
Wśród przyczyn regresu w transporcie kolejowym jest wskazywane nieefektywne konstruowanie rozkładów jazdy pociągów, po roku 1990 wynikające z polityki „ograniczania strat” – poprzez zmniejszanie liczby, a następnie całkowite likwidowanie połączeń. Świadczenie oferty nieadekwatnej do potrzeb społeczeństwa (np. poniżej 6 par połączeń dziennie, o wydłużonym czasie przejazdu, bez możliwości przesiadania się) powodowało rezygnację podróżnych z kolei, niekiedy oceniane jako zjawisko „wygaszania popytu”.
W konsekwencji, podczas gdy w 1980 r. kolej przewiozła w całym kraju 1093 mln osób, w 2001 r. już tylko 309 mln, a w 2010 – 291 milionów pasażerów.
Przed nowelizacją ustawy o transporcie kolejowym z roku 2001, przenoszącą finansowanie kolei regionalnych na samorządy wojewódzkie, całokształt pasażerskich przewozów kolejowych był finansowany z budżetu centralnego. Po transformacji ustrojowej w Polsce w latach 90. XX wieku dotacje na funkcjonowanie
transportu kolejowego były systematycznie zmniejszane. Finansowanie przewozów pasażerskich zostało ograniczone do dotowania biletów z ulgami ustawowymi. W konsekwencji, Polskie Koleje Państwowe w kształtowaniu sieci połączeń kierowały się wyłącznie rachunkiem ekonomicznym. Połączenia o pokryciu kosztów wpływami poniżej 20 procent, wobec braku innych źródeł finansowania niż wpływy, zostały przeznaczone do likwidacji. W odpowiedzi na interpelację posła Andrzeja Otręby z 21 marca 2000 roku Dyrekcja Przewozów Pasażerskich PKP wykazywała pokrycie kosztów funkcjonowania szeregu dolnośląskich połączeń kolejowych poniżej tego poziomu.
Historycznie, Dolny Śląsk posiadał gęstą sieć linii kolejowych, wynoszącą ok. 2300 kilometrów. Kolej pasażerska docierała do wszystkich miast oraz większych miejscowości regionu. Ogólnokrajowa tendencja po 1989 r. nie ominęła regionu, i tak, ok. roku 2000, w ruchu pasażerskim pozostała tylko połowa pierwotnej długości sieci kolejowej województwa. Systematyczna likwidacja połączeń lokalnych na Dolnym Śląsku trwała od 1988 roku, obejmując głównie połączenia na liniach kategorii „drugorzędnych” i „znaczenia miejscowego”. Z eksploatacji wyłączono przede wszystkim linie niezelektryfikowane, odcinając w ten sposób niekiedy całe powiaty, od dostępu do kolei pasażerskiej. Redukcji, szczególnie w latach 2000–2004 uległa również liczba pociągów na pozostałych, czynnych trasach.
Restrukturyzacja i usamorządowienie kolejowych przewozów regionalnych.
Ustawą z dnia 8 września 2000 r. rozpoczęto restrukturyzację Polskich Kolei Państwowych. Tworząc oddzielne spółki na bazie dotychczasowych działów organizacyjnych, oddzielono zarządzanie liniami kolejowymi od działalności przewozowej. Do obsługi połączeń regionalnych – większości pociągów osobowych (poza SKM w Trójmieście i WKD w Warszawie) – oraz pociągów pospiesznych, powołano PKP Przewozy Regionalne.
Dalszymi zmianami w ustawodawstwie, państwo przekazało odpowiedzialność za stan kolejowych przewozów regionalnych wewnątrz województw samorządom. Powołane reformą administracyjną samorządy wojewódzkie otrzymały w ramach zadań własnych obowiązek zapewnienia na swoim obszarze regionalnego transportu kolejowego. W 2001 r. umożliwiono urzędom marszałkowskim zakup, a następnie udostępnianie (np. poprzez dzierżawę, użyczenie itd) przewoźnikom taboru. Natomiast 3 lata później, 1 stycznia 2004 r. przekazano samorządom organizowanie i finansowanie przewozów na swoim terenie.
Przejęcie roli organizatora kolei w województwach, umożliwiło samorządowcom swobodny wybór operatora połączenia wewnątrz województw.
Jako pierwsze, władze województwa mazowieckiego już 24 lipca 2004 r. założyły – początkowo z 49% udziałem PKP PR – własne Koleje Mazowieckie – które przejęły cały ruch w regionie 1 stycznia 2005 r. Również w 2004 r. władze województwa wielkopolskiego zaczęły rozważać plany powołania własnych Kolei Wielkopolskich, które przejąć miały ruch na trasach niezelektryfikowanych, obsługiwanych przez autobusy szynowe.
Przesłanki powstania Kolei Dolnośląskich.
Po przekazaniu odpowiedzialności za kolej samorządom, władze województwa rozważały zmianę dotychczasowego modelu organizacji przewozów. Brano wówczas pod uwagę, między innymi, założenie wzorem Mazowsza spółki z udziałem PKP, bądź ogłoszenie przetargu na realizację przewozów kolejowych. Zapowiedziano, że rok 2005 zostanie poświęcony na analizę sytuacji i stworzenie programu zmian, natomiast rok 2006 konkretnymi działaniami w kierunku zmian.
Niespełna rok po rozpoczęciu przewozów przez Koleje Mazowieckie, jesienią 2005 r. dolnośląski urząd marszałkowski zlecił sporządzenie biznesplanu, który miał zbadać zasadność powołania własnego przewoźnika kolejowego.
Deklarowaną, główną motywacją dla powołania własnej spółki kolejowej była chęć stworzenia konkurencji dla PKP Przewozy Regionalne. Zdaniem władz województwa, miało to służyć wywarciu wpływu na PKP PR, by w przyszłości uzyskać korzystniejsze ceny świadczonych dla województwa usług.
Pierwotnie, zaplanowano utworzenie spółki akcyjnej "Koleje Dolnośląskie", z 70-procentowym udziałem samorządu i 30-procentowym udziałem spółki kolejowej KGHM – Pol-Miedź Trans. Przedmiotem działalności miał być przewóz pasażerów autobusami szynowymi zakupionymi przez Urząd Marszałkowski wokół dużych miast oraz na trasach atrakcyjnych turystycznie, zaniedbanych przez PKP.
W uzasadnieniu projektu uchwały powołującej spółkę zakładano, że:
Ostatecznie, jedynym właścicielem Kolei Dolnośląskich S.A. pozostał Urząd Marszałkowski Województwa Dolnośląskiego.
Historia.
2008.
Spółka Koleje Dolnośląskie została powołana do istnienia pod koniec roku 2007, w wyniku uchwały sejmiku samorządowego województwa dolnośląskiego z dnia 28 grudnia.
Działalność Kolei Dolnośląskich rozpoczęto formalnie 6 lutego 2008 roku, po dokonaniu rejestracji spółki w Krajowym Rejestrze Sądowym. Natychmiast po rejestracji w KRS rozpoczęto rekrutację pracowników technicznych oraz obsługi pociągów. Szkolenia przyszłego personelu Kolei Dolnośląskich rozpoczęto w czerwcu. Podczas szkoleń spółka współpracowała z rozpoczynającym wówczas działalność w województwie kujawsko-pomorskim przewoźnikiem PCC Arriva. Zapoznanie szlaku na liniach, które docelowo miały przejąć Koleje Dolnośląskie, zorganizowano we współpracy z wrocławskim oddziałem PKP Przewozy Regionalne. Pierwsi maszyniści powstającej spółki przeszli również szkolenia praktyczne na torze doświadczalnym Instytutu Kolejnictwa w Żmigrodzie.
Spółka wystąpiła we wrześniu 2008 roku do Urzędu Transportu Kolejowego o uzyskanie certyfikatu oraz świadectwa bezpieczeństwa, niezbędnych do świadczenia działalności przewozowej. Wobec długiego czasu oczekiwania na uzyskanie dokumentu Koleje Dolnośląskie przystąpiły do współpracy ze spółką Dolnośląskie Linie Autobusowe, która odpłatnie udostępniła posiadane przez siebie, ważne dokumenty. Pierwsze pociągi Kolei Dolnośląskich uruchomiono w oparciu o zezwolenia DLA, co spotkało się później z krytyką organizacji związkowych działających przy PKP PR, upatrujących w nowej spółce konkurencji. W analogiczny sposób w 2013 roku usiłowała (bezskutecznie) wejść na polski rynek spółka Leo Express.
Dzięki nawiązaniu współpracy z PKP Cargo, Koleje Dolnośląskie uzyskały dostęp do zaplecza lokomotywowni przy stacji Legnica. W Legnicy, mieście położonym w centralnej części regionu, będącej istotnym węzłem kolejowym, określanej drugim po Wrocławiu ośrodkiem społeczno-gospodarczym województwa, ulokowano siedzibę spółki.
W "mikołajki" (6 grudnia 2008 roku) Koleje Dolnośląskie oficjalnie zaprezentowały się pojazdem SA106-011 podczas uroczystego przekazania przez PKP dworca Świdnica Miasto na rzecz lokalnego samorządu. W prezentacji wzięli udział zarząd i pracownicy spółki. Tydzień później, 14 grudnia 2008 spółka rozpoczęła regularną obsługę połączeń na liniach kolejowych nr 137 (tzw. "magistrala podsudecka") oraz 286 w relacji Legnica – Kłodzko – Międzylesie. Inauguracyjny pociąg spółki wyruszył ze stacji Kłodzko Główne w kierunku Legnicy o godzinie 4:18. Pierwszego dnia wszystkie pociągi spółki kursowały punktualnie, z wyjątkiem jednego, opóźnionego z przyczyn niezależnych od przewoźnika. Wbrew pierwotnym zapowiedziom, na czas nie ruszyły połączenia na zamkniętej wówczas linii Kłodzko – Wałbrzych.
Koleje Dolnośląskie zawarły z dotychczasowym monopolistą (PKP PR) umowy związane z honorowaniem biletów tego przewoźnika oraz ujęciem kursów realizowanych przez KD w Sieciowym Rozkładzie Jazdy Pociągów. Spółka w początkowej fazie działalności przyjęła do stosowania taryfę przewozową, regulamin przewozu i cennik spółki PKP Przewozy Regionalne. W pociągach KD uznawano bilety PKP PR wydane według opłat normalnych oraz ze zniżkami ustawowymi, natomiast bilety wydane w pociągu KD były uznawane tylko w pociągach KD. Konduktorzy Kolei Dolnośląskich od pierwszych miesięcy funkcjonowania spółki prowadzili sprzedaż biletów z wykorzystaniem terminali biletowych, co stanowiło na Dolnym Śląsku pewną nowość. Podobne urządzenia wrocławski oddział PKP Przewozy Regionalne wprowadził dopiero pod koniec roku 2009.
W 2008 roku Koleje Dolnośląskie wydzierżawiły również dwa wagony pasażerskie typu 102A od prywatnej spółki Dolnośląskie Koleje Regionalne, które zostały następnie poddane gruntownej modernizacji w spółce Tabor Szynowy Opole. Modernizacja ta została ukończona w 2009 roku, jednakże wagony nigdy nie weszły do ruchu. Pojazdy przechowywane były w bazie Kolei Dolnośląskich w Miłkowicach.
W momencie rozpoczęcia działalności Koleje Dolnośląskie były pierwszą spółką samorządową prowadzącą pasażerskie przewozy kolejowe, od początku niepowiązaną własnościowo z Polskimi Kolejami Państwowymi.
2009.
3 stycznia 2009 odbył się pierwszy próbny przejazd pociągiem Kolei Dolnośląskich na nieczynnym wówczas odcinku Kłodzko – Wałbrzych. 5 stycznia 2009 Koleje Dolnośląskie reaktywowały ten szlak połączeniem Wałbrzych Główny – Nowa Ruda.
29 lipca 2009 Koleje Dolnośląskie uzyskały status samodzielnego przewoźnika. Jako pierwszy przewoźnik w Polsce przedsiębiorstwo otrzymało Europejski i Krajowy Certyfikat Bezpieczeństwa.
28 września 2009 Koleje Dolnośląskie wydzierżawiły dawną wagonownię przy stacji Świdnica Przedmieście. Budynki te miały zostać zaadaptowane na lokomotywownię, będącą nie tylko miejscem stacjonowania, ale również napraw szynobusów&lt;ref name="ŚK2/2009"&gt;&lt;/ref&gt;.
20 września 2009 roku Koleje Dolnośląskie reaktywowały wyremontowaną linię z Wrocławia Psie Pole do Trzebnicy&lt;ref name="ŚK10/2009"&gt;&lt;/ref&gt;. Początkowo trasę obsługiwały trzy pary połączeń, by od grudnia zwiększyć ich liczbę do dziewięciu.
Spółka zakończyła rok finansowy stratą w wysokości 6,8 mln zł. Po roku działania połączenia do Trzebnicy liczba obsługiwanych pasażerów wynosiła 700 osób dziennie.
2010.
W 2010 Koleje Dolnośląskie przewiozły 675 tys. pasażerów, czyli dwukrotnie więcej niż w 2009 a rok finansowy zakończyły stratą w wysokości 43 tys. zł przy dochodach z działalności gospodarczej wynoszących 23 479,8 tys. zł. W pierwszych pięciu miesiącach 2011 nastąpił wzrost przewozów o 10 proc. W drugim półroczu 2010 zanotowano 164 opóźnienia pociągów z winy przewoźnika, za co urząd marszałkowski ukarał Koleje Dolnośląskie kwotą 5740 zł.
2 lipca 2010 odbył się pierwszy transgraniczny przejazd wydzierżawionym od Kolei Dolnośląskich pojazdem na trasie Szklarska Poręba Górna – Kořenov (Czechy). Linia ta nie była używana w połączeniach pasażerskich od 1945. Ze względu na trudności formalne regularne połączenie, obsługiwane przez Przewozy Regionalne wypożyczonym pojazdem SA134-007 zostało uruchomione tylko do Jakuszyc.
W październiku 2010 do prokuratury wpłynęło zawiadomienie o podejrzeniu popełnienia przestępstwa wystosowane przez radnego województwa dolnośląskiego, Patryka Wilda. Spółka Koleje Dolnośląskie nie zapłaciła za zlecony w 2008 remont wagonów 102A, tzw. ryflaków. Spółka Dolnośląskie Koleje Regionalne, która jest właścicielem wagonów oraz wykonawca remontu, spółka Tabor Szynowy z Opola złożyły do sądów gospodarczych pozwy i obie sprawy rozstrzygnięto na niekorzyść Kolei Dolnośląskich. Prezes spółki Genowefa Ładniak obarczyła winą za zaistniałą sytuację poprzedni zarząd spółki i skierowała do prokuratury zawiadomienie o popełnieniu przestępstwa. Sprawę umorzono.
Od rozkładu 2010/2011 (od 12 grudnia 2010) zlikwidowane na okres 1 miesiąca zostały połączenia kolejowe na trasie Jelenia Góra – Zebrzydowa, natomiast Koleje Dolnośląskie uruchomiły połączenie Legnica – Żagań – Żary – Węgliniec.
2011.
Na początku roku władze samorządowe poinformowały, że rozważają wykupienie dolnośląskiej części spółki Przewozy Regionalne za cenę od 100 do 150 mln zł oraz nie wykluczają jej fuzji z Kolejami Dolnośląskimi. W 2011 spółka zakupiła pięć elektrycznych zespołów trakcyjnych wyprodukowanych przez Newag Nowy Sącz, które od 2013 obsługiwać będą trasy do Oleśnicy, Żmigrodu i Legnicy. Koszt zakupu to 100 mln zł, a 82 proc. zostało sfinansowane przez Regionalny Program Operacyjny. Latem PKP S.A., właściciel dworców kolejowych, oskarżył prywatnych przewoźników, w tym KD o nieuiszczanie opłat za użytkowanie dworców. Koleje Dolnośląskie odrzuciły oskarżenie jako bezpodstawne. Podczas sierpniowego strajku kolejarzy grupy PKP S.A. Koleje Dolnośląskie nie przyłączyły się do strajku, a w jego dniu honorowały bilety tego przewoźnika.
2012.
W rozkładzie jazdy 2011/2012 KD reaktywowały bezpośrednie połączenie Żary-Żagań-Wrocław, wydłużając połączenie Żary-Żagań-Legnica. W 2012 roku spółka przewiozła 1,8 mln pasażerów.
2013.
19 lutego pociąg 31WE Impuls podczas testów ustanowił rekord prędkości (dotyczący pociągów polskiej produkcji) osiągając prędkość 211,6 km/h.
W maju reaktywowano połączenia kolejowe na trasie Kłodzko – Polanica Zdrój. W grudniu 2013 uruchomiono połączenia Wrocław-Świdnica Miasto oraz Kłodzko Główne – Kudowa Zdrój, zawieszając jednocześnie połączenia Wrocław-Jelcz Laskowice oraz Wrocław – Wołów.
2014.
21 maja przewoźnik podpisał z Newagiem umowę na dostawę 6 sztuk 3-członowych Impulsów.
2015.
10 marca przewoźnik podpisał z Newagiem umowę na dostawę 5 sztuk 4-członowych Impulsów. Na początku września przewoźnik rozpoczął sprzedaż biletów przez Internet. Na początku września spółka uruchomiła sprzedaż bieletów przez Internet oraz Centrum Obsługi Klienta na dworcu Wrocław Główny. 7 września Koleje Dolnośląskie podpisały z Pesą umowę na dostawę 4 SZT "Link".
Na początku listopada 2015 do bazy KD w Legnicy sprowadzono jeden SZT VT642 "Desiro" celem odbycia szkolenia maszynistów i jazd testowych związanych planowaną reaktywacją połączenia Wrocław – Drezno. 9 listopada skład odbył pierwszy kurs z pasażerami. 9 grudnia KD podpisały umowę ze spółką České dráhy na obsługę bezpośrednich połączeń kolejowych Liberec – Szklarska Poręba Górna w okresie od 13 grudnia 2015 do 10 grudnia 2016. KD będą płacić za wykonywanie połączeń na odcinku od granicy do stacji Szklarska Poręba Górna. 9 grudnia na przygranicznym odcinku odbyły się testy jednostek serii 840 "Regio-Shuttle RS1", które mają obsługiwać to połączenie. W połowie grudnia KD podpisały z niemieckim przewoźnikiem "Die Länderbahn", funkcjonującym na rynku saksońskim głównie pod marką , umowę odnośnie do współpracy dotyczącej realizacji transgranicznych przewozów.
13 grudnia wraz ze zmianą rozkładu jazdy przewoźnik uruchomił połączenie Wrocław – Rawicz, a większość pociągów dotychczas kończących bieg w Zgorzelcu została wydłużona do stacji Görlitz. Tego samego dnia Die Länderbahn we współpracy z KD uruchomił połączenie Wrocław – Drezno. Również tego samego dnia České dráhy we współpracy z KD uruchomiły połączenie Liberec – Szklarska Poręba Górna. Wcześniej, przez 5 lat, połączenie Harrachov – Szklarska Poręba Górna było obsługiwane przez GW Train Regio we współpracy z Przewozami Regionalnymi.
W połowie grudnia przewoźnik rozpoczął sprzedaż biletów poprzez platformę mobilną "SkyCash"
31 grudnia Koleje Dolnośląskie ogłosiły przetarg na "„Opracowanie kompletnego Wniosku o dofinansowanie projektu, którego przedmiotem będzie zakup 13 sztuk nowych pięcioczłonowych Elektrycznych Zespołów Trakcyjnych do obsługi ruchu pasażerskiego”".
2016.
Pod koniec lutego w wybranych pojazdach zamontowano biletomaty firm Avista, KZŁ Bydgoszcz i Macro-System, celem przeprowadzenia 3-miesięcznych testów.
30 kwietnia Deutsche Bahn uruchomiła połączenie Berlin – Wrocław we współpracy z Kolejami Dolnośląskimi.
Na przełomie października i listopada firma Pre-Fabrykat rozpoczęła budowę hali serwisowo-technicznej w Legnicy przy ul. Pątnowskiej dla Kolei Dolnośląskich. Cały obiekt ma być jednokondygnacyjny i mieć 2,45 tys. m² Około 2,1 tys. m² ma stanowić sama hala serwisowo-naprawcza, której długość ma wynieść 105 m, a szerokość 27 m. W obiekcie mają znaleźć się również pomieszczenia socjalne.
11 grudnia 2016, wraz z wejściem nowego rozkładu jazdy, pociągi na odcinku Jelenia Góra – Lwówek Śląski została zastąpione przez autobusy.
2017.
13 stycznia przewoźnik podpisał z Newagiem umowę na dostawę 11 sztuk 5-członowych Impulsów.
10 kwietnia KD uruchomiły połączenie Wrocław Wojnów – Wrocław Nadodrze/Wrocław Główny.
Na początku października, ze względu na niedobory taborowe wynikające z zaplanowanych przeglądów okresowych i wyłączeń powypadkowych własnych pojazdów, przewoźnik wypożyczył dwa spalinowe zespoły trakcyjne: 1 od Pesy (SA139-010) i 1 od Arrivy (SA134-001).
Od października 2017 r. Koleje Dolnośląskie wraz z PKS „Tour” Jelenia Góra wprowadziły ofertę biletów zintegrowanych na połączenia KD z przesiadką na autobusy linii nr „100” PKS (Jelenia Góra – Karpacz Górny). Autobusy PKS linii „100” zatrzymują się przy dworcu Jelenia Góra. Oferta ma funkcjonować do czasu ewentualnej reaktywacji ruchu na linii do Karpacza.
16 listopada zakończono odbiór 11 pięcioczłonowych elektrycznych zespołów trakcyjnych Newag Impuls 45WE. Składy zostały przeznaczone do obsługi tras z Wrocławia w kierunku Lichkova, Węglińca, Rawicza, Szklarskiej Poręby i Jelcza-Laskowic. Wraz z nowymi EZT przewoźnik zakupił 3 samochody do obsługi pociągów: myjkę, pojazd do napełniania piasecznic oraz pojazd do zbierania nieczystości z toalet.
10 grudnia, wraz z wejściem rozkładu jazdy pociągów 2017/2018, Koleje Dolnośląskie przejęły od Przewozów Regionalnych obsługę większości połączeń na trasie Wrocław Główny – Kłodzko Główne – Międzylesie – Lichkov. Linia D7 z Jelcza do Wrocławia została połączona z linią D17 Wrocławskiej Kolei Aglomeracyjnej, dzięki czemu w dni robocze większość pociągów kursuje w relacji Jelcz-Laskowice – Wrocław Główny – Wrocław Wojnów. Na wszystkich trasach w obszarze aglomeracji wrocławskiej zwiększona została liczba połączeń o 1-2 pary kursów.
2018.
Z początkiem roku rozpoczęto sprzedaż biletów na połączenia Kolei Dolnośląskich za pośrednictwem portalu i aplikacji mobilnej "Koleo".
28 kwietnia zainaugurowano obsługę weekendowego połączenia turystycznego ze skalnym miastem w Adršpach w Czechach.
Do 11 października Koleje Dolnośląskie przewiozły łącznie 40 milionów pasażerów od momentu powstania spółki.
15 października w Legnicy otwarty został Ośrodek Szkolenia Kadr Kolejowych, którego kluczowym elementem jest symulator elektrycznego zespołu trakcyjnego 45WE "Impuls", który został dostarczony przez konsorcjum TK Telekom oraz Sim Factor.
W grudniu Koleje Dolnośląskie podpisały umowę na obsługę linii Liberec – Szklarska Poręba Górna i Pardubice/Ústí nad Orlicí – Międzylesie na odcinkach po polskiej stronie granicy z przewoźnikiem České dráhy.
2019.
7 lutego przewoźnik testował działanie systemu ETCS na odcinkach Legnica – Wrocław – Opole oraz Legnica – Węgliniec.
9 czerwca przywrócono połączenie Lubin – Wrocław Główny obsługiwane przez 12 par połączeń.
2020.
29 września podpisano umowę z Pesą na dostawę 5 sztuk elfów II w wersji 5-członowej z opcją na kolejne 20 składów.
2022.
5 września zostały uruchomione połączenia Kolejowej Komunikacji Autobusowej na nowej linii D92 (do 11 grudnia 2022, jako linia A9) (Kłodzko Miasto – Stronie Śląskie) wiodącej wzdłuż linii kolejowej nr 322.
11 grudnia uruchomiono połączenia na nowej linii D13 w relacji Legnica – Chojnów – Rokitki – Chocianów.
Działalność.
Głównym przedmiotem działalności spółki jest prowadzenie kolejowych przewozów pasażerskich na obszarze województwa dolnośląskiego oraz na liniach do województw ościennych, zarówno na liniach kolejowych zarządzanych przez PKP PLK, jak i przejętych przez władze samorządowe, zarządzanych przez operatorów wybranych w drodze przetargu (np. PMT Linie Kolejowe Sp. z o.o.). Przedsiębiorstwo nie jest właścicielem dworców kolejowych, a użytkuje je jedynie na podstawie porozumień z właścicielami – głównie spółką PKP.
Regulacje taryfowe.
Zgodnie z art. 4 Prawa przewozowego przewoźnik wydaje własne regulacje handlowo-przewozowe. W przypadku Kolei Dolnośląskich są to: "Taryfa przewozowa osób, rzeczy i zwierząt „Kolei Dolnośląskich SA”" (TP-KD), która określa sposób i zasady ustalania i stosowania opłat przewozowych, oraz "Regulamin obsługi podróżnych, odprawy oraz przewozu osób, rzeczy i zwierząt „Kolei Dolnośląskich SA”" (RPO-KD).
Ceny biletów zawiera "Wykaz opłat za przewóz osób i rzeczy czy zwierząt Koleje Dolnośląskie SA". Koleje Dolnośląskie respektują wszelkie ulgi ustawowe. Od początku działalności spółki, stawki za przejazd są jednakowe jak w cenniku spółki Przewozy Regionalne Odrębnie ustalana jest wysokość opłat dodatkowych za przejazd bez ważnego biletu oraz oferty specjalne (np. oferta wakacyjna "Junior i senior", "Rower za 1 zł", promocje odcinkowe).
Koleje Dolnośląskie honorują wiele ofert spółki Przewozy Regionalne. Oprócz honorowania, spółka prowadzi sprzedaż biletów według ofert "Ty i raz, dwa, trzy", oraz "Połączenie w dobrej cenie".
Od grudnia 2009 r. Koleje Dolnośląskie honorują i prowadzą sprzedaż biletów całodziennych EURO-NYSA, upoważniających do przejazdu publiczną komunikacją miejską, podmiejską oraz kolejami regionalnymi na pograniczu Polski, Czech i Niemiec.
Do 30 czerwca 2021 r. na obszarze miasta Wrocławia, pasażerowie posiadający bilet na wszystkie linie komunikacji miejskiej o ważności co najmniej 24-godzinnej (zakodowany na "Wrocławskiej Karcie Miejskiej – Urbancard" lub w formie papierowej, skasowany uprzednio w środku komunikacji miejskiej), mogli korzystać z pociągów Kolei Dolnośląskich bez dodatkowych opłat.
Spółka nie należy do Związku Pracodawców Kolejowych. Od 1 stycznia 2014 r. spółka zawarła jednak porozumienie ze Związkiem, w efekcie którego sprzedawane są i honorowane bilety według tzw. ulgowej usługi transportowej dla pracowników firm-członków Związku (70, 80, 99%). Koleje Dolnośląskie oferują również wszystkim pracodawcom (nie tylko z branży kolejowej) wykup legitymacji, które pozwalają ich pracownikom na zakup biletów z ulgą handlową 60%..
Bilety.
Kanały dystrybucji biletów:
Pracownicy obsługi klienta.
Spośród pracowników obsługujących podróżnych, spółka zatrudnia konduktorów i kierowników pociągu (tzw. drużyny konduktorskie) oraz kasjerów.
Oprócz drużyn konduktorskich w Legnicy, spółka posiada zespoły zamiejscowe drużyn pociągowych przy stacjach Jaworzyna Śląska, Jelenia Góra, Kłodzko Główne, Węgliniec oraz Wrocław Główny.
Personel związany bezpośrednio z obsługą klienta oraz maszyniści posiadają umundurowanie firmowe. W skład munduru wchodzą: czarne spodnie, czarna marynarka z trzema pasami nad guzikami rękawów w kolorach firmy – srebrnym i czerwonym, czarna kamizelka mundurowa, czerwona koszula, srebrnoszary krawat oraz czapka z otokiem z trzema pasami. Pracownicy nowoprzyjęci, oczekujący na mundur, otrzymują kamizelkę polarową. Wszystkie elementy ubioru, oprócz spodni, posiadają uwidocznione logo firmy.
Usługi dodatkowe.
Funkcjonuje SMS-owy system informacji o rozkładach jazdy. Koleje Dolnośląskie prowadzą sezonowe promocje przejazdów dla poszczególnych grup pasażerów. Koleje Dolnośląskie są przygotowane do obsługi osób niepełnosprawnych: pociągi wyposażone są w rampy do wsiadania i wysiadania osób na wózkach inwalidzkich, w szynobusach znajdują się miejsca dla osób na wózkach, gdzie przy pomocy pasów można unieruchomić wózek. Ze względu na to, iż nie wszystkie stacje przystosowane są do obsługi osób niepełnosprawnych, Koleje Dolnośląskie oferują pomoc pod warunkiem poinformowania ich o podróży niepełnosprawnego 48 godzin wcześniej.
Poza działalnością wynikającą bezpośrednio z rozkładu jazdy, Koleje Dolnośląskie świadczą inne usługi w zakresie przewozów pasażerskich. Od czasu rewitalizacji odcinka do Trzebnicy tradycyjnie uruchamiają pociągi dodatkowe do obsługi tego odcinka w dzień pielgrzymki wrocławskiej.
Marketing i promocja.
Koleje Dolnośląskie prowadzą szeroko zakrojone akcje marketingowe i promocyjne. W skład tych działań wchodzi m.in. obecność na imprezach młodzieżowych, np. juwenaliach w Legnicy, konkursy fotograficzne i inne i imprezy plenerowe. W 2011 Koleje dolnośląskie promowały nowe przejęte połączenia do Wołowa i Jelcza-Laskowic szeregiem imprez dla dzieci. Elementem promocji firmy jest również udział w targach branżowych.
Obsługiwane połączenia.
Koleje Dolnośląskie obsługują następujące linie:
Pierwotnie planowane relacje.
Początkowo planowano świadczenie usług na czterech trasach:
Chronologia uruchamiania poszczególnych połączeń.
Obsługa poszczególnych połączeń kolejowych była uruchamiana przez Koleje Dolnośląskie w następującej kolejności chronologicznej:
Połączenia sezonowe.
W roku 2013 od maja do końca sierpnia w weekendy Koleje Dolnośląskie uruchamiają trzy pary pociągów do czeskiego Trutnova: dwie z Jeleniej Góry i jedna z Wrocławia (w kooperacji z czeskim przewoźnikiem GW Train Regio na odcinku Královec-Trutnov).
W roku 2017 uruchomiono kolejne sezonowe weekendowe połączenia, Wrocławia z Forst.
Relacje, na których zaprzestano działalności.
W grudniu 2009
W grudniu 2011
W grudniu 2013
W grudniu 2016
Tabor.
Park taborowy.
Tabor dwutrakcyjny
Wagony
Tabor użytkowany tymczasowo i wypożyczany innym przewoźnikom.
W marcu 2010 r. spółka dzierżawiła krótkotrwale z wrocławskiego oddziału ówczesnej spółki Przewozy Regionalne zestaw złożony z lokomotywy SP32 nr 209 wraz z wagonem osobowym typu 120A i użytkowała go przy obsłudze relacji Legnica – Bolesławiec – Lwówek Śląski – Jelenia Góra, w zastępstwie za szynobusy wysłane do przeglądu.
Na początku października 2017 r., ze względu na wystąpienie w jednym czasie zaplanowanych przeglądów okresowych i wyłączeń powypadkowych własnych pojazdów, przewoźnik wypożyczył dla zabezpieczenia obsługi połączeń dwa obce spalinowe zespoły trakcyjne: 1 od Pesy (SA139-010) i 1 od Arrivy.
8 października 2019 roku przewoźnik wypożyczył od Pesy SA139 o numerze 008 na 123 dni, których wcześniej był używany przez Koleje Wielkopolskie.
4 lutego 2020 roku Koleje Dolnośląskie zawarły umowę z SKPL Cargo na dzierżawę dwóch składów Düwag Wadloper, którymi są pojedynczy wagon spalinowy SN82 o numerze bocznym 002, oraz spalinowy zespół trakcyjny SN83 o numerze bocznym 003. Pojazdy skierowane zostały do obsługi linii podsudeckiej i żagańskiej, a także w relacji Kąty Wrocławskie – Wrocław. Dzierżawa obu pojazdów miała trwać do 2023 roku, jednakże ze względu na małą ilość przewozów pasażerów pojazdy 30 kwietnia wróciły do SKPL.
Pod koniec marca 2020 roku doszło do wymiany taborowej pomiędzy Kolejami Dolnośląskimi a PKP SKM Trójmiasto w której to SA132-002 trafił do SKM Trójmiasto na rok dzierżawy. W zamian za to Koleje Dolnośląskie otrzymały EN57AKM-1718. Po roku eksploatacji w kwietniu 2021 roku jednostka EN57AKM-1718 wróciła do właściciela, który zwrócił szynobus SA132-002.
17 października 2021 roku Koleje Dolnośląskie dokonały ponownej wymiany taborowej z SKM użyczając SA134-023 w zamian za EN57AKM-1718.
Wyniki przewozowe.
Liczbę pasażerów w kolejnych latach oraz wykonaną pracę przewozową (liczbę pasażerokilometrów) prezentują poniższe wykresy:

</doc>
<doc id="1258688" url="https://pl.wikipedia.org/wiki?curid=1258688" title="Schwelm (stacja kolejowa)">
Schwelm (stacja kolejowa)

Schwelm – stacja kolejowa w Schwelm, w kraju związkowym Nadrenia Północna-Westfalia, w Niemczech. Stacja została otwarta w 1847. Znajdują się tu 2 perony.

</doc>
<doc id="1258689" url="https://pl.wikipedia.org/wiki?curid=1258689" title="Music for Umbrellas">
Music for Umbrellas

 Music for Umbrellas – drugi album bydgoskiego zespołu jazzowego Sing Sing Penelope, wydany przez Monotype Records w 2006 roku.

</doc>
<doc id="1258690" url="https://pl.wikipedia.org/wiki?curid=1258690" title="Patricia McKillip">
Patricia McKillip



</doc>
<doc id="1258691" url="https://pl.wikipedia.org/wiki?curid=1258691" title="Music For Umbrellas">
Music For Umbrellas



</doc>
<doc id="1258693" url="https://pl.wikipedia.org/wiki?curid=1258693" title="Pistolet Bersa Thunder 9">
Pistolet Bersa Thunder 9

Bersa Thunder 9 – argentyński pistolet samopowtarzalny zasilany nabojem 9 x 19 mm Parabellum wprowadzony na rynek w 1996 roku. Jego odmianą jest Thunder 40 kalibru .40 S&amp;W.
Thunder 9 działa na zasadzie krótkiego odrzutu lufy, zamek ryglowany przez przekoszenie lufy. Połączenie lufy z zamkiem w położeniu zaryglowanym zapewnia prostopapadłościenna komora nabojowa współpracująca z odpowiednio ukształtowanym oknem wyrzutowym łusek. Odryglowanie zapewnia występ odryglowujący lufy. Mechanizm uderzeniowo-spustowy kurkowy z samonapinaniem (SA/DA). Broń posiada bezpiecznik zewnętrzny (dźwignie po obu stronach szkieletu). Dodatkowym zabezpieczeniem jest automatyczna blokada iglicy zwalniana podczas ściągania spustu. Po wystrzeleniu ostatniego naboju z magazynka zamek zatrzymuje się w tylnym położeniu na zaczepie zamka. Thunder 9 posiada stałe przyrządy celownicze składające się z muszki i szczerbinki. Magazynek 15-nabojowy, dwurzędowy z jednorzędowym wyprowadzeniem.

</doc>
<doc id="1258694" url="https://pl.wikipedia.org/wiki?curid=1258694" title="Przyczepa lekka">
Przyczepa lekka

Przyczepa lekka – przyczepa o dopuszczalnej masie całkowitej nieprzekraczającej 750 kg. Rzeczywista masa przyczepy nie może przekraczać masy pojazdu ciągnącego.
Do kierowania zespołem pojazdów z przyczepą lekką uprawnia kategoria B, C1, C, D1, D. W przypadku motocykla dopuszczalna masa całkowita przyczepy nie może przekraczać 100 kg.

</doc>
<doc id="1258696" url="https://pl.wikipedia.org/wiki?curid=1258696" title="Ser łowicki">
Ser łowicki

Ser łowicki – rodzaj polskiego sera, który jest produkowany z krowiego mleka. Ser ten zaliczany jest do serów podpuszczkowych, dojrzewających oraz miękkich. Ser łowicki ma łagodny oraz lekko kwaskowaty smak.

</doc>
<doc id="1258699" url="https://pl.wikipedia.org/wiki?curid=1258699" title="Vektor CP-1">
Vektor CP-1



</doc>
<doc id="1258703" url="https://pl.wikipedia.org/wiki?curid=1258703" title="Fasolki (gra)">
Fasolki (gra)

Fasolki - towarzyska gra karciana znana na świecie pod niemiecką nazwą Bohnanza. Pomysłodawcą jest Uwe Rosenberg, a autorem grafik Björn Pertoft. Po raz pierwszy wydana w 1997 została przez niemiecką firmę Amigo Spiele w języku niemieckim i Rio Grande Games w języku angielskim. W 2007 ukazała się polska wersja, wydana przez G3 Poland, która wizualnie praktycznie nie różni się od oryginału. Ogólnie przełożono grę na 8 języków, a w samych Niemczech sprzedano ponad 600 tysięcy egzemplarzy.
"Fasolki" znalazły się na 5 miejscu niemieckich gier roku w 1997, na 1 miejscu wśród gier karcianych (również w 1997), nominowana do "Nederlandse Spellenprijs" w 2003 i na liście wyborczej Spiel des Jahres w 1997.
Zasady gry.
W "Fasolki" może grać od 3 do 5 graczy. Zadaniem zawodników jest zbieranie kart z fasolkami (stąd nazwa gry - w języku niemieckim "Bohne" to fasola). Karty z fasolkami przedstawiają różne typy fasolek - gra polega na dobieraniu tych samych typów fasolek, a następnie „ścinaniu” ich, dzięki którym gracze otrzymują odpowiednią liczbę pieniędzy.
Gracze po kolei ciągną karty z talii, które mogą próbować wymienić na inne karty ze swoimi przeciwnikami. Karty, których nie uda się wymienić muszą zostać "posadzone" w odpowiednim miejscu, co często jest wbrew interesom gracza. Faza handlowa jest ważną częścią gry.
Zwycięzcą zostaje gracz, który po trzykrotnym zakończeniu zużyciu talii kart, będzie posiadał najwięcej punktów.
W pudełku z grą znajduje się 110 kart z fasolkami (fasolka – ogrodnik, fasolka – kowboj, fasolka – piroman, fasolka – grubas, fasolka – pijak, fasolka – hipis, fasolka – bokser i fasolka – golas) oraz instrukcja.
Dodatki.
Do podstawowej wersji z biegiem czasu dołączyło kilka dodatków. Wydane przez

</doc>
<doc id="1258707" url="https://pl.wikipedia.org/wiki?curid=1258707" title="Bohnanza">
Bohnanza



</doc>
<doc id="1258710" url="https://pl.wikipedia.org/wiki?curid=1258710" title="Qayamat Se Qayamat Tak">
Qayamat Se Qayamat Tak

Qayamat Se Qayamat Tak (inny tytuł QSQT) to bollywoodzki dramat miłosny wyreżyserowany w 1988 roku przez debiutanta Mansoor Khana, potem autora "Jo Jeeta Wohi Sikandar", "Akele Hum Akele Tum" i "Josh". Scenariusz dramatu napisał weteran Bollywoodu, Nasir Hussain ojciec reżysera. Film ten stał się przełomowy dla kuzyna reżysera Aamir Khana. Z dnia na dzień uczynił go sławnym. Film ten był też pierwszym hitem dla Juhi Chawla partnerującej Aamir Khanowi. Przyniósł też olbrzymią popularność duetowi muzyków Anand-Milind i śpiewającemu w playbacku Udit Narayanowi.
Tematem filmu jest krzywda, zbrodnia i zemsta obejmująca pokolenia, a także próba wyrwania się z zamkniętego kręgu nienawiści poprzez miłość większą od śmierci. Film ten przyrównywano do historii miłości bohaterów Szekspira Romea i Julii.
W 2005, "Indiatimes Movies" film zaliczono do 25 najbardziej godnych uwagi filmów Bollywoodu, ("Top 25 Must See Bollywood Films").
Fabuła.
Radźastan. Zbliża się ślub Ratana, syna Thakura Raghuvira Singha. Rodzina aranżując jego małżeństwo nie wie, że ich syna łączy z Madhu więź tak intymna, że dziewczyna jest w ciąży. Ratan boi się przeciwstawić rodzinie żeniąc się z dziewczyną, która spodziewa się jego dziecka. Proponuje jej aborcję. Zrozpaczona dziewczyna żali się swojej rodzinie. Dochodzi do konfrontacji między obu rodzinami. Rodzina Ratana odmawia uznania dziecka i ślubu Ratana z Madhu obrażając dziewczynę. Zdesperowana Madhu podcina sobie żyły. Jej wzburzony brat Dhanraj (Dalip Tahil) przerywa ślub Ratana z inną zabijając go. Za swoją zemstę płaci 14 latami więzienia. W tym czasie jego brat Jaswant (Alok Nath) wychowuje w Delhi jego syna Raja (Aamir Khan). Gdy Dhannjaj wychodzi z więzienia, jego syn jest beztroskim studentem. Wkrótce jednak za sprawą rodziny dowie się, czym jest cierpienie. Podczas rodzinnego urlopu w Mount Abu zakochuje się w pięknej Rashmi (Juhi Chawla). Jego ojciec Dhanraj też jest nią urzeczony. Chętnie widziałby w niej swoją synową. Raptownie zmienia zdanie, gdy dowiaduje się, że Rashmi jest córką ...jego wroga Thakura Raghuvira Singha. Chcąc zrazić zakochaną dziewczynę do Raja, mówi jej, że to on, ojciec Raja zastrzelił jej brata Ratana. Młodzi nie dają się rozdzielić żalom i nienawiściom z przeszłości. Zaczynają walczyć o swoją miłość. Z rodziną Raja. Z rodziną Rashmi...
Muzyka.
Muzykę do filmu skomponował braterski duet Anand-Milind, autorzy muzyki do takich filmów jak "Dil", "Beta", "Hero No. 1", "Baaghi", "" i "Anjaam". Muzykę nagrodzono Nagrodą Filmfare za Najlepszą Muzykę.

</doc>
<doc id="1258711" url="https://pl.wikipedia.org/wiki?curid=1258711" title="Muhsin Musabbah Faradż">
Muhsin Musabbah Faradż

Muhsin Musabbah Faradż (ur. 20 marca 1964) - emiracki piłkarz występujący na pozycji bramkarza. Uczestnik Mistrzostw Świata 1990.
Kariera klubowa.
Podczas MŚ 1990 reprezentował barwy klubu Nadi asz-Szarika.
Kariera reprezentacyjna.
Faradż rozegrał 105 spotkań w reprezentacji Zjednoczonych Emiratów Arabskich. Zadebiutował w niej podczas turnieju Gulf Cup 1988 w meczu z Omanem. Był uczestnikiem Mistrzostw Świata 1990, gdzie zagrał we wszystkich 3 meczach i wpuścił 11 bramek. Faradż występował też w Pucharze Azji 1988, 1992 i 1996 i Pucharze Konfederacji 1997. Jego ostatni występ w kadrze narodowej miał miejsce podczas Igrzysk Panarabskich 1999 w meczu przeciwko Libii.

</doc>
<doc id="1258712" url="https://pl.wikipedia.org/wiki?curid=1258712" title="Herb Krośniewic">
Herb Krośniewic

Herb Krośniewic – jeden z symboli miasta Krośniewice i gminy Krośniewice w postaci herbu.
Wygląd i symbolika.
Herb przedstawia w polu czerwonym łękawicę srebrną. 
W polu czerwonym łękawica srebrna to herb aktywnego uczestnika lokacji Krośniewic, Dobiesława z Błogiego i z Krośniewic, wywodzącego się z rodu Awdańców herbu Abdank. Był to pierwszy historyczny właściciel miasta.
Historia.
Motyw znany z pieczęci z roku 1746, gdzie w polu pieczęci o wymiarach 25/22 mm fantazyjna tarcza herbowa z godłem herbu Abdank. Pieczęć się nie zachowała i jest znana tylko ze słownego opisu Mariana Gumowskiego. W roku 1847 powstał projekt herbu przedstawiający m.in. ukośnie skrzyżowane kopie z herbu Jelita Gomolińskich, późniejszych właścicieli miasta. Projekt nie wszedł w życie.

</doc>
<doc id="1258713" url="https://pl.wikipedia.org/wiki?curid=1258713" title="Gulag Orkestar">
Gulag Orkestar

Gulag Orkestar – pierwszy album zespołu Beirut. Został nagrany w 2005 roku w Albuquerque, w Nowym Meksyku.
Z informacji zawartych we wkładce do płyty wynika, że zdjęcia na przedniej i tylnej okładce zostały znalezione w bibliotece w Lipsku (Niemcy), na kartce wyrwanej z książki. Autor tych zdjęć nie był znany w czasie nagrywania płyty. Później okazało się, że jest nim Siergiej Czilikow. 
Album został bardzo dobrze przyjęty i ogłoszony najlepszym albumem 2006 roku przez Rough Trade.
Płyta została wznowiona - drugie wydanie zawiera również EP "Lon Gisland".

</doc>
<doc id="1258716" url="https://pl.wikipedia.org/wiki?curid=1258716" title="Synagoga Wojskowa w Sewastopolu">
Synagoga Wojskowa w Sewastopolu

Synagoga Wojskowa w Sewastopolu () – pierwsza w historii miasta bóżnica znajdująca się na tzw. wzgórzu miejskim ("gorodskim chołmie") przy ul. Drozdowa. 
Została zbudowana przez żydowskich weteranów walczących w wojnie krymskiej – początkowo nosiła nazwę Domu Modlitewnego Nikołajewskich Żołnierzy (молитвенный дом Николаевских солдат). Dokładna data budowy nie jest znana, w różnych publikacjach podaje się daty: 1865, 1868 i 1873. 
3 stycznia 1910 roku nastąpiło uroczyste otwarcie nowego domu modlitwy na jej miejscu, który mimo większej powierzchni niż poprzednia bóżnica mógł pomieścić tylko 200 wiernych. 
Sewastopolscy żydzi modlili się tu do wybuchu wojny radziecko-niemieckiej, w wyniki której budynek został zniszczony.

</doc>
<doc id="1258720" url="https://pl.wikipedia.org/wiki?curid=1258720" title="Wolha Hawarcowa">
Wolha Hawarcowa

Wolha Hawarcowa, biał. Вольга Гаварцова, ros. Ольга Говорцова (ur. 23 sierpnia 1988 w Pińsku) – białoruska tenisistka, zwyciężczyni ośmiu turniejów WTA w grze podwójnej.
Kariera tenisowa.
Karierę profesjonalną rozpoczęła w 2004 roku. W rankingu singlowym WTA najwyżej była sklasyfikowana 23 czerwca 2008 roku – na 35. miejscu, zaś w klasyfikacji deblowej najwyższe w karierze – 24. miejsce osiągnęła 29 sierpnia 2011 roku.

</doc>
<doc id="1258722" url="https://pl.wikipedia.org/wiki?curid=1258722" title="Fliegermarsch">
Fliegermarsch

Fliegermarsch ("Marsz Lotników") – popularny (a zarazem tradycyjny) marsz niemieckiej Bundeswehry.
Historia.
Kompozytorem "Marsza Lotników" był Austriak Hermann Dostal, który napisał go w 1912 roku (nosił wtedy tytuł "Kerzengrad steig ich zum Himmel") jako fragment śpiewu baloniarzy w swej całkowicie zapomnianej operetce "Der fliegende Rittmeister". Tak więc w zamyśle marsz nie był przeznaczony do wykonywania przez orkiestry dęte, choć Dostal dostosował go do tej roli na potrzeby korpusu lotniczego Austro-Węgier.
Jednak dopiero opracowanie wersji dla orkiestr wojskowych sprawiło, że stał się on jednym z najbardziej znanych marszów w obszarach niemieckojęzycznych. Obecnie Marsz Lotników jest tradycyjnym marszem sztabu Dowództwa Sił Powietrznych oraz 62. Dywizjonu Lotnictwa Transportowego oraz „rodzimym hymnem” całych federalnych sił powietrznych. Wraz z marszem "Alte Kameraden" oraz "Preußens Gloria" zalicza się do najczęściej wykonywanych podczas uroczystości cywilnych utworów z repertuaru orkiestr wojskowych. Muzycy rozrywkowi, jak James Last czy André Rieu opracowali nawet własny styl gry "Marsza Lotników".

</doc>
<doc id="1258723" url="https://pl.wikipedia.org/wiki?curid=1258723" title="Herb Antyli Holenderskich">
Herb Antyli Holenderskich

Herb Antyli Holenderskich składał się z tarczy, korony oraz wstęgi z mottem narodowym. Tarcza przedstawiała pięć niebieskich gwiazd na złotym tle, otoczonym czerwoną obwódką. Gwiazdy oznaczały pięć wysp należących do Antyli Holenderskich i pojawiały się również na fladze. Korona symbolizowała zwierzchność monarchy holenderskiego nad Antylami. Na dole umieszczona była wstęga z mottem: Libertate Unanimus ("Zjednoczeni w wolności"). 
Herb, obowiązujący do końca istnienia terytorium w 2010 roku, został przyjęty 1 stycznia 1986 roku, razem z odłączeniem się Aruby od Antyli. Na poprzedniej wersji herbu, przyjętej 25 października 1964 roku, znajdowało się sześć gwiazd.

</doc>
<doc id="1258727" url="https://pl.wikipedia.org/wiki?curid=1258727" title="Siegburg/Bonn">
Siegburg/Bonn

Siegburg/Bonn - stacja kolejowa w Siegburgu, w kraju związkowym Nadrenia Północna-Westfalia, w Niemczech. Stacja została otwarta w 1859. Znajdują się tu 3 perony.

</doc>
<doc id="1258728" url="https://pl.wikipedia.org/wiki?curid=1258728" title="Rama (Izrael)">
Rama (Izrael)

Rama (arab. رامة; hebr. ראמה) – samorząd lokalny położony w Dystrykcie Północnym, w Izraelu.
Położenie.
Miejscowość Rama jest położona na wysokości 420 metrów n.p.m. na zachodnim skraju Doliny Chananja, która jest przedłużeniem Doliny Bet ha-Kerem w kierunku wschodnim. Dolina Bet ha-Kerem z Doliną Chananja stanowią granicę między Dolną Galileą i Górną Galileą. Na północy wznosi się góra Har ha-Ari (1048 m n.p.m.), za którą rozciąga się Wyżyna Peki’in (886 m n.p.m.). Po stronie południowej wznoszą się góry Kamon (598 m n.p.m.) i Har Chazon (560 m n.p.m.). Na zachód od miejscowości przepływają strumienie Rama i Szezor należące do zlewni Morza Śródziemnego. Natomiast na wschodzie przepływa strumień Nachal ha-Ari, który wpada do przepływającego na południu strumienia Calmon – należą one do zlewni rzeki Jordan. Okoliczny teren opada w kierunku południowo-wschodnim. W otoczeniu Ramy znajdują się miejscowości Bet Dżan, Sadżur i Peki’in, kibuce Parod i Moran, moszawy Chazon i Szezor, wsie komunalne Kefar Chananja i Kamon, wieś arabska Ras al-Ajn, oraz wieś druzyjska En al-Asad.
Podział administracyjny.
Rama jest położona w Poddystrykcie Akki, w Dystrykcie Północnym.
Demografia.
Zgodnie z danymi Izraelskiego Centrum Danych Statystycznych w 2011 roku w Ramie żyło prawie 7,3 tys. mieszkańców, z czego 50,8% Arabowie chrześcijanie, 31,4% Druzowie i 17,8% Arabowie muzułmanie. Wskaźnik wzrostu populacji w 2011 roku wynosił -1,4%. Zgodnie z danymi "Izraelskiego Centrum Danych Statystycznych" średnie wynagrodzenie pracowników w Ramie w 2009 roku wynosiło 4995 ILS (średnia krajowa 7070 ILS).
Historia.
Protestancki teolog i biblista Edward Robinson identyfikuje Ramę ze starożytnym miastem żydowskim Rama, które jest wymieniane w Biblii. Istniało ono aż do czasów bizantyjskich. Badania archeologiczne odkryły pozostałości kościoła z VI wieku. Według lokalnej tradycji, współczesne miasteczko Rama zostało założone w XVII wieku. W okresie osmańskim była to jedna z największych wiosek w Galilei. W wyniku I wojny światowej w 1918 roku cała Palestyna przeszła pod panowanie Brytyjczyków. W 1923 roku władze Brytyjskiego Mandatu Palestyny przyznały Ramie prawo do posiadania własnej rady lokalnego samorządu. Była to pierwsza palestyńska wieś, która otrzymała taki przywilej. W owym czasie Rama była czołowym producentem oleju oliwkowego w Palestynie. Przyjęta 29 listopada 1947 roku Rezolucja Zgromadzenia Ogólnego ONZ nr 181 w sprawie podziału Palestyny przyznawała rejon wioski Rama państwu arabskiemu. Podczas wojny domowej w Mandacie Palestyny na początku 1948 roku do wsi wkroczyły siły Arabskiej Armii Wyzwoleńczej, które paraliżowały żydowską komunikację w całym obszarze Galilei. Podczas I wojny izraelsko-arabskiej w październiku 1948 roku Izraelczycy przeprowadzili w tym rejonie operację „Hiram”, i 30 października zajęli Ramę. W izraelskiej armii służyła już wówczas druzyjska jednostka wojskowa, dlatego oszczędzono Ramę, nie wysiedlając jej mieszkańców. Dzięki temu wieś zachowała swój pierwotny charakter. W 1954 roku Rama otrzymała status samorządu lokalnego.
Symbole.
Herb Ramy przedstawia drzewo oliwkowe z dwoma kłosami pszenicy po bokach. Symbole te wskazują na tradycyjne źródła utrzymania lokalnej ludności. Powyżej umieszczono nazwę miejscowości w języku hebrajskim, a poniżej w języku arabskim. Oficjalna flaga jest w kolorze białym z zielonym herbem pośrodku.
Polityka.
Siedziba władz samorządowych znajduje się w samym centrum miejscowości.
Architektura.
Miasteczko posiada typową arabską architekturę, charakteryzującą się ciasną zabudową i wąskimi, krętymi uliczkami. Zabudowa powstawała bardzo chaotycznie, bez zachowania jakiegokolwiek wspólnego stylu architektonicznego.
Kultura.
W miejscowości jest ośrodek kultury i biblioteka publiczna.
Edukacja i nauka.
W miejscowości znajduje się 5 szkół, w tym 4 szkoły podstawowe. W 2010 roku uczyło się w nich ogółem ponad 2,3 tys. uczniów, w tym 1,1 tys. w szkołach podstawowych. Średnia liczba uczniów w klasie wynosiła 28.
Sport i rekreacja.
We wschodniej części miejscowości znajduje się boisko do piłki nożnej. Mniejsze boiska oraz sale sportowe są zlokalizowane przy szkołach.
Religia.
W miasteczku znajdują się trzy kościoły chrześcijańskie, klasztor, meczet i sanktuarium Druzów.
Turystyka.
Miejscowość jest dogodnym punktem wyjściowym do wycieczek po górach Górnej Galilei.
Gospodarka.
Podstawą lokalnej gospodarki pozostaje rolnictwo (przede wszystkim uprawy drzew oliwnych), chociaż coraz większą rolę odgrywają usługi i handel. Wielu mieszkańców pracuje w izraelskiej policji i armii. Podejmowane są wysiłki na rzecz pobudzenia turystyki. Wielu mieszkańców pracuje w okolicznych strefach przemysłowych.
Transport.
Wzdłuż południowej granicy miasteczka przebiega droga nr 85, którą jadąc na zachód dojeżdża się do moszawu Szezor, lub jadąc na wschód dojeżdża się do kibucu Moran i skrzyżowania z drogą nr 866. Z miasteczka wychodzi w kierunku północnym droga nr 864, którą można dojechać do miasteczek Peki’in i Bet Dżan, oraz wsi komunalnej Haraszim. W kierunku południowym prowadzi droga nr 804, którą dojeżdża się do wsi Ras al-Ajn. W kierunku północno-wschodnim odchodzi droga nr 8566 prowadząca do miejscowości Sadżur.

</doc>
<doc id="1258730" url="https://pl.wikipedia.org/wiki?curid=1258730" title="Synagoga Krymczaków w Sewastopolu">
Synagoga Krymczaków w Sewastopolu

Synagoga Krymczaków w Sewastopolu () – synagoga należąca do społeczności mieszkających w Sewastopolu Krymczaków. 
Została zbudowana w 1887 roku. Podczas wojny domowej w Rosji wspólnota krymczaków przeniosła się do nowego budynku na ulicy Azowskiej. 

</doc>
<doc id="1258732" url="https://pl.wikipedia.org/wiki?curid=1258732" title="Swami (film 2007)">
Swami (film 2007)

Swami to dramat indyjski zrealizowany w 2007 roku przez debiutanta Ganesh Acharya. W rolach głównych Manoj Bajpai i Juhi Chawla. Tematem filmu są relacje w małżeństwie, między ojcem a synem, ojcem a synową. Film pokazuje czułość i szacunek obecny w tych relacjach, miłość, która dopuszcza wolność wyborów osoby ukochanej, godzi się na jej własna drogę życia, nawet jeśli oznacza to rozstanie. W dramacie tym przedstawiono postawę dorosłych dzieci wobec starzejących się rodziców.
Fabuła.
Mieszkające w wiosce, gdzieś w Maharasztrze małżeństwo braminów Swami (Manoj Bajpai) i Radha (Juhi Chawla) od 10 lat modli się do Boga o dziecko. Ich pobożne życie wypełnione jest ciepłem, prostotą, modlitwą, czułością wobec siebie i nadzieją na dziecko. Gdy Bóg spełnia wreszcie ich prośbę, rodzi się Anand.Radha przekonuje Swami, aby sprzedał zbudowany przez rodziców dom i przeniósł się ze wsi do Mumbaju, aby dać synowi szansę na lepsze wykształcenie. Wychowując Ananda podczas częstego oglądania TV Radha wymarzyła sobie, że jej syn wykształci się i znajdzie dla siebie miejsce w ... Ameryce. Rodzina przeprowadza się do miasta. Swami ze smutkiem zostawia za sobą na wsi swoją przeszłość i zaczyna pracować w sklepie jubilerskim w Mumbaju. Po latach jazdy rowerem po wiejskich drogach zgiełk miasta jest szokiem. Swami i Radha z miłością starają się z "klatki" mieszkania w wieżowcu stworzyć dom. Ich celem jest znalezienie dobrej szkoły dla Ananda. Mimo początkowego odrzucenia ich prośby ze względu na elitarność szkoły i ich brak wykształcenia, udaje im się zrealizować swoje plany. Anand uczy się z przyjemnością. Swami i Radha są szczęśliwi. Cieszą się sobą wzajemnie, cieszą się synem. Jednak Bóg podda ich kolejnej próbie. Radha zaczyna bardzo poważnie chorować. Aby zebrać pieniądze na ratującą życie operację, Swami pracuje dzień i noc.
Piosenki.
Autorem muzyki jest Nitin Arora

</doc>
<doc id="1258735" url="https://pl.wikipedia.org/wiki?curid=1258735" title="Gleby semihydrogeniczne">
Gleby semihydrogeniczne

Gleby semihydrogeniczne - dział gleb powstających w warunkach okresowego silnego uwilgotnienia. Może być ono wynikiem wysokiego poziomu wód gruntowych, lub utrudnionego przesiąku wód opadowych wynikającego z obecności w glebie słabo przepuszczalnych ciężkich glin lub iłów. Silne uwilgotnienie stwarza warunki beztlenowe prowadzące do zachodzenia procesu glejowego. Poziomy genetyczne nim objęte uzyskują barwę zielonoszarą, niebieskoszarą lub szaropopielatą, co wynika z redukcji (przejścia na niższy stopień utlenienia) związków żelazowych (Fe3+) do żelazawych (Fe2+). Warunki beztlenowe powodują również gromadzenie się materii organicznej, jednak zachodzi ono zdecydowanie mniej intensywne jak w przypadku gleb hydrogenicznych, gdzie proces bagienny prowadzi do akumulacji torfu lub mułu. W glebach semihydrogenicznych proces glejowy obejmuje przeważnie dolne i środkowe poziomy gleby, w jej górnej części panuje przemywny typ gospodarki wodnej - warunki tlenowe.
Do działu gleb semihydrogenicznych zalicza się 3 rzędy:

</doc>
<doc id="1258736" url="https://pl.wikipedia.org/wiki?curid=1258736" title="Santalum">
Santalum



</doc>
<doc id="1258738" url="https://pl.wikipedia.org/wiki?curid=1258738" title="Sobór Świętego Michała Archanioła w Belgradzie">
Sobór Świętego Michała Archanioła w Belgradzie

Sobór Świętego Michała Archanioła (serb. "Саборна Црква Св. Архангела Михаила") – główna świątynia Serbskiej Cerkwi Prawosławnej znajdująca się w Belgradzie, stolicy Serbii. 
Została zbudowana w latach 1837–1840 w stylu neobarokowym, według projektu Adama Fridriha Kverfelda, architekta z Pančeva, za panowania księcia Miłosza Obrenowicia. Wnętrze cerkwi jest bogato zdobione.

</doc>
<doc id="1258739" url="https://pl.wikipedia.org/wiki?curid=1258739" title="Ramon Dekkers">
Ramon Dekkers

Ramon "The Diamond" Dekkers (ur. 4 września 1969 w Bredzie, zm. 27 lutego 2013 tamże) – holenderski kick-boxer. Był ośmiokrotnym mistrzem świata w boksie tajskim oraz mistrzem świata w kick-boxingu. W latach 90. walczył w Tajlandii, gdzie był najsłynniejszym zagranicznym zawodnikiem. Był także pierwszym obcokrajowcem, który otrzymał nagrodę najlepszego tajskiego boksera roku ("Muay Thai Fighter of the Year"). Profesjonalną sportową karierę zakończył w 2006 roku.
Zmarł 27 lutego 2013 roku podczas treningu na rowerze. Przyczyną zgonu był zawał serca.

</doc>
<doc id="1258741" url="https://pl.wikipedia.org/wiki?curid=1258741" title="Gleby glejo-bielicoziemne">
Gleby glejo-bielicoziemne



</doc>
<doc id="1258742" url="https://pl.wikipedia.org/wiki?curid=1258742" title="Synagoga Chóralna w Sewastopolu">
Synagoga Chóralna w Sewastopolu

Synagoga Chóralna w Sewastopolu () – żydowska bóżnica działająca do 1933 roku w Sewastopolu. 
Została zbudowana w 1884 roku jako druga po Synagodze Wojskowej bóżnica w mieście. Została oficjalnie zamknięta w 1933 roku, od tego czasu sewastopolscy żydzi mieli do dyspozycji jedynie wojskową synagogę.

</doc>
<doc id="1258743" url="https://pl.wikipedia.org/wiki?curid=1258743" title="Gleby zabagniane">
Gleby zabagniane

Gleby zabagniane - rząd gleb, w których proces glejowy jest dominującym czynnikiem kształtującym te gleby. Może być on wywołany wodami gruntowymi (proces gruntowego oglejenia), lub wodami opadowymi (proces opadowo-glejowy). 
Do tego rzędu zalicza się 2 typy:
- gleby gruntowo-glejowe

</doc>
<doc id="1258744" url="https://pl.wikipedia.org/wiki?curid=1258744" title="Darkslide">
Darkslide

Darkslide – ewolucja na deskorolce polegająca na wykonaniu ślizgu odwróconą kółkami do góry deskorolką po rurce bądź krawędzi np. murka, wygląda jak boardslide do góry kółkami. Wykonywana również na fingerboardzie.
Trik został wymyślony przez Marka Gonzalesa w 1991 r. Jego wykonanie jednak było pozbawione typowego najazdu i wskoczeniu na przeszkodę – podczas zwykłego skoku Mark wkładał sobie obróconą deskorolkę pod stopy, wykonywał ślizg, a następnie ruchem stóp obracał ją do normalnej pozycji i odjeżdżał.
Pierwszą osobą, która wykonała ten trik bez podkładania sobie deskorolki był Rodney Mullen. W 1993 wykonał ten trik robiąc pół kickflipa podczas skoku na rurkę. Początkowo trik Mullena był nazywany "half flip darkslide".
Darkslide jest wykonywany częściej na murkach niż na railach. Zwykle woskuje się, poza murkiem, również krawędzie deskorolki i fragment papieru ściernego, by zmniejszyć tarcie.

</doc>
<doc id="1258746" url="https://pl.wikipedia.org/wiki?curid=1258746" title="Synagoga Fajnberga w Sewastopolu">
Synagoga Fajnberga w Sewastopolu

Dom modlitewny Fajnberga w Sewastopolu () – dom modlitewny założony w Sewastopolu przy ul. Gogolewskiej przez Julija Fajnberga. 
Synagoga powstała z prywatnych środków Julija Michajłowicza Fajnberga podczas wojny domowej w 1919 roku i nazwana jego imieniem. Istniała do 13 marca 1924 roku, gdy została zamknięta postanowieniem KrymCIK-a (Krymskiego Centralnego Komitetu Wykonawczego) jako własność prywatna.

</doc>
<doc id="1258747" url="https://pl.wikipedia.org/wiki?curid=1258747" title="Olla podrida">
Olla podrida

Olla podrida (dosł. "zgniły garnek") – hiszpańska potrawa jednogarnkowa, gotowana z resztek. Składają się na nią różnego typu mięsa i wędliny (np. kiełbasa czosnkowa lub szynka), warzywa, groch, soczewica, fasola i ryż (fakultatywnie lub łącznie). W praktyce do garnka wkładano wszystko, co było pod ręką, także rzepę, marchew, cieciorkę, dynię, kapustę, czy nawet pomidory. 
Początkowo stanowiła ważną pozycję w menu wieśniaków kastylijskich, a potem stała się potrawą ogólnonarodową.
Potrawa ta wzmiankowana w jest w powieści Miguela de Cervantes "Don Kichot" – ma stanowić jedną z potraw jadanych przez głównego bohatera. Wspomina o niej również Jan Potocki w swej powieści "Rękopis znaleziony w Saragossie". 

</doc>
<doc id="1258748" url="https://pl.wikipedia.org/wiki?curid=1258748" title="Jadwiga Janus">
Jadwiga Janus

Jadwiga Janus Łubniewicz (ur. 21 października 1931 w Stadnickiej Woli, zm. 8 marca 2019) – polska rzeźbiarka, autorka instalacji.
Żona nieżyjącego malarza Albina Łubniewicza.
Życiorys.
Uzyskała dyplom magistra sztuki w 1957 r. na Akademii Sztuk Pięknych w Krakowie na Wydziale Rzeźby w pracowni Xawerego Dunikowskiego.
Od ponad półwiecza artystka mieszka i tworzy w Łodzi. Tworzy rzeźby w brązie, aluminium, drewnie, kamieniu, ceramice i innych materiałach. Jest autorką Pomnika Martyrologii Dzieci (tzw. pęknięte serce) w parku im. Szarych Szeregów w Łodzi. Pomnik został odsłonięty 9 maja 1971, w 26. rocznicę zwycięstwa nad faszyzmem. W 2002 roku odsłonięto Pomnik-popiersie Mikołaja Kopernika, zdobiący największy łódzki szpital. Jest także autorką rzeźb sakralnych w kościele św. Teresy w Łodzi przy ul. Kopcińskiego czy kościele św. Piotra i Pawła przy ul. Nawrot w Łodzi. Obok rzeźby zajmuje się też malarstwem i rysunkiem.
Wystawiała się w kraju i zagranicą m.in. w Oldenburg Galeriew Oldenburgu, Galerii Zollner w Bremie, La Petite Galerie w Bremie, Galerii Ignis w Kolonii, Ośrodku Kultury Polskiej w Budapeszcie, Dortmund, Narodowej galerii w Pradze, Museo Archelogica Mediolan.
W październiku 2007 Jadwiga Janus obchodziła jubileusz 50 lat pracy artystycznej w Miejskiej Galerii Sztuki – Ośrodek Propagandy Sztuki w Łodzi. W maju 2009 r. Jadwiga Janus została uhonorowana najwyższym państwowym odznaczeniem w dziedzinie sztuki nadanym przez Prezydenta RP Srebrnym Medalem „Zasłużony Kulturze Gloria Artis”.
W 2018 roku Jadwiga Janus przekazała kolekcję rzeźb wykonanych w latach 2006-2007 Bałuckiemu Ośrodkowi Kultury. Kolekcja stanowi własność Galerii.Część z nich była eksponowana m.in. w Muzeum Rzeźby Polskiej w Orońsku. W kolekcji znajduje się 16 prac - form przestrzennych m.in. „Nieoczekiwane narodziny", „Purchawka", „Podróżnik", „Z pamięci", „Dekoracyjna”, „Obserwator", „Figura grzebieniasta" czy „Słupnik”. Wykonane są głównie z surowego drewna łączonego z naturalną, workową tkaniną jutową i szarym płótnem. Wykorzystano różnorodne kształty i kolory patyków, konarów i pni oraz część skrzyni ze sklejki, a także elementy ceramiczne i jedna czaszka zwierzęca. Poszczególne elementy połączone są sznurami, części konstrukcyjne gwoździami. Większość zastosowanych materiałów pozostawiona w kolorze naturalnym, jedynie w jednym obiekcie dominujący materiał to tkaniny w kolorze czarnym i kilku odcieniach czerwieni.
18 marca 2019 roku Jadwiga Janus została pochowana na Starym Cmentarzu w Łodzi. W ostatniej drodze artystce towarzyszyła rodzina, przyjaciele artyści rzeźbiarze Wojciech Gryniewicz, Andrzej Jocz, malarz Andrzej Gieraga, przedstawiciele władz Miasta Łodzi, władz Akademii Sztuk Pięknych w Łodzi, łódzkie media. Prochy artystki zostały złożone w grobie rodziców (Seweryna i Kazimiery) oraz męża Jadwigi Janus, malarza Albina Łubniewicza.

</doc>
<doc id="1258749" url="https://pl.wikipedia.org/wiki?curid=1258749" title="Dom modlitewny Fajnberga w Sewastopolu">
Dom modlitewny Fajnberga w Sewastopolu



</doc>
<doc id="1258752" url="https://pl.wikipedia.org/wiki?curid=1258752" title="Synagoga Cmentarna w Sewastopolu">
Synagoga Cmentarna w Sewastopolu

Synagoga Cmentarna w Sewastopolu () – synagoga zbudowana na żydowskim cmentarzu w Sewastopolu. 
Została otwarta 9 czerwca 1905 roku. Istniała do 1929 roku, gdy została zamknięta decyzją lokalnych władz.

</doc>
<doc id="1258754" url="https://pl.wikipedia.org/wiki?curid=1258754" title="Synagoga cmentarna w Sewastopolu">
Synagoga cmentarna w Sewastopolu



</doc>
<doc id="1258756" url="https://pl.wikipedia.org/wiki?curid=1258756" title="Zalipianki Ewa Wachowicz">
Zalipianki Ewa Wachowicz

„Zalipianki Ewa Wachowicz” resto bar, dawniej Kawiarnia „U Zalipianek” – tradycyjna kawiarnia na Starym Mieście w Krakowie. Działała do 2014 roku. Mieściła się w Kamienicy Kantorowskiej przy ul. Szewskiej 24. 
Przejęta przez Ewę Wachowicz została ponownie otwarta 30 grudnia 2017. Budynek znajduje się na rogu ulicy z Plantami; latem działał taras kawiarni znajdujący się na Plantach.
Wnętrze kawiarni w całości urządzone było przez ludowe artystki z Zalipia w stylu charakterystycznym dla tej wsi – ściany oraz stylowe meble ozdobiono barwnymi kwiatami.

</doc>
<doc id="1258757" url="https://pl.wikipedia.org/wiki?curid=1258757" title="Herb Aruby">
Herb Aruby

Herb Aruby został zaprojektowany w Amsterdamie w 1955 roku. Od tego czasu jest używany jest na wyspie jako symbol narodowy. Do 1986 roku wykorzystywano również herb Antyli Holenderskich, których częścią była Aruba.
Tarcza herbu podzielona jest białym krzyżem na cztery części. Umieszczono na nich: aloes (główny towar eksportowy na Arubie), wzgórze Hooiberg (najbardziej rozpoznawalne wzgórze na wyspie), koło (symbolizujące przemysł) oraz uścisk dłoni (symbolizujący dobre relacje ze światem). Na tarczy znajduje się lew symbolizujący siłę. Poniżej znajduje się wieniec laurowy, będący symbolem pokoju.

</doc>
<doc id="1258760" url="https://pl.wikipedia.org/wiki?curid=1258760" title="Środek przeczyszczający">
Środek przeczyszczający



</doc>
<doc id="1258762" url="https://pl.wikipedia.org/wiki?curid=1258762" title="Ricardo Vaz Te">
Ricardo Vaz Te



</doc>
<doc id="1258763" url="https://pl.wikipedia.org/wiki?curid=1258763" title="Demony Normandii">
Demony Normandii

Demony Normandii (ang. "The Devils of D-Day") – powieść z gatunku horroru autorstwa Grahama Mastertona z 1978 roku.
W czasie II wojny światowej Normandię napadło 13 pomalowanych na czarno czołgów. Jeden z nich ciągle stoi przy drodze z zaspawanym włazem. W środku ukryty jest worek z kośćmi demona Elmeka. Demon zmusza głównego bohatera powieści by odnalazł pozostałe demony. Gdy będą razem na Ziemię powróci kanclerz piekieł – Adramelech, by stoczyć walkę z aniołami o władzę nad światem.

</doc>
<doc id="1258764" url="https://pl.wikipedia.org/wiki?curid=1258764" title="Foxy Brown">
Foxy Brown

Foxy Brown, właściwie Inga Fung Marchand (ur. 6 września 1978 na Brooklynie w Nowym Jorku) – amerykańska raperka.
W 1996 r. zadebiutowała albumem "Ill Na Na". Płyta ta sprzedała się w nakładzie 1,5 miliona egzemplarzy i osiągnęła 7. miejsce na liście Billboardu. W tworzeniu tej kompozycji pomagali m.in. Method Man, Mobb Deep i Jay-Z, który pisał dla niej teksty piosenek.
Na jej czwartym albumie, "Brooklyn’s Don Diva", dwa utwory wyprodukował polski producent Matheo. Najnowszy album pt. "Black Roses", był nagrywany przez 5 lat, od 2004 do 2009 r., jednak nie został wydany. W 2010 r. prace nad albumem zostały wstrzymane.

</doc>
<doc id="1258765" url="https://pl.wikipedia.org/wiki?curid=1258765" title="Helen Wagner">
Helen Wagner

Helen Wagner (ur. 3 września 1918, zm. 1 maja 2010) – amerykańska aktorka. Znana była głównie ze swojej ponad 50-letniej roli w serialu "As the World Turns", co dało jej miejsce w Księdze Rekordów Guinnessa. Od 1956 roku wcielała się w nim w postać Nancy Hughes McClosky.
Oprócz "ATWT" Helen wystąpiła także w innych programach, operach mydlanych, m.in. (w latach 50.) w najdłuższej z nich - "Guiding Light"

</doc>
<doc id="1258768" url="https://pl.wikipedia.org/wiki?curid=1258768" title="Rezerwat przyrody Brzeziny">
Rezerwat przyrody Brzeziny

Rezerwat przyrody Brzeziny – rezerwat florystyczny utworzony 15 lipca 1958 roku ze względu na ochronę stanowiska największej polskiej paproci długosza królewskiego ("Osmunda regalis"). Obejmuje on powierzchnię 4,41 ha (4,81 ha według aktu prawnego z 1958 r.).
Położenie.
Rezerwat znajduje się w województwie wielkopolskim, 23 km na południowy wschód od Kalisza. Leży po południowo-wschodniej stronie wsi Brzeziny, od której to wywodzi się jego nazwa. Jest usytuowany w oddziale leśnym 252 g,h,j w obrębie leśnictwa Brzeziny Nadleśnictwa Kalisz.
Cel ochrony.
Celem ochrony jest jedno z najbardziej zasobnych stanowisk długosza królewskiego w województwie wielkopolskim. Jest to najokazalsza paproć krajowa, która na obszarze rezerwatu tworzy zwarty płat na powierzchni około 0,2 ha. Do wzrostu wymaga gleb torfowo-bagiennych o znaczącej wilgotności. Oprócz tego pojedyncze okazy można spotkać na całym obszarze rezerwatu.
Flora.
Rezerwat Brzeziny jest fragmentem lasu na siedlisku boru świeżego. Oprócz długosza królewskiego runo leśne tworzą m.in.: borówka czarna ("Vaccinium myrtillus"), borówka brusznica ("V. vitis idea"), niepospolita borówka bagienna "(V. uliginosum"), bagno zwyczajne ("Ledum palustre") oraz wrzos zwyczajny ("Calluna vulgaris").
Obszar rezerwatu obejmuje również starodrzew sosny. Drzewostan ten dzieli się na dwie warstwy, górną tworzą swobodnie rosnące, okazałe sosny z mniej licznymi okazami dębu szypułkowego ("Quercus robur"). Niektóre z rosnących tam drzew mierzą około 200 cm obwodu. Warstwę niższą drzewostanu porastają brzozy brodawkowate ("Betula pendula"), brzozy omszone ("Betula pubescens"), świerki ("Picea abies") oraz dęby szypułkowe.
Podszyt leśny zdominowany jest przez kruszynę pospolitą ("Frangula alnus") z domieszką jarzębiny ("Sorbus aucuparia") oraz jałowca pospolitego ("Juniperus communis") wraz z podrostami gatunków z drzewostanu.
Aspekt fitosocjologiczny.
Na obszarze rezerwatu rozróżniono trzy zespoły roślinne: śródlądowy bór wilgotny "Molinio Pinetum" w dwóch wariantach: typowym oraz z bagnem "Ledum palustre," kontynentalny bór mieszany "Qerco Pinetum", na którego obszarze znajduje się największe skupisko długosza królewskiego oraz suboceanicznego boru świeżego "Leucobryo Pinetum".
Fauna.
Obszar leśny oraz pola wchodzące w granice rezerwatu zamieszkują lisy, sarny, wiewiórki oraz przechodnie dziki. Ptaki występujące na tych terenach to dzięcioły pstre, pliszki, dzikie gołębie, jastrzębie, szpaki oraz wróble.
Linki zewnętrzne.
Centralny Rejestr Form Ochrony Przyrody - Rezerwat Brzeziny
Nadleśnictwo Kalisz - Rezerwaty

</doc>
<doc id="1258772" url="https://pl.wikipedia.org/wiki?curid=1258772" title="Jezioro Straduń">
Jezioro Straduń



</doc>
<doc id="1258773" url="https://pl.wikipedia.org/wiki?curid=1258773" title="Szabad Cemach">
Szabad Cemach



</doc>
<doc id="1258774" url="https://pl.wikipedia.org/wiki?curid=1258774" title="Akim">
Akim

Akim, właśc. Akim Abuakwa i Akim Kotoku (od XVIII wieku) – dawne państwo afrykańskie istniejące na obszarze południowo-wschodniej Ghany, utworzone w II połowie XVII wieku.
Pomiędzy XVII a XVIII wiekiem konkurowało z Akwamu o przejęcie kontroli nad handlem z kupcami europejskimi. Rywalizację wygrało ok. 1733 r. Następnie zaczęło podupadać, a zwierzchnictwo nad nim przejęło państwo Aszantów (1745 r.). W 1826 r. ponownie usamodzielniło się, a pomogli mu w tym Brytyjczycy. W 1896 r. po upadku państwa Aszantów znalazło się w protektoracie brytyjskim.

</doc>
<doc id="1258788" url="https://pl.wikipedia.org/wiki?curid=1258788" title="Monopol legalnej przemocy fizycznej">
Monopol legalnej przemocy fizycznej

Monopol legalnej przemocy fizycznej (niem. "Gewaltmonopol des Staates") – posiadanie monopolu do używania legalnej przemocy fizycznej jest jednym z wyznaczników teorii państwa, który zaproponowany został przez Maxa Webera w jego pracy "Polityka jako zawód i powołanie", opublikowanej w październiku 1919. Koncepcja ta była wpływowa w prawoznawstwie oraz filozofii politycznej XX wieku. Istotę państwa stanowi "stosunek panowania ludzi nad ludźmi oparty na legalnej (lub za taką uznawanej) przemocy".
Teoria Maxa Webera.
Max Weber w swojej pracy "Polityka jako zawód i powołanie" uważał, że państwo można zdefiniować jako organizację roszczącą sobie „prawo monopolu na wywieranie prawomocnej przemocy fizycznej”. O podmiocie mówimy jako o państwie wtedy i tak długo, dopóki jego administracja jako jedyna utrzymuje prawo i monopol do legalnego używania siły oraz wymuszania przez użycie siły porządku. Zgodnie z myślą Webera państwo stanowi źródło legitymacji wszelkiego legalnie wykorzystywanego przymusu, zaś instrumentami tego przymusu w państwie są organy policji oraz wojska. Dopuszczone jest również użycie prywatnych służb ochrony (takich jak firmy ochroniarskie), które swoje prawo do użycia siły (środków przymusu) również czerpią z legitymizmu państwowego.
Zwolennicy teorii.
Zwolennicy istnienia tej teorii są przekonani o potrzebie istnienia centralnego organu mającego monopol stosowania środków przymusu lub w ostateczności władzy zbliżonej do monopolu. Pozapaństwowe stosowanie środków przemocy powinno być uniemożliwiane oraz karane, dopóki nie jest stosowane jako samoobrona przed przemocą. Uważają oni, że w przypadku braku centralnego ośrodka państwowego mającego monopol do legalnego stosowania przemocy, indywidua lub tworzące się grupy w krótkim czasie uzbroją się i zaczną walczyć między sobą. Zapanuje anarchia, która może stać się przyczyną o wiele większej przemocy, niż jakiekolwiek środki przymusu stosowane przez „najagresywniejsze” państwo. Jako przykłady potwierdzające te tezy przywoływane są miejsca oraz okresy, w których takie scentralizowane źródło legalnej przemocy nie istniało (lub panował tam w pewnym sensie „wolny rynek” w zakresie stosowania przemocy oraz zapewniania bezpieczeństwa), takie jak współczesna Somalia czy Europa w okresie „ciemnych wieków”.
Filozof Thomas Hobbes w swojej książce Lewiatan wskazywał na scentralizowane źródło siły w państwie jako jedyną drogę prowadzącą do stworzenia stabilnego, karnego społeczeństwa (był to element propagowanej przez niego formy rządów absolutyzmu).
W niektórych zachodnich krajach demokratycznych władza nie posiada monopolu do stosowania siły. W Stanach Zjednoczonych druga poprawka do konstytucji jest często odczytywana jako uzasadnienie istnienia uzbrojonych cywilnych jednostek paramilitarnych – milicji, które teoretycznie mogą przeprowadzić zamach stanu lub wspomóc siły wymuszania pokoju (policję, żandarmerię). Jednakże w większości państw zachodnich władza centralna dysponuje monopolem legalnej przemocy fizycznej.
Obiekcje.
Anarchokapitaliści dopuszczają użycie siły (w celach obronnych lub powstrzymywania przemocy), jednak sprzeciwiają się obowiązkowemu monopolowi na to użycie. Uważają, że sektor prywatny jest zdolny do wytworzenia własnych organów policyjno – karnych, które byłyby w stanie zapewnić ład i bezpieczeństwo. Sądzenie odbywałoby się na gruncie prawa moralnego lub na bazie pragmatyzmu. Jednostki strzegące bezpieczeństwa i ładu publicznego powinny podlegać takim samym prawom wolnego rynku, jak inne świadczone usługi. Ich zdaniem przyczyniłoby się to do zwiększenia skuteczności tych służb oraz obniżenia kosztów ich działalności.

</doc>
<doc id="1258789" url="https://pl.wikipedia.org/wiki?curid=1258789" title="Elisabeth Duda">
Elisabeth Duda

Elisabeth Duda (ur. 16 grudnia 1979) – polsko-francuska aktorka, prezenterka telewizyjna i konferansjerka. 
Życiorys.
Jest córką Polki i Francuza. Dziadkowie ze strony ojca pochodzą z Makowa Podhalańskiego.
Studiowała stosunki międzynarodowe na jednej z uczelni w Paryżu, jednak przerwała naukę po dwóch latach. Następnie rozpoczęła naukę na Wydziale Aktorskim PWSTviT w Łodzi, którą ukończyła w 2004. Po ukończeniu studiów zaczęła pracować jako konferansjerka w telewizji.
Na ekranie debiutowała w 2001 występem w "Urodzinach Ani". Następnie zagrała postać kobiety w futrze w "Facetach" (2001), Celine Voyage w "Agentkach" (2008) i Magdy Jańczyk w "Biegnij, chłopcze, biegnij" (2013). Za rolę w tym ostatnim odebrała Nagrodę Kargowskiego Lwa na III Festiwalu Filmu i Teatru Kozzi Gangsta Festival w Kargowej. Ponadto udziela się w dubbingu; użyczyła głosu nauczycielce języka francuskiego w polskiej wersji językowej filmu "Programie ochrony księżniczek" (2009), Appoline w filmie "Cziłała z Beverly Hills 2" (2011) i Céline Dion w filmie "Na tropie Marsupilami" (2012).
Ogólnopolską rozpoznawalność zdobyła dzięki udziałowi w programie TVP2 "Europa da się lubić", w którym występowała jako reprezentantka Francji w latach 2003–2008.
Wiosną 2008 uczestniczyła w siódmej edycji programu rozrywkowego TVN "Taniec z gwiazdami". Również w 2008 współprowadziła drugi sezon wakacyjnego programu TVN "Projekt plaża". W 2009 prowadziła talk-show TVN Warszawa "Goście, goście", a w 2013 była gospodynią programu TVP1 "Piękniejsza Polska".
W 2010 napisała dwie książki: "Mój Paryż" i "Żożo i Lulu".
Filmografia.
Spis sporządzono na podstawie materiału źródłowego.

</doc>
<doc id="1258797" url="https://pl.wikipedia.org/wiki?curid=1258797" title="Ulica Adama Próchnika w Łodzi">
Ulica Adama Próchnika w Łodzi

Ulica Adama Próchnika – ulica w centrum Łodzi, przebiegająca przez dawne dzielnice Śródmieście oraz Polesie, w tym głównie przez obszar tzw. Starego Polesia.
Ulica rozpoczyna swój bieg od skrzyżowania z ul. Piotrkowską, krzyżując się z ul. Zachodnią, ul. Wólczańską, ul. Gdańską i ul. Stefana Żeromskiego, a kończąc się na wysokości ul. Lipowej. Nazwę nadano na cześć dr. Adama Próchnika. Ulica jest w pełni zabudowana starymi kamienicami z końca XIX w. Na ulicy tej mieszkał m.in. Emil Fieldorf „Nil” (tablica pamiątkowa).

</doc>
<doc id="1258798" url="https://pl.wikipedia.org/wiki?curid=1258798" title="Sergio Bruni">
Sergio Bruni

Sergio Bruni (ur. jako Guglielmo Chianese 15 września 1921 w Villaricca, zm. 22 czerwca 2003 roku w Rzymie) – włoski piosenkarz.
Razem z takimi piosenkarzami jak: Roberto Murolo, Renato Carosone i Aurelio Fierro należał do najwybitniejszych interpretatorów piosenki neapolitańskiej. Dwukrotny zwycięzca Festiwalu Piosenki Neapolitańskiej (1962 i 1966).
Życiorys.
Sergio Bruni był typowym przedstawicielem neapolitańskiej tradycji pieśniarskiej odznaczającej się przeciągłym, dramatycznym śpiewem i charakterystycznym akcentowaniem słów.
Karierę piosenkarską rozpoczął 14 maja 1944 roku w Teatro Reale di Napoli; w roku następnym, 21 października, wygrał konkurs w kategorii: nowe głosy, organizowany przez telewizję RAI, utwierdzając następnie swoją pozycję „śpiewaka radiowego” występami z orkiestrą Radio Napoli, kierowaną przez Gino Campese.
W 1948 roku, pod nowym dyrygentem Giuseppe Anepeta, osiągnął dalsze sukcesy dzięki mikrofonom radiowym a jego popularność wzrosła jeszcze bardziej kiedy w 1950 roku wziął udział w Festiwalu w Piedigrotta (dzielnica Neapolu) śpiewając piosenkę „Surriento d’e nnammurate”. Festiwal w Piedigrotta przekształcił się w 1952 roku w Festiwal Piosenki Neapolitańskiej. Sergio Bruni od początku uczestniczył w jego kolejnych edycjach. Jego największe przeboje z lat 50. to m.in.: „Piscaturella”, „Malafemmena”, „Margellina”, „A Luciana”, „'O ritratto 'e Nanninella”.
Sergio Bruni uczestniczył też w kilku Festiwalach w San Remo, gdzie najpierw zaznaczył swą obecność szlagierem „Il mare” (1960), a następnie osiągnął życiowy sukces w 1962 roku kiedy to zajął drugie i trzecie miejsce z piosenkami: „Tango italiano” i „Gondolì gondolà”.
Sergio Bruni zwyciężył dwukrotnie w Festiwalu Piosenki Neapolitańskiej: w 1962 roku piosenką „Marechiaro, marechiaro!” i w 1966 piosenką „Bella”; był to szczyt jego popularności jako artysty.
Później, gdy jego sława przygasła, Sergio Bruni poświęcił się wykonywaniu klasycznej pieśni neapolitańskiej współpracując z poetą Salvatore Palomba. Owocem tej współpracy jest między innymi album "Levate a’ maschera Pulecinella" (1975), który stał się w roku następnym kanwą do sztuki telewizyjnej i teatralnej.

</doc>
<doc id="1258799" url="https://pl.wikipedia.org/wiki?curid=1258799" title="Bohdan Woronowicz">
Bohdan Woronowicz

Bohdan Tadeusz Woronowicz (ur. 23 lipca 1943 w Nowogródku) – doktor nauk medycznych, specjalista psychiatra, specjalista seksuolog, certyfikowany specjalista terapii uzależnień oraz certyfikowany superwizor psychoterapii uzależnień. Jeden z dwójki fundatorów Fundacji Biuro Służby Krajowej Anonimowych Alkoholików w Polsce oraz pierwszy Powiernik klasy A (niealkoholik) w polskiej Wspólnocie Anonimowych Alkoholików.
Stworzył i przez 35 lat kierował Ośrodkiem Terapii Uzależnień w Instytucie Psychiatrii i Neurologii w Warszawie. Obecnie kieruje „Centrum Konsultacyjnym AKMED”. Jest też prezesem Zarządu Fundacji „Zależni-Nie-Zależni”.
Życiorys.
Absolwent Wydziału Ogólnolekarskiego Akademii Medycznej w Warszawie i Studium Podyplomowego Profilaktyki Społecznej i Resocjalizacji przy Uniwersytecie Warszawskim.
Odznaczenia.
Odznaczony przez Prezydenta RP Krzyżem Oficerskim Orderu Odrodzenia Polski „za wybitne zasługi i zaangażowanie w działalności na rzecz ludzi uzależnionych” (1999). W 2015 r. został laureatem nagrody Pelikana przyznawanej osobom, które „w znaczący sposób angażują się w pomoc osobom uzależnionym”. W 2018 r. został laureatem Nagrody m.st. Warszawy.
Publikacje.
Autor ponad 200 artykułów naukowych i popularnonaukowych oraz książek:

</doc>
<doc id="1258808" url="https://pl.wikipedia.org/wiki?curid=1258808" title="Fołks-Partaj">
Fołks-Partaj

Fołks-Partaj (jid. Partia Ludowa), właśc. Jidisze Fołks-Partaj in Pojln (jid. Żydowska Partia Ludowa w Polsce) – ugrupowanie żydowskie działające w okresie II Rzeczypospolitej i przez krótki czas po II wojnie światowej. Partia ta propagowała ideały autonomizmu żydowskiego, czołowej koncepcji wpływającej na kształtowanie się ruchu fołkistowskiego. Członkowie Fołks-Partaj w Polsce, w przeciwieństwie do reszty fołkistów, bardzo silnie akcentowali znaczenie języka jidysz.
Historia.
Ugrupowanie po raz pierwszy pojawiło się na arenie politycznej w 1916 r., kiedy to jej członkowie pojawili się do wyborów do Rady Miejskiej Warszawy. Fołkiści prezentowali wówczas stanowisko wrogie wobec porozumienia ugrupowań polskich i żydowskich. Powstanie partii zostało proklamowane w 1917 r., na urządzonej w tym celu konferencji. Wkrótce ruch stał się bardzo silny w Warszawie, Łodzi, Lublinie, jak również na obszarze województwa wileńskiego.
Znaczącymi działaczami Fołks-Partaj w tym okresie byli m.in., Noach Pryłucki, Samuel Hirszhorn, Elchanan Zeitlin, Hirsz Nomberg i Cemach Szabad. W 1919 r., w wyborach do Sejmu, fołkistom polskim udało się zdobyć 2 miejsca w izbie, ale w wyborach 1922 r. już żadnego. Było to związane z ostrą walką z Blokiem Mniejszości Narodowych. W 1926 r. miał miejsce rozłam, w wyniku którego Cemach Szabad utworzył Jidisze Demokratisz-Fołkistisze Partaj in Pojln (jid. Żydowska Partia Demokratyczno-Ludowa w Polsce), która na swoją siedzibę wybrała Wilno. Wkrótce jednak oba środowiska zaczęły ciążyć w swoim kierunku. Było to spowodowane wspólnym zwalczaniem Bloku Mniejszości Narodowych pod przywództwem Izaaka Grübauma przed wyborami parlamentarnymi w 1928 r. W 1931 r. doszło do zjednoczenia obu ugrupowań na wspólnym zjeździe. Po przewrocie majowym na bazie ŻDP powstał Ogólno-Żydowski Narodowy Blok Wyborczy. Zajmował opozycyjne stanowisko do partii syjonistycznych. Fołkiści nie byli jednak w stanie z powodzeniem konkurować z innymi, większymi ugrupowaniami, takimi jak Aguda, Bund czy partie syjonistyczne.
Po II wojnie światowej ruch fołkistowski w Polsce usiłował odrodzić się pod postacią Żydowskiego Stronnictwa Demokratycznego. Partia ta nie uzyskała jednak legalizacji ze strony władz.
Ideologia.
Członkowie Fołks-Partaj opowiadali się przeciwko emigracji Żydów z krajów diaspory, w przeciwieństwie do syjonistów. Zamiast tego propagowali ich „kulturową autonomię” i podkreślali znaczenie języka jidysz jako ważnego czynnika kulturotwórczego. Niechętnie ustosunkowywali się także do polskich i żydowskich partii socjalistycznych, choć Fołks-Partaj prowadziła współpracę z Bundem w ramach takich organizacji oświatowych jak CISZO i Szul-Kult.

</doc>
<doc id="1258812" url="https://pl.wikipedia.org/wiki?curid=1258812" title="Deluge">
Deluge

Deluge BitTorrent Client (Deluge) – otwarty klient sieci BitTorrent, napisany przy użyciu języka python oraz biblioteki GTK+ (poprzez PyGTK), bazujący na bibliotece libtorrent.
Program dostępny jest m.in. w języku polskim.
Twórcami Deluge są dwaj członkowie forum poświęconemu Ubuntu; Zach Tibbitts (Zachtib) i Alon Zakai (Kripkenstein). Na początku swojego rozwoju program nazywał się gTorrent ponieważ był klientem sieci BitTorrent napisanym dla GNOME, jednakże po wypuszczeniu pierwszej wersji beta (25 sierpnia 2006) zmienili jego nazwę na Deluge (czyli potop; tłum. z j. angielskiego), aby program nie kojarzył się tylko z tym środowiskiem graficznym. Autorzy programu za główny cel postawili sobie stworzenie prostego, lekkiego i przyjaznego klienta GTK+ który będzie działał w każdym środowisku graficznym; dlatego też można pobrać wersję pod GNOME, KDE, Xfce, i do wielu innych. Od wersji 0.5 działa on także pod Macintoshem (poprzez MacPorts) oraz Windowsem.
Właściwości.
Oficjalne funkcje programu:
Wtyczki.
Funkcje programu Deluge można rozbudowywać poprzez dołączone do niego wtyczki;
Autor: Steve „Tarka” Smith, poprawione przez Marka Stahlera;
Wersja 0.45
Wtyczka ściąga oraz instaluje różnorodne IP blocklisty.
Na chwilę obecną wtyczka korzysta z PeerGuardiana, SafePeer i z listy Emule. Wersja 7zip PeerGurardiana nie jest wspierana (należy listę wypakować i wkleić do pliku tekstowego). Źródła list mogą być podane w formie strony internetowej, albo mogą być również podane w formie źródła pliku zamieszczonego na lokalnym dysku.
Przykładowe listy można odnaleźć na stronie głównej programu Deluge w dziale FAQ.
Autor: Andrew Resch,
Wersja: 0.1
Wtyczka dodaje funkcję „Desired Ratio” do torrenta (PPM na torrent), w celu umożliwienia sztucznego określenia pożądanego przez nas ratio dla pliku.
Autor: Micah Bucy;
Wersja: 0.2
Wtyczka dodaje nową zakładkę, w której ukazują się wybrane przez nas logi (patrz ustawienia wtyczki). Dodawane są także wszelkie logi pochodzące od libttorenta. Wszystkie zdarzenia nie są dostępne w języku polskim, gdyż wcześniej musiałyby być przetłumaczone w libtorrencie.
Można wybrać opcję zapisu logów w dzienniku.
Logi zapisywane są w folderze zawierającym pliki konfiguracyjne programu Deluge. Wszystkie logi są przypisywane do każdego torrenta oddzielnie (nazwy logów są identyczne z nazwą torrentów). Te logi które nie należą do określonych torrentów, zapisywane są w oddzielnym pliku (np. peer_messages.log). Użytkownik tej wtyczki powinien usuwać niepotrzebne logi.
Każdy log posiada dodaną datę zdarzenia.
Autor: Marcos Pinto;
Wersja: 0.2
Wtyczka pozwala na przeniesienie ściąganego pliku do innego folderu bez konieczności usuwania i ponownego dodawania go do programu. Aby przenieść plik należy kliknąć prawym przyciskiem myszki na torrent, a następnie należy wybierać opcję „Move Torrent” i określić nowy folder docelowy.
Ponadto można ustawić automatycznie przenoszenie pliku tuż po jego ściągnięciu.
Przenoszenie może nastąpić tylko w obrębie tej samej partycji
Autor: Alon Zakai, Zach Tibbitts, Cinar Sahin;
Wersja: 0.2.1
Graficzne przedstawienie aktywności torrenta (dodana zakładka).
Autor: Lazka – poprawione przez markybob oraz man_in_shack
Wersja: 0.5.6.1
Kalendarz w którym można ustawić prędkości pobierania oraz wysyłania plików, a nawet zablokować jakiekolwiek ruch sieciowy torrenta w danym dniu.
Autor: Andrew Resch;
Wersja: 0.1
Wtyczka do tworzenia torrentów.
Autor: Deluge;
Wersja: 0.2
Wtyczka pozwala na przejrzenie pobieranych plików w wybranym torrencie (dodana zakładka). Umożliwia ustawienie priorytetów według których będą ściągane pliki, a także zablokowanie ściągania tych na których nam nie zależy.
Autor: Micah Bucy;
Wersja: 0.1
Po ukończeniu pobierania pliku wtyczka powiadomi cię o tym poprzez mruganie ikony traya.
W wersja Linuksowej można ustawić powiadomienie poprzez wyskakujące okienko lub zasygnalizowanie dźwiękiem.
Autor: Deluge;
Wersja: 0.2
Wtyczka dodaje zakładkę w której ukazane jest IP osób ściągających oraz wysyłających pliki, kraj ich pochodzenia, rodzaj klienta, procent ukończenia oraz prędkość ściągania i wysyłania pliku.
Autor: Marcos Pinto;
Wersja: 0.3
Anonimowa wyszukiwarka torrentów.

</doc>
<doc id="1258817" url="https://pl.wikipedia.org/wiki?curid=1258817" title="Mortadela">
Mortadela

Mortadela (wł. "mortadella") – rodzaj włoskiej nietrwałej, wędzonej i parzonej kiełbasy o dużej średnicy, ze zmielonego mięsa mieszanego. Jest wyrobem typowym dla regionu Lombardii i Emilii-Romanii, zwłaszcza dla Bolonii.
Wytwarzana z bardzo drobno zmielonej (przy zastosowaniu tzw. sitka pasztetowego) wieprzowiny i cielęciny z kawałeczkami słoniny (20 %) i z dodatkiem przypraw, m.in. nasionami gorczycy, formowana jest w odcinki o dużej średnicy (10-12 cm). 
Nierzadko też doprawiana bywa ziarnami pieprzu lub orzeszkami pistacjowymi, często zawiera inne dodatki. Zalicza się do wędlin gotowanych, o drobno zmielonym mięsie, produkowana jest w formie cylindrycznej lub owalnej, cechuje ją różowa barwa z białymi piętnami dodawanych kawałków tłuszczu. W smaku wyczuwalny jest dodatek przypraw, nigdy jednak nie jest pikantna.
Mortadela jest prawdopodobnie pierwszą kiełbasą powstałą we Włoszech (w XIV wieku). Często nazywana jest bolonia, ponieważ jej pochodzenie łączone jest z Bolonią (Emilia Romania) w północnych Włoszech. Nazwa mortadeli ma się wywodzić z łacińskiego „farcimen myrtatum”, oznaczającego kiedyś kiełbasę o drobno zmielonym mięsie z dodatkiem mirtu, albo od „mortarium”, czyli moździerza, w którym rozdrabniano mięso. Tradycyjna kiełbasa pochodzi z Bolonii, ale wytwarza się ją też w Toskanii, w Lombardii lub w Wenecji.
Mortadela zasadniczo uzyskiwana jest na bazie mielonego mięsa wieprzowego lub wołowego (cielęcego) z dodatkiem tłuszczu, a technika jej produkcji polega na wykorzystaniu mielarki, znacznie delikatniejszej od zwykłej rozdrabniarki. Tradycyjny typ boloński wytwarzany się z czystego mięsa wieprzowego. Wyselekcjonowane jednolite mięso jest drobno mielone, a następnie mieszane według ściśle określonych proporcji. W kolejnej fazie oddziela się tłuszcz od skóry, kroi w drobną kostkę i przemywa ciepłą wodą. Zwykle wykorzystywany jest tłuszcz pochodzący z podgardla (lepszy, bo widoczniejszy). Dodaje się go do uprzednio zmielonego mięsa wraz z przyprawami (gorczyca, mirt, pieprz) oraz aromatami. Całość miesza się i wprowadza do naturalnych osłonek. Niektóre receptury ponadto dodają czosnek, wino lub pistacje. Gotowanie kiełbasy jest procesem ważnym i delikatnym, odbywającym się w piecach parowych bądź w wysokiej temperaturze z niebezpośrednim źródłem ciepła.
Mortadela jest łatwa w konsumpcji (zarówno odmiana gruba, jak i cieńsze), najlepiej z pełnoziarnistym chlebem.

</doc>
<doc id="1258820" url="https://pl.wikipedia.org/wiki?curid=1258820" title="Głębokość gleby">
Głębokość gleby

 głębokość gleby - termin którego charakterystyka wiąże się ściśle z następującymi pojęciami:

</doc>
<doc id="1258824" url="https://pl.wikipedia.org/wiki?curid=1258824" title="Solum">
Solum



</doc>
<doc id="1258825" url="https://pl.wikipedia.org/wiki?curid=1258825" title="Genetyczna głębokość gleby">
Genetyczna głębokość gleby



</doc>
<doc id="1258826" url="https://pl.wikipedia.org/wiki?curid=1258826" title="Biologiczna głębokość gleby">
Biologiczna głębokość gleby



</doc>
<doc id="1258827" url="https://pl.wikipedia.org/wiki?curid=1258827" title="Rhizum">
Rhizum



</doc>
<doc id="1258829" url="https://pl.wikipedia.org/wiki?curid=1258829" title="Jenny Berggren">
Jenny Berggren

Jenny Cecilia Berggren (ur. 19 maja 1972 roku w Göteborgu) – wokalistka zespołu muzycznego Ace of Base, grającego muzykę pop i dance. Oprócz niej w skład kwartetu z Göteborga wchodzili: jej siostra Malin Linn Berggren, jej brat Jonas Berggren oraz ich przyjaciel Ulf Ekberg.
Dzieciństwo i młodość.
Jenny jest najmłodszym dzieckiem Gorana i Birgitty Berggren. Jej ojciec był z zawodu inżynierem, a matka profesorem uniwersyteckim. Swoją karierę wokalną zaczęła w chórze kościelnym. Wraz ze starszą siostrą Linn uczyła się także gry na skrzypcach. Pod koniec lat osiemdziesiątych powstała grupa Tech Noir, w której skład weszła Jenny, jej siostra, brat i kilku znajomych. Formacja ta w 1990 roku przekształciła się w Ace of Base, które istnieje do dziś. Jenny rozpoczęła także studia pedagogiczne na uniwersytecie. Musiała z nich zrezygnować z powodu ogromnej popularności Ace of Base.
Rola w zespole.
Początkowo jej rola w zespole była niewielka. Ograniczała się głównie do chórków. Nie możemy jej usłyszeć w takich hitach jak "All That She Wants" czy "Happy Nation", które śpiewa Linn.
27 kwietnia 1994 roku Jenny i jej matka Birgitta zostały zaatakowane we własnym domu przez niezrównoważoną psychicznie niemiecką "fankę" Manuelę Behrendt. Jenny nie odniosła obrażeń, natomiast jej matka została zraniona w rękę. Decyzją sądu, sprawczyni zamachu do końca życia nie będzie mogła wjeżdżać na teren Szwecji oraz podróżować po tym kraju.
Na drugiej płycie zespołu, The Bridge Jenny przejęła prawie połowę wokalu i zaczęła odgrywać coraz ważniejszą rolę w zespole. Skomponowała na nią trzy utwory: "Wave wet sand",
"Experience pearls" oraz "Ravine" opowiadającą o ataku z 27 kwietnia. W 1996 roku, po słynnej ucieczce Linn Berggren z koncertu w Dżakarcie Jenny stała się główną wokalistką zespołu. Na płytach: "Flowers" (1998 rok), "Singles of the 90's" (1999 rok) oraz "Da Capo" (2002 rok) Jenny śpiewa główne partie, a głos Linn możemy usłyszeć niemal wyłącznie w chórkach.
Kariera solowa.
W 2010 piosenkarka wydała album My Story.
Życie prywatne.
18 września 2004 roku Jenny wyszła za mąż za swojego długoletniego narzeczonego – Jakob Petren. W roku 2005 urodziła syna, a w 2007 – córkę.

</doc>
<doc id="1258833" url="https://pl.wikipedia.org/wiki?curid=1258833" title="Glafcos Clerides">
Glafcos Clerides



</doc>
<doc id="1258836" url="https://pl.wikipedia.org/wiki?curid=1258836" title="Susan B. Anthony">
Susan B. Anthony

Susan Brownell Anthony (ur. 15 lutego 1820 w Adams w stanie Massachusetts, zm. 13 marca 1906 w Rochester w stanie Nowy Jork) – amerykańska sufrażystka, która wraz z Elizabeth Cady Stanton założyła w 1869 "National Women Suffrage Association" (NWSA), by promować konstytucyjne prawo kobiet do głosowania.
Urodziła się w rodzinie kwakrów. Była córką Lucy Read Anthony i Daniela Anthony – właściciela fabryki bawełny. Jej ojciec jawnie sprzeciwiał się niewolnictwu, co wywarło wpływ na Susan w późniejszym życiu. W latach 50. i 60. XIX wieku prowadziła kampanię skierowaną przeciwko niewolnictwu, a występującą za trzeźwością i uznaniem praw kobiet. W 1872 została aresztowana w Rochester, gdy próbowała oddać głos w wyborach prezydenckich. W 1869 objęła przywództwo American Woman Suffrage Association (pol. Amerykańskie Stowarzyszenie Sufrażystek). Do 1880 zyskała światową sławę. W 1888 zorganizowała Council of Women (pol. Rada Kobiet), której misją było propagowanie ruchu feministycznego w całym świecie Zachodu. Od 1892 do 1900 była przewodniczącą National American Woman Suffrage Association (pol. Krajowe Amerykańskie Stowarzyszenie Sufrażystek). W 1904 stworzyła International Women Suffrage Alliance (pol. Międzynarodowy Związek Sufrażystek). 
Za życia Anthony 4 amerykańskie stany przyznały kobietom prawa wyborcze: Wyoming (1889), Kolorado (1893), Idaho (1896) i Utah (1896). Jej przykład wojowniczej aktywistki inspirował m.in. Carrie Catt oraz rodzinę Pankhurst: Emmeline i jej dwie córki.

</doc>
<doc id="1258840" url="https://pl.wikipedia.org/wiki?curid=1258840" title="Mordehajs Dubins">
Mordehajs Dubins

Mordechaj Dubin (łot. Mordehajs Dubins; ur. 1889 w Rydze, zm. 1956 w Tule) – łotewski działacz społeczny i polityk żydowskiego pochodzenia, wieloletni parlamentarzysta oraz rabin Rygi i całej Łotwy. 
Życiorys.
W 1920 wybrano go do Sejmu Ustawodawczego Łotwy. W latach 1922–1934 sprawował mandat posła na Sejm I, II, III i IV kadencji z ramienia partii Agudat Izrael z okręgu Ryga. 
Był zapalonym społecznikiem. Zasłużył się nakłonieniem władz sowieckich do zwolnienia z więzienia rabina lubawickiego Schneersohna. W 1935 udało mu się uzyskać pozwolenie prezydenta Ulmanisa na sprowadzenie do Rygi około 150 uciekinierów z III Rzeszy, których rozmieszczono w dzielnicy Katlakalns. 
Był głównym rabinem Rygi i Łotwy od 1920. Godność tę sprawował również po zajęciu kraju przez wojska radzieckie w 1940 i 1944. W 1940 zesłano go na Sybir, z którego wrócił do kraju w 1946, jednak po trzech latach znów był aresztowany i umieszczony w więzieniu w Tule, gdzie zmarł.

</doc>
<doc id="1258850" url="https://pl.wikipedia.org/wiki?curid=1258850" title="Alunga Mwepu">
Alunga Mwepu



</doc>
<doc id="1258854" url="https://pl.wikipedia.org/wiki?curid=1258854" title="Hirsz Dawid Nomberg">
Hirsz Dawid Nomberg

Hirsz Dawid Nomberg (jid. הערש דוד נאמבערג; ur. 7 kwietnia 1876 w Mszczonowie, zm. 11 listopada 1927 w Otwocku) – polski pisarz, publicysta, działacz społeczny i polityczny żydowskiego pochodzenia, poseł na Sejm Ustawodawczy w II RP.
Życiorys.
Był w dużej części samoukiem. Ukończył jesziwę, wychowywał się w środowisku hebrajskojęzycznym, ale w krótkim czasie zdołał opanować język polski, niemiecki i rosyjski. Studiował na Uniwersytecie w Jenie i Heidelbergu. Początkowo publikował po hebrajsku w gazetach "Ha-Cofe", "Ha-Dor" i "Ha-Zman". Później pisał w jidysz. Nakłonił go do tego Icchok Lejb Perec. W 1897 osiadł w Warszawie, gdzie zatrudnił się jako nauczyciel języka hebrajskiego. Jednocześnie pisał dla warszawskich tytułów prasowych wydawanych w jidysz, takich jak "Hajnt" i "Der Moment". W tym czasie związał się z nurtem fołkistowskim. Wkrótce potem został posłem na Sejm Ustawodawczy. Stało się tak, ponieważ mandat piastowany przez innego fołkistę, Noacha Pryłuckiego, został unieważniony. Nomberg wszedł więc w skład izby za niego. W 1920 zrezygnował jednak z funkcji posła, motywując swą decyzję chęcią poświęcenia się twórczości literackiej. Nomberga zastąpił Chaim Rasner. Był współtwórcą Związku Literatów i Dziennikarzy Żydowskich w Polsce. W 1921 wyjechał do Stanów Zjednoczonych.
Zmarł na gruźlicę i został pochowany na cmentarzu żydowskim przy ulicy Okopowej w Warszawie (kwatera 31, rząd 2). Jego nagrobek jest dziełem rzeźbiarza Abrahama Ostrzegi.
Twórczość.
Nomberg był znanym nowelistą, krytykiem, felietonistą i publicystą. W swoich utworach skupiał się na opisach życia różnych grup społecznych, głównie ludzi samotnych, zagubionych i biednych, ale także inteligencji i osób młodych. Jego dzieła to także opisy podróży do Ameryki, Palestyny, Europy Zachodniej i ZSRR. Utwory Nomberga drukowane były w zbiorach:
Pisał także sztuki teatralne. Szczególnie popularna była jedna z nich – "Di miszpoche" (jid. "Rodzina"), wystawiana na scenach teatrów m.in. w Warszawie, Wilnie, Rydze, Berlinie i w USA. Zajmował się również przekładami, tworzył też wiersze dla dzieci oraz kuplety i pieśni.

</doc>
<doc id="1258855" url="https://pl.wikipedia.org/wiki?curid=1258855" title="Hirsz Nomberg">
Hirsz Nomberg



</doc>
<doc id="1258858" url="https://pl.wikipedia.org/wiki?curid=1258858" title="Bartodzieje (ludność służebna)">
Bartodzieje (ludność służebna)

Bartodzieje (łac. "mellifices") – kategoria ludności służebnej w Polsce w X–XIII wieku, trudniąca się bartnictwem. Zobowiązana była do dostarczania władzom zwierzchnim określonej ilości miodu rocznie. Poświadczona źródłowo w XII–XIII wieku. Śladem jej istnienia są w toponomastyce nazwy miejscowe Bartodzieje.
Użycie nazwy.
Nazwę "Bartodziej" jako "pasiecznik, dozorca barci" wymienia Słownik staropolski, który podaje najstarszy zapis o bartodzieju jako o profesji w języku polskim w formie "Barthodzyey" pochodzący z 1457. Ze średniowiecza pochodzą również pierwsze zapisy miejscowości o tej nazwie notowane w łacińskich dokumentach np. wieś Bartodzieje położona w województwie mazowieckim, w powiecie pułtuskim zanotowana została w 1240 jako "Barthodzege".

</doc>
<doc id="1258862" url="https://pl.wikipedia.org/wiki?curid=1258862" title="Dziewczyna siedząca przy klawesynie">
Dziewczyna siedząca przy klawesynie

Dziewczyna siedząca przy klawesynie (nl. "Zittende virginaalspeelster") – obraz Jana Vermeera datowany na lata po 1670. Płótno jest sygnowane po prawej stronie, koło głowy dziewczyny.
Obraz ten należy do późnego okresu twórczości Vermeera i datowany jest powszechnie na lata po 1670. Albert Blankert, jeden z badaczy twórczości tego malarza, datuje go na lata 1674–1675 (dwa ostatnie lata życia Vermeera) i równocześnie zauważa, że jest to obraz, w którym "widoczne jest osłabienie artystycznych możliwości mistrza". Pokrewnym dziełem jest płótno "Kobieta stojąca przy klawesynie". Oba należą do stylu, jaki Vermeer wykształcił pod koniec swojej twórczości, a charakteryzujący się uproszczeniem, wyraźniejszym konturem, mniejszą ilością detali i drobiazgów, mocniejszym oddzieleniem światła i cienia.
"Dziewczyna siedząca przy klawesynie" była prawdopodobnie inspirowana obrazem "Kobieta siedząca przy klawesynie" Gerarda Dou z ok. 1665 roku.
Płótno przedstawia siedzącą przy klawesynie dziewczynę, odwróconą twarzą w stronę widza. Obok tego instrumentu, zdobionego pejzażem, stoi inny – viola da gamba. Za dziewczyną na ścianie wisi obraz "Kuplerka" Dircka van Baburena, który wcześniej pojawił się w "Koncercie" Vermeera, a na który prawdopodobnie zainspirował Vermeera do stworzenia dzieła "U stręczycielki". Zaciągnięte niebieskie zasłony, które przyciemniły wnętrze, sugerują, że miało tu miejsce potajemne spotkanie, a smyczkowy instrument oparty o klawesyn budzi myśl iż ktoś był obecny u dziewczyny. Podobnie jak w innych jego obrazach, tak i tu pojawia się, choć mocno zredukowana, uchylona kotara, za którą rozgrywa się scena.

</doc>
<doc id="1258863" url="https://pl.wikipedia.org/wiki?curid=1258863" title="Synagoga Berlina w Rydze">
Synagoga Berlina w Rydze

Synagoga Berlina w Rydze – żydowski dom modlitewny znajdujący się w Rydze na Łotwie. 
Bóżnica mieściła się w niewielkim drewnianym domu należącym do Szai Berlina przy ul. "Bastionnyj Bulwar 9a", obecnie "Dzirnavu iela 22/24".

</doc>
<doc id="1258864" url="https://pl.wikipedia.org/wiki?curid=1258864" title="Wielka Synagoga w Mitawie">
Wielka Synagoga w Mitawie



</doc>
<doc id="1258865" url="https://pl.wikipedia.org/wiki?curid=1258865" title="Synagoga Chabad-Lubavich w Rydze">
Synagoga Chabad-Lubavich w Rydze

Synagoga Chabad-Lubavich w Rydze – dom modlitewny wspólnoty chasydów z Lubawicza na Białorusi znajdujący się na początku XX wieku w Rydze. 
Synagoga mieściła się w prywatnym budynku przy ul. "Marijas 13". Obecnie ma tu swoją siedzibę m.in. Duński Dom Kultury ("Det Danske Kulturinstitut"). 

</doc>
<doc id="1258866" url="https://pl.wikipedia.org/wiki?curid=1258866" title="Kegon">
Kegon

 − wodospad w Parku Narodowym Nikkō o wysokości 97 m wysokości, jeden z trzech najwyższych w Japonii. Jest umieszczony na liście stu wodospadów Japonii.
Opis.
Około 20 tys. lat temu rzeka Daiya została przegrodzona lawą z wulkanu Nantai (2486 m) i powstało jezioro Chūzenji (pow. 11,62 km²), a woda z jeziora znalazła jedyne ujście, tworząc wodospad. Czyni go to jednym z trzech najwyższych wodospadów w Japonii i trzech najpiękniejszych w Japonii, obok Nachi w prefekturze Wakayama i Fukuroda w prefekturze Ibaraki.
Wodospad można oglądać od góry z bezpłatnego tarasu widokowego, do którego można dotrzeć pieszo, ale także z płatnej platformy u jego podstawy. Zjeżdża się do niej windą o głębokości 100 metrów i przechodzi tunelem wydrążonym w skale. 
Na początku lat 20. XX wieku wodospad był znany jako miejsce samobójstw, zwłaszcza wśród japońskiej młodzieży (Efekt Wertera).
Region Nikkō.
Wodospad Kegon jest odwiedzany licznie przez turystów, głównie jesienią ze względu na bogactwo kolorów. Jest on jednak przede wszystkim jednym z etapów wędrówki po regionie niezwykle urozmaiconym krajobrazowo i prezentującym wyjątkowe atrakcje prezentujące kulturę i historię kraju. Tworzą one łącznie trzy kompleksy obiektów sakralnych wpisanych na listę światowego dziedzictwa UNESCO: dwa chramy shintō: Nikkō Tōshō-gū i Futarasan-jinja oraz świątynia buddyjska Rinnō-ji.

</doc>
<doc id="1258868" url="https://pl.wikipedia.org/wiki?curid=1258868" title="Rókur av Fløtum Jespersen">
Rókur av Fløtum Jespersen

Rókur av Fløtum Jespersen (ur. 16 marca 1985) – farerski piłkarz grający w klubie HB Tórshavn. Występuje na pozycji ofensywnego pomocnika.
Kariera piłkarska.
Rókur rozpoczął grę w HB Tórshavn, gdy miał 16 lat, w 2001 roku. W swoim pierwszym sezonie na pięć rozegranych meczów zdobył dwie bramki, w kolejnym wyszedł na boisko tylko dwa razy. Oba gole zdobył w rozgrywkach o Puchar Wysp Owczych. Od 2003 roku rozpoczęły się jego bardziej regularne występy, zagrał w 16 spotkaniach i zdobył dwie bramki, obie w spotkaniach ligowych. W kolejnych latach Rókur występował coraz częściej w swoim zespole. W 2004 został ukarany swą pierwszą, żółtą kartką, w 2006 zaś dostał aż trzy, nigdy jednak sędzia nie musiał pokazać mu czerwonego kartonika. W 2007 wystąpił w 34 spotkaniach i zdobył siedem bramek.
Kariera reprezentacyjna.
Rókur av Fløtum Jespersen został powołany do reprezentacji w 2007 roku na Eliminacje do Mistrzostw Europy w Piłce Nożnej 2008, nie zagrał jednak w ani jednym spotkaniu.

</doc>
<doc id="1258874" url="https://pl.wikipedia.org/wiki?curid=1258874" title="Hermann Dostal">
Hermann Dostal

Hermann Dostal (ur. 6 kwietnia 1874, zm. 20 grudnia 1930 w Wiedniu) – austriacki kompozytor i aranżer.
Jako syn muzyka wojskowego, również sam był kapelmistrzem w orkiestrach austriacko-węgierskich pułków piechoty na Węgrzech, Słowacji i południu Moraw. Służył w różnych kapelach wojskowych Austro-Węgier, między innymi u Franza Lehár, po którym w 1904 roku przejął orkiestrę 26. pułku piechoty. Hermann Dostal był wujem innego kompozytora, Nico Dostala. Pochowany jest na głównym wiedeńskim cmentarzu.

</doc>
<doc id="1258888" url="https://pl.wikipedia.org/wiki?curid=1258888" title="Sacrifice (gra komputerowa)">
Sacrifice (gra komputerowa)

Sacrifice – gra komputerowa łącząca gatunki RTS i RPG, wyprodukowana przez Shiny Entertainment i wydana przez Interplay Entertainment w 2000 na platformę Microsoft Windows. Gracze kierują czarodziejami, którzy walczą ze sobą przy pomocy zaklęć i przyzwanych istot. "Sacrifice" było pierwszą grą komercyjną, która korzystała z nowych efektów systemu Transform and Lighting. Gra ukazała się na systemie operacyjnym Mac OS 9.2 w 2001.
W przeciwieństwie do wielu współczesnych gier RTS, "Sacrifice" nie skupia się na zbieraniu surowców i zarządzaniu nimi. Gracz zbiera dusze, by przywołać istoty, a jego mana potrzebna do rzucania zaklęć stale się regeneruje. Gracze mogą wybrać pomiędzy zaklęciami i istotami z podziałem na pięć bóstw. By pokonać przeciwnika, gracz musi poświęcić swoją własną jednostkę na ołtarzu innego maga (stąd tytuł gry), desakralizując go, co skutkuje wygnaniem przeciwnika. Poza kampanią dla jednego gracza, "Sacrifice" zawiera tryb gry wieloosobowej, w którym rozgrywkę prowadzić może do czterech graczy, walczących przeciwko sobie.
"Sacrifice" zostało stworzone przez mały zespół programistów – większość pracy została wykonana przez czteroosobowy zespół. Silnik graficzny gry korzysta z teselacji. Poprzez dostosowywanie poziomu szczegółowości, gra może być uruchomiona na różnych platformach sprzętowych. Grafika w grze jest dopełniona grą aktorsko-głosową (Tim Curry jako Stratos) i muzyką Kevina Manthei. "Sacrifice" spotkał się z pozytywnym przyjęciem recenzentów ze względu na bardzo dobrą grafikę, jak i wartości komediowe. Za wadę produkcji uznano znaczny poziom uwagi, którą gracz musiał poświęcić podczas walki. Pomimo zdobycia kilku nagród, "Sacrifice" nie odniósł wielkiego sukcesu komercyjnego.
Rozgrywka.
Opublikowane w 2000 roku na platformę Windows 98 (i w następnym roku na Mac OS 9.2), "Sacrifice" jest strategiczną grą czasu rzeczywistego z elementami gry akcji. Gracze kontrolują czarodziejów, patrząc na swoje postaci zza ich pleców. Każda rozgrywka zaczyna się od czarodzieja i ołtarza. Używając myszki i klawiatury, gracze kontrolują maga poprzez świat wirtualny, kierując armiami i rzucając zaklęcia w celu wyeliminowania oponentów. Gracz wygrywa rozgrywkę, desakralizując jego/jej ołtarz przy pomocy magicznej "ofiary" z przyjaznej jednostki.
Czarodzieje rzucają zaklęcia powodujące obrażenia, np. tornada i wulkany, leczące lub przywołujące istoty. Rzucanie zaklęć wymaga many. Szybkość jej regeneracji zależy od odległości od ołtarza, lub fontanny many, nad którą można też przejąć kontrolę, wznosząc "manalit". Dusze to inny typ zasobów spotykanych w grze. Są używane razem z maną, by przywołać istoty, które zwiększają zdolności bojowe czarodzieja. W przeciwieństwie do many, liczba dusz jest ograniczona. Gracze zaczynają grę z paroma duszami i zwiększają tę liczbę znajdując dusze lub "konwertując" je na własnym ołtarzu.
Przywołane istoty dzieli się na trzy typy: walczące wręcz, na zasięg lub latające. To bardzo podobne do gry w papier-kamień-nożyce: każda klasa jest słaba względem innej. Potwory walczące wręcz zadają więcej obrażeń jednostkom walczącym na dystans, ale są bezbronne względem istot latających, które z kolei są wrażliwe na atak z zasięgu. Niektóre istoty mają także specjalne zdolności, np. do kreowania magicznej bariery ochronnej, stawanie się niewidzialnymi, lub unieruchamianie innych stworzeń. Dwie jednostki, manahiry i sac doctors, mają specjalne zastosowanie. Manahiry pomagają uzupełniać manę maga, łącząc go z manalitami. Sac doctorzy są przywoływani, by wydobyć dusze z pokonanych istot i zanieść je do ołtarza, gdzie mogą zostać przekonwertowane. Te jednostki przywołuje się także w celu desakralizacji ołtarza wrogiego maga. Zabicie doktora w trakcie rytuału zatrzymuje cały proces.
Zaklęcia i zdolności istot pozostają w zgodzie z etosem pięciu bogów. Persefona, Wielki Uzdrowiciel, obdarza swych wyznawców mocami regeneracji i natury. Charnel, Bóg Śmierci, celebruje śmierć i rozkład – jego istoty to nieumarli, a zaklęcia wysysają życie z innych. Pozostała trójka bogów – James, Stratos i Pyro – mają władzę nad żywiołami, odpowiednio – ziemi, powietrza i ognia.
W przeciwieństwie do innych strategii czasu rzeczywistego, wydanych przed rokiem 2000, "Sacrifice" nie skupia się na zarządzaniu dużą ilością zasobów i baz. Zamiast tego gra koncentruje się na mikrozarządzaniu jednostkami gracza. Odniesienie sukcesu w "Sacrifice" jest bezpośrednio powiązane z kontrolą nad indywidualnymi jednostkami lub ich małymi grupami w celu pokonania przeciwników. Gracze porządkują swoje armie w formacje przy pomocy odpowiednich klawiszy lub wykonując odpowiedni gest myszką.
Kampania jednego gracza.
Kampania dla jednego gracza w "Sacrifice" zaczyna się spotkaniem protagonisty Eldreda z niewidomym wróżbitą Mithrasem w świecie ogarniętym chaosem. Eldred był tyranem-imperatorem, który rządził światem Jhery. Jego poddani zaczęli się buntować, a przeciwnicy gromadzili się na granicach państwa. Szukając rozwiązania w sztukach mistycznych, Eldred przywołał demona Marduka w celu wyeliminowania opozycji do jego rządów. Jednakże Marduk okazał się niekontrolowany i zniszczył całą Jherę. Eldred uciekł do świata, w którym aktualnie przebywa z Mithrasem. Ten świat w przeszłości nawiedził kataklizm, zmieniając go w szereg wysp. Bogowie rządzą nad tymi wyspami, dbając o umacnianie własnych sił. Konflikty między bogami zostają zaostrzone przez przepowiednię Mithrasa, jakoby między nimi znaleźć się miał zdrajca. Szukając nadziei na nowe życie, Eldred oferuje swoje usługi bogom.
Kampania składa się z 10 misji. W każdej z nich gracz wybiera boga, któremu Eldred będzie służył – w zamian za to, ten otrzymuje od boga zaklęcia i istoty. Gracz może modyfikować dostępne zaklęcia i istoty, wybierając służbę wielu bogom – taki wybór ma potem wpływ na dalsze misje i rozgrywkę wieloosobową. W późniejszych etapach wybory gracza zwiążą Eldreda z jednym z bóstw. Poza oczywistymi celami w misji, istnieją także sekretne cele. Jeśli zostaną wypełnione, Eldred otrzyma bonus do statystyk (odporność magiczna i fizyczna, więcej many, itd.).
W połowie kampanii Eldred ponownie spotyka Marduka. Demon oznajmia mu, że ten świat podzieli los Jhery. Eldred ostrzega bogów – wierzą oni, że jeden z nich wspiera demona i rzucają się na siebie, by wyeliminować zdrajcę. Gdy kampania się kończy, Eldred pomaga jednemu z bóstw wyeliminować całą resztę. Po zakończeniu narracji Eldreda Mithras okazuje się być Mardukiem w przebraniu. Stratos, zdradziecki bóg, zaplanował przybycie demona do tego świata i dostarczenie bogom przepowiedni. Marduk wyśmiewa Eldreda z powodu jego naiwności i rozpoczyna ostateczną bitwę. Po pokonaniu demona, gracz wybiera jedno z dwóch zakończeń dla Eldreda: zostać i pomóc ostatniemu z bogów rządzić światem lub odejść i szukać własnego przeznaczenia w innych światach.
Gra wieloosobowa.
"Sacrifice" zezwala na grę w trybie wieloosobowym do 4 graczy (prawdziwych lub AI). Są dostępne cztery tryby rozgrywki: Skirmish, Slaughter, Soul Harvest i Domination. Skirmish jest podobny do gry w trybie dla jednego gracza: gracz wygrywa, desakralizując ołtarze innych magów. Zwycięzca w Domination to ten, kto kontroluje określoną liczbę manalitów. Celem w Slaughter jest zabicie jak największej ilości istot, a w Soul Harvest – zebranie odpowiedniej liczby dusz.
Początkowo, gry w trybie wieloosobowym mogły być rozgrywane tylko w lokalnej sieci komputerowej. Późniejsze aktualizacje pozwoliły na połączenie komputerów przy pomocy sieci internetowej. Wersja na komputery Macintosh wymagała łatki, która pozwalała na grę online poprzez serwis GameRanger. Rozgrywka w trybie gry wieloosobowej nie może być rozgrywana na różnych platformach sprzętowych.
Produkcja.
Prace nad grą "Sacrifice" zaczęły się w sierpniu 1997. Główny programista gry, Martin Brownlow, był zainspirowany przez "", grę z 1985 roku na platformę ZX Spectrum. W tej grze gracze na zmianę kontrolowali turowo czarodziejów, przywoływali istoty i rzucali zaklęcia, by wyeliminować się nawzajem.
Świat gier komputerowych nie wiedział o pracach nad "Sacrifice", częściowo z powodu pragnienia Shiny, by nie popełnić błędu marketingowego poprzedniego produktu "Messiah". Wydana w marcu 2000, gra została wypromowana podczas prac nad nią i w rezultacie powstały poważne problemy. Ucząc się na tej pomyłce, Shiny trzymało Sacrifice w tajemnicy aż do samego końca prac nad grą. Zgodnie z przewidywaniami Brownlowna, jego zespół był w stanie skoncentrować się na rozwoju gry bez zbytecznej uwagi mediów i "fanów kwestionujących każdą naszą decyzję".
Większość pracy została wykonana przez mały zespół. Projektant gier, Eric Flannum, poprzednio pracujący z Blizzard Entertainment, wspomina, iż były tylko trzy kluczowe osoby: dwóch programistów i jeden animator. W miarę prac nad grą, zespół się powiększał. Flannum miał za zadanie dowodzić czterema projektantami poziomów.
 I Jon Gwyn dołączył do Joby'ego Otero w zespole artystycznym. Po tym, jak podstawowe założenia gry zostały zaimplementowane, James Phinney, główny designer i producent RTS z 1998 roku Starcraft został zatrudniony, by napisać fabułę dla kampanii dla jednego gracza. Pierwsza wersja tej fabuły została użyta przez aktorów głosowych, tak, by wszyscy mogli poczuć klimat gry. Później, Shiny zatrudniło profesjonalnych aktorów głosowych, takich jak Tim Curry i Brad Garrett i kilku innych, takich jak Jennifer Hale, by nagrać finalne głosy dla postaci. Filtr audio zmienił głosy bogów, nadając im supernaturalną otoczkę.
By nagrać muzykę do gry, Shiny zatrudniło Kevina Manthei, który skomponował wiele utworów na potrzeby produkcji dużych i małych, takich jak "Krzyk 3" i "". Jego kompozycje do "Sacrifice" zostały zagrane przez orkiestrę 25 instrumentów. Założyciel Shiny, David Perry, był tak zajęty pracami nad grą, iż odmówił udziału w pracach nad filmem sci-fi "Matrix".
Grafika.
Silnik graficzny "Sacrifice" powstał na bazie gry "Messiah". "Messiah" renderuje postaci przy pomocy teselacji, używając tysięcy kształtów, by stworzyć model postaci i obniżając liczbę wielokątów w miarę, jak szczegóły nie są potrzebne (np: widok z dystansu). Typowy obiekt w "Sacrifice" składa się z 200 do 2500 polygonów. Shiny rozszerzyło zastosowania tej technologii do świata wirtualnego gry. Środowisko nie było udekorowane dwuwymiarowymi trawami, kwiatami i skałami. Zamiast tego, wiele małych modeli tych rzeczy ozdabia mapy. Obiekty w grze są stworzone z trójkątów, z których każdy dzieli się w nieskończoność na mniejsze trójkąty. Macierz nieskończonych trójkątów jest przechowywana w binarnych drzewie struktur danych, a prostota tych podziałów i algorytmy zarządzające nimi zwalniają kartę graficzną od pracy, pozwalając na wykorzystanie jej do poziomu szczegółowości. Efekty zaklęć w "Sacrifice" są stworzone z powierzchni parametrycznych, które także można podzielić na trójkąty, ułatwiając teselację.
Na początku 2000, powstały pierwsze karty graficzne zdolne do obliczania instrukcji Transform and Lighting. Z odpowiednim oprogramowaniem, nowe karty zdjęły ciężar obliczeń z procesora, pozwalając na dokładniejszą, pełniejszą szczegółów grafikę i łatwiejszą animację. Shiny skorzystało z okazji, poświęcając parę tygodni na przepisywanie "Sacrifice". Brownlow i jego zespół ulepszył grafikę gry, zwiększając liczbę wielokątów przypadających na obiekt i sprawiając, że oprogramowanie określało które obiekty i jak je wyrenderować. "Sacrifice" zostało pierwszą grą, która w pełni korzystała ze wspomnianych nowych kart graficznych. (GeForce 2 i Radeon). Dzięki tej technologii animacje w "Sacrifice" były szybsze.
Jeśli chodzi o modele postaci, Otero i jego zespół odrzucili konwencjonalne projekty bazujące na "Władcy Pierścieni" i innych światach fantasy. Otero chciał, by zdolności istot były jasne i wynikały z ich wyglądu. W jego opinii, istota zaprojektowana by wybuchać i w ten sposób zabijać innych, powinna wyglądać jak "kreskówkowa bomba ze stopami". Proste pomysły Otero były rozwijane przez Gwyna, który także był odpowiedzialny za stworzenie modelu Eldreda. Poczucie humoru artystów nie umknęło uwadze społeczności graczy. Wielu zwróciło uwagę na podobieństwo Jamesa, Boga Ziemi do Earthworma Jimiego, gwiazdy poprzedniej produkcji Shiny.
Wydanie.
W czerwcu główne cechy gry zostały zaimplementowane i Shiny przeszło w kolejną fazę rozwoju. Wybrano 1000 ludzi do beta-testów w trybie gry wieloosobowej. Pozwoliło to na otrzymywanie informacji o błędach, szybkości działania gry i możliwych usprawnieniach. Wydawca gry, Interplay Entertainment, wysłał swój dział jakości, by przetestował tryb dla jednego gracza. Perry promował grę, wizytując profesjonalnych recenzentów gier komputerowych, takich jak FiringSquad, i dając im kopie wersji beta. 17 listopada 2000 Interplay wydało "Sacrifice" na platformę Windows. Shiny wydało edytor poziomów, Scapex, razem z pełną wersją gry, zezwalając graczom na tworzenie ich własnych poziomów. To narzędzie wyświetla zmiany graczy w trakcie ich dodawania. Użytkownicy mają pełną kontrolę nad pozycjami modeli i mogą użyć języka skryptowego, by stworzyć wydarzenia, lecz nie mogą dodawać nowych zaklęć lub istot. Mapy stworzone przez użytkowników mogą być dzielone między graczami podczas fazy połączenia w grze wieloosobowej.
Wcześniej, w tym samym miesiącu, wydawca oprogramowania dla Mactintosha, MacPlay ogłosił, że będzie przygotowywał konwersję "Sacrifice’a" na komputery Apple’a. Zaadaptowanie kodu źródłowego do architektury Mactintosha zajęło studiu kilka miesięcy i było gotowe 14 grudnia 2001
Ta wersja miała praktycznie wszystkie funkcje oryginału – z wyjątkiem edytora poziomów. Inną brakującą funkcjonalnością był tryb gry multiplayer, dodany później w patchu.
Odbiór.
"Sacrifice" wydano podczas okresu wzrostu na rynku gier video; liczba pieniędzy wydawana w USA na gry wzrosła z 3.2 miliarda dolarów w 1995 do 6.0 miliarda w 2000. "Porządne" RTS-y mogły się sprzedać w nakładzie ponad 100 000 kopii, a te, które się sprzedały w mniejszym niż 75 000, były uważane za komercyjne porażki. Wielu developerów koncentrowało się na grafice gry, nie myśląc o innowacjach w rozgrywce. Shiny było rozpoznawalne za niekonwencjonalne gry, pełne humoru i unikalnych wartości artystycznych. Kiedy stało się wiadomo, że Shiny zaczęło prace nad "Sacrifice" (swoją pierwszą grą RTS), paru obserwatorów było zaciekawionych, czy produkt będzie wysokiej jakości.
Pierwsze reakcje były entuzjastyczne. Grafika "Sacrifice" przykuła uwagę recenzentów – fantastyczne istoty i ich design zrobiły wielkie wrażenie w świecie gier komputerowych. Były tak niekonwencjonalne, że dziennikarz gier Michael Eilers zauważył: "To jakby Salvador Dalí oraz H.R. Giger zebrali się i skorzystali z 3D Studio Max na parę tygodni z lodówką pełną piwa między nimi". Dla innego dziennikarza, Kierona Gillena, "Sacrifice" przypominało grę "Command and Conquer", ale zaprojektowaną przez renesansowego rysownika Hieronima Boscha. Poza imponującymi graficznie istotami, Lee Haumersen z GameSpy uznał poruszanie się istot za płynne, komentując: "latające smoki poruszają się w sposób podobny do draco z filmu "Dragonheart"". Dziennikarz Tom Chick podsumował dzień doświadczania gry "Sacrifice" jako dostrzeganie swojego czarodzieja – głowy "armii poruszających się, pełzających, podskakujących rzeczy", jest to według niego "esencja tego, o czym jest ta gra".
Efekty zaklęć także spotkały się z pozytywnym przyjęciem. Samuel Bass z "Next Generation" magazine nazwał je "budzącymi podziw", a dla Johna Bye z Eurogamer'a były "pozytywnie, zapierające dech w piersiach", mógł zobaczyć "ogniste pociski spadające w dół na pole bitwy, tornada unoszące istoty w górę lub grunt uciekający spod stóp maga". Choć takie efekty były dostępne w innych grach, Gillen zauważył, że obserwowanie ich z perspektywy pierwszoosobowej to inne doświadczenie. Recenzenci z FiringSquad i "PC Gamer" byli równie zachwyceni efektami specjalnymi. Pomimo wypełnienia ekranu "uskrzydlonymi, w pełni zanimowanymi demonami" i "wieloma gigantycznymi istotami wspaniale unoszącymi się wśród chmur", "Sacrifice" nie zawieszało się na komputerach, co zachwyciło recenzentów z „Edge”.
Poza grafiką, dźwięki w grze także stały się obiektem komentarzy. Ekipa Gamespot polubiła słuchać historii w grze. Uznali oni, że aktorzy głosowi nie przesadzili z odgrywaniem, pomimo ekstrawaganckich postaci, w które się wcielali. Zamiast tego, wykonanie aktorów sprawiło, że postaci zyskały dodatkową głębię. Haumersen zanotował, że istnieje parę wad z tym związanych: ruchy ust postaci nie są zsynchronizowane z wypowiadanymi kwestiami, i miały one ograniczoną liczbę gestów. Michael House z Allgame nie był zachwycony, uznając głosy aktorów za "dziwne... od zabawnych do okropnych".
Dla paru recenzentów, "Sacrifice" miało problemy z walką. Zauważyli, że interfejs gry – który prezentował świat zza pleców czarodzieja – utrudniał im posiadanie pełnego obrazu otoczenia gry. Szybkie walki w grze sprawiły, że były one krwawe i brutalne, gdzie gracze musieli wysyłać jednostki do walki, dbać o bezpieczeństwo swojego maga i rzucać zaklęcia, by wspierać swoje armie. Recenzenci stwierdzili, że jeśli gracz przegrał parę wczesnych walk, jego armia nigdy nie mogła odzyskać strat i wygrać. Rozgrywki gry wieloosobowej w "Sacrifice," jak Sam Parker z GameSpot zaobserwował, miały tendencję do bycia rozciągniętymi w czasie, dopóki gracze nie zyskali potężniejszych zaklęć. Keith Pullin z "PC Zone" był rozczarowany, że gra nie została stworzona w ten sposób, by wynagradzać taktykę; w jego doświadczeniu wygrywał, przywołując grupy istot i atakując przeciwnika. Bass zgodził się, że gra miała braki taktyczne, lecz inne jej aspekty zachwyciły go.
Intensywność i ekscytacja z gry zadowoliły Dana Adamsa z IGN, lecz Bye był tak sfrustrowany przez jego doświadczenia z grą, stwierdzając, że miał podwyższone ciśnienie krwi. Nacisk na mikromanagement w grze przekonał "Maximum PC" by nazwać "Sacrifice" "najlepszym argumentem dla graczy w zyskaniu trzeciej ręki", co jest opinią zgodną z komentarzem Chicka, że interfejs "wygląda, jakby był zaprojektowany dla 13-palcowej, bestii-gamera". Gameplay w "Sacrifice" miał swoich zwolenników; ekipa "Edge", zachwycona kontrolą gry i jej efektami wizualnymi nazwała ją "jednym z kilku tytułów, które pokazały strategię w trzecim wymiarze i wykorzystały ów wymiar dobrze".
Nie opublikowano oficjalnych danych na temat sprzedaży "Sacrifice", ale donoszono, że nie sprzedawała się dobrze. James Bell, Senior Vice President of Creative Development z Infogrames, powiedział, że "Sacrifice", choć było dobrą grą, kiepsko się sprzedawała, gdyż była źle reklamowana i wyszła w złym czasie. Innym powodem, wypunktowanym przez Gillena, był mały rozmiar zespołu programistów. "Sacrifice" bazował na wysiłkach 4 ludzi, gra była stworzona dla ich preferencji, co uniemożliwiło wzięcie pod uwagę opinii szerszej rzeszy ludzi. Tak więc gra stała się produktem niszowym.
Dziedzictwo.
Według portalu IGN "Sacrifice" charakteryzowało się "piekną historią pełną postaci". Równocześnie "Sacrifice" zostało wybrane najlepszą grą strategiczną roku 2000 właśnie przez IGN. Gra ta w tym samym roku została uhonorowana przez European Computer Trade Show. Uznano ją za najlepszą grę komputerową. Od czasu swojego wydania, "Sacrifice" było jedną ze stu najlepszych gier wybieranych przez magazyn "PC Gamer" przez przynajmniej 8 lat z rzędu.
Mówiąc o historii gier RTS, Bruce Geryk zauważył, że "Sacrifice" "miało głębię i oryginalność". Cech tych nie wiązano z gatunkiem RTS, były one często traktowane drugorzędnie w stosunku do grafiki. Zespół stojący za witryną poświęconą grom UGO, również bardzo wysoko oceniał tę produkcję, umieszczając ją na 18. miejscu listy strategii wszech czasów.
"Sacrifice" spotkało się z entuzjastycznym przyjęciem przez krytyków i publikę. Osoby związane z branżą wskazują jednak, że z niezrozumiałych względów o grze szybko zapomniano. Zespół stojący za witryną GamesRadar zauważył, że "gra jest praktycznie niewidzialna w świecie gier komputerowych". Tymczasem, jak twierdzi Gillen, należy zaznaczyć, że niewiele osób ma świadomość tego, jakim "Sacrifice" jest pionierem w systemie sterowania rozgrywką za pomocą gestów myszy. System ten w późniejszym czasie został zastosowany przez Petera Molyneuxa w jego produkcji "Black &amp; White". W tym wypadku system ten nazywano rewolucyjnym. Gillen zauważył także, że "Sacrifice" było ostatnią grą wydaną przez studio Shiny, która charakteryzowała się wysokim stopniem kreatywności i nowatorstwa. Studio to skupiło się później na produkcjach dużo bardziej mainstreamowych. Wśród nich były takie tytuły jak "Enter the Matrix".
Studio Shiny regularnie otrzymywało zapytania dotyczące sequelu gry. Pomimo nacisków, w 2002 roku osoby związane ze studiem oświadczyły, że nie ma takich planów produkcyjnych. 7 lat później witryna GamesRadar po raz kolejny podnosi temat kontynuacji gry, nazywając "Sacrifice" "jedną z najbardziej niedocenianych gier wszystkich czasów".

</doc>
<doc id="1258892" url="https://pl.wikipedia.org/wiki?curid=1258892" title="Standard Missile">
Standard Missile



</doc>
<doc id="1258911" url="https://pl.wikipedia.org/wiki?curid=1258911" title="Of Montreal">
Of Montreal

of Montreal – amerykański zespół indiepopowy, założony w 1997 roku w Athens.

</doc>
<doc id="1258920" url="https://pl.wikipedia.org/wiki?curid=1258920" title="Wielka Przehyba">
Wielka Przehyba

Wielka Przehyba lub Wielka Prehyba (1191 m) – szczyt w Beskidzie Sądeckim. Znajduje się w głównej grani Pasma Radziejowej pomiędzy Przehybą (1175 m) a Złomistym Wierchem Północnym (1226 m). Jest całkowicie pokryty lasem i jest zwornikiem. W północnym kierunku odchodzi od niego poprzez przełęcz Zwornik boczny grzbiet, który następnie rozgałęzia się na dwa grzbiety: północno-zachodni z kulminacją Zgrzypy oraz długi północno-wschodni, który poprzez Wietrzne Dziury opada aż do doliny Popradu w Rytrze. 
W pobliżu wierzchołka przebiegają trzy szlaki turystyki pieszej i jeden narciarski, krzyżujące się z sobą na dwóch rozdrożach poniżej wierzchołka Wielkiej Przehyby (rozdroże Zwornik i Rozdroże pod Wielką Przehybą).
Wielka Przehyba należy do listy szczytów wymaganych do uzyskania odznaki PTTK Korona Beskidu Sądeckiego oraz odznaki Klubu Zdobywców Koron Górskich RP (KZKG RP) o nazwie Zdobywca Korony Beskidu Sądeckiego. 

</doc>
<doc id="1258926" url="https://pl.wikipedia.org/wiki?curid=1258926" title="The Libertines (album)">
The Libertines (album)

The Libertines jest drugim i jednocześnie ostatnim oficjalnym albumem brytyjskiego zespołu indierockowego The Libertines. 
Wydany 30 sierpnia 2004 roku album jest zapisem relacji pomiędzy liderami grupy, Carlem Barâtem i Pete’em Dohertym. Album szybko osiągnął pierwsze miejsce brytyjskiej listy przebojów, osiągnął status platynowej płyty, a w pierwszym tygodniu po wydaniu sprzedał się w ponad 72 000 kopiach.
22 listopada tego samego roku album został wydany ponownie. Zawierał dodatkowe DVD "Boys in the Band" zawierające m.in. nagrania koncertowe, wywiady z zespołem oraz teledysk do utworu „Can't Stand Me Now”.
Lista utworów.
Dodatkowe utwory wydania japońskiego

</doc>
<doc id="1258927" url="https://pl.wikipedia.org/wiki?curid=1258927" title="Synagoga Ezra-Izrael w Rydze">
Synagoga Ezra-Izrael w Rydze

Synagoga Ezra-Izrael w Rydze (ros. "Эзра-Исраэль") – dom modlitewny mieszczący się w Rydze na Łotwie po przeciwnej stronie ulicy Barona (dokładny adres: "K. Barona 112") do synagogi Rambam.

</doc>
<doc id="1258929" url="https://pl.wikipedia.org/wiki?curid=1258929" title="Kobieta stojąca przy klawesynie">
Kobieta stojąca przy klawesynie

Kobieta stojąca przy klawesynie (nl. "Staande Virginaalspeelster"), znany także jako Kobieta stojąca przy wirginale – obraz Jana Vermeera datowany na lata 1670–1671. Płótno jest sygnowane na instrumencie.
Obraz ten należy do późnego okresu twórczości Vermeera i reprezentuje styl charakterystyczny dla tej fazy. Ma cechy uproszczenia, brak detali i drobiazgów, typowych dla wcześniejszych płócien, wyraźniejszy kontur, mocne rozdzielenie światła i cienia, zamiłowanie do linii prostych i kątów.
Przedstawia bogato ubraną kobietę, stojącą w zamożnym wnętrzu przy klawesynie. Na pierwszym planie usytuowane jest krzesło, pokryte niebieskim materiałem. Za nim stoi instrument ozdobiony pejzażem. Na ścianie wiszą dwa obrazy: jeden przedstawia kupidyna i identyfikowany jest z dziełem Cesara van Everdingena; drugi przypisuje się Janowi Wijnantsowi lub Allartowi van Everdingenowi.
Pokrewnym dziełem jest płótno "Dziewczyna siedząca przy klawesynie".

</doc>
<doc id="1258934" url="https://pl.wikipedia.org/wiki?curid=1258934" title="Pasiecznik (góra)">
Pasiecznik (góra)

Pasiecznik (niem. "Brenberg", "Biemberg", "Böhmberg", "Bienenberg", inna nazwa: "Pasieka"), wzniesienie 893 m n.p.m. w południowo-zachodniej Polsce, w Sudetach Wschodnich, w Masywie Śnieżnika - w Krowiarkach.
Położenie.
Wzniesienie położone w Sudetach Wschodnich, w północno-zachodniej części Masywu Śnieżnika, w południowo-wschodniej części Krowiarek, około 6 km na południowy zachód od miejscowości Stronie Śląskie, po północno-wschodniej stronie Przełęczy Puchaczówka, między przełęczą a szczytem Wilczyńca na północy. Jest to pierwsze wzniesienie w grzbiecie Krowiarek, odchodzącym od Przełęczy Puchaczówka ku północnemu wschodowi.
Jedno z większych wzniesień Krowiarek, w kształcie rozległego kopca, o dość stromych zboczach z charakterystyczną niezalesioną częścią szczytową. Wzniesienie o zróżnicowanej budowie geologicznej, zbudowane ze skał metamorficznych serii strońskiej, należącej do metamorfiku Lądka i Śnieżnika: łupków łyszczykowych z wkładkami wapieni krystalicznych (marmurów kalcytowych i dolomitowych. Szczyt wzniesienia oraz część południowo-zachodniego zbocza, zajmuje obszerna górska łąka o charakterze hali, pozostałe zbocza wzniesienia w całości porasta las mieszany regla dolnego. Południowo-wschodnia część wzniesienia, poniżej granicy szczytu, położona jest na obszarze Śnieżnickiego Parku Krajobrazowego. U południowo-wschodniego podnóża góry położona jest miejscowość Sienna.
Turystyka.
Przez szczyt prowadzą szlaki turystyczne:

</doc>
<doc id="1258937" url="https://pl.wikipedia.org/wiki?curid=1258937" title="Departament Handlu USA">
Departament Handlu USA



</doc>
<doc id="1258939" url="https://pl.wikipedia.org/wiki?curid=1258939" title="Adolf Polak">
Adolf Polak

Adolf Polak (ur. 15 czerwca 1890 we Lwowie, zm. 22 kwietnia 1967 w Gdańsku) – polski inżynier i konstruktor, ceniony specjalista w zakresie budowy silników spalinowych i sprężarek tłokowych.
Życiorys.
Syn Franciszka i Marii z domu Bogdar. Ukończył studia na Politechnice Lwowskiej w 1914 r. Służył w Legionach Polskich w czasie I wojny światowej. Adiunkt i konstruktor w Katedrze Maszyn Cieplnych Tłokowych Politechniki Lwowskiej. Od 1922 r. prowadził badania nad udoskonaleniem silników spalinowych i wysokoprężnych na Politechnice Lwowskiej. Za jedno z ważniejszych jego osiągnięć uznaje się zaprojektowanie wysokoprężnego silnika spalinowego Diesla, a także nadzór nad jego montażem i uruchomieniem po raz pierwszy w Polsce, w fabryce Parowóz w Warszawie (1925 r.). Autor konstrukcji silników spalinowych, licznych ekspertyz, obliczeń i orzeczeń opracowywanych dla Zakładów Ostrowieckich w Warszawie, fabryki H. Cegielski w Poznaniu, Elin AG w Wiedniu i wielu innych. Prowadził działalność dydaktyczną – najpierw ćwiczenia i projektowanie, a później – wykłady z szybkobieżnych silników spalinowych. W 1938 r. w zastępstwie chorego prof. Ebermana został kierownikiem Katedry Silników Spalinowych, którą kierował także po 1939 r. już jako profesor tej uczelni, przemianowanej na Lwowski Instytut Politechniczny. W czasie II wojny światowej jego pracę wykorzystywali Niemcy i Sowieci. Po zakończeniu wojny, zaproszony do Gdańska, objął 1 lipca 1945 r. kierownictwo Katedry Elementów Maszyn Wydziału Mechanicznego Politechniki Gdańskiej, gdzie zorganizował zespół dydaktyczny i naukowy. Zespół ten w rekordowo krótkim czasie (1946–1948) wykonał prace projektowe i dokumentacyjne pierwszej polskiej okrętowej maszyny parowej typu ML-8a, którą uruchomiono w Hucie Zgoda w Świętochłowicach w 1948 r. i zamontowano na rudowęglowcu s/s „Sołdek”. W latach 1949–1959 kierował pracami koncepcyjnymi i projektowymi kolejnych unowocześnionych maszyn parowych oraz silnika Diesla o bardzo wysokim doładowaniu. Przyczynił się do powstania innych oryginalnych konstrukcji urządzeń okrętowych, jak pompy, łożyska oporowe, czy maszyna sterowa, stanowiące wyposażenie serii rudowęglowców eksploatowanych przez dziesiątki lat. W 1959 r. objął kierownictwo Katedry Silników Spalinowych PG, a w 1960 r., w związku z ukończeniem 70 lat, został przeniesiony na emeryturę, pozostając nadal w ścisłym kontakcie z Katedrą, wciąż dzieląc się swoją wiedzą i bogatym doświadczeniem. Pochowany na Cmentarzu Srebrzysko w Gdańsku (rejon IX, kwatera profesorów-3-6).
Osiągnięcia.
Prof. zw. dr inż., był członkiem korespondentem Polskiej Akademii Nauk w Warszawie. Utworzył Katedrę Konstrukcji i Eksploatacji Maszyn Wydziału Mechanicznego PG i był jej kierownikiem. W latach 30. skonstruował wiele typów silników dla potrzeb przemysłu, w tym m.in. pierwszą polską okrętową maszynę parową.
Odznaczony Krzyżem Oficerskim Orderu Odrodzenia Polski (1959), Złotym Krzyżem Zasługi (1951, na wniosek Polskim Komitecie Obrońców Pokoju).

</doc>
<doc id="1258942" url="https://pl.wikipedia.org/wiki?curid=1258942" title="Guru (film 2007)">
Guru (film 2007)

Guru (hindi: गुरू; urdu: گرو, telugu:గురు; tamilski: குரு, kannada: ಗುರು) – indyjski film wyreżyserowany w 2007 roku przez Mani Ratnam, autora "Dil Se", "Yuva" i "Kannathil Muthamittal". W rolach głównych Abhishek Bachchan, Aishwarya Rai. W drugoplanowych R. Madhavan, Vidya Balan i Mithun Chakraborty. Premiera filmu odbyła się na Festiwalu Filmowym w Toronto. Film miał też dubbing w języku tamilskim i telugu.
Fabuła.
Gurukant Desai (Abhishek Bachchan) pochodzi z wioski Idhar w Gudżaracie. W 1951 roku oblewając egzaminy sprawia zawód swemu ojcu, kierownikowi wiejskiej szkoły. Rozczarowany nim ojciec pozwala młodziutkiemu chłopcu wyjechać do pracy w Turcji. Po siedmiu latach Gurukant rezygnuje z kariery w służbie „białym”. Wraca do Gudżaratu z planami założenia własnego interesu. Kolejny raz spotyka się z żalem niewierzącego w jego możliwości ojca. Aby móc otworzyć własną firmę, Gurukant żeni się z siostrą swego wspólnika, Sujatą (Aishwarya Rai). Potrzebuje pieniędzy przeznaczonych na posag dla dziewczyny uchodzącej w wiosce za dziwaczkę o chwiejnych nastrojach. W 1958 roku Gurukant wyjeżdża do Mumbaju. Z żoną i jej bratem Jigneshem (Arya Babbar). Szczęście w małżeństwie z Sujatą pomaga mu nie utracić wiary w siebie. Gurukant zdecydowanie przebija się wśród konkurentów. Zjednuje sobie przyjaźń wpływowego niezależnego w sądach wydawcy gazety Manikdasa Gupty (Mithun Chakraborty). Z roku na rok staje się coraz bogatszy. Zakłada fabryki polyesteru. Daje pracę tysiącom robotników. Jako potężny już biznesmen staje się przedmiotem ataku rozczarowanego jego nieuczciwością w interesach wydawcy Manikdasa. Były przyjaciel traktowany przez Gurukanta latami jak ktoś, kto w jego życiu zastępuje mu odrzucającego go ojca, staje się zajadłym wrogiem. Napuszcza na niego dziennikarza Shyama Saxenę (R. Madhavan).
Muzyka.
Autorem muzyki jest A.R. Rahman.

</doc>
<doc id="1258944" url="https://pl.wikipedia.org/wiki?curid=1258944" title="Urszula Pasławska">
Urszula Pasławska

Urszula Stefania Pasławska (ur. 28 stycznia 1977 w Biskupcu) – polska polityk, samorządowiec, w latach 2006–2012 wicemarszałek województwa warmińsko-mazurskiego, od 2012 wiceprezes Polskiego Stronnictwa Ludowego, w latach 2012–2015 podsekretarz stanu w Ministerstwie Skarbu Państwa, od 2015 posłanka na Sejm VII, VIII i IX kadencji.
Życiorys.
Ukończyła studia na Wydziale Prawa i Administracji Uniwersytetu Gdańskiego oraz studia podyplomowe na kierunku integracja europejska i współpraca transgraniczna na Uniwersytecie Warmińsko-Mazurskim w Olsztynie.
Od 2001 pracowała w urzędzie marszałkowskim w Olsztynie w Departamencie Infrastruktury i Geodezji. W 2003 została zatrudniona w urzędzie miejskim w Biskupcu na stanowisku specjalisty ds. współpracy zagranicznej i środków pomocowych. W 2006 objęła funkcję dyrektora Zarządu Szkół i Przedszkoli w tym mieście. W latach 2004–2006 była także przewodniczącą rady nadzorczej w Zakładzie Nieruchomości Lokalowych Sp. z o.o. oraz w Przedsiębiorstwie Wodociągów i Kanalizacji Sp. z o.o. w Biskupcu.
W wyborach parlamentarnych w 2005 bezskutecznie kandydowała do Sejmu z listy Polskiego Stronnictwa Ludowego. W wyborach samorządowych w 2006 z listy PSL uzyskała mandat radnej sejmiku warmińsko-mazurskiego (zdobywając 4435 głosów). 29 listopada tego samego roku została powołana w skład zarządu województwa na stanowisko wicemarszałka odpowiedzialnego za nadzór m.in. nad sprawami związanymi z funduszami strukturalnymi.
Została działaczką PSL, w latach 2008–2012 była sekretarzem zarządu wojewódzkiego tej partii, objęła także funkcję prezesa zarządu powiatowego ziemskiego PSL w Olsztynie. 21 listopada 2010 ponownie uzyskała mandat radnej sejmiku województwa z listy PSL, otrzymując 8193 głosy. 30 listopada 2010 została po raz drugi wicemarszałkiem województwa. Bez powodzenia kandydowała do Sejmu w wyborach w 2011. 20 czerwca 2012 została podsekretarzem stanu w Ministerstwie Skarbu Państwa, rezygnując wcześniej ze stanowiska wicemarszałka województwa (pozostała natomiast radną sejmiku). 1 grudnia tego samego roku objęła funkcję jednego z wiceprezesów PSL. W 2014 kolejny raz z powodzeniem kandydowała w wyborach wojewódzkich. 2 stycznia 2015 została odwołana ze stanowiska podsekretarza stanu w MSP, a tydzień później złożyła rezygnację z mandatu radnej sejmiku województwa, w związku z przyjęciem mandatu poselskiego po Zbigniewie Włodkowskim. Ślubowanie poselskie złożyła 13 stycznia 2015.
W wyborach w tym samym roku z powodzeniem ubiegała się o poselską reelekcję (dostała 6354 głosy). W wyborach do Parlamentu Europejskiego w 2019 bezskutecznie kandydowała na eurodeputowaną (otrzymała 63 274 głosy). W wyborach w tym samym roku została wybrana do Sejmu IX kadencji, zdobywając 19 528 głosów.
Życie prywatne.
Jest prawnuczką Bogumiła Labusza, współzałożyciela i prezesa Mazurskiej Partii Ludowej. Jest luteranką, w 2023 została członkinią Synodu Diecezji Mazurskiej Kościoła Ewangelicko-Augsburskiego w RP. Została też przewodniczącą Klubu Polskich Dian, zrzeszającego kobiety należące do Polskiego Związku Łowieckiego.

</doc>
<doc id="1258945" url="https://pl.wikipedia.org/wiki?curid=1258945" title="Mirosław Witkowski">
Mirosław Witkowski

Mirosław Witkowski (ur. 24 marca 1955 w Gryfinie) – polski działacz związkowy i wolnościowy związany z podziemnymi wydawnictwami drugiego i trzeciego obiegu. Absolwent Wydziału Filozofii Uniwersytetu Szczecińskiego (2000).
Działalność podziemna 1977 - 1989.
Działalność opozycyjną zaczyna w 1977 r. od współpracy z Komitetem Samoobrony Społecznej 'KOR'.
W latach 1978 - 1980 współpracował z niezależnymi pismami: Robotnik (dwutygodnik KOR) oraz „Biuletyn Informacyjny KSS ‘KOR’”, był redaktorem pisma „Robotnik Szczeciński”. W 1979 r. był członkiem Komitetu Założycielskiego Wolnych Związków Zawodowych (WZZ) Pomorza Zachodniego.
W latach 1980 - 1994 członek i działacz „Solidarności”.
Od 13 grudnia 1981 do 23 grudnia 1982 internowany w Zakładzie Karnym w Goleniowie, ZK w Wierzchowo (powiat drawski) oraz w Ośrodku Odosobnienia dla Osób Internowanych w Strzebielinku, gdzie internowany był także Lech Kaczyński.
W latach 1982 - 1989 kolportował i pisał w wydawnictwach podziemnych drugiego i trzeciego obiegu.
Od 1985 działacz Ruchu Wolność i Pokój, uczestniczył w głodówce protestacyjnej w obronie Marka Adamkiewicza w kościele św. Krzysztofa w Podkowie Leśnej. Uczestnik spotkań ze środowiskiem Karty 77.
Kontrkultura.
Był współzałożycielem i wydawcą szczecińskiego Skafandra, należącego do pierwszej fali polskich art zinów. Od 1986 ukazującego się w trzecim obiegu, po 1989 r. wydawanego legalnie jako część fanzinu Garaż do roku 2002.
Swoją działalność literacką wpisywał w kulturę alternatywną, pojmowaną jako tę, która "kreuje, a nie konsumuje już wykreowane", w przeciwieństwie to tradycyjnej kultury. Kreuje przy pomocy obecnej w każdym numerze pisma perwersji, będącej "sposobem do wydobycia najbardziej fajnego, twórczego wnętrza".
Działalność społeczna po 1989.
W 1989 roku Młodzieżowa Agencja Wydawnicza RSW 'Ruch' wydaje jego tomik wierszy "Śmieszny jest ten strach" (), z którego utwory zostały wykorzystane przez punkowy zespół Bruno Wątpliwy.
Od 1990 do 1994 był redaktorem pierwszej gazety wydawanej przez NSZZ „Solidarność”; tygodnika „Jedność”. W 1991 współorganizuje pierwsze komercyjne radio w Szczecinie - Radio AS. W 1993 organizuje i zostaje pierwszym dyrektorem Radia ABC w Szczecinie.
Od 1995 do listopada 2003 redaktor wydawanego przez Zamek Książąt Pomorskich "Szczecińskiego Przeglądu Aktualności Kulturalnych".
W 2006 odznaczony Krzyżem Oficerskim Orderu Odrodzenia Polski.
23 listopada 2015 decyzją prezydenta Andrzeja Dudy został odznaczony Krzyżem Wolności i Solidarności.

</doc>
<doc id="1258950" url="https://pl.wikipedia.org/wiki?curid=1258950" title="Bartłomiej z Pragi">
Bartłomiej z Pragi

Bartłomiej z Pragi (lub Bartłomiej z Czech; połowa XIII wieku) – czeski franciszkanin, biskup nominat łukowski.
Działał w Polsce w latach 1255-1258. Najprawdopodobniej dzięki jego namowom Bolesław Wstydliwy, u którego zakonnik przebywał w Małopolsce, przeszedł do obozu Przemysła Ottokara II. 6 i 7 sierpnia 1255 roku otrzymał z rąk papieża Aleksandra IV mandat papieski zezwalający na ogłoszenie krucjaty przeciw Litwie i Jaćwieży.
Za udział w przygotowaniu i samej wyprawie miał zostać biskupem w Łukowie, gdzie planowano utworzenie diecezji zajmującej się misją w Jaćwieży.
Planów, prawdopodobnie skutkiem sprzeciwu Krzyżaków, nie zrealizowano. Bulla papieska ws. powstania ośrodka w Łukowie od samego początku zawierała klauzulę chroniącą prawa i interesy zakonu krzyżackiego. Zakon począł więc czynić starania zmierzające do udaremnienia tego przedsięwzięcia, posługując się licznymi intrygami. 8 sierpnia 1257 roku papież całkowicie cofnął udzielone zakonnikowi pełnomocnictwa, uzasadniając to stwierdzeniem, że głoszona przez niego krucjata przeszkadza misji zakonu krzyżackiego.
Planowanie utworzenia biskupstwa w Łukowie było próbą wzmocnienia Kościoła katolickiego na kresach wschodnich.

</doc>
<doc id="1258955" url="https://pl.wikipedia.org/wiki?curid=1258955" title="Athens (Georgia)">
Athens (Georgia)

Athens – miasto w Stanach Zjednoczonych, w stanie Georgia, w hrabstwie Clarke założone w XVIII wieku. Jest nazywane "Klasycznym miastem".
W tym mieście główną siedzibę ma Uniwersytet Georgia oraz stanowy ogród botaniczny.
Z Athens pochodzi wiele znanych zespołów, m.in. R.E.M., The B-52's, of Montreal oraz aktorka Kim Basinger i aktor Jeff Daniels.
Demografia.
Według spisu powszechnego w 2020 roku liczy 127,3 tys. mieszkańców, w tym 61,9% to osoby białe, 28,2% to czarnoskórzy lub Afroamerykanie, 3,9% Azjaci, 3,3% było rasy mieszanej i 0,2% to rdzenna ludność Ameryki. Latynosi stanowili 10,9% ludności miasta.

</doc>
<doc id="1258956" url="https://pl.wikipedia.org/wiki?curid=1258956" title="Kate Voegele">
Kate Voegele

Kate Elizabeth Voegele (ur. 8 grudnia 1986 w Bay Village) – amerykańska piosenkarka folkowa, soft rockowa i pop-rockowa, aktorka, autorka piosenek i tekstów, gitarzystka, pianistka.
W Polsce znana jest głównie dzięki roli Mii w serialu telewizyjnym wyświetlanym pod tytułem "Pogoda na miłość" (tytuł oryginalny "One Tree Hill") oraz jej wykonaniom muzycznym. Obecnie nagrywa dla wytwórni MySpace Records, której płyty rozprowadza Interscope Records.
Voegele zainteresowała wytwórnie i kierownictwa muzyczne swoimi płytami demo. Pierwszą z nich, piosenkę "The Other Side" (wykonaną w 2003) wyprodukował Michael Seifert. Jej drugą piosenkę "Louder Than Words" (2004) wyprodukował Marshall Altman. W 2006 roku podpisała umowy z wytwórnią Myspace Records. W maju 2007 Wydała za ich pośrednictwem debiutancki album "Don't Look Away" (produkcji Marshalla Altmana).
Muzycy koncertowi w jej zespole.
Muzycy w koncertowym zespole Kate Voegele to:
Historia wykonań i nagrody.
Voegele wzięła udział w koncertach charytatywnych na rzecz rolników amerykańskich, Farm Aid, w 2004 i 2005, wśród takich muzyków jak Dave Matthews, Willie Nelson, Neil Young czy John Mellencamp. Wydała minialbum pt. "Louder Than Words" w lutym 2005.
Jej piosenka pt. "Only Fooling Myself" znalazła się na ścieżce dźwiękowej seriali telewizyjnych kanału sieci CBS "Clubhouse" i "Ghost Whisperer". "It’s Only Life" pojawiła się w kanale telewizyjno-muzycznym MTV w programie "Newport Harbor", jak i w programie kanału fabularnego poświęconego tematyce rodzinnej Lifetime, w filmie telewizyjnym "Custody".
Piosenka Kate Voegele "I Won't Disagree" wygrała nagrodę "New York City Songwriters Circle" za rok 2006. Piosenka "Only Fooling Myself" zyskała rozgłos w 2006 dzięki wygraniu konkursu USA Songwriting Competition, przeprowadzonego przez sklep w sieci księgarni Borders Books &amp; Music lokalnie w teksańskiej stolicy stanowej i mekce muzyki folkowej, Austin.
Następnie, 23 grudnia 2005, Kate Voegele zaśpiewała hymn USA, z okazji meczu koszykówki NBA drużyn New York Knicks i Utah Jazz, w Madison Square Garden w Nowym Jorku.
We wrześniu 2006 Kate Voegele ponownie zaśpiewała hymn USA przed meczem sportowym, tym razem baseballowym, w ramach rozgrywek Major League Baseball pomiędzy najstarszymi klubami regionu Midwest, Cincinnati Reds i Chicago Cubs, mającym miejsce na nowym, niespełna 3-letnim stadionie Great American Ball Park w Cincinnati. Kilka dni później, 30 września 2006, na drugim końcu stanu Ohio, w rodzinnym Cleveland, artystka zagrała poprzedzając występ główny w klubie House of Blues, podczas wieczoru z udziałem popularnych artystek muzyki country rock, Michelle Branch i Jessiki Harp z zespołu The Wreckers.
Wiosną 2008 podobny występ Kate Voegele poprzedził koncert zespołu Hanson ze Stephenem Kelloggiem. Zapowiedziano, że latem 2008, Voegele poprzedzi występy Natashy Bedingfield i grupy The Veronicas podczas trasy koncertowej Verizon VIP Tour.
W telewizji, w tym występy gościnne.
Kate Voegele niedawno rozpoczęła powtarzane występy gościnne w 7 odcinkach serialu telewizyjnego (kanał The CW) "One Tree Hill". 22 stycznia 2008 zagrała w roli piosenkarki i instrumentalistki klawiszowej o imieniu Mia, udzielającej się w zespole rockowym. Filmowa Mia wykonuje w serialu piosenki z rzeczywistego albumu debiutanckiego Kate Voegele "Don't Look Away" oraz utwór "Kindly Unspoken".
2 lutego 2008 Kate Voegele także wykonała szereg piosenek z "Don't Look Away" jako gość muzyczny publicystycznego programu The Early Show w kanale sieci CBS. Program nadano w całym USA. Jej muzycy koncertowi zagrali wraz z nią: Sam Getz wykonał śpiew harmonijny i udzielił się na beatboksie, zaś Mark Tobik zagrał na gitarze basowej.
Wykształcenie.
Voegele studiowała po liceum na stanowym uniwersytecie Miami University w miasteczku Oxford, ok. 40 km na północny zachód od Cincinnati. Jej ostatnie wykłady tamże odbyły się wiosną 2007. Studiowała głównie sztuki wizualne, plastykę i psychologię.
Począwszy od wiosny 2008 nadal studiuje, lecz zaocznie, dążąc do uzyskania licencjatu w psychologii. Robi to przez łącze internetowe do strony w pełni akredytowanego "uniwersytetu w sieci" University of Phoenix. W tym samym czasie pracuje zawodowo jako muzyk, odbywając trasy koncertowe.

</doc>
<doc id="1258963" url="https://pl.wikipedia.org/wiki?curid=1258963" title="Republika Górska">
Republika Górska



</doc>
<doc id="1258965" url="https://pl.wikipedia.org/wiki?curid=1258965" title="The Eye (film)">
The Eye (film)



</doc>
<doc id="1258974" url="https://pl.wikipedia.org/wiki?curid=1258974" title="Alag">
Alag

Alag (devanagari: अलग, nastaliq: الگ; tłum: "Odmienny", inne tytuły: Alag: He Is Different... He Is Alone...) – bollywoodzki dramat science fiction wyreżyserowany w 2006 roku przez Ashu Trikha. W rolach głównych Akshay Kapoor i Dia Mirza. To remake filmu hollywoodzkiego "Powder" (z Seanem Patrickiem Flanerym).
W piosence "Sabse Alag" występuje wielu znanych aktorów, m.in. Shah Rukh Khan.

</doc>
<doc id="1258975" url="https://pl.wikipedia.org/wiki?curid=1258975" title="Naczyniaki tętniczo-żylne">
Naczyniaki tętniczo-żylne



</doc>
<doc id="1258976" url="https://pl.wikipedia.org/wiki?curid=1258976" title="Spis ludności Stanów Zjednoczonych">
Spis ludności Stanów Zjednoczonych

Spis ludności Stanów Zjednoczonych – spis ludności przeprowadzany regularnie w Stanach Zjednoczonych. Na mocy drugiej sekcji pierwszego artykułu Konstytucji Stanów Zjednoczonych ma on miejsce raz na dziesięć lat, a dane z niego uzyskane służą do ustalenia granic jednomandatowych okręgów wyborczych do Izby Reprezentantów Stanów Zjednoczonych. Pierwszy spis ludności Stanów Zjednoczonych miał miejsce w 1790 roku, a ostatni w roku 2020. Kolejny jest planowany na rok 2030. Współcześnie spis przeprowadzany jest przez specjalnie w tym celu powołaną agencję, United States Census Bureau.
Indywidualne wypełnione kwestionariusze są objęte tajemnicą i publicznie udostępniane dopiero po 72 latach od przeprowadzenia spisów. Jednak w okresie drugiej wojny światowej nielegalnie udostępniono te dane służbom wywiadowczym, co doprowadziło do internowania dziesiątek tysięcy obywateli Stanów Zjednoczonych pochodzenia japońskiego.

</doc>
<doc id="1258980" url="https://pl.wikipedia.org/wiki?curid=1258980" title="Letnia Paraolimpiada w 2004 - lista medali">
Letnia Paraolimpiada w 2004 - lista medali



</doc>
<doc id="1258981" url="https://pl.wikipedia.org/wiki?curid=1258981" title="Baltazar Behem">
Baltazar Behem

Baltazar Behem (Bem, Behme, Behein; ur. ok. 1450 lub 1460 w Krakowie – zm. 1508 tamże) – mieszczanin krakowski, notariusz miejski w latach 1500–1508.
Studiował na Uniwersytecie Krakowskim, gdzie uzyskał stopień bakałarza sztuk wyzwolonych. Od 1488 roku pracował w kancelarii miejskiej. Był fundatorem księgi przywilejów i statutów miasta, którą ofiarował w 1505 radzie miejskiej. Dzieło to, znane jako "Kodeks Baltazara Behema", uznaje się za jeden z najcenniejszych zabytków rękopiśmiennych w Polsce.
Życiorys.
Urodził się w II połowie XV wieku, około 1450 lub 1460 roku. Był synem Wawrzyńca Behema i Barbary o nieznanym nazwisku, prawdopodobnie pochodzącej z okolic Zatora. Ojciec, kupiec lub rzemieślnik, przyjął krakowskie prawo miejskie w roku 1451, zmarł zaś w 1465. Matka ponownie wyszła za mąż, za Mikołaja Niklina, zwanego Fryczem. Z tego związku urodziło się dwoje dzieci – Erazm i Agnieszka (choć niewykluczone, iż była to jeszcze córka Wawrzyńca). 
Baltazar rozpoczął studia na Uniwersytecie Krakowskim w 1473 roku. Ukończył je pięć lat później ze stopniem bakałarza sztuk wyzwolonych. Możliwe, że miał zostać duchownym, bowiem w 1486 roku tytułowany jest zwrotem „honorabilis”, który stosowano wobec osób z niższymi święceniami. Zrezygnował jednak z ewentualnej kariery kościelnej i w 1488 poślubił Dorotę Krystanównę z Olkusza. Miał z nią czworo dzieci, z których źródła wymieniają z imienia troje – Hieronima, Erazma i Barbarę.
Behem swoje dalsze losy związał z krakowską kancelarią miejską. W 1488 roku został wicenotariuszem. Dwa lata później, po rezygnacji Jana Heydecke, objął stanowisko notariusza, kierownika całej kancelarii, które piastował do śmierci.
Cieszył się powszechnym uznaniem i zaufaniem, bowiem poza licznymi obowiązkami notariusza, niezwykle często był wykonawcą testamentów mieszczan czy też pełnomocnikiem w różnych transakcjach (np. zajął się ulokowaniem pieniędzy altarzystów kościoła Mariackiego). Prawdopodobnie sam zgromadził pewien majątek, dzięki dochodom, które czerpał ze stanowiska notariusza. Miał dom przy ulicy Świętej Anny, być może też drugi przy Gołębiej (w źródłach występuje jako własność jego syna, Hieronima, lecz niewykluczone, iż odziedziczył ją po ojcu), lokował również pewne sumy w krakowskich księgarniach i papierniach. Szczególnie znaczne środki zainwestował w mogilską papiernię przybysza ze Szwabii, Bernarda Jekla z Küssnacht.
Behem utrzymywał ożywione kontakty z księgarzami i drukarzami, część tych relacji miała też charakter rodzinny. Już jego ojczym był jednym z poręczycieli Szwajpolta Fiola w procesie konsystorskim (1492), sam Baltazar prawdopodobnie wszedł w spółkę z Janem Klemensem (Klemeszem) z Legnicy, który od 1491 roku prowadził w Krakowie dużą firmę księgarską. Ręczył za niego, gdy ten przyjmował prawo miejskie (1501) i był jednym z egzekutorów jego ostatniej woli. Syn Hieronim poślubił Katarzynę, córkę Marka Szarfenberga, założyciela krakowskiej linii tej rodziny, który zaczął zajmować się księgarstwem i drukarstwem. Natomiast córka Barbara wyszła za przybysza z Nysy, Wolfganga Hylnera, prowadzącego sklep wyrobów żelaznych, którego szwagier Bertold Bamgart (może mąż drugiej córki Behema, nie wymienianej w źródłach) prowadził interesy z Fiolem. 
Baltazar Behem zmarł nagle latem 1508 roku, w drugiej połowie czerwca lub na początku lipca. Opiekę nad jego dziećmi przejął brat przyrodni, Erazm Wonsam.
Kodeks.
Osoba Behema na trwałe związana jest z iluminowanym, pergaminowym kodeksem, zawierającym odpisy przywilejów i statutów miasta Krakowa oraz roty przysiąg rajców i ławników, wilkierze i ustawy dwunastu cechów. Sam go ufundował, zredagował i własnoręcznie wypełnił kopiami wyżej wymienionych dokumentów. Spod jego ręki najpewniej wyszły także inicjały, złote i błękitne (być może również jego są te wielobarwne) oraz drolerie na marginesach. Pracował nad nim od około 1502 roku, zaś w 1505 ofiarował radzie miejskiej, zapewne uważając, iż jest bliski ukończenia tego dzieła. Tak się nie stało – przedwczesna śmierć przerwała jego pracę.
Do swojego dzieła dołączył dedykację w języku łacińskim, skierowaną do rajców, w której podawał jako powody ofiarowania kodeksu chęć usprawnienia dostępu do ważnych dokumentów, ułatwienie radzie podejmowania dobrych decyzji, zwiększenie jej prestiżu i umocnienie porządku publicznego w Krakowie. Oprócz tego wskazał swe inne motywy – miłość do ojczystej ziemi, pragnienia zdobycie sławy i nieśmiertelności własnego imienia oraz zyskanie życzliwości rajców. Możliwe, iż liczył na otrzymanie miejsca wśród nich, co jednak mu się nie udało, zarówno w 1504, jak 1506 roku, kiedy obsadzano wolne miejsca w krakowskiej radzie miejskiej.
Wielkie znaczenie kodeksu zapewnia mu zespół dwudziestu siedmiu całostronicowych miniatur, przedstawiających herb Krakowa, sceny z życia miasta i godła różnych cechów oraz "Ukrzyżowanie" (dodane później do rękopisu). Zapewne to Behem ułożył taki program ikonograficzny, natomiast autor iluminacji nie jest znany. Upatrywano go również w samym notariuszu miejskim, co do którego istnieją przypuszczenia, iż zajmował się również iluminowaniem ksiąg – Edward Chwalewik podał, iż w bibliotece krakowskich karmelitów przed II wojną światową znajdowały się zdobione przez niego rękopisy, zapewne podpisane. Najpewniej jednak był to dzieło innej osoby, anonimowego artysty określanego jako Mistrz Kodeksu Behema. Niewykluczone, iż na miniaturze herbu miasta, podobizna człowieka z odkrytą głową, który klęczy w bramie, odnosi się do Behema jako fundatora dzieła.
Na podstawie wyobrażenia herbu w narożniku jednej z kart "Kodeksu Behema" oraz inicjału z inkunabułu, który był jego własnością, Zofia Ameisenowa uznała, iż notariusz posługiwał się herbem Szeliga lub zbliżonym do niego. Pogląd ten został jednak poddany krytyce. Zygmunt Wdowiszewski dokonał analizy wizerunku tego herbu. Wskazując na różnice między Szeligą a wyobrażeniami z ksiąg Behema, uznał, iż nie można zgodzić się na taką identyfikację, a notariusz miejski najpewniej używał swojego własnego herbu mieszczańskiego.
Kodeks, ostatecznie przekazany radzie miejskiej po śmierci Behema, od 1825 roku znajduje się w zbiorach Biblioteki Jagiellońskiej, która posiada również wspomniany wcześniej inkunabuł z domniemanych herbem, własność Behema z 1484 roku, co potwierdza banderola na dolnym marginesie jednej z kart, z podpisem i datą.

</doc>
<doc id="1258982" url="https://pl.wikipedia.org/wiki?curid=1258982" title="Akselbant">
Akselbant

Akselbant (niem. "Achsel" – „dół pachowy”, "Band" – „taśma”), sznur galowy – ozdobny pleciony sznur naramienny, będący częścią stroju, głównie wojskowego. Noszone przy mundurze galowym jako odznaka początkowo członków straży przybocznej i świty (najwcześniej spotykane we Francji – od XVII wieku), następnie używane przez generałów, oficerów sztabu generalnego, adiutantów i żandarmerię. Z czasem pojawiły się we wszystkich armiach europejskich.
Od XVIII wieku stosowane w Polsce przez regimenty dragonów, a następnie pułki gwardii. Wojsko Polskie stosuje akselbanty w stroju galowym generałów, oficerów i podoficerów.
Mają zróżnicowane kolory, noszone są na prawym ramieniu łącznie z plecionym naramiennikiem. Metalowe zakończenie sznurów jest pozostałością dawniej przymocowywanego do nich ołowianego sztyftu, który spełniał rolę ołówka.

</doc>
<doc id="1258984" url="https://pl.wikipedia.org/wiki?curid=1258984" title="Vítor Hugo Gomes Passos">
Vítor Hugo Gomes Passos

Vítor Hugo Gomes Passos pseudonim Pélé lub Vítor Pélé (ur. 14 września 1987 w Porto) – portugalski piłkarz grający na pozycji pomocnika. Był graczem młodzieżowej reprezentacji Portugalii.

</doc>
<doc id="1258987" url="https://pl.wikipedia.org/wiki?curid=1258987" title="Om Jai Jagadish">
Om Jai Jagadish

Om Jai Jagadish – film bollywoodzki z 2002 roku, debiut reżyserski Anupam Khera.
Fabuła.
W domu na plaży w godnej podziwu harmonii żyje rodzina Batra. Miejsce zmarłego przed dwudziestu laty ojca zajął najstarszy syn Om (Anil Kapoor). Dwaj młodsi bracia okazują mu szacunek i podziw. Om od lat troszczy się o nich. Zapożyczył się u swego szefa Shekhara umożliwiając Jaiowi studia w Ameryce. Zajęty zdobywaniem funduszy na studia Jaia, opieką nad matką i troską o lekkomyślnego geniusza komputerowego, najmłodszego Jagadisha (Abhishek Bachchan), Om zapomina o sobie. Mimo to jego matce (Waheeda Rehman) i bratu udaje się zaaranżować dla niego małżeństwo z pełną temperamentu Ayeshą (Mahima Chaudhry. Cała rodzina niecierpliwie i z tęsknotą wyczekuje powrotu z Ameryki dawno niewidzianego Jaia. Marzący o zbudowaniu kiedyś najszybszego auta świata Jai nie tylko kończy studia jako najlepszy student na roku, ale też zdobywa miłość zamerykanizowanej Induski Neetu (Urmila Matondkar). Małżeństwo Jaia z Neetu zmienia rodzinę. Harmonię zastępują coraz częstsze nieporozumienia i konflikty. Kłopoty pogłębia sprawa długów. Szikhar zaczyna szantażować Oma przymuszając go do ich spłaty. Om oczekuje, że Jai jak najszybciej podejmie się pracy w Indiach, aby pomóc spłacić długi za jego studia, ale lekceważąca Indie Neetu chce wrócić do Ameryki. Jai pod wpływem żony uważa więc, że rozwiązaniem problemu mogłaby być sprzedaż rodzinnego domu zbudowanego przez ojca. Rodzina jest oburzona. To, co dla nich jest święte, dla zmienionego pobytem na Zachodzie Jaia staje się kapitałem. Dramat w rodzinie narasta, gdy Neetu przekonuje Jaia do powrotu do Ameryki. Los uderza też w Jagadisha. Musi on zmierzyć się z konsekwencjami swojej lekkomyślności. Podpuszczony przez przyjaciół, aby im pomóc w studiach, włamał się do uczelnianego komputera kradnąc tematy egzaminacyjne. Zostaje wyrzucony ze studiów. Po kłótni z rozżalonym i rozgniewanym Omem opuszcza dom. Wielka miłość braci zostaje wystawiona na próbę. Jai z zamerykanizowaną żoną w Atlancie. Jagadish rozwozi pizzę w Bengaluru. Om samotnie musi zmierzyć z utratą zadłużonego domu...

</doc>
<doc id="1258993" url="https://pl.wikipedia.org/wiki?curid=1258993" title="Prinzenstraße">
Prinzenstraße

Prinzenstraße – stacja metra w Berlinie na linii U1. Stacja została otwarta w 1902.

</doc>
<doc id="1259007" url="https://pl.wikipedia.org/wiki?curid=1259007" title="Jazda Polska">
Jazda Polska

Jazda polska – program stacji TVN Turbo prowadzony przez Jakuba Bielaka.
Prowadzący w żartobliwy i dość kąśliwy sposób ocenia, jak jeżdżą polscy kierowcy – analizuje ich drogowe popisy i śmiałe manewry. Głównym elementem programu jest jednak nie wykpienie nieudolności Polaków za kierownicą, ale przyczynienie się do poprawy bezpieczeństwa na drogach. Odcinki „Jazdy polskiej” zawierają praktyczne porady, podane w przystępnej i zrozumiałej formie. 
W cyklu "Fakty i mity" ukazane są ze różne stereotypy. Obalane zostają spiskowe teorie dziejów i udowadniane jest, że nie należy wierzyć informacjom niepewnym i zasłyszanym. W programie można dowiedzieć się sporo informacji o fotoradarach, CB radiu, jeździe na podwójnym gazie i magicznych specyfikach usprawniających pracę silnika.
"Made in Poland" – stały punkt programu polegający na prezentacji wynalazków. Program ukazuje nietypowe twory powstałe na bazie Polonezów, Fiatów, Syren i Maluchów. Są to często groteskowe konstrukcje, które czasem przybierają formę prawdziwych perełek.

</doc>
<doc id="1259015" url="https://pl.wikipedia.org/wiki?curid=1259015" title="Goświnowice (stacja kolejowa)">
Goświnowice (stacja kolejowa)

Goświnowice – stacja kolejowa w miejscowości Goświnowice, w województwie opolskim, w powiecie nyskim, w gminie Nysa, w Polsce. Jest to ważna stacja ruchu towarowo-przeładunkowego, mniejsze znaczenie ma dla ruchu pasażerskiego (w okresie 2010 - 2018 brak takiego ruchu, od 2018 wznowiono jako ruch sezonowy). Dawna, niemiecka nazwa stacji brzmiała "Giesmannsdorf".
Historia.
28.12.1874 uruchomienie linii Kamieniec Ząbkowicki – Paczków – Otmuchów – Goświnowice (29 km)
12.06.1876 uruchomienie linii Nysa – Goświnowice (9 km)

</doc>
<doc id="1259016" url="https://pl.wikipedia.org/wiki?curid=1259016" title="Mendelssohn-Bartholdy-Park (stacja metra)">
Mendelssohn-Bartholdy-Park (stacja metra)

Mendelssohn-Bartholdy-Park - stacja metra w Berlinie, w dzielnicy Tiergarten, w okręgu administracyjnym Mitte na linii U2. Stacja została otwarta w 1998. Nazwana została od niemieckiego kompozytora Felixa Mendelssohn-Bartholdy'ego.

</doc>
<doc id="1259024" url="https://pl.wikipedia.org/wiki?curid=1259024" title="Manufaktura Piosenki Harcerskiej „Wartaki”">
Manufaktura Piosenki Harcerskiej „Wartaki”

Manufaktura Piosenki Harcerskiej „Wartaki” – harcerski zespół wokalno-instrumentalny, założony przez Henryka Perzyńskiego w 1973 w Kole, w ramach Hufca Związku Harcerstwa Polskiego. Nazwa zespołu pochodzi od rzeki Warty, która przepływa przez miasto. Od 1993 roku jest Zespołem Reprezentacyjnym Chorągwi Wielkopolskiej ZHP. 
Od 1973 roku przez zespół przewinęło się ponad 1000 osób. Obecnie (2017) „Wartaki” skupiają około 80 dzieci i młodzieży. Zajęcia muzyczne odbywają się w trzech grupach wiekowych. Od 2001 istnieje również samodzielne stowarzyszenie pod tą nazwą.
Historia.
Zespół powstał z inicjatywy Henryka Perzyńskiego w 1973 roku, na bazie działającego od 1969 roku przy Szkole Podstawowej nr 2 w Kole zespołu artystycznego. Od tego czasu jest on kierownikiem zespołu, jest także autorem większości tekstów piosenek oraz muzyki do nich. Początkowo zespół nosił nazwę „Recydywa”. 
W 1980 roku zespół został Reprezentacyjnym Zespołem Chorągwi Konińskiej ZHP.
W latach 1979–1994 zespół działał przy Spółdzielni Mieszkaniowej w Kole. Od 1994 roku siedzibą Manufaktury Piosenki Harcerskiej „Wartaki” jest Miejski Dom Kultury w Kole.
W 1996 „Wartaki” nagrały w Hellenic Records w Poznaniu, wydany na kasecie album pt. "Śpiewanki znad Warty". Zespół uczestniczył w nagraniach wielu cyklów audycji telewizyjnych dla Telewizji Polskiej. W 2006 „Wartaki” nagrały płytę "Płyniesz Rzeko" we własnym, amatorskim studiu nagrań "„W1 studio”". Dorobek muzyczny zespołu utrwalany był w postaci nagrań muzycznych, które powstawały na zapotrzebowanie spektakli, widowisk i innych koncertów, które nie były publikowane. W 2017 roku wydano albumy "Na szlaku słońca" i "Ballada o Kole". W 2018 roku wydano album "45 - 45 autorskich piosenek Henryka Perzyńskiego na 45-lecie zespołu !", a w 2021 roku album "X".
Zespół ma w dorobku ponad 1500 koncertów w Polsce oraz poza jej granicami, m.in. w Czechach, Rosji, Bułgarii, Wielkiej Brytanii, Włoszech oraz na Węgrzech. Związany jest również z „Nadwarciańskim Grodem” w Załęczu Wielkim, gdzie organizowane były obozy letnie i zimowiska zespołu. Zespół współpracował m.in. z teatrem Łejery oraz poetką Wandą Chotomską.
W 2008 roku Rada Wartakowska ustanowiła wyróżnienie „Przyjaciel Wartaków”. W 2015 roku zespół brał udział w akcji Betlejemskie Światło Pokoju, przekazując światło Andrzejowi Dudzie, Agacie Kornhauser-Dudzie i Beacie Szydło.
Wyróżnienia dla zespołu.
„Wartaki” są wielokrotnym laureatem największego ogólnopolskiego festiwalu dziecięco-młodzieżowego – Harcerskiego Festiwalu Kultury Młodzieży Szkolnej w Kielcach, gdzie wielokrotnie zdobyły najwyższe wyróżnienie „Złotą Jodłę” (ostatnia w 2015). Ponadto w 1998 i 2017 roku zdobyły „Grand Prix” festiwalu. 
W 1988 roku zespół został odznaczony Krzyżem „Za Zasługi dla ZHP”, a w 2008 roku zespół otrzymał odznakę honorową „Zasłużony dla Kultury Polskiej”.
„Jesienne Śpiewanki nad Wartą”.
Od 1989 roku Manufaktura Piosenki Harcerskiej „Wartaki” organizuje „Jesienne Śpiewanki nad Wartą”. Honorową nagrodą dla wykonawców podczas imprezy jest „Autentyczna Kolska Szprycha”.

</doc>
<doc id="1259028" url="https://pl.wikipedia.org/wiki?curid=1259028" title="Salem alejkum">
Salem alejkum



</doc>
<doc id="1259029" url="https://pl.wikipedia.org/wiki?curid=1259029" title="Krakowska Szkoła Wyższa">
Krakowska Szkoła Wyższa



</doc>
<doc id="1259030" url="https://pl.wikipedia.org/wiki?curid=1259030" title="Paku czarnopłetwy">
Paku czarnopłetwy

Paku czarnopłetwy, paku czarny, paku ("Colossoma macropomum") – gatunek słodkowodnej ryby z rodziny piraniowatych (Serrasalmidae), której jest największym przedstawicielem. Jest też jedynym w rodzaju "Colossoma" i jedną z kilku ryb określanych mianem "pacú".
Występowanie.
Paku czarnopłetwy żyje w wodach basenu Amazonki i Orinoko. Został szeroko rozprzestrzeniony w akwakulturze Ameryki Południowej.
Charakterystyka.
Dorasta do 108 cm długości, maksymalna notowana masa ciała wynosi 40 kg. Pływa zwykle pojedynczo. Żywi się zooplanktonem, owadami, ślimakami i rozkładającymi się roślinami.
Znaczenie gospodarcze.
Ceniony w akwakulturze jako ryba, która może przebywać w wodzie ubogiej w składniki mineralne oraz odporna na choroby. Sprzedawany w postaci świeżej i mrożonej.

</doc>
<doc id="1259031" url="https://pl.wikipedia.org/wiki?curid=1259031" title="Podkasting">
Podkasting



</doc>
<doc id="1259033" url="https://pl.wikipedia.org/wiki?curid=1259033" title="Czupurek">
Czupurek

Czupurek – polski telewizyjny spektakl teatralny dla dzieci z 1986 roku. Reżyseria i realizacja telewizyjna: Barbara Borys-Damięcka. Scenariusz: Benedykt Hertz.

</doc>
<doc id="1259034" url="https://pl.wikipedia.org/wiki?curid=1259034" title="Dariusz Madejczyk">
Dariusz Madejczyk

Dariusz Madejczyk (ur. 27 kwietnia 1969 w Pniewach) – polski duchowny katolicki, duszpasterz młodzieży, dziennikarz, w latach 2006-2012 redaktor naczelny Przewodnika Katolickiego, obecnie proboszcz parafii pw. św. Jadwigi i św. Jakuba Apostoła w Lusowie.
Życiorys.
Egzamin dojrzałości – Liceum Ogólnokształcące im. Emilii Sczanieckiej w Pniewach w 1988 roku. 
Studia filozoficzno-teologiczne na Papieskim Wydziale Teologicznym w Poznaniu (1988-1994).
Studia specjalistyczne z zakresu misjologii na Papieskim Uniwersytecie Urbaniana w Rzymie (1997–2002) uwieńczone w 2003 roku pracą doktorską pt. "Globalizacja: nowe wyzwanie dla ewangelizacji Europy".
Przygotowanie do kapłaństwa w Arcybiskupim Seminarium Duchownym w Poznaniu. Święcenia kapłańskie: 26 maja 1994 roku.
Po święceniach kapłańskich wikariusz w Śremie w par. pw. Ducha Świętego (1994-1996) i w Poznaniu w par. Podwyższenia Krzyża Świętego (1996–1997).
W latach 2002-2006 sekretarz arcybiskupa Stanisława Gądeckiego, metropolity poznańskiego.
W 2005 roku po śmierci papieża Jana Pawła II założył Duszpasterstwo Młodych 20/30 przy katedrze poznańskiej.
Od 2006 roku do czerwca 2012 roku redaktor naczelny Przewodnika Katolickiego i duszpasterz młodzieży przy katedrze poznańskiej.
Od lipca 2012 roku proboszcz pw. św. Jadwigi i św. Jakuba Apostoła w Lusowie.
Twórca pierwszej polskiej strony internetowej poświęconej pielgrzymowaniu do Santiago de Compostela, która istniała w latach 2004-2006. W 2004 roku pielgrzymował pieszo do Santiago de Compostela. Owocem pielgrzymowania stało się wydawnictwo albumowe "W drodze do Composteli. Sanktuarium Europy" (współautor z Michałem Gramackim) wydane w Poznaniu w 2005 roku.

</doc>
<doc id="1259039" url="https://pl.wikipedia.org/wiki?curid=1259039" title="Siergiej Czeriepanow">
Siergiej Czeriepanow

Siergiej Pawłowicz Czeriepanow (ros Сергей Павлович Черепанов, ur. 25 stycznia 1986 w Leninongorsku) – reprezentant Kazachstanu w biegach narciarskich, złoty medalista mistrzostw świata juniorów oraz złoty medalista mistrzostw świata młodzieżowców.
Kariera.
Zadebiutował w reprezentacji kraju podczas mistrzostw świata juniorów w Karpaczu w 2001 roku, gdzie w sprincie stylem dowolnym zajął 69. miejsce. Większe sukcesy odnosił dotychczas w biegach dłuższych. W imprezach juniorskich startował do 2006 roku, najlepsze wyniki odnosząc podczas mistrzostw świata juniorów w Stryn, gdzie wspólne z kolegami z reprezentacji wywalczył złoty medal w sztafecie. Indywidualnie był także czwarty na w biegu na 10 km technika dowolną oraz szósty na dystansie 30 km stylem klasycznym. W kategorii młodzieżowców największy sukces osiągnął na mistrzostwach w Praz de Lys – Sommand w 2009 roku, gdzie okazał się najlepszy w biegu łączonym na 30 km.
W Pucharze Świata zadebiutował 27 listopada 2004 roku w Ruce, zajmując 81. miejsce w biegu na 15 km stylem dowolnym. Pierwsze pucharowe punkty zdobył prawie dokładnie dwa lata później, 26 listopada 2006 roku, kiedy w tej samej miejscowości uplasował się na 30. pozycji w biegu na 15 km klasykiem. Jak dotąd najlepsze wyniki w Pucharze Świata osiągnął w sezonie 2007/2008, który zakończył na 69. miejscu. Wtedy też po raz pierwszy stanął na podium zawodów pucharowych. Miało to miejsce 2 marca 2008 roku w Lahti, gdzie w biegu na 15 km stylem klasycznym był trzeci.
Pierwszą imprezą w kategorii seniorów, w której wziął udział były igrzyska olimpijskie w Turynie w 2006 roku, gdzie w sprincie stylem dowolnym zajął 55. miejsce. Cztery lata później, podczas igrzysk olimpijskich w Vancouver był między innymi jedenasty w sztafecie, a bieg na 15 km stylem dowolnym zakończył na 47. pozycji. Na mistrzostwach świata seniorów startuje od 2007 roku. Jak dotąd najlepszy indywidualny wynik osiągnął na mistrzostwach świata w Oslo w 2011 roku, zajmując jedenaste miejsce w biegu na 15 km klasykiem.

</doc>
<doc id="1259043" url="https://pl.wikipedia.org/wiki?curid=1259043" title="Szymon Białowiejski">
Szymon Białowiejski

Szymon Białowiejski (ur. ok. 1773, zm. w 1808 w Salzgitter w Westfalii w Niemczech) – polski oficer, pułkownik, członek loży wolnomularskiej "L'Union" we Włoszech.
Brał udział w wojnie polsko-rosyjskiej w 1792 roku w stopniu porucznika, od 1794 kapitan, potem uczestniczył w insurekcji kościuszkowskiej, podczas której został mianowany majorem. Od 26 października 1795 roku ochotnik armii francuskiej, uczestnik nieudanej wyprawy irlandzkiej (grudzień 1796 r.). Następnie wstąpił do Legionów Polskich we Włoszech (kwiecień 1797 r.), organizując kilkuset innych ochotników. Został szefem batalionu (24 lipca 1797 r.), wziął udział w zajęciu Rzymu (w maju 1798 r.), a także w kampanii neapolitańskiej (m.in. bitwa pod Gaetą).
W roku 1799 brał udział w bitwach nad Trebbią (bitwa nad Trebbią, 17-19 czerwca 1799) i Bosco. Intrygował przeciwko generałowi Dąbrowskiemu, ponieważ miał ambicje, by zostać szefem brygady. Wyróżnił się podczas kampanii 1800-1801 przy oblężeniu Peschiery oraz blokady Mantui. Następnie wysłano go na Elbę, tam w maju 1801 r. wziął udział w oblężeniu twierdzy Portoferraio.
W latach 1803-1804 był żołnierzem w różnych państewkach włoskich. W 1807 uczestniczył w organizowaniu armii polskiej, 19 stycznia został majorem wojska polskiego. 1 lipca 1807 r. otrzymał stopień pułkownika i został dowódcą 2 Pułku Piechoty Legii Nadwiślańskiej

</doc>
<doc id="1259047" url="https://pl.wikipedia.org/wiki?curid=1259047" title="Quadi al Quadat">
Quadi al Quadat

Quadi al Quadat był to powołany w świecie islamskim w VII wieku urząd tzw. "Naczelnego Sędziego", który uważany jest za jeden z wzorów nowożytnego urzędu Ombudsmana (Rzecznika Praw Obywatelskich). 
Zgodnie z tradycją Quadi al Quadat powołany został przez drugiego kalifa Umara (panującego w latach 634-644), który miał mieć w zwyczaju przechadzanie się wieczorami ulicami stolicy dyskutując z mieszkańcami i wysłuchując tego co ludzie mówili. Za każdym razem gdy słyszał narzekania na nieudolność i nadużycia urzędników wszczynał kontrolę i dochodzenie celem wyjaśnienia pogłosek i przywrócenia prawidłowego działania administracji. 
Zadaniem powołanego urzędu było zapewnienie przestrzegania i stosowania prawa islamskiego wymiaru sprawiedliwości przez przedstawicieli rządu i sułtana w sprawach dotyczących stosunków ludności z państwem i ludności między sobą.

</doc>
<doc id="1259048" url="https://pl.wikipedia.org/wiki?curid=1259048" title="Félix Izeta Txabarri">
Félix Izeta Txabarri

Félix Izeta Txabarri (ur. 3 sierpnia 1961) – hiszpański szachista, arcymistrz od 1994 roku.
Kariera szachowa.
Pod koniec lat 80. XX wieku awansował do szerokiej czołówki hiszpańskich szachistów. W 1996 r. reprezentował swój kraj na szachowej olimpiadzie, natomiast w latach 1989, 1992, 1997 i 1999 – na drużynowych mistrzostwach Europy.
Wielokrotnie startował w turniejach międzynarodowych, sukcesy odnosząc m.in. w:
Najwyższy ranking w karierze osiągnął 1 lipca 1996 r., z wynikiem 2525 punktów zajmował wówczas 4. miejsce wśród hiszpańskich szachistów. Od 2004 r. nie występuje w turniejach klasyfikowanych przez Międzynarodową Federację Szachową.

</doc>
<doc id="1259051" url="https://pl.wikipedia.org/wiki?curid=1259051" title="Felix Izeta Txabarri">
Felix Izeta Txabarri



</doc>
<doc id="1259053" url="https://pl.wikipedia.org/wiki?curid=1259053" title="Quadi-al-Quadat">
Quadi-al-Quadat



</doc>
<doc id="1259057" url="https://pl.wikipedia.org/wiki?curid=1259057" title="Koncert Live Earth w East Rutherford">
Koncert Live Earth w East Rutherford

Jeden z dwóch północnoamerykańskich koncertów serii Live Earth odbył się 7 lipca 2007 roku na stadionie Giants Stadium w East Rutherford (nieopodal Nowego Jorku) w Stanach Zjednoczonych.
Występy.
Występy przedstawione w oryginalnej kolejności.
Odbiór.
Telewizja.
W Stanach Zjednoczonych do transmisji koncertu prawa posiadała wyłącznie sieć NBC.
W Kanadzie koncert był emitowany na żywo i bez przerwy przez telewizję MuchMusic. Fragmenty występu były z kolei regularnie ukazywane na antenie stacji CTV.
W Polsce transmisja na żywo trwała niemal bez przerwy w TVP Kultura.
Radio.
Koncert był transmitowany także przez największe amerykańskie radia, w tym: XM Satellite Radio i Sirius Satellite Radio.
Internet.
Portal MSN był w całości odpowiedzialny za przekaz online koncertu.

</doc>
<doc id="1259058" url="https://pl.wikipedia.org/wiki?curid=1259058" title="Colossoma macropomum">
Colossoma macropomum



</doc>
<doc id="1259059" url="https://pl.wikipedia.org/wiki?curid=1259059" title="Lon Gisland">
Lon Gisland

Lon Gisland EP – EP wydana przez Beirut. Płyta jest następczynią dobrze przyjętej przez krytykę "Gulag Orkestar". Jest to pierwszy album Zacha Condona nagrany z żywym zespołem.
Powstało również specjalne wydawnictwo, które zawiera album "Gulag Orkestar" i "Lon Gisland".

</doc>
<doc id="1259060" url="https://pl.wikipedia.org/wiki?curid=1259060" title="RBK Hip Hop 2006">
RBK Hip Hop 2006

RBK Hip Hop 2006- składanka promująca trzecią trasę Reebok'a. Na płycie wystąpili: O.S.T.R., Molesta Ewenement i WWO.

</doc>
<doc id="1259061" url="https://pl.wikipedia.org/wiki?curid=1259061" title="Dev (film)">
Dev (film)

Dev (hindi: देव, urdu: دیو) to bollywoodzki thriller wyreżyserowany w 2004 roku przez Govinda Nihalaniego nagrodzonego za "Aghaat", "Ardh Satya" i "Aakrosh". W rolach głównych Amitabh Bachchan, Fardeen Khan i Kareena Kapoor. Tematem filmu są stosunki hindusko- muzułmańskie w Indiach, podsycanie konfliktów religijnych dla zdobycia władzy politycznej i walka głównego bohatera o praworządność. W centrum filmu znajduje się kilka relacji. Miłość młodej pary muzułmanów poszkodowanych w tych konfliktach z hindusami. Relacja ojca i jego "duchowego syna" przekraczająca wrogość między wyznaniami. I dramat rozchodzenia się dróg dwóch wieloletnich przyjaciół.
Fabuła.
Mumbaj. Dev Pratap Singh (Amitabh Bachchan) i Tej Khosla (Om Puri) to dwóch oficerów policji pozostających ze sobą od lat w przyjaźni. Zawzięcie dyskutują popijając razem drinki. Spierają się o politykę, o kształt przyszłych Indii, o swoją rolę w rozwiązywaniu konfliktów w kraju, o to czym jest sprawiedliwość, praworządność. W swoim czasie Tej cieszył się narodzinami Armaana, syna Deva, a potem razem z nim i jego żoną Bharati opłakiwał jego śmierć z rąk terrorystów próbujących zastrzelić Deva. W mieście dochodzi do zamieszek między hindusami a muzułmanami. Inicjują je i podsycają politycy manipulujący konfliktami religijnymi. Podczas demonstracji ginie pokojowo nastawiony muzułmański gandhista. Zdesperowany z powodu śmierci ojca Farhaan (Fardeen Khan) decyduje się dokonać zamachu na Devie, który miał chronić bezpieczeństwa manifestantów. Muzułmański polityk Latif chce wykorzystac rozpacz Farhaana do własnych celów. Zamach nie udaje się. Przesłuchiwany przez Deva Farhaan porusza go żalem, z jakim mówi o hinduskich uprzedzeniach do muzułmanów, o łamaniu praw, o wrogości do nich. Devowi wydaje się, że jego zabity w dzieciństwie syn mógłby dziś być kimś takim – do bólu szczerym, spragnionym sprawiedliwości, młodym mężczyzną. Wypuszcza Farhaana na wolność. Latif chce się pozbyć zamachowca, któremu przestał ufać. Bez jego wiedzy przygotowuje przed świątynią hinduską prowokujący zamieszki wybuch motocyklu. Wybuch ma zabić także Farhaana. Wstrząśnięty widokiem umierających ludzi Farhaan zraża się ostatecznie do idei terroru. Chce się wycofać ze współpracy z Latifem. Omal nie przypłaca tego życiem. W mieście wybuchają zamieszki podsycane przez hinduskich polityków. Muzułmańskie sklepiki są plądrowane, płoną domy, dochodzi do gwałtów, zabijane są całe rodziny. Zaprzyjaźniony z Devem szef policji Tej daje rozkaz – nie wtrącać się! Dev nie wytrzymuje, wbrew rozkazom interweniuje...
Muzyka.
Autorem muzyki jest Aadesh Shrivastav, piosenki do tekstów Nida Fazli i Govind Nihalani.
Piosenki:

</doc>
<doc id="1259062" url="https://pl.wikipedia.org/wiki?curid=1259062" title="Koncert Live Earth w Stanach Zjednoczonych">
Koncert Live Earth w Stanach Zjednoczonych



</doc>
<doc id="1259063" url="https://pl.wikipedia.org/wiki?curid=1259063" title="Osady deluwialne">
Osady deluwialne



</doc>
<doc id="1259072" url="https://pl.wikipedia.org/wiki?curid=1259072" title="American smooth">
American smooth



</doc>
<doc id="1259074" url="https://pl.wikipedia.org/wiki?curid=1259074" title="Uniwersytet Georgii">
Uniwersytet Georgii

Uniwersytet Georgii (ang. University of Georgia) – amerykański uniwersytet publiczny z siedzibą w Athens, największy w stanie Georgia. Swój statut otrzymał 27 stycznia 1785 i jest pod tym względem najstarszą uczelnią publiczną w Stanach Zjednoczonych (i drugą w ogóle, po Uniwersytecie Harvarda), jednak studentów zaczął przyjmować dopiero w 1801 (sześć lat po Uniwersytecie Karoliny Północnej w Chapel Hill).
Największy kampus znajduje się w Athens (110 km na wschód od Atlanty, stolicy stanu), a mniejsze w Griffin (60 km na południe od Alanty) i Tifton (290 km na południe od Atlanty). Ma też dwa kampusy satelickie (w Atlancie i Lawrenceville). Stacje badawcze, pola doświadczalne, budynki i urządzenia znajdują się w 30 hrabstwach na terenie stanu Georgia. Budżet uczelni w 2008 wyniósł 1,22 mld dolarów, z czego na badania przeznaczono 349,4 mln dolarów. Biblioteka z liczbą woluminów przekraczającą 4,7 mln jest uznawana za jedną z trzech najlepszych bibliotek naukowych w Stanach Zjednoczonych.
Uniwersytet założył i obecnie prowadzi Stanowy Ogród Botaniczny w Athens oraz drugi mniejszy w Griffin.
Struktura.
Uniwersytet składa się z 17 jednostek:

</doc>
<doc id="1259075" url="https://pl.wikipedia.org/wiki?curid=1259075" title="Koncert Live Earth w Johannesburgu">
Koncert Live Earth w Johannesburgu

Południowoafrykański koncert serii Live Earth odbył się 7 lipca 2007 roku w Coca Cola Dome w Johannesburgu.
Wykonawcy.
"Lista może nie być kompletna."
Odbiór.
Telewizja.
W Polsce transmisja na żywo trwała niemal bez przerwy w TVP Kultura.
Internet.
Portal MSN był w całości odpowiedzialny za przekaz online koncertu.

</doc>
<doc id="1259081" url="https://pl.wikipedia.org/wiki?curid=1259081" title="Agnieszka głogowska">
Agnieszka głogowska

Agnieszka głogowska (ur. 1293-1296/1297, zm. 25 grudnia 1361) – księżniczka głogowska, księżna dolnobawarska, tytułująca się królową węgierską z dynastii Piastów.
Córka księcia głogowskiego Henryka III i Matyldy brunszwickiej. Żona księcia Dolnej Bawarii i króla Węgier Ottona III, a po jego śmierci hrabiego Alrama z Hals. Matka księcia Dolnej Bawarii Henryka II.
Kwestia narodzin.
Wśród dzieci Henryka III głogowskiego i Matyldy brunszwickiej Agnieszka umownie zajmuje trzecie miejsce, jednakże mogła urodzić się zarówno jako ich pierwszy jak i czwarty potomek, wątpliwości nie ma jedynie co do jej starszeństwa wśród córek książęcej pary. Uznając, że urodziła się po Henryku i Konradzie, a małżeństwo jej rodziców zostało zawarte w 1291, początkowy termin daty narodzin Piastówny przypada na koniec 1293. Z całą pewnością można przyjąć, że urodziła się najpóźniej w 1298. Otrzymany przedział lat jej narodzin można zawęzić w oparciu o datę zawarcia przez nią pierwszego małżeństwa. Miało ono miejsce 18 maja 1309, a Agnieszka, żeby móc być wydana za mąż, musiała mieć wówczas ukończone 12 lat. Jeżeli data narodzin jej pierwszego dziecka – 1310 ma potwierdzenie w źródłach, to datę urodzenia Piastówny można ostatecznie ująć w przedziale lat 1293-1296/1297.
Małżeństwo z Ottonem III Bawarskim.
Przed końcem lutego 1308 doszło do zaręczyn Agnieszki z Ottonem III Bawarskim z dynastii Wittelsbachów, natomiast ślub odbył się 18 maja 1309 w Straubing. Dzięki temu małżeństwu ojciec Piastówny, Henryk III, zbliżył się do nowego króla Czech Henryka Karynckiego, tym samym umniejszając szanse swojego rywala w staraniach o Wielkopolskę, wysuwającego pretensje do korony czeskiej, Bolesława III wrocławskiego. Agnieszka była drugą żoną Ottona. Pierwszą małżonką Wittelsbacha była Katarzyna, córka króla Niemiec Rudolfa I Habsburga, poślubiona przez niego w styczniu 1279. Z tego małżeństwa rok później urodzili się zmarli jeszcze w tym samym roku bliźniacy: Henryk i Rudolf. Ich matka zmarła dwa lata później, 4 kwietnia 1282. Otto III od 1290 zasiadał na książęcym tronie Dolnej Bawarii, w 1305 koronował się na króla Węgier jako Bela V. W 1307 został uwięziony przez wojewodę siedmiogrodzkiego, stronnika pretendenta do tronu węgierskiego, Karola Roberta, ale na początku następnego roku zbiegł z niewoli. Pomimo że Karol Robert opanował całe Węgry i w 1310 koronował się na króla, Otto III do końca życia tytułował się królem Węgier. Podobnie Agnieszka do końca życia używała tytułu królowej węgierskiej. Ze związku jej i Ottona narodziło się dwoje dzieci: w 1310 córka Agnieszka, a 28 sierpnia 1312 syn Henryk. Otto zmarł kilkanaście dni po narodzinach swego następcy, a trzy lata po ślubie z Piastówną, 9 września 1312 w Landshut.
Małżeństwo z Alramem z Hals.
Błędne jest stanowisko, iż po raz drugi Agnieszka wyszła za Albrechta, hrabiego Hals. Żoną Albrechta, która po jego śmierci w 1334 została wdową, była Udelhilda z dynastii Hohenzollernów. Również nieprawdziwy jest pogląd twierdzący, iż drugie małżeństwo Piastówna zawarła latem 1319. Najprawdopodobniej latem 1329 Agnieszkę poślubił brat Albrechta, Alram z Hals. Piastówna ponownie niedługo była mężatką. Jej drugi mąż zmarł dwa lata po ślubie, w 1331. Nie jest wiadome, czy z tego związku miała dzieci.
Śmierć.
Agnieszka zmarła 25 grudnia 1361. Została pochowana w opactwie cysterskim w Seligenthal Landshut.

</doc>
<doc id="1259082" url="https://pl.wikipedia.org/wiki?curid=1259082" title="Mazindol">
Mazindol

Mazindol – wielofunkcyjny organiczny związek chemiczny, zawierający skondensowany układ trójpierścieniowy ze szkieletem 2-imidazoliny oraz boczną grupę chlorofenylową. Stosowany jako silny środek hamujący łaknienie w terapii otyłości.
Synteza.
Mazindol otrzymać można w wieloetapowej reakcji, która zaczyna się od syntezy 2-fenylo-2-imidazoliny z etylenodiaminy i cyjanobenzenu w obecności kwasu "p"-toluenosulfonowego ("p"-TSA). Otrzymany półprodukt przeprowadza się w pochodną dwulitową działaniem "n"-butylolitu i poddaje się reakcji z "p"-chlorobenzoesanem metylu:
W podobny sposób otrzymać można szereg biologicznie aktywnych analogów mazindolu, różniących się wielkością pierścienia heterocyklicznego i podstawnikami.
Zastosowanie.
Mazindol wykazuje działanie anorektyczne (hamujące łaknienie), w 1969 roku wprowadzony do farmakoterapii otyłości. Jest najsilniejszym lekiem z tej grupy terapeutycznej. W Polsce zaliczany jest do substancji psychotropowych oraz ma status leku bardzo silnie działającego (Wykaz A).
Wywołuje wiele działań niepożądanych, w tym groźne dla życia silne skoki ciśnienia tętniczego. Niemal całkowicie wycofany z lecznictwa (stosowany jest już tylko wyjątkowo). Wycofanie leku z użycia jest uzasadnione wprowadzeniem nowszych, bezpieczniejszych preparatów stosowanych w farmakoterapii otyłości (np. sibutramina, orlistat, bromelina). W Polsce wycofany z lecznictwa, a na świecie używany obecnie tylko w Argentynie.
Preparaty.
Jedyną możliwością sprowadzenia do Polski jest procedura importu docelowego.

</doc>
<doc id="1259084" url="https://pl.wikipedia.org/wiki?curid=1259084" title="Lider większości Senatu USA">
Lider większości Senatu USA



</doc>
<doc id="1259085" url="https://pl.wikipedia.org/wiki?curid=1259085" title="Kobiety w Senacie USA">
Kobiety w Senacie USA



</doc>
<doc id="1259087" url="https://pl.wikipedia.org/wiki?curid=1259087" title="Sytuacja prawna osób LGBT w USA i terytoriach zależnych">
Sytuacja prawna osób LGBT w USA i terytoriach zależnych



</doc>
<doc id="1259089" url="https://pl.wikipedia.org/wiki?curid=1259089" title="Potówki czerwone">
Potówki czerwone



</doc>
<doc id="1259090" url="https://pl.wikipedia.org/wiki?curid=1259090" title="Jakub Jagałła">
Jakub Jagałła

Jakub Jagałła (ur. 2 grudnia 1863 w Kieźlinach koło Olsztyna, zm. 9 kwietnia 1934 w Rzymie) – polski duchowny katolicki, przełożony generalny Zgromadzenia Zmartwychwstańców.
Życiorys.
Pochodził z rodziny chłopskiej, której członkowie zaangażowani byli na rzecz utrzymania polskości Warmii; syn kieźlińskiego gospodarza Jakuba i Józefy z Palmowskich, przez matkę spokrewniony był m.in. z warmińskim pieśniarzem ludowym Janem Palmowskim oraz ks. Józefem Palmowskim, proboszczem dźwierzuckim, zmarłym w obozie koncentracyjnym w Dachau. Wychowany w religijnej atmosferze, Jakub Jagałła uczęszczał do gimnazjum w Olsztynie i Lubawie, po ukończeniu szkoły średniej postanawiając wstąpić do stanu duchownego. 29 kwietnia 1887 został przyjęty do nowicjatu zmartwychwstańców w Krakowie. Teologię i filozofię studiował we Lwowie (1888-1892), a następnie na Uniwersytecie Gregoriańskim w Rzymie, gdzie 14 sierpnia 1892 przyjął święcenia kapłańskie. Mszę prymicyjną odprawił w kościele św. Jakuba w Olsztynie (późniejszej katedrze), będącym parafialną świątynią rodzinnych Kieźlin Jagałły.
Krótko po święceniach został wicerektorem alumnatu zakonnego we Lwowie, gdzie wykładał też filozofię i nauki pomocnicze. Od 1895 był rektorem alumnatu lwowskiego, we wrześniu 1897 przeszedł na analogiczne stanowisko w Krakowie. Prowadził tam ponadto chór akademicki. W maju 1902 powrócił do Lwowa jako przełożony miejscowego domu zakonnego. Latem 1908 na krótki czas skierowany został do pracy w Turcji; był przełożonym domu w Adrianopolu, ale ze względu na kłopoty zdrowotne rychło powrócił do Lwowa. Po powrocie ponownie był przełożonym lwowskiego domu zakonnego oraz pierwszym radnym domowym.
Jagałła pełnił także wysokie funkcje we władzach centralnych zgromadzenia zmartwychwstańców. Uczestniczył w kapitułach generalnych w 1901, 1905, 1911 i 1920. W lipcu 1920 został asystentem i radnym generalnym, pełnił też funkcję rektora Papieskiego Kolegium Polskiego w Rzymie. W 1926 Jagałła wybrany został przełożonym generalnym zmartwychwstańców i odbywał liczne wizytacje domów zakonnych w Europie i Ameryce. Posiadał duże zdolności językowe, znał m.in. niemiecki, francuski, włoski, bułgarski, turecki. Prowadził obfitą korespondencję. Lata pełnienia funkcji generała pogorszyły stan zdrowia Jagałły, który w 1931, w związku z hospitalizacją, zamierzał złożyć godność. Na sugestie radnych generalnych pozostał jednak na stanowisku aż do kapituły generalnej w 1932, w czasie której wybrano jego następcę.
W ciągu niemal całego życia, mimo pracy z daleka od rodzinnej Warmii, był zaangażowany w sprawy warmińskie. Jeszcze w latach poprzedzających I wojnę światową nadsyłał korespondencje do "Gazety Olsztyńskiej". W dobie plebiscytu przekazał Komitetowi Plebiscytowemu środki finansowe, zgromadzone przez Polonię amerykańską. Wspierał też materialnie kształcącą się młodzież z Warmii; z pomocy tej korzystał m.in. pedagog i działacz narodowy Paweł Sowa, krajan duchownego z Kieźlin i jego dawny ministrant. Z kolei jednym z podopiecznych Jagałły w Papieskim Kolegium Polskim w Rzymie był ks. Tomasz Wilczyński, przyszły biskup w Olsztynie. Jagałła był zwolennikiem utworzenia Zrzeszenia Rodaków z Warmii, Mazur i Powiśla, co zaproponowano w Bydgoszczy w 1928. W 1930, po śmierci biskupa warmińskiego Augustinusa Bludau, interweniował w polskiej ambasadzie w Rzymie, by ta usiłowała wpłynąć na wybór na warmińską stolicę biskupią osoby życzliwiej nastawionej do Polaków. Przez wiele lat przygotowywał pracę dotyczącą historii Warmii, pozostała ona jednak w rękopisie.
Jakub Jagałła zmarł po długiej chorobie 9 kwietnia 1934 w Rzymie i pochowany został na tamtejszym cmentarzu Campo Verano. Jego imię nosi główna ulica Kieźlin.
Maria Zientara-Malewska w szkicu biograficznym "Wielki syn Kieźlin" (w zbiorze "Księża ziemi warmińskiej") charakteryzowała Jagałłę jako gorliwego i niezwykle pracowitego kapłana, który był "ciągle czynny, a przy tym uśmiechnięty, łagodny i pełen dobroci". "Był najlepszym przykładem dla swoich współbraci. Pracował bez wytchnienia, przerywając pracę jedynie modlitwą, zawsze prostą, gorącą i pokorną". Pisarka przekazała również wygląd zewnętrzny przełożonego zmartwychwstańców: "Szlachetna, pełna twarz okolona gęstą ciemną brodą i mocnym wąsem, tak typowym w rodzinie Jagałłów. Oczy ocienione ciemnymi brwiami patrzyły spod okularów pełne dobroci i radości życia".

</doc>
<doc id="1259095" url="https://pl.wikipedia.org/wiki?curid=1259095" title="Aks">
Aks

 
Aks (hindi: अक्स, tłumaczenie: „Zarzut”) – bollywoodzki thriller wyreżyserowany w 2001 przez debiutanta Rakeysh Omprakash Mehra, później autora "Rang De Basanti". W rolach głównych Amitabh Bachchan i Manoj Bajpai.
W filmie można spotkać wątki z hollywoodzkich filmów "" (z Tomem Cruise’em), "Fallen" (z Denzelem Washingtonem) i "Face/Off" (z Johnem Travoltą i Nicolasem Cage’em).
Streszczenie.
Manu (Amitabh Bachchan) cieszy się opinią superfachowca, jednak nie udaje mu się uchronić od śmierci polityka, za którego bezpieczeństwo jest odpowiedzialny. Zamachowiec zabija go w masce o twarzy...Manu. Przy trupie pozostawia breloczek przedstawiający maskę jokera. Wkrótce podobne breloczki policja znajduje przy zwłokach kolejnych osób. Manu traktuje te morderstwa jak rzucone mu wyzwanie. Zaczyna zbierać informacje na temat zabójcy. Raghavan (Manoj Bajpai) jako jedenastolatek spalił własną matkę. Mając szesnaście lat znowu zamordował. Przeniesiono go z domu dziecka do więzienia. Dwa lata potem uciekł i od tego czasu ślad po nim zaginął. Jako wychowanek domu dziecka pilnie poznawał Bhagawadgitę i dziś zabiwszy głosi nad ofiarą słowa: „Nikt nie zabija. Nikt nie umiera. To nie ja mówię, tak napisano w Bagawadgicie”. Manu w końcu trafia na ślad Raghavana. Może go odnaleźć dzięki danym o leczeniu jego upośledzonego brata. Brat i striptizerka Neeta to jedyne osoby, które, zabijający z rozbawieniem Raghavan, darzy miłością. Policjantowi udaje się aresztować zabójcę. Roztaczając przed skazańcem przejmującą wizję tego, jak będzie za chwilę wyglądać jego umieranie na szubienicy, Manu próbuje go namówić do wydania nazwisk zleceniodawców zamachu. Daremnie. Idący na śmierć Raghavan nie umiera jednak pokornie. Broni się. Ginie podczas strzelaniny. Manu zostaje postrzelony. Odzyskawszy przytomność uświadamia sobie, że jest prześladowany przez cudze wspomnienia. „Nikt nie zabija. Nikt nie umiera.” Słowa cytowane nad zabijanym człowiekiem stają się jego słowami. Manu, któremu zabójca przed śmiercią powiedział, że każdy ma w sobie zło, ma swojego Raghavana, odkrywa go teraz w swoich decyzjach, zachowaniach, pokusach i pragnieniach.
Muzyka.
Muzykę do filmu skomponował Anu Malik, twórca muzyki do takich filmów jak: "Akele Hum Akele Tum", "Chaahat", "Ishq", "Border", "China Gate", "Refugee", "Fiza", "Asoka Wielki", "LOC Kargil", "Tamanna", "Ishq Vishk", "Murder", "Fida", "No Entry", "Humko Deewana Kar Gaye", "Zakochać się jeszcze raz", "Umrao Jaan".

</doc>
<doc id="1259097" url="https://pl.wikipedia.org/wiki?curid=1259097" title="Mistrzostwa Polski Seniorów w Lekkoatletyce 1994">
Mistrzostwa Polski Seniorów w Lekkoatletyce 1994

70. Mistrzostwa Polski Seniorów w Lekkoatletyce – zawody sportowe, które rozgrywane były w Pile na stadionie MOSiR w dniach 24–26 czerwca 1994 roku. Po raz ostatni rozegrano mistrzostwa w biegu na 3000 metrów kobiet, które od następnego roku zostały zastąpione biegiem na 5000 metrów.
Biegi przełajowe.
66. mistrzostwa Polski w biegach przełajowych rozegrano 13 marca w Bydgoszczy. Kobiety rywalizowały na dystansie 5 km, a mężczyźni na 9 km.
Maraton.
Maratończycy (mężczyźni i kobiety) rywalizowali 1 maja w Toruniu.
Chód na 5000 m kobiet i chód na 10 000 m mężczyzn.
Mistrzostwa w chodzie na 5000 metrów kobiet i chodzie na 10 000 metrów mężczyzn (na bieżni) kobiet rozegrano 23 lipca w Sopocie.
Wieloboje.
Mistrzostwa w dziesięcioboju mężczyzn i siedmioboju kobiet zostały rozegrane 20 i 21 sierpnia w Zielonej Górze.
Półmaraton.
Mistrzostwa Polski w półmaratonie rozegrano 27 sierpnia w Brzeszczach.
Chód na 50 km mężczyzn.
Zawody mistrzowskie w chodzie na 50 kilometrów mężczyzn rozegrano 25 września w Zamościu.

</doc>
<doc id="1259108" url="https://pl.wikipedia.org/wiki?curid=1259108" title="Potówka">
Potówka



</doc>
<doc id="1259112" url="https://pl.wikipedia.org/wiki?curid=1259112" title="Georg Streitberger">
Georg Streitberger

Georg Streitberger (ur. 26 kwietnia 1981 w Zell am See) – austriacki narciarz alpejski, mistrz świata juniorów.
Kariera.
Po raz pierwszy na arenie międzynarodowej Georg Streitberger pojawił się 5 grudnia 1996 roku w Kaunertal, gdzie w zawodach University Race w slalomie zajął 44. miejsce. W 2000 roku wystartował na mistrzostwach świata juniorów w Québecu, zdobywając złoty medal w gigancie. Na rozgrywanych rok później mistrzostwach świata juniorów w Verbier zajął szóste miejsce w supergigancie i dziewiąty w biegu zjazdowym.
W zawodach Pucharu Świata zadebiutował 18 marca 2000 roku w Bormio, gdzie zajął 24. miejsce w gigancie. Tym samym już w swoim debiucie wywalczył pierwsze pucharowe punkty. Na podium po raz pierwszy stanął 2 marca 2008 roku w Kvitfjell, wygrywając supergiganta. W zawodach tych wyprzedził bezpośrednio Bode Millera z USA oraz Didiera Cuche'a ze Szwajcarii. Najlepsze wyniki osiągnął w sezonie 2012/2013, który ukończył na dziewiętnastej pozycji w klasyfikacji generalnej. Był też między innymi drugi za Tedem Ligetym w klasyfikacji giganta w sezonie 2010/2011.
W 2010 roku wystartował na igrzysk olimpijskich w Vancouver, gdzie jego najlepszym wynikiem było siedemnaste miejsce w supergigancie. Na rozgrywanych cztery lata później igrzyskach olimpijskich w Soczi był siedemnasty w zjeździe, a w supergigancie zajął 21. miejsce. Był też między innymi ósmy w supergigancie podczas mistrzostw świata w Vail/Beaver Creek w 2015 roku.

</doc>
<doc id="1259114" url="https://pl.wikipedia.org/wiki?curid=1259114" title="Więźniarki">
Więźniarki

Więźniarki (oryg. "Prisoner") – australijski serial kryminalny produkowany w latach 1979-1986. Akcja serialu toczy się w zakładzie zamkniętym dla kobiet Wentworth, głównie w bloku H. Łącznie nakręcono 692 odcinki. W USA oraz Wielkiej Brytanii serial nosił nazwę "Prisoner: Cell Block H" aby uniknąć pomyłki w tytule z innym angielskim serialem "The Prisoner". W Wielkiej Brytanii serial odniósł ogromny sukces stając się wręcz serialem kultowym. W Polsce serial emitowany był (nie w całości) w pierwszej połowie lat 90. przez telewizję Polsat.
Opis.
Akcja serialu w głównej mierze toczy się w zakładzie karnym dla kobiet Wentworth, które trafiają tam za popełnione przestępstwa i wykroczenia. Oprócz tego serial ukazuje perypetie i problemy osobiste osadzonych kobiet, personelu więzienia i osób z nimi związanych. W serialu często ukazane są rozprawy sądowe głównych bohaterek, procedury związane ze zwolnieniem warunkowym, odwiedziny, wyjścia z więzienia jak i częste powroty. Serial ukazuje również panujące w więzieniu zasady, relacje między odbywającymi karę kobietami jak i strażnikami i dyrektorką więzienia.
Główne role.
i inni

</doc>
<doc id="1259116" url="https://pl.wikipedia.org/wiki?curid=1259116" title="Meteorologia rolnicza">
Meteorologia rolnicza



</doc>
<doc id="1259117" url="https://pl.wikipedia.org/wiki?curid=1259117" title="Karl Rapp">
Karl Rapp

Karl Friedrich Rapp (ur. 24 września 1882 w Ehingen (Donau), Niemcy, zm. 26 maja 1962 w Locarno, Szwajcaria) założyciel i właściciel "Rapp Motorenwerke GmbH" (niem. Zakłady Silnikowe Rapp sp. z.o.o.) w Monachium. Z czasem spółka ta przekształciła się BMW AG. BMW AG uznaje go jako pośredniego założyciela przedsiębiorstwa.
Wczesne lata.
Niewiele wiadomo o jego dzieciństwie i młodości. Rapp uzyskał tytuł inżyniera i był zatrudniony przez włoską firmę samochodową Züst w latach od około 1908 do 1911. Sądzi się także, że przed 1912 pracował jako konstruktor w Daimler. Rapp opuścił Daimler aby prowadzić filię spółki "Flugwerk Deutschland GmbH" (niem. Zakład Lotów Niemcy sp. z o.o.).
Produkcja silników lotniczych.
"Flugwerk Deutschland GmbH" prawdopodobnie przenosiło swoją kwaterę główną z Gelsenkirchen-Rotthausen do Brand obok Akwizgranu. Statut spółki ratyfikowano 15 lutego 1912, a wiadomość o wpisie w miejskim rejestrze handlowym Akwizgranu ukazała się 5 marca 1912. Obiektem firmy była produkcja i sprzedaż samolotów, budowa i sprzedaż maszynerii i wyposażenia w obszarach inżynierii lotniczej, jak również obsługa pasów startowych i aerodromów. 20 maja 1913 stworzono gałąź zajmującą się produkcją silników lotniczych na ulicy Schleissheimer Straße 288 (obok pierwszego lotniska na Oberwiesenfeld) w Monachium-Milbertshofen, a Karl Rapp i Joseph Wirth otrzymali pełnomocnictwo na ten oddział. Rapp, pracując jako inżynier i koordynator firmy, zaangażował się w budowę kilku dwupłatowców i jednopłatowca. Rapp projektował też silniki lotnicze, jednym z nich był „FD 1416”. W 1912 firma wzięła udział w Powszechnych Pokazach Lotniczych w Berlinie. 16 kwietnia 1913 spółka została rozwiązana postanowieniem udziałowców, a Joseph Wirth został wyznaczony jako jedyny likwidator. Kiedy proces likwidacji dobiegł do końca, 8 sierpnia 1916 zamknięto firmę.
Rapp Motorenwerke-utworzenie BMW.
28 października 1913 Karl Rapp i Julius Auspitzer założyli spółkę "Karl Rapp Motorenwerke GmbH" z kapitałem akcyjnym w wysokości 200 000 marek niemieckich na miejscu "Flugwerke Deutschland GmbH" (po tym jak firma uległa likwidacji). Główny konsul Auspitzer był większościowym udziałowcem, a Karl Rapp, z udziałem 70 000 niemieckich marek, zarządzał firmą. Celem spółki była budowa i sprzedaż silników wszystkich typów, głównie wewnętrznego spalania dla samolotów i pojazdów napędzanych silnikiem, a w dodatku zbudowanie silnika na drugie Zawody o Puchar Cesarza. Silnik ten nie powstał na czas. Firma rozrosła się szybko i do 1915 zatrudniała wielu pracowników. Rapp Motorenwerke opracowało kilka prototypów samolotów, ale nie odniosły one sukcesu wskutek słabości konstrukcji. Na początku I wojny światowej, firma była jedną z kluczowych bawarskich firm zbrojeniowych, posiadając pewną reputację, chociaż żaden z projektów nie osiągnął prawdziwego sukcesu. Mimo tego, że Pruskie Ministerstwo Wojskowe zerwało kontrakt na dostarczanie silników Rappa jako nieodpowiednich, to Ministerstwo Wojskowe Bawarii i Cesarskie Ministerstwo Marynarki Wojennej, Cesarskiego Ministerstwa Wojskowego Austro-Węgier kontynuowało zamówienia na silniki Rappa budowane na licencji Austro-Daimlera, który nie był w stanie samodzielnie pokryć wojennego zapotrzebowania na swoje produkty. Franz Josef Popp nadzorował budowę silników zamówionych przez Austriaków w Monachium.
Decyzja Pruskiego Ministerstwa Wojskowego o zamówieniu 600 sztuk innowacyjnego silnika lotniczego mogącego latać na znacznych wysokościach, opracowanego przez Maxa Friza, pociągnęła za sobą reorganizację prawną struktury spółki. W tym czasie niefortunny dyrektor i udziałowiec Karl Rapp wystąpił ze spółki z powodu choroby. Po jego odejściu zmieniono nazwę "Rapp-Motorenwerke GmbH" na "Bayerische Motoren Werke GmbH" (niem. Bawarskie Zakłady Silnikowe sp. z o.o.), a 4 października 1917, wyznaczono Franza Josefa Poppa na stanowisko dyrektora spółki. Nowa spółka przejęła z poprzedniej załogę i środki produkcji. Do końca wojny silniki lotnicze pozostały jedynym towarem BMW.
Późniejsze lata.
Po opuszczeniu Rapp-Motorenwerke, które natychmiast zmieniły nazwę na BMW, został w 1917/18 głównym inżynierem i kierownikiem wydziału silników lotniczych w "L.A. Riedlinger", gdzie przypuszczalnie pracował do października 1923.
Od 1934 Rapp żył w Szwajcarii prowadząc małe obserwatorium, gdzie obserwował układ słoneczny.

</doc>
<doc id="1259120" url="https://pl.wikipedia.org/wiki?curid=1259120" title="David Di Michele">
David Di Michele

David Di Michele (ur. 6 stycznia 1976 w Guidonia Montecelio) – włoski piłkarz występujący na pozycji napastnika, a także trener.
Kariera klubowa.
David Di Michele zawodową karierę rozpoczął w 1993 w zespole AS Lodigiani. Występował tam do 1996 i zdołał rozegrać 43 mecze. Następnie podpisał kontrakt z ekipą US Foggia, barwy której reprezentował przez 2 sezony. W pierwszym z nich w 36 spotkaniach strzelił 6 goli, a w następnym w 32 pojedynkach uzyskał 7 trafień. Latem roku Di Michele podpisał kontrakt z pierwszoligową Salernitaną, w barwach której zadebiutował w rozgrywkach Serie A. Salernitana w końcowej tabeli zajęła jednak dopiero 15. pozycję i spadła do drugiej ligi. Tam Di Michele imponował skutecznością – w sezonie 1999/2000 zdobył 23 bramki, co jednak nie pomogło Salernitanie w powrocie do Serie A. Dobra skuteczność, jaką Włoch prezentował również w kolejnych rozgrywkach także nie pomogła jego drużynie awansować do pierwszej ligi.
Di Michele wzbudził zainteresowanie Udinese Calcio i sezon 2001/2002 rozpoczął w zespole „Bianconerich”. Tam jednak nie spełnił pokładanych w nim nadziei i na zasadzie wypożyczenia odszedł do Regginy. Epizod włoskiego napastnika z „Amarantowymi” trwał przez 2 sezony, w których wychowanek Lodigiani strzelił łącznie 15 bramek. W letnim okienku transferowym w 2004 Di Michele wrócił do Udinese, z którym niespodziewanie zajął 4. miejsce w tabeli Serie A. Wówczas z 15 trafieniami na koncie Włoch należał do czołówki strzelców ligi. Zimą 2006 interesowało się nim kilka klubów, a ostatecznie trafił do US Palermo. Z ekipą „Aquile” 2 razy z rzędu zajmował 5. lokatę w lidze.
Dla Palermo zanotował 48 występów i 16 goli, po czym zdecydował się zmienić klub i odszedł do Torino FC. Początkowo był wykluczony z gry z powodu udziału w nielegalnych zakładach bukmacherskich, a następnie doznał dosyć poważnej kontuzji. Po powrocie do zdrowia stał się jednym z najważniejszych ogniw w drużynie. W 2008 Di Michele razem z Héritą Ilungą z Tuluzy na 1 sezon został wypożyczony do West Hamu United. Zadebiutował 13 września w przegranym 3:2 meczu z West Bromwich, kiedy to zastąpił kontuzjowanego Deana Ashtona. W czasie całego sezonu w zespole tym rozegrał 30 ligowych spotkań, w których zdobył 4 bramki.
Po zakończeniu rozgrywek Di Michele powrócił do Torino FC, które grało już w drugiej lidze. 1 lutego 2010 został wypożyczony do Lecce. Od sezonu 2009/2010 znów miał grać Torino, jednak 31 sierpnia 2010 ponownie wypożyczono go do Lecce. Następnie został jego zawodnikiem i grał tam do 2012. Następnie występował w drużynach Chievo Werona, Reggina oraz Lupa Roma. W 2016 roku zakończył karierę.
Kariera reprezentacyjna.
W reprezentacji Włoch Di Michele zadebiutował 30 marca 2005 w zremisowanym 0:0 spotkaniu towarzyskim przeciwko Islandii. Na ten mecz powołanie od Marcello Lippiego otrzymali również ówcześni klubowi koledzy Włocha – Giampiero Pinzi i Vincenzo Iaquinta. Łącznie w barwach „Squadra Azzura” Di Michele wystąpił w 6 spotkaniach, w których ani razu nie udało mu się wpisać na listę strzelców.

</doc>
<doc id="1259121" url="https://pl.wikipedia.org/wiki?curid=1259121" title="Piąta generacja">
Piąta generacja

Piąta generacja są to twórcy chińskiego kina, którzy jako pierwsi po rewolucji kulturalnej podjęli studia na wydziale filmowym, tj. w 1978 roku i zakończyli w 1982.
Należą do niej:

</doc>
<doc id="1259123" url="https://pl.wikipedia.org/wiki?curid=1259123" title="Lies for the Liars">
Lies for the Liars

Lies for the Liars – trzeci album amerykańskiego zespołu The Used. Płyta została wydana 22 maja 2007 roku przez wytwórnię Reprise Records, a jej producentem jest John Feldmann.

</doc>
<doc id="1259127" url="https://pl.wikipedia.org/wiki?curid=1259127" title="Szkocki Kościół Episkopalny">
Szkocki Kościół Episkopalny

Szkocki Kościół Episkopalny (ang. "The Scottish Episcopal Church", gael. "Eaglais Easbaigeach na h-Alba") – związek wyznaniowy działający na terenie Szkocji, zaliczany do Kościołów anglikańskich i przynależący do Wspólnoty anglikańskiej, a także do Wspólnoty Porvoo, grupującej dwanaście Kościołów anglikańskich i luterańskich.
Według danych Światowej Rady Kościołów z 2018 roku, Kościół liczy 28 647 wiernych, zaś jego duchowieństwo składa się ze 184 kapłanów.
Teologia.
Nauczanie Szkockiego Kościoła Episkopalnego sytuuje się w anglikańskim nurcie chrześcijaństwa. Oznacza to, iż na tle innych wyznań protestanckich, jest stosunkowo bliskie dogmatyce katolickiej. Najważniejsze prawdy wiary to:
Organizacja.
Podobnie jak wszystkie Kościoły anglikańskie, Szkocki Kościół Episkopalny uznaje honorowe zwierzchnictwo arcybiskupa Canterbury, które nie przekłada się jednak na jakiekolwiek kompetencje. Na czele Kościoła stoi jego prymas, wybierany przez synod spośród biskupów diecezjalnych. Prymas sprawuje przewodnictwo nad najważniejszymi instytucjami kościelnymi, a także wypełnia funkcję związane z reprezentowaniem Kościoła na zewnątrz. Nie posiada natomiast władzy kanonicznej nad biskupami diecezjalnymi. Od 2009 funkcję tę pełni bp Mark Strange. Każdy z biskupów jest jednocześnie metropolitą dla swojej diecezji. 
Na podział administracyjny Kościoła składa się siedem diecezji (w nawiasie podano miasta katedralne):

</doc>
<doc id="1259128" url="https://pl.wikipedia.org/wiki?curid=1259128" title="Georg N. Koskinas">
Georg N. Koskinas

Georg N. Koskinas (gr. , ur. 1 grudnia 1885 w Geraki koło Sparty, zm. 8 lipca 1975 w Atenach) – grecki neurolog, neuroanatom i psychiatra. 
Życiorys.
Koskinas studiował medycynę na Uniwersytecie w Atenach i dyplom lekarza uzyskał w 1910 roku. Następnie pracował jako rezydent w Klinice Psychiatrii i Neurologii Szpitala Aiginiteion u Michela Catsarasa, który z kolei był uczniem Jeana-Martina Charcota. Między 1916 a 1927 rokiem pracował na Uniwersytecie Wiedeńskim jako neuropatolog i neuroanatom. W tamtejszym Instytucie Histologicznym uczył się u Heinricha Obersteinera i Ottona Marburga. W 1925 roku Koskinas opublikował razem z Constantinem von Economo atlas cytoarchitektoniki kory mózgowej, "Cytoarchitektonik der Hirnrinde des erwachsenen Menschen". Współpracował też z neuropatologiem Ernstem Sträusslerem w Klinice Psychiatrycznej Juliusa Wagnera-Jauregga nad leczeniem malarii i powikłaniami kiły trzeciorzędowej układu nerwowego. W 1927 powrócił do Grecji, gdzie założył prywatną klinikę w Kifissia, na północnych przedmieściach Aten.

</doc>
<doc id="1259129" url="https://pl.wikipedia.org/wiki?curid=1259129" title="Getto w Mińsku na Białorusi">
Getto w Mińsku na Białorusi

Getto w Mińsku na Białorusi (niem. "Ghetto Minsk"; jidysz מינסקער געטאָ; "Minsker geto") – getto istniejące w Mińsku (Litewskim) od lipca 1941 do października 1943, na jego terenie przebywało początkowo ponad 100 tys. osób uznanych według kryteriów norymberskich za Żydów. Było największym gettem na okupowanych terenach Związku Radzieckiego.
Powstanie getta.
19 lipca 1941 zostało wydane zarządzenie komendanta polowego K. Schlegeldorfera o powołaniu dzielnicy żydowskiej, która objęła obszar wielkości 2 km² ograniczony Kołchoznym Piereułkiem oraz ulicami Ostrowskiego, Respublikańską, Szorną, Kolektorną, Mebielskim Piereułkiem, ulicą Nizową, cmentarzem żydowskim, ulicą Obuwną, Drugim Opańskim Pierieułkiem oraz ulicą Zasławską. Na getto składało się ponad 40 ulic i zaułków zabudowanych w większości niskopiętrowymi drewnianymi domami.
Początkowo na przesiedlenie Żydów do getta i Aryjczyków poza jego granice wyznaczono 5 dni, jednak ostateczny termin przeprowadzki upłynął 1 sierpnia 1941. Za przesiedlenia odpowiedzialny był miński Judenrat oraz władze miasta. Pilnie strzeżone wejścia do getta znajdowały się na ulicach Opańskiego i Ostrowskiego.
Władze.
Na czele getta władze niemieckie postawiły Ilię Muszkina, do 1941 zastępcę dyrektora Minpromtorga (Mińskiego Departamentu Przemysłowo-Targowego). Został on aresztowany w lutym 1942, po czym rolę przewodniczącego Judenratu przejął Mosze Joffe.
Życie codzienne. Praca.
Wszyscy Żydzi zmuszeni byli nosić na plecach i piersiach żółte gwiazdy Dawida. Z powodu wprowadzenia niezależnej od ulic numeracji domów (nr 1 na rogu Respublikańskiej i Szornej, ogółem 273 numerów w październiku 1942) do żółtej naszywki doszła również biała z wymalowanym na niej numerem. Przebywanie Żydów poza terenami getta bez specjalnego zezwolenia było karane śmiercią.
Na terenie getta funkcjonowały liczne pracownie: szewska, stolarska, krawiecka, ślusarska itp., które produkowały na potrzeby armii niemieckiej. Wszystkie zarobione pieniądze były przekazywane Komisarzowi Rzeszy Wschód. Pod koniec marca 1942 roku w getcie było zatrudnionych ok. 20 tys. Żydów, na jesieni tego roku już tylko 10 tys.
Getta specjalne.
W listopadzie 1941 część terenów getta ograniczoną ulicami Republikańską, Opańskiego, Obuwną i Szorną oddzielono kolczastym drutem i nazwano oficjalnie Gettem Specjalnym nr 1 (niem. Sonderghetto Nr. 1). Sondergetto nr 2 powstało między ulicami Kustarną, Dymitrowa, Szpalerną, Ostrowskiego i Niamihą (istniało do lipca 1942). Na tych dwóch terenach osiedlano deportowanych z Rzeszy Żydów. Pierwszy transport z Hamburga przybył do Mińska 10 listopada 1941. Łącznie do miasta wywieziono prawie 7 tys. Żydów – obywateli Rzeszy z Hamburga, Düsseldorfu, Frankfurtu nad Menem, Berlina, Bremy, Wiednia i Brna. Jeszcze w tym samym dniu musieli oni uprzątnąć nieporządek po pogromie, który odbył się tu poprzedniego dnia. Oblicza się, że łącznie do Mińska przewieziono od 25 do 80 tys. Żydów z Europy Zachodniej. Polityce niemieckiej przeciwstawiał się komisarz Kube.
Na czele sondergetta stali dr Frank z Hamburga oraz E. Harf z Bremy, którzy kontaktowali się bezpośrednio z Wilhelmem Kubem.
Zdrowie i opieka społeczna.
Na terenie getta od lata 1941 funkcjonowały dwa szpitale oraz dom dziecka przy ul. Zasławskiej.
Akcja likwidacyjna.
W ciągu dwóch lat istnienia getto przeżyło kilkanaście pogromów urządzanych przez Niemców, największe z nich miały miejsce 7 i 20 listopada 1941, 2 marca i w dniach 28–31 lipca 1942 oraz w październiku 1943, po którym getto zostało ostatecznie zlikwidowane.
21 czerwca 1943 został wydany rozkaz o likwidacji wszystkich gett na terenie Ostlandu. Getto w Mińsku zaczęło likwidować w październiku 1943 SD z pomocą 26 Pułku Policji z Białegostoku oraz 13 Białoruskiego Batalionu SD. W ciągu sześciu tygodni część Żydów została zabita na miejscu, niewielkiej liczbie udało się poprzez podziemia uciec do aryjskiej części miasta, a większość wywieziono do obozu śmierci w Małym Trościeńcu.
Znani więźniowie.
Wśród osób więzionych w mińskim getcie znalazł się komunista Hersz Smolar, który wraz z partyzantami Feldmanem i Okuniem organizował ruch oporu w getcie.

</doc>
<doc id="1259130" url="https://pl.wikipedia.org/wiki?curid=1259130" title="Alte Kameraden">
Alte Kameraden

Alte Kameraden – tytuł popularnego niemieckiego marszu (Heeresmarsch II, 150).
Marsz "Alte Kameraden" został skomponowany około roku 1889 przez muzyka wojskowego Carla Teikego w Ulm. Przełożony kapelmistrz Teikego po przejrzeniu partytur chciał je spalić, twierdząc, że "„Marszów mamy już dość.”". Jednak nuty marsza nie zostały spalone, a kompozycja stała się jednym z najpopularniejszych i najczęściej wykonywanych niemieckich marszów wojskowych.
Również za granicą utwór cieszy się dużą popularnością; nawet zaraz po zakończeniu II wojny światowej, gdy granie niemieckich marszów było za granicą niemile widziane, był nadal często wykonywany.
Od 2007 roku w Gorzowie Wielkopolskim odbywa się "Festiwal orkiestr „Alte Kameraden”".
Sam tekst marszu posiada kilka wersji. Marsz bywa grany także w odmianie weselnej.

</doc>
<doc id="1259132" url="https://pl.wikipedia.org/wiki?curid=1259132" title="Down in the Groove">
Down in the Groove

Down in the Groove – 25. studyjny album Boba Dylana nagrany pomiędzy sierpniem 1986 a majem 1987 r. i wydany w maju 1988 r.
Historia i charakter albumu.
Dylan musiał skomponować muzykę do filmu "Hearts of Fire" (umowa z końca lata 1986 r. zobowiązywała go do sześciu piosenek; miał także zagrać w nim rolę). Na konferencji prasowej przed przystąpieniem do jego realizacji przyznał, że jeszcze tych piosenek nie napisał. Gdy film się ukazał 9 października 1987 r., okazało się, że na filmie jest pięć jego utworów, z czego "When the Night Comes Falling from the Sky" pochodził z albumu "Empire Burlesque", dwa "The Usual" i "A Couple More Years" były autorstwa Johna Hiatta (pierwszy) i Shela Silversteina (drugi), a dwa pozostałe "Night after Night" i "Had a Dream About You Baby" były nowymi kompozycjami Dylana.
Dylan wyjawił Dave’owi Alvinowi (muzykowi z sesji trzeciej, z której zresztą żaden utwór nie ukazał się na albumie) "Pracuję nad drugą częścią "Self Portrait"".
Z wyboru utworów i z wypowiedzi artysty wynika, że chciał nagrać album utworów, których słuchał jako dziecko w Hibbing, a więc między innymi, także piosenek Sinatry i Crosby’ego, sentymentalnych ballad i rhythm and bluesa.
Pierwotny obszerny plan uległ jednak w realizacji poważnemu ograniczeniu. Na przykład zniknęły wszystkie utwory nagrane z muzykami w Los Angeles (z Grateful Dead i innymi). Na początku maja Dylan wyjechał do Memphis, gdzie nagrywał z Ringo Starrem, potem na początku czerwca poleciał do San Francisco na próby przed zbliżającym się jego tournée z Grateful Dead. Oficjalny tekściarz tej grupy – Robert Hunter – miał teksty do dwóch utworów "Silvio" i "Ugliest Girl in the World".
Jesienią 1987 r. album wyglądał następująco:
Wkrótce jednak Dylan zdecydował się poprawić drugą stronę i zastąpić "Important Words" Gene’a Vincenta utworem "The Usual" Johna Hiatta (tym z filmu "Hearts of Fire"). Wytłoczono promocyjne kopie, ale Dylan zrezygnował z "Got Love If You Want It" i "The Usual", zastępując je odrzuconym z "Infidels" "Death Is Not the End" oraz "Had a Dream About You Baby".

</doc>
<doc id="1259134" url="https://pl.wikipedia.org/wiki?curid=1259134" title="It Snows in Hell">
It Snows in Hell

"It Snows in Hell" – piąty singel z albumu "The Arockalypse" fińskiego zespołu hardrockowego Lordi. Ballada ta została nagrana we współpracy z byłym gitarzystą KISS - Bruce'em Kulickiem.
Oprócz zwykłej wersji została też wydana specjalna edycja singla w tekturowym opakowaniu.
DVD.
Ponieważ teledysk nie był umieszczony na singlu, został więc wydany na osobnej płycie DVD.
Teledysk.
Główną postacią w klipie jest młoda kobieta uciekająca przez las z listem do Mr. Lordiego. Kiedy zostaje schwytana przez łowców wiedźm, pojawia się Mr. Lordi, zabija jednego z łowców i ratuje dziewczynę.

</doc>
<doc id="1259137" url="https://pl.wikipedia.org/wiki?curid=1259137" title="Ludwig Bruns">
Ludwig Bruns

Ludwig Bruns (ur. 25 czerwca 1858 w Hanowerze, zm. 9 listopada 1916 w Hanowerze) – niemiecki neurolog. 
Życiorys.
Pochodził z Hanoweru, studiował medycynę w Getyndze i Monachium. Tytuł doktora medycyny otrzymał w 1882 roku. Został asystentem Eduarda Hitziga w przytułku dla obłąkanych w Nietleben oraz w klinice psychiatrycznej i neurologicznej w Halle. W późniejszym czasie pracował razem z Carlem Westphalem i Hermannem Oppenheimem w berlińskim szpitalu Charité. Bruns utrzymywał bliskie kontakty z Oppenheimem do końca swojej kariery naukowej. Po powrocie do Hanoweru został profesorem neurologii. Bruns był pierwszym przewodniczącym Niemieckiego Towarzystwa Neurologów. Zmarł w 1916 roku, wspomnienie o nim ukazało się na łamach "Monatsschrift für Psychiatrie und Neurologie".
Upamiętniony został w nazwie zespołu. 

</doc>
<doc id="1259140" url="https://pl.wikipedia.org/wiki?curid=1259140" title="Halowe Mistrzostwa Polski Seniorów w Lekkoatletyce 1994">
Halowe Mistrzostwa Polski Seniorów w Lekkoatletyce 1994

35. Halowe Mistrzostwa Polski Seniorów w Lekkoatletyce – zawody sportowe, które rozegrano 26 i 27 lutego 1994 w Spale, w hali Ośrodka Przygotowań Olimpijskich.
Podczas zawodów ustanowiono dwa halowe rekordy Polski. Agnieszka Stańczyk uzyskała w trójskoku wynik 13,66 m, a Katarzyna Radtke w chodzie na 3000 metrów czas 12:17,17. Krystyna Danilczyk osiągnęła w pchnięciu kulą wynik 18,81 m, który był lepszy od rekordu Polski Ludwiki Chewińskiej (18,65 m), ale koło było nieco podwyższone w stosunku do rzutni, co nie jest zgodne z przepisami.
Ustanowiono również dwa halowe rekordy Polski juniorów. Adam Kolasa osiągnął w skoku o tyczce wysokość 5,30 m, a Lucyna Nowak uzyskała w pięcioboju wynik 3968 punktów.

</doc>
<doc id="1259141" url="https://pl.wikipedia.org/wiki?curid=1259141" title="Typ 95">
Typ 95



</doc>
<doc id="1259142" url="https://pl.wikipedia.org/wiki?curid=1259142" title="Richard Henkes">
Richard Henkes

Richard Henkes (ur. 26 maja 1900 w Ruppach, zm. 22 lutego 1945 w KL Dachau) – niemiecki duchowny katolicki, pallotyn, błogosławiony Kościoła katolickiego, męczennik.
Pochodził z wielodzietnej rodziny. W wieku 12 lat rozpoczął naukę w szkole zakonu pallotynów. Po święceniach kapłańskich w Limburg an der Lahn pracował w szkołach pallotyńskich w Schonstatt i Alpen.
W 1931 r. podjął pracę na Śląsku w Kietrzu i Ząbkowicach Śląskich. Był proboszczem w Strahowicach (cz. "Strahovice") w rejonie Hulczyna. Znany z antynazistowskich wystąpień został aresztowany w 1943 r. i wywieziony do hitlerowskiego obozu koncentracyjnego w Dachau. Zaraz po aresztowaniu 1 lipca 1943 roku napisał do swojej matki list: 
"“Do tej pory żyłem radosnymi tajemnicami różańca. Jeśli głosiłem Słowo Boże z ambony lub prowadziłem konferencje w sali, była to aktywność kapłańska pełna radości. A gdy teraz, Ty, Kochana Mamo, odmawiasz często przed krzyżem tajemnice bolesne różańca, pamiętaj o tym, że ja idę tą drogą razem z Odkupicielem i że to nie przynosi wstydu kapłanowi. Czy będzie mi dane przeżywać jeszcze tajemnice chwalebne na ziemi czy w niebie, pozostawiam to decyzji Dobrego Pana Boga. Mamo, dziękuję Ci bardzo za Twoją miłość. Nigdy o Tobie nie zapomnę i będziemy zawsze spotykać się w modlitwie. /…/ W Imię Boże i z serdecznymi pozdrowieniami. Twój, pełen wdzięczności syn Richard”"
Zgłosił się do posługi duszpasterskiej w bloku 17, gdzie przebywali chorzy na tyfus. Zaraził się tyfusem plamistym i umarł 22 lutego 1945 r., a jego prochy pochowano po wojnie na cmentarzu pallotynów w Limburgu.
Uroczystość otwarcia procesu beatyfikacyjnego w diecezji rozpoczęła się 25 maja 2003 r. 23 stycznia 2007 roku dokumenty zostały przesłane do Rzymu i zamknięto etap diecezjalny. 21 grudnia 2018 papież Franciszek ogłosił dekret o męczeństwie. Beatyfikacja odbyła się 15 września 2019 w Libmurgu.

</doc>
<doc id="1259146" url="https://pl.wikipedia.org/wiki?curid=1259146" title="Nodulacja">
Nodulacja



</doc>
<doc id="1259148" url="https://pl.wikipedia.org/wiki?curid=1259148" title="CDProjekt">
CDProjekt



</doc>
<doc id="1259151" url="https://pl.wikipedia.org/wiki?curid=1259151" title="SPV C600">
SPV C600

SPV C600 – model telefonu komórkowego produkowanego przez HTC.
Jest typowym smartfonem, który pracuje z systemem Microsoft Windows Mobile 5 (można wgrać nowsze wersje, łącznie z WM 6.1). W telefonie znajdują się programy: Microsoft Word, PowerPoint i Excel. Ten model najpierw pojawił się na rynkach następujących krajów: Francji, Wielkiej Brytanii, Holandii i Szwajcarii potem Rumunii, Belgii, Słowacji i Polski.

</doc>
<doc id="1259153" url="https://pl.wikipedia.org/wiki?curid=1259153" title="Brodawkowanie">
Brodawkowanie



</doc>
<doc id="1259159" url="https://pl.wikipedia.org/wiki?curid=1259159" title="John Potter Stockton">
John Potter Stockton

John Potter Stockton (ur. 2 sierpnia 1826 w Princeton, New Jersey, zm. 22 stycznia 1900 w Nowym Jorku) – amerykański prawnik, dyplomata i polityk.
John Potter Stockton urodził się 2 sierpnia 1826 w Princeton, New Jersey. Edukację zdobywał w prywatnych szkołach. W 1843 roku ukończył studiować prawo na College of New Jersey (obecnie Uniwersytet Princeton). W 1846 roku został przyjęty do palestry i zaczął pracować jako prawnik w Princeton i Trenton w stanie New Jersey.
W latach 1858–1861 był ambasadorem Stanów Zjednoczonych we Włoszech. W 1865 roku został wybrany do Senatu Stanów Zjednoczonych. Jednak wyniki wyborów zostały podważone i rok później senat ogłosił, że jego miejsce jest nieobsadzone. Później został ponownie wybrany do Senatu z ramienia Partii Demokratycznej, gdzie służył w latach 1869–1875.
Po ukończeniu kadencji w senacie powrócił do pracy jako prawnik. W latach 1877–1897 był prokuratorem generalnym stanu New Jersey.
Zmarł 22 stycznia 1900 w Nowym Jorku. Pochowany jest na cmentarzu w Princeton, New Jersey.
Pochodził z wpływowej rodziny w stanie New Jersey. Jego pradziadek, Richard Stockton był jednym z sygnatariuszy deklaracji niepodległości Stanów Zjednoczonych oraz reprezentował stan New Jersey na Kongresie Kontynentalnym. Z kolei jego dziadek, także Richard Stockton, reprezentował stan New Jersey najpierw w Senacie Stanów Zjednoczonych, a później w Izbie Reprezentantów Stanów Zjednoczonych. Wreszcie, jego ojciec, Robert Field Stockton, także był senatorem Stanów Zjednoczonych z New Jersey.

</doc>
<doc id="1259164" url="https://pl.wikipedia.org/wiki?curid=1259164" title="Paul Bonnet">
Paul Bonnet

Paul Bonnet (ur. 23 kwietnia 1925 w Paryżu, zm. w 1960 tamże) – francuski kompozytor, skrzypek. Studiował w Konserwatorium Paryskim u boku takich sław jak Pierre Boulez czy Olivier Messiaen. Aktywny był jako skrzypek orkiestrowy. Koncertował głównie w Europie. Uwielbiał występować na żywo i był przeciwnikiem nagrań studyjnych. Najbliższa była mu muzyka współczesna (Piotr Czajkowski, Anton Webern i Arnold Schönberg). Był zwolennikiem dodekafonii. Eksperymentował również z muzyką elektroniczną. Zmarł w 1960 r. w swoim mieszkaniu na Montparnasse w Paryżu.

</doc>
<doc id="1259168" url="https://pl.wikipedia.org/wiki?curid=1259168" title="Armaan">
Armaan

 
Armaan (hindi: अर्मान, urdu: ارمان tłumaczenie: "Pragnienie", niemiecki tytuł: "Armaan – Liebe ist nicht käuflich") to bollywoodzki dramat rodzinny zrobiony w języku hindi-urdu wyreżyserowany przez debiutantkę Honey Irani, dotychczas scenarzystkę np. "Krrish", "Koi... Mil Gaya", czy "Darr". W rolach głównych Amitabh Bachchan, Anil Kapoori Preity Zinta. W drugoplanowych Gracy Singh i Randhir Kapoor. To pierwsza rola negatywna Preity Zinta, za którą otrzymała nominację do Nagrody Filmfare za Najlepszą Rolę Negatywną. Film był przedstawiany na Festiwalu Filmowym w Cannes.
Muzyka.
Muzykę do filmu skomponowało trio Shankar-Ehsaan-Loy. Teksty piosenek napisał scenarzysta filmu Javed Akhtar.

</doc>
<doc id="1259177" url="https://pl.wikipedia.org/wiki?curid=1259177" title="Theodore Fitz Randolph">
Theodore Fitz Randolph

Theodore Fitz Randolph (ur. 24 czerwca 1826 roku – zm. 7 listopada 1883 roku) – amerykański przedsiębiorca i polityk, syn Jamesa Fitza Randolpha, członka Izby Reprezentantów stanu New Jersey. W l. 1869-1872 senator gubernator stanu New Jersey, w l. 1875-1881 reprezentował ten stan w Senacie Stanów Zjednoczonych

</doc>
<doc id="1259178" url="https://pl.wikipedia.org/wiki?curid=1259178" title="Big Brother 5">
Big Brother 5



</doc>
<doc id="1259179" url="https://pl.wikipedia.org/wiki?curid=1259179" title="Oborywanie przepiórki">
Oborywanie przepiórki

Oborywanie przepiórki – polski zwyczaj związany ze żniwami.
W czasach, gdy zboże kosiło się ręcznie, na pole gospodarza schodzili się do pomocy inni gospodarze. Na koniec pozostawiali garść nieskoszonego zboża, pięknie obwiązywali je słomą lub w inny sposób ozdabiali (np. kwiatami), znienacka łapali gospodarza-właściciela za nogi i kilkakrotnie ciągnęli go po ziemi, dookoła tzw. "przepiórki". Po tej ceremonii, kończącej zbiór zboża, gospodarz zapraszał wszystkich na suty i zakrapiany poczęstunek, który był zapłatą za pracę przy żniwach. Samą "przepiórkę" najczęściej pozostawiano na polu, kładąc pod nią np. skórkę od chleba, jako podarek dla ptaków i myszy by w przyszłym roku nie robiły strat w gospodarstwie.
W zależności od regionu "przepiórkę" nazywano także "kozią brodą", "wereją", "brodą", "kózką" lub "kozą".
Jeszcze dziś jadąc polskimi drogami można zauważyć pozostawione na polu różne zboża obwiązane słomą. Jest to pozostałość po tej tradycji.

</doc>
<doc id="1259181" url="https://pl.wikipedia.org/wiki?curid=1259181" title="Zmierzch (opowiadanie)">
Zmierzch (opowiadanie)

Zmierzch – opowiadanie Stefana Żeromskiego, w którym zawarte są nastroje końca wieku, rozczarowanie pozytywistycznymi ideałami oraz opis mechanizmów walki klasowej.
Głównym bohaterem jest chłop Walek Gibała, który został wyrzucony z pracy ponieważ podkradał końską paszę. Perturbacje sprawiły, że podobna zmiana nastąpiła raz jeszcze, i nowy właściciel posiadłości najął Walka Gibałę do kopania torfu.
Gibała zostaje oszukany przez nowego najemcę, zamiast należnej sumy otrzymuje sumę o tercję mniejszą. Ze względu na swoje niewykształcenie oraz brak ogólnej możliwości podjęcia jakiejkolwiek „nowoczesnej” pracy, Gibała mimo wszystko podejmuje się katorżniczego zadania.
Całe opowiadanie pokazuje Gibałę oraz jego małżonkę w trakcie kopania dołu na stawy rybne. Jest to syzyfowa praca, lecz do zmierzchu musi zostać wypracowana narzucona przez Gibałę norma, a pozostaje im jeszcze kilka metrów mułu który musi zostać wywieziony. Żona boi się odejść do domu, aby sprawdzić co się dzieje z ich pacholęciem. Gibała nie waha się przed biciem kobiety, o czym autor wspomina, zaznajamiając czytelnika ze wspomnieniami Walkowej. 
Opowiadanie wieńczy scena, w której Gibała i jego żona przerzucają kolejne kilogramy mułu. Nastaje zmierzch i pojawiają się pierwsze gwiazdy.

</doc>
<doc id="1259182" url="https://pl.wikipedia.org/wiki?curid=1259182" title="Ksi Ursae Majoris">
Ksi Ursae Majoris

Ksi Ursae Majoris ("ξ UMa", "Alula Australis") — gwiazda wielokrotna w konstelacji Wielkiej Niedźwiedzicy, znajdująca się w odległości około 27 lat świetlnych od Słońca.
Nazwa.
Tradycyjna nazwa gwiazdy, Alula Australis, wywodzi się od arabskiego wyrażenia , co oznacza „pierwszy skok (gazeli)” i odnosi się do tej gwiazdy oraz pobliskiej ni Ursae Majoris. Łaciński dodatek wskazuje, że jest to południowa gwiazda spośród tych dwóch. Nazwa ta została formalnie zatwierdzona przez Międzynarodową Unię Astronomiczną w 2016 roku.
Charakterystyka fizyczna.
2 maja 1780 roku William Herschel odkrył, że jest to gwiazda podwójna, przez co jest ona pierwszą w historii zidentyfikowaną gwiazdą podwójną, której składniki są fizycznie ze sobą związane. Jest również pierwszą gwiazdą podwójną dla której obliczono parametry orbity. W rzeczywistości jednak każdy z jej dwóch składników jest ponadto gwiazdą spektroskopowo podwójną, czyli łącznie do systemu należą cztery gwiazdy. Łączna masa tych gwiazd szacowana jest na około 2 masy Słońca.
W skład układu wchodzą składniki ξ UMa A i B, które obiegają wspólny środek masy w ciągu 59,878 lat w średniej odległości 21,2 au. Ich orbita jest jednak mocno ekscentryczna, w związku z czym odległość gwiazd waha się pomiędzy 29,6 a 13,4 au.
Składnik Ksi Ursae Majoris A ma jasność równą 4,264. Gwiazdy wchodzące w skład tego składnika obiegają się w ciągu 1,833 roku. Główna gwiazda jest karłem należącym do typu widmowego G0 lub F8,5, druga gwiazda to czerwony karzeł reprezentujący typ widmowy M.
Składnik Ksi Ursae Majoris B ma jasność 4,729m. Gwiazdy wchodzące w skład składnika B obiegają się w ciągu 3,98 dnia. Główna gwiazda to żółty karzeł typu widmowego G, a jego towarzysz to czerwony lub brązowy karzeł.
Do systemu Ksi Ursae Majoris być może należy także piąta gwiazda o jasności 15, położona w odległości 56,4 sekundy kątowej (w 2007 roku). Jeśli jest ona faktycznie członkiem tego układu, to separacja od pozostałych składników wynosi co najmniej 450 au, a okres obiegu centralnej czwórki gwiazd to ponad 5600 lat. Również ona byłaby czerwonym karłem typu M8, o niskiej masie. Ponadto odkryty został brązowy karzeł typu T8 o jasności 18,75m odległy o 511,4″, który wykazuje taki sam ruch własny jak system Ksi Ursae Majoris; od składnika A dzieli go w przestrzeni odległość około 4000 au.

</doc>
<doc id="1259183" url="https://pl.wikipedia.org/wiki?curid=1259183" title="Pistolet maszynowy 100-Shiki">
Pistolet maszynowy 100-Shiki



</doc>
<doc id="1259186" url="https://pl.wikipedia.org/wiki?curid=1259186" title="Terramycyna">
Terramycyna



</doc>
<doc id="1259189" url="https://pl.wikipedia.org/wiki?curid=1259189" title="Oksyterracyna">
Oksyterracyna



</doc>
<doc id="1259194" url="https://pl.wikipedia.org/wiki?curid=1259194" title="Ichthyophthiriasis">
Ichthyophthiriasis



</doc>
<doc id="1259196" url="https://pl.wikipedia.org/wiki?curid=1259196" title="Ichthyosporidiosis">
Ichthyosporidiosis



</doc>
<doc id="1259207" url="https://pl.wikipedia.org/wiki?curid=1259207" title="Samosir">
Samosir

Samosir – wyspa w Indonezji na jeziorze Toba na Sumatrze. Ma powierzchnię 630 km2 i jest największą na świecie wyspą położoną na jeziorze na innej wyspie. Do 1905 roku miejscowa ludność praktykowała kanibalizm.
Główne miejscowości: Pangururan, Mogang, Tuk Tuk, Simanindo, Nainggolan, Nanrunggu, Tomok i Ambarita.

</doc>
<doc id="1259210" url="https://pl.wikipedia.org/wiki?curid=1259210" title="Nocardiosis">
Nocardiosis



</doc>
<doc id="1259211" url="https://pl.wikipedia.org/wiki?curid=1259211" title="Choroba złotego piasku">
Choroba złotego piasku



</doc>
<doc id="1259212" url="https://pl.wikipedia.org/wiki?curid=1259212" title="Blarney (ser)">
Blarney (ser)

Blarney - rodzaj irlandzkiego sera, który wytwarzany jest z krowiego mleka. Ser ten jest zaliczany do serów podpuszczkowatych, ma dość pikantny smak.
Produkuje się go w miejscowości Blarney.

</doc>
<doc id="1259215" url="https://pl.wikipedia.org/wiki?curid=1259215" title="Choroba rdzy">
Choroba rdzy



</doc>
<doc id="1259217" url="https://pl.wikipedia.org/wiki?curid=1259217" title="Biały grzyb">
Biały grzyb



</doc>
<doc id="1259218" url="https://pl.wikipedia.org/wiki?curid=1259218" title="Christopher Soames">
Christopher Soames

Arthur Christopher John Soames, baron Soames, GCMG, GCVO, CH, CBE (ur. 12 października 1920 w Penn, zm. 16 września 1987 w Odiham) – brytyjski polityk, dyplomata i administrator kolonialny, komisarz europejski, członek Partii Konserwatywnej, minister w rządach Harolda Macmillana, Aleca Douglasa-Home’a i Margaret Thatcher.
Życiorys.
Był synem kapitana Arthura Soamesa i Hope Woodbine. Wykształcenie odebrał w West Downs School. Przed rozpoczęciem kariery politycznej był asystentem attaché wojskowego w brytyjskiej ambasadzie w Paryżu. W 1950 został wybrany do Izby Gmin jako reprezentant okręgu Bedford. W 1955 został podsekretarzem stanu w ministerstwie lotnictwa. Kiedy premierem został Macmillan w 1957, Soames otrzymał stanowisko parlamentarnego i finansowego sekretarza przy Admiralicji. W 1958 objął stanowisko ministra wojny. W 1960 objął tekę ministra rolnictwa, rybołówstwa i żywności, dzięki czemu został członkiem gabinetu. Na stanowisku ministra pozostał również po rezygnacji Macmillana, kiedy premierem został Douglas-Home. Po przejściu Partii Konserwatywnej do opozycji został w 1965 ministrem spraw zagranicznych w gabinecie cieni Edwarda Heatha.
W Izbie Gmin zasiadał do wyborów 1966, kiedy przegrał w swoim okręgu z kandydatem laburzystów. W 1968 premier Harold Wilson mianował Soamesa ambasadorem w Paryżu. Na tej placówce pozostał do 1972. W latach 1973–1976 był wiceprzewodniczącym Komisji Europejskiej i jednocześnie komisarzem ds. stosunków zewnętrznych. W 1978 został kreowany parem dożywotnim jako „baron Soames”. W latach 1979–1980 był ostatnim gubernatorem Rodezji Południowej i przyczynił się do zawarcia porozumienia, które w 1980 zakończyło wojnę domową między czarną większością a białą mniejszością.
Równocześnie został członkiem rządu Margaret Thatcher jako przewodniczący Izby Lordów i Lord Przewodniczący Rady. Ze stanowisk tych zrezygnował w 1981. Zmarł w 1987 na zapalenie trzustki. Został pochowany w kościele św. Marcina w Bladon niedaleko Woodstock w hrabstwie Oxfordshire.
Rodzina.
11 lutego 1947 poślubił Mary Churchill (ur. 15 września 1922), córkę premiera Winstona Churchilla i Clementine Hozier, córki Henry’ego Hoziera. Christopher i Mary mieli trzech synów i dwie córki:

</doc>
<doc id="1259219" url="https://pl.wikipedia.org/wiki?curid=1259219" title="Hotel „Europa” w Mińsku">
Hotel „Europa” w Mińsku

Hotel „Europa” w Mińsku () – hotel położony na rogu pl. Niepodległości i ulicy Lenina w Mińsku, do czasów rewolucyjnych jeden z najbardziej charakterystycznych budynków miasta, zburzony w 1941 i odbudowany w 2007.
Historia.
Na początku XIX wieku w miejscu obecnego hotelu na rogu pl. Katedralnego i ulicy Gubernatorskiej znajdował się pensjonat należący do rodziny Polak. Po pożarze w 1884 budynek podwyższono do dwóch pięter i nazwano hotelem „Europa”. Kolejny remont budynek przeszedł w 1906, kiedy podwyższono go do pięciu pięter – był wówczas najwyższym budynkiem miasta o charakterze świeckim i jednym z jego symboli, nadających Mińskowi charakter wielkiego miasta pomiędzy Wilnem a Moskwą. Na początku XX wieku budynek był własnością Grigorija i Jakowa Polaków.
W każdym z pokoi był umieszczony telefon, umywalka, oświetlenie, ogrzewanie i wanna. Na piąte piętro dostać się można było za pomocą windy. W hotelu działała restauracja, fryzjer, księgarnia z biblioteką oraz oddział Wileńskiego Banku Handlowego.
W czasach okupacji Mińska przez wojska radzieckie i polskie w latach 1918–1920 hotel wykorzystywano jako wojskowy internat, a restaurację jako stołówkę.
W 1925 hotel został ponownie otwarty dla turystów jako jeden z oddziałów "minkomchoza" jako Miński Hotel Państwowy.
Zniszczony w trakcie II wojny światowej, nie został odbudowany po 1945. W 2004 podjęto decyzję o jego odbudowie, która została ukończona w 2007. Odbudowany hotel różni się od pierwowzoru, m.in. liczbą pięter (jest o jedno piętro wyższy).

</doc>
<doc id="1259223" url="https://pl.wikipedia.org/wiki?curid=1259223" title="Costiosis">
Costiosis



</doc>
<doc id="1259227" url="https://pl.wikipedia.org/wiki?curid=1259227" title="Boris Kowzan">
Boris Kowzan

Boris Iwanowicz Kowzan (ros. Бори́с Ива́нович Ко́взан; ur. 7 kwietnia 1922 w Szachtach, zm. 31 sierpnia 1985 w Mińsku) – radziecki lotnik, zastępca dowódcy pułku, pułkownik, Bohater Związku Radzieckiego.
Życiorys.
Ukończył ośmioklasową szkołę podstawową w Bobrujsku, a później wojskową szkołę lotniczą w Odessie. W 1939 zaczął służbę w Armii Czerwonej, a już od 1941 wałczył na froncie.
W ciągu II wojny światowej zniszczył według oficjalnych danych radzieckich 28 samolotów przeciwnika, w tym 4 samoloty zniszczył taranując, co stanowiło największą liczbę taranów wykonanych przez jakiegokolwiek lotnika. W trzech przypadkach Kоwzan na swoich samolotach zdołał wylądować. 
13 sierpnia 1942 na samolocie Ła-5 kapitan Kowzan natknął się na grupę bombowców i myśliwców przeciwnika. W bitwie z nimi został raniony w oko. Wówczas nakierował swój samolot na nieprzyjacielski bombowiec Ju-88, by zniszczyć go uderzeniem maszyny. Uderzenie to wyrzuciło Kowzana z kabiny. Z wysokości 6000 metrów z niecałkowicie otworzonym spadochronem upadł na bagno, łamiąc sobie nogę i kilka żeber. Z bagna wyciągnęli go nadchodzący akurat partyzanci. Oni też przeprowadzili go przez linię frontu. Przeleżawszy w szpitalu 10 miesięcy, wyleczył się z odniesionych obrażeń. Jednak stracił zranione podczas walki prawe oko, którego już nie dało się uratować. Po wyjściu ze szpitala otrzymał pozwolenie kontynuowania lotniczej służby.
24 sierpnia 1943 otrzymał tytuł Bohatera Związku Radzieckiego.
W czasie całej wojny dokonał 360 bojowych wylotów, odbył 127 powietrznych walk, zniszczył 28 niemieckich samolotów.
Po wojnie kontynuował służbę. W 1954 roku skończył Akademię Lotniczą. Mieszkał w Riazaniu. Pracował jako kierownik aeroklubu. Po przejściu na emeryturę w stopniu pułkownika zamieszkał w Mińsku.
Powietrzne zwycięstwa.
Łącznie 28 zwycięstw.
Odznaczenia.
I medale.
W 2005 w Riazaniu na domu, w którym mieszkał Kowzan, odsłonięto poświęconą mu tablicę pamiątkową.

</doc>
<doc id="1259229" url="https://pl.wikipedia.org/wiki?curid=1259229" title="Ratusz w Mińsku">
Ratusz w Mińsku

Ratusz w Mińsku (, "Ratusza") – ratusz w Mińsku, na Białorusi, klasycystyczny, zburzony w 1857 i zrekonstruowany w 2004.
Historia.
Pierwszy ratusz w Mińsku jest wzmiankowany w 1582 roku za panowania króla Stefana Batorego jednak jego wygląd nie jest znany. W 1744 roku budynek mińskiego ratusza został przebudowany w stylu barokowym i uzyskał formy typowe dla budynków ratuszowych powstałych na terenach wschodnich Rzeczypospolitej w XVIII wieku. Gmachy podobne do niego powstały także w Mohylewie i Witebsku. Ratusz był piętrowy i posiadał wieżę umieszczoną pośrodku fasady. Barkowy budynek został przebudowany przez Kramera w modnym ówcześnie stylu klasycystycznym w 1793 roku. Następnie przebudowano go w 1819 roku, a w poł. XIX wieku został zburzony na polecenie zaborców rosyjskich.
Ratusz odbudowano w 2004 roku.

</doc>
<doc id="1259233" url="https://pl.wikipedia.org/wiki?curid=1259233" title="Andriej Bogdanow (polityk)">
Andriej Bogdanow (polityk)

Andriej Władimirowicz Bogdanow (ros. Андрей Владимирович Богданов; ur. 31 stycznia 1970 w Możajsku) – rosyjski polityk, lider Demokratycznej Partii Rosji, kandydat w wyborach prezydenckich 2008 roku.
Bogdanow rozpoczął swoją karierę polityczną w 1990 roku, gdy wstąpił do Demokratycznej Partii Rosji.
Władimir Putin powiedział o nim, że jest "młodym ambitnym człowiekiem o postępowych wizjach".
Należy do wolnomularstwa, a 30 czerwca 2007 roku został Wielkim Mistrzem Loży Rosji.
W wyborach prezydenckich 2008 roku uzyskał najgorszy wynik spośród 4 kandydatów - 1,30% (968344 głosów).

</doc>
<doc id="1259237" url="https://pl.wikipedia.org/wiki?curid=1259237" title="Anthony Addabbo">
Anthony Addabbo

Anthony Mark „Tony” Addabbo (ur. 14 września 1960 w Coral Gables, zm. 18 października 2016 w Los Angeles) – amerykański aktor telewizyjny i model.
Życiorys.
Wczesne lata.
Urodził się w Coral Gables na Florydzie jako jedno z pięciorga dzieci Sarah Ann Cooper Addabbo i Philipa F. Addabbo. Miał brata Stevena oraz trzy siostry - Lindę, Ann i Elisę. Dorastał w Virginia Beach, w stanie Wirginia. Uczęszczał do szkoły katolickiej St. Gregory the Great Catholic School w Balcones Heights w Teksasie i był absolwentem liceum Princess Anne High School. Brał udział w zawodach sportowych w lekkoatletyce i grał w piłkę nożną. Ukończył Politechnikę i Uniwersytet Stanowy Wirginii w Blacksburg, w stanie Wirginia. W wieku 21 lat osiedlił się w Nowym Jorku, gdzie pracował jako model.
Kariera.
Debiutował na małym ekranie w telewizyjnym westernie "Strzelające bojowniki" ("The Gunfighters", 1987). Uznanie wśród telewidzów przyniosła mu postać Jasona Craiga w operze mydlanej NBC "Pokolenia" ("Generations", 1989-91). Następnie można go było dostrzec w serialu ABC "Dzień za dniem" ("Life Goes On", 1990) z Kellie Martin, operze mydlanej CBS "Dallas" (1991) w roli agenta Sue Ellen (Linda Gray), sitcomie NBC "Zdrówko" (1991), serialu "Pamiętnik Czerwonego Pantofelka" ("Red Shoe Diaries", 1992-93, 1995-96), sitcomie NBC "Skrzydła" ("Wings", 1993) i sitcomie CBS "Pomoc domowa" ("The Nanny", 1996).
Zagrał detektywa Matta Munro w niskobudżetowym dreszczowcu "Kto zabił Buddy’ego Blue?" ("Who Killed Buddy Blue?", 1995) i wystąpił w roli fotografa Gabe w dramacie sensacyjnym "Black Sea 213" (1998). Pojawił się potem w operach mydlanych CBS: "Moda na sukces" ("The Bold and the Beautiful", 1998-99) jako Anthony 'Rush' Carrera i "Guiding Light" (1998-2000) w roli Jima Lemaya. W 2001 zastąpił aktora Michaela Nadera i przejął rolę węgierskiego hrabiego Dimitria Maricka w operze mydlanej ABC "Wszystkie moje dzieci" ("All My Children").
Życie prywatne.
7 czerwca 1999 poślubił Elli Pattino, z którą miał syna Brandona Everesta (ur. 12 listopada 1998).
Był zapalonym surferem i lokalnym artystą. Jego rzeźby z ziemi, naturalne techniki surfingu i zamówienia zatytułowane „Earth Waves” są sprzedawane w sklepach artystycznych i surfingowych, a także w sklepach w Duck w Karolinie Północnej.
Zmarł 18 października 2016 w Los Angeles w wieku 56 lat.

</doc>
<doc id="1259238" url="https://pl.wikipedia.org/wiki?curid=1259238" title="Ab ovo">
Ab ovo

Ab ovo (łac. „od jajka”) – zwrot używany przysłowiowo w znaczeniu „od samego początku”.
Jego pochodzenie bierze się najprawdopodobniej od rzymskiego zwyczaju zaczynania uczty od podawania jajek. Istnieje też wyjaśnienie, że chodzi o jajo zniesione przez Ledę, zapłodnioną przez przemienionego w łabędzia Zeusa, z którego wykluła się Helena – przyczyna wojny trojańskiej.
Natomiast Zygmunt Gloger pisze, że "ab ovo" u Rzymian pochodzi z ich przysłowia (łac.) "ab ovo ad mala" („od jajka do jabłek”), czyli „od początku do końca, gdyż Rzymianie wieczerze swoje rozpoczynali od jaj, a kończyli na jabłkach”.

</doc>
<doc id="1259240" url="https://pl.wikipedia.org/wiki?curid=1259240" title="Dzielec (Kotlina Żywiecka)">
Dzielec (Kotlina Żywiecka)

Dzielec – wzgórze o wysokości 416 m n.p.m. znajdujące się ok. 1 km na zachód od zabudowanych terenów Żywca i ok. 2,5 km na północ od terenów zabudowanych wsi Radziechowy w granicach administracyjnych tej wsi. Wzgórze usytuowane jest pomiędzy Rybnym Potokiem, który płynie po jego południowej stronie i rzeką Leśnianka od strony północnej.
Historia.
U północnego podnóża tego wzniesienia, ok. 100 m od szczytu znajduje się mały bunkier, który był częścią umocnień obronnych wybudowanych przez Niemców przed zakończeniem II wojny światowej. Wpisuje się on w cały ciąg podobnych sobie bunkrów, które znajdując się w tym miejscu w linii północ-południe, leżą w odległości kilkuset metrów od siebie.

</doc>
<doc id="1259244" url="https://pl.wikipedia.org/wiki?curid=1259244" title="Psi Ursae Majoris">
Psi Ursae Majoris

Psi Ursae Majoris – gwiazda w konstelacji Wielkiej Niedźwiedzicy, oddalona od Słońca o około 144 lata świetlne.
Nazwa.
Gwiazda ta ma nazwę własną Taizun, która pochodzi z tradycji chińskiej () i reprezentuje dostojnych krewnych lub przodków.
Charakterystyka obserwacyjna.
Gwiazda znajduje się na południe od gwiazdy Merak w Wielkim Wozie, pośrodku środkowej „nogi” w wizerunku Wielkiej Niedźwiedzicy. Jej obserwowana wielkość gwiazdowa to prawie dokładnie 3 (3,01m).
Charakterystyka fizyczna.
Jest to typowy pomarańczowy olbrzym, gwiazda typu widmowego K1. Ma temperaturę 4545 K i jasność 170 razy większą niż jasność Słońca, przy czym dużą część promieniowania emituje w zakresie podczerwieni. Pomiar interferometryczny średnicy kątowej ukazuje, że gwiazda ma średnicę 20 razy większą od Słońca. Jej obrót wokół osi jest powolny, gwiazda potrzebuje na pełny obrót aż 2,6 roku. Gwiazda ma masę około 2,8 , rozpoczęła życie około 300 milionów lat temu jako błękitna, znacznie gorętsza przedstawicielka typu widmowego B7 i umrze jako biały karzeł, utraciwszy wcześniej 3/4 masy.

</doc>
<doc id="1259250" url="https://pl.wikipedia.org/wiki?curid=1259250" title="Mateusz Szczepaniak (żużlowiec)">
Mateusz Szczepaniak (żużlowiec)

Mateusz Szczepaniak (ur. 10 lutego 1987 w Ostrowie Wielkopolskim) – polski żużlowiec, drużynowy mistrz świata juniorów z 2007 roku. Jest wychowankiem Polonii Piła. Jego starszy brat, Michał, także jest żużlowcem.

</doc>
<doc id="1259261" url="https://pl.wikipedia.org/wiki?curid=1259261" title="Koncert Live Earth w Tokio">
Koncert Live Earth w Tokio

Jeden z dwóch japońskich koncertów serii Live Earth odbył się 7 lipca 2007 roku na Makuhari Messe w Tokio.
Występy.
Występy przedstawione w oryginalnej kolejności.
Odbiór.
Telewizja.
W Polsce transmisja na żywo trwała niemal bez przerwy w TVP Kultura.
Internet.
Portal MSN był w całości odpowiedzialny za przekaz online koncertu.

</doc>
<doc id="1259263" url="https://pl.wikipedia.org/wiki?curid=1259263" title="Federal-Mogul">
Federal-Mogul

Federal Mogul ("Federal-Mogul Corporation") – amerykańskie przedsiębiorstwo założone w 1899 r. przez J. Howarda Muzzy’ego i Edwarda F. Lyona jako "Muzzy-Lyon Company".
Historia.
W 1998 roku została przez nie przejęta Wytwórnia Łożysk Ślizgowych Bimet w Gdańsku.
W 2001 roku została przejęta Wytwórnia Sprzętu Komunikacyjnego Gorzyce.
1 sierpnia 2018 roku Federal-Mogul zostało nabyte przez Tenneco od Icahn Enterprises.

</doc>
<doc id="1259264" url="https://pl.wikipedia.org/wiki?curid=1259264" title="Młyn 'Amerykanka' w Wieluniu">
Młyn 'Amerykanka' w Wieluniu



</doc>
<doc id="1259265" url="https://pl.wikipedia.org/wiki?curid=1259265" title="Vác Futball Club">
Vác Futball Club



</doc>
<doc id="1259268" url="https://pl.wikipedia.org/wiki?curid=1259268" title="Rzeczywista Stopa Dyskontowa">
Rzeczywista Stopa Dyskontowa



</doc>
<doc id="1259269" url="https://pl.wikipedia.org/wiki?curid=1259269" title="Silkeborg Idrætsforening">
Silkeborg Idrætsforening



</doc>
<doc id="1259271" url="https://pl.wikipedia.org/wiki?curid=1259271" title="Kreton">
Kreton

Kreton – rodzaj bawełnianej lub lnianej tkaniny o splocie płóciennym, usztywnianej. Tkanina ta jest barwiona w kolorowe wzory. Często z dodatkiem poliestru, aby zmniejszyć gniotliwość. Prawa strona jest lekko omszona, a lewa apreturowana. Z kretonu szyje się bieliznę osobistą, fartuchy oraz lekkie sukienki.

</doc>
<doc id="1259273" url="https://pl.wikipedia.org/wiki?curid=1259273" title="Sapporo Dome">
Sapporo Dome

 – stadion położony w dzielnicy Toyohira-ku, w Sapporo (Japonia), na którym głównie rozgrywane są mecze piłki nożnej oraz baseballu. Jest to obiekt, na którym domowe mecze rozgrywa piłkarska drużyna Hokkaido Consadole Sapporo oraz baseballiści Hokkaido Nippon-Ham Fighters.
Historia.
Sapporo Dome został otwarty w 2001 roku. Stadion posiada 41 580 miejsc siedzących.
Obiekt był gospodarzem trzech spotkań podczas Mistrzostw Świata 2002:
Mecze fazy grupowej:
Na tym obiekcie 22 lutego miała miejsce ceremonia otwarcia Mistrzostw Świata w Narciarstwie Klasycznym 2007 oraz zakończenia mistrzostw, która miała miejsce 4 marca. Na stadionie położony był sztuczny śnieg. Ceremonię poprowadził Maki Ohguro, lokalny artysta z Sapporo. W czasie turnieju pojemność stadionu została zredukowana do 30 000 miejsc.
W 2008 oraz 2010 obiekt gościł jeden z odcinków specjalnych "Rajdu Japonii". W 2009 przeprowadzono przebudowę po której stadion mieści 53 796 osób. Prace obejmowały zbudowanie placówek gastronomicznych, powierzchni biurowych oraz dla mediów, zamontowania dużego ekranu dla widowni oraz dwóch dodatkowych szatni dla zawodników, przystosowując obiekt dla potrzeb rozgrywek NFL World.
Wysuwana nawierzchnia.
Sapporo Dome posiada wciąganą nawierzchnię. Jest ona używana podczas meczów piłkarskich, zaś bejsboliści grają na sztucznej murawie. Inne stadiony mające wysuwaną nawierzchnię to GelreDome w Holandii, Veltins-Arena w Niemczech oraz University of Phoenix Stadium w Stanach Zjednoczonych. Japoński obiekt jako jedyny spośród tych trzech ma stałe zadaszenie.
Zobacz też.
Inne stadiony z kopułą w Japonii:

</doc>
<doc id="1259278" url="https://pl.wikipedia.org/wiki?curid=1259278" title="Orkan Emma">
Orkan Emma

Emma – huragan, szalejący od 29 lutego do 2 marca 2008 r. nad Europą Środkową, czyniąc największe straty 1 marca 2008 roku, zabijając przynajmniej 14 osób w Austrii, Niemczech, Czechach i w Polsce.
Największa prędkość wiatru sięgała 224 km/h i odnotowano ją w Grindelwald. Orkan wyrządził także pewne szkody w Belgii, Francji, Szwajcarii i Holandii. Orkan Emma przemieszczał się nad Bałtykiem prawie dwie doby. Narodził się nad Wyspami Owczymi. Ostatecznie Emma osłabła nad wschodnią Skandynawią.

</doc>
<doc id="1259279" url="https://pl.wikipedia.org/wiki?curid=1259279" title="Wawrzyniec Medyceusz">
Wawrzyniec Medyceusz



</doc>
<doc id="1259280" url="https://pl.wikipedia.org/wiki?curid=1259280" title="Andrzej Staruszkiewicz">
Andrzej Staruszkiewicz

Andrzej Staruszkiewicz (ur. 15 stycznia 1940 w Desznie) – polski fizyk, profesor nauk fizycznych, wykładowca akademicki Uniwersytetu Jagiellońskiego, członek czynny Polskiej Akademii Umiejętności, członek korespondent Polskiej Akademii Nauk. 
Życiorys.
Urodził się w Desznie (miejscowości, która obecnie jest częścią uzdrowiska Rymanów-Zdrój), dokąd jego rodzice przybyli z Bydgoszczy szukając schronienia w czasie okupacji. Do Bydgoszczy wrócili w 1945, i tam prof. Staruszkiewicz spędził dzieciństwo i młodość. Kilka lat, ze względów zdrowotnych przebywał też w Zakopanem. W 1956 podjął studia z fizyki na Uniwersytecie Jagiellońskim, ukończone w roku 1961. Z Instytutem Fizyki tej uczelni związał również swoje życie zawodowe, przechodząc wszystkie szczeble kariery akademickiej, od asystenta do profesora. W 1965 obronił doktorat, w 1980 został profesorem nadzwyczajnym, a w 1991 profesorem zwyczajnym. 18 listopada 2009 otrzymał tytuł profesora honorowego UJ.
W latach 1981–1984 pełnił funkcję Dyrektora Instytutu Fizyki UJ, a od 1984 do 1987 był Dziekanem Wydziału Matematyki i Fizyki UJ. Przez ponad dwadzieścia lat (1975-1995) był zastępcą redaktora naczelnego czasopisma "Acta Physica Polonica B", a przez kolejnych dziesięć (1995-2005) jego redaktorem naczelnym.
Odbył dwa roczne staże zagraniczne. W 1966 na uniwersytecie w Syracuse, a w 1974 w Monachium. Wyjeżdżał też na krótsze staże na Uniwersytet Karoliny Południowej w USA.
Od 1991 jest członkiem Polskiej Akademii Umiejętności (jako członek czynny Wydziału III Matematyczno-Fizyczno-Chemicznego), a od 1994 członkiem korespondentem Polskiej Akademii Nauk (Wydziału III Nauk Ścisłych i Nauk o Ziemi). 
Zajmuje się fizyką teoretyczną, teorią pola i teorią względności oraz, przez ponad 20 lat, również możliwością wyprowadzenia z teorii wartości ładunku elementarnego, tzw. stałej alfa (co nie udało się np. Paulowi A.M. Diracowi). Sformułował kwantową teorię ładunku elektrycznego, która tłumaczy kwantowanie ładunku elektrycznego, jego uniwersalność oraz nieistnienie monopoli magnetycznych. Jest też autorem hasła "determinizm w fizyce" w Encyklopedii PWN.
Nagrody.
Otrzymał wiele prestiżowych nagród i odznaczeń. W 1973 otrzymał trzecią nagrodę w konkursie Gravity Research Foundation. W 2003 nagrodę Rektora UJ "Pro Arte Docendi". Odznaczony Krzyżem Kawalerskim i Krzyżem Oficerskim (2004) Orderu Odrodzenia Polski

</doc>
<doc id="1259287" url="https://pl.wikipedia.org/wiki?curid=1259287" title="Sławija Mozyrz">
Sławija Mozyrz

Futbolny Kłub Sławija Mozyrz () – białoruski klub piłkarski z siedzibą w Mozyrzu, grający w białoruskiej Wyszejszaja liha.
Historia.
Chronologia nazw:
Klub założony został w 1987 roku pod nazwą Paleśsie Mozyrz. W 1995 zmienił nazwę na MPKC (Mozyrskij Promyszlenno-Kommerczeskij Centr) Mozyrz. Od 1998 nazywał się Sławija Mozyrz. W 2005 roku klub zajął 14 miejsce w pierwszej lidze (Wyszejszaja liha) i spadł do drugiej ligi. Na początku 2006 odbyła się fuzja z klubem ZLiN Homel i został utworzony klub FK Mozyrz-ZŁiN, który w 2007 zmienił nazwę na obecną.

</doc>
<doc id="1259296" url="https://pl.wikipedia.org/wiki?curid=1259296" title="MPKC Mozyrz">
MPKC Mozyrz



</doc>
<doc id="1259297" url="https://pl.wikipedia.org/wiki?curid=1259297" title="Termoizolator">
Termoizolator



</doc>
<doc id="1259300" url="https://pl.wikipedia.org/wiki?curid=1259300" title="Musafir">
Musafir

Musafir (urdu مسافر, hindi मुसाफ़िर, tłumaczenie: "Podróżny") – bollywoodzki thriller zrealizowany w 2004 roku przez Sanjaya Guptę, autora "Hamesha", "Zinda" i "Kaante". W rolach głównych Anil Kapoor, Sanjay Dutt i Sameera Reddy. Tematem filmu jest pogoń za pieniędzmi zdobywanymi za cenę krwi, a także zdrada i pragnienie bliskości, znalezienia w kimś oparcia mimo nieufności.
Film wzbudził kontrowersje z powodu zmysłowości scen (pocałunków między Anilem Kapoorem i Sameerą Reddy).
Linia przewodnia.
Krew. Pieniądze. Seks. Łzy. Morderstwo. Zdrada. („Blood. Money. Sex. Tears. Murder. Betrayal”).
Fabuła.
Oszust Lucky (Anil Kapoor) nie ma szczęścia. Zdecydował się na ostatni w życiu skok, który ma mu zapewnić wycofanie się z niebezpiecznego „zawodu” i życie w dobrobycie z Larą. Nieświadomie zrabował pieniądze groźnego gangstera Billi (Sanjay Dutt). Ten zabiwszy jego współpracowników żąda zwrotu pieniędzy, ale Lucky już ich nie ma. Złodziej został sam okradziony. Przez... Larę. Billa daje mu szansę na odzyskanie pieniędzy. Wysyła go na Goa. Ostrzega go, że umrze, jeśli wróci z pustymi rękoma. Lucky przejąwszy pieniądze dla gangu, spotyka piękną Sam. Niedawno zdradzony znów ulega fascynacji kobietą. Mimo że jak mówi, żyje „w świecie, w którym się nie obejmuje ludzi, tylko podrzyna im gardła”, próbuje kolejny raz komuś zaufać.
Muzyka.
Autorami muzyki są Anand Raj Anand i Vishal-Shekhar. Piosenki:

</doc>
<doc id="1259303" url="https://pl.wikipedia.org/wiki?curid=1259303" title="Sekretarz Marynarki Wojennej Stanów Zjednoczonych">
Sekretarz Marynarki Wojennej Stanów Zjednoczonych

Sekretarz Marynarki Wojennej Stanów Zjednoczonych ( – ) – kieruje departamentem marynarki, jako bezpośredni cywilny zwierzchnik marynarki wojennej Stanów Zjednoczonych. Do 1947 roku była to jedna z osób wchodzących w skład gabinetu Stanów Zjednoczonych, ale od reorganizacji Departament Marynarki Wojennej wchodzi w skład Departamentu Obrony, a bezpośrednim zwierzchnikiem sekretarza Marynarki Wojennej jest sekretarz obrony. Od 2017 roku sekretarzem Marynarki Wojennej jest Richard V. Spencer.
W gestii sekretarza Marynarki Wojennej Stanów Zjednoczonych jest nie tylko Marynarka Wojenna Stanów Zjednoczonych, ale również Korpus Piechoty Morskiej Stanów Zjednoczonych.

</doc>
<doc id="1259304" url="https://pl.wikipedia.org/wiki?curid=1259304" title="Gnom (silnik)">
Gnom (silnik)

Gnom – doczepny spalinowy silnik rowerowy produkowany w Zakładach Metalowych Wrocław Psie Pole w latach 50. XX wieku. Był to silnik dwusuwowy jednocylindrowy chłodzony powietrzem. Napęd przekazywany był na przednie koło roweru za pomocą dociskanej do opony koła rolki. Rolka osadzona była bezpośrednio na wale korbowym. Produkowany był w dwóch wersjach - 0,4 KM i 0,6 KM różniących się średnicą gardzieli gaźnika i średnicą dyszy paliwowej, oraz stopniem sprężania.
Powstała również wersja silnika przystosowana do montażu zarówno na rowerze jak i, po dołączeniu śruby, za burtą kajaka bądź łodzi. Wersja ta posiadała zmodyfikowaną osłonę magneta z zaczepami na dołączaną śrubę oraz zaczepy do odpalania "na linkę".

</doc>
<doc id="1259310" url="https://pl.wikipedia.org/wiki?curid=1259310" title="Okręg wyborczy Bedford">
Okręg wyborczy Bedford

Okręg wyborczy Bedford powstał w 1295 r. i wysyłał do angielskiej, a następnie brytyjskiej, Izby Gmin dwóch deputowanych. Od 1885 r. okręg wysyłał jednego deputowanego. Został zlikwidowany w 1983 r., ale przywrócono go ponownie w 1997 r. Okręg obejmuje miasta Bedford i Kempston w hrabstwie Bedfordshire.

</doc>
<doc id="1259316" url="https://pl.wikipedia.org/wiki?curid=1259316" title="Darkest Hour">
Darkest Hour

Darkest Hour – amerykański zespół muzyczny wykonujący melodic death metal/metalcore, powstały w 1995 w Waszyngtonie.
Ich album "Deliver Us" (2007) znalazł się na 110. miejscu rankingu "Billboard 200" z łączną sprzedażą 6,6 tys. kopii w ciągu pierwszego tygodnia od momentu wydania.
26 kwietnia 2009 zagrali koncert w katowickim Mega Clubie w ramach "Thrash and Burn European Tour".

</doc>
<doc id="1259318" url="https://pl.wikipedia.org/wiki?curid=1259318" title="Głowa dziewczyny">
Głowa dziewczyny

Głowa dziewczyny albo "Portret dziewczyny" (nl. "Meisjeskopje") – obraz Jana Vermeera datowany na lata po 1660. Płótno jest sygnowane po lewej stronie u góry.
Obraz ten należy do późnego okresu twórczości Vermeera, a jego datowanie jest różne. A.B de Vries wskazuje na rok 1660, V. Bloch na lata 1660–1665, a A. Blankert na lata 1672–1674.
Przedstawienie to ma podobną kompozycję jak "Dziewczyna z perłą". W obu przypadkach na neutralnym, czarnym tle ukazana została młoda dziewczyna w charakterystycznej pozycji. Modelka odwrócona jest przez swoje lewe ramię w stronę widza. Także obie dziewczyny mają w uchu kolczyk z perłą. Jednak "Głowa dziewczyny" nie nosi cech idealizacji, tak jak "Dziewczyna z perłą".

</doc>
<doc id="1259322" url="https://pl.wikipedia.org/wiki?curid=1259322" title="Koncert Live Earth w Kioto">
Koncert Live Earth w Kioto

Jeden z dwóch japońskich koncertów serii Live Earth odbył się 7 lipca 2007 roku w Tō-ji w Kioto.
Odbiór.
Telewizja.
W Polsce transmisja na żywo trwała niemal bez przerwy w TVP Kultura.
Internet.
Portal MSN był w całości odpowiedzialny za przekaz online koncertu.

</doc>
<doc id="1259324" url="https://pl.wikipedia.org/wiki?curid=1259324" title="Tango Charlie">
Tango Charlie

Tango Charlie (inny tytuł :"Tango Charlie – The Heart of a Hero") to bollywoodzki dramat wojenny wyreżyserowany przez 2005 Mani Shankara, autora "Rudraksh" i 
"16 December". Film dobrze przyjęty przez krytykę i widzów ukazuje różne aspekty wojny nie gloryfikując jej. W rolach głównych Sanjay Dutt, Sunil Shetty, Ajay Devgan i Bobby Deol.
Muzyka.
Autorami muzyki są Anu Malik i Anand Raj Anand.

</doc>
<doc id="1259325" url="https://pl.wikipedia.org/wiki?curid=1259325" title="Michael Guhr">
Michael Guhr

Michael Guhr junior (ur. 11 marca 1873 w Wielkim Sławkowie koło Popradu, zm. 23 sierpnia 1933 w Spiskiej Sobocie) – spiskoniemiecki lekarz, działacz turystyczny, prezes Karpathenverein (KV), propagator narciarstwa.
Życiorys.
Ukończył studia medyczne w 1895 r. w Budapeszcie, a następnie został naczelnym lekarzem Tatrzańskiej Polanki, w 1902 r. założył tam sanatorium dla chorych na gruźlicę. Zaczął wówczas propagować klimatoterapię – wielokrotnie pisał o tym w czasopismach fachowych, zarówno przed wojną, jak i w okresie międzywojennym.
W swoich wędrówkach po Tatrach używał nart; był zapalonym turystą i taternikiem, propagował rozwój narciarstwa turystycznego i sportowego oraz sportów bobslejowych w węgierskiej części Tatr.
Był pierwszym prezesem Karpathenverein po I wojnie światowej (w latach 1920–1933), działał również w komisji przewodnickiej. Od 1913 r. był prezesem pierwszej organizacji ratunkowej po południowej stronie Tatr, prowadził kursy udzielania pierwszej pomocy dla przewodników i gospodarzy schronisk.
W 1927 kupił grunt w górach niedaleko Siodełka, który podarował Karpathenverein. Organizacja wybudowała tam schronisko, nazwane na jego cześć "Dr. Guhr Jugendheim und Turistenhaus" (obecnie jest to schronisko Bilíka). Oprócz działalności w górach zajmował się też rozwojem muzealnictwa w dolinach – m.in. założonym przez Węgierskie Towarzystwo Karpackie (MKE, poprzednik KV) Muzeum Tatrzańskim w Wielkiej (obecnie dzielnica Popradu, dawniej osobna miejscowość), czy Muzeum Karpackim w Popradzie (również założonym przez MKE). Po śmierci rodzina przekazała pamiątki po zmarłym do Muzeum Karpackiego, które umieszczono w specjalnej Izbie Pamięci Michała Guhra ("Dr. Guhr-Gedenkzimmer"). W 1937 r. Karpathenverein uczcił pamięć Michaela Guhra tablicą pamiątkową w tzw. Altanie Szilágyiego na Siodełku.
Doktor Guhr utrzymywał przyjacielskie stosunki z Polskim Towarzystwem Tatrzańskim i polskimi taternikami. W 1928 r. z okazji 25-lecia sekcji turystycznej PTT w „Taterniku” zamieszczono przekład jego przemówienia.

</doc>
<doc id="1259327" url="https://pl.wikipedia.org/wiki?curid=1259327" title="Jonathan Elmer">
Jonathan Elmer

Jonathan Elmer (ur. 29 listopada 1745, zm. 3 września 1817) – amerykański lekarz, wojskowy, prawnik i polityk.
W latach 1777–1778, 1781–1783 i 1787–1788 był członkiem Kongresu Kontynentalnego. W latach 1789–1791, podczas pierwszej kadencji Kongresu Stanów Zjednoczonych, reprezentował stan New Jersey w Senacie Stanów Zjednoczonych.

</doc>
<doc id="1259328" url="https://pl.wikipedia.org/wiki?curid=1259328" title="Zamek Sklabinia">
Zamek Sklabinia

Zamek Sklabinia (słow. "hrad Sklabiňa", "Sklabinský hrad", węg. "Szklabinya vára") – ruiny zamku, wznoszące się na szczycie wzgórza na zachód od wsi Sklabińskie Podzamcze (słow. Sklabinský Podzámok) w powiecie Martin w kraju żylińskim na Słowacji, na wschodnim skraju Kotliny Turczańskiej, przy wylocie Doliny Kantorskiej u zachodnich podnóży Wielkiej Fatry.
Zamek sklabiński był największym założeniem obronnym Turca. Jego początki sięgają I połowy XIII w. (pierwsza wzmianka: 1242 r.), lecz wzniesiono go na miejscu znacznie starszego grodziska obronnego o drewniano-ziemnych obwałowaniach. Dominantą zamku był potężny, czworoboczny donżon, pełniący rolę wieży „ostatniej obrony”.
W XIII w. zamek był siedzibą kasztelanii, obejmującej północną część Kotliny Turczańskiej. W 1315 r. król Węgier Karol Robert darował go Donczowi z rodu Balassych. Ten ostatni był wówczas zaufanym króla i żupanem wielkiej żupy zwoleńskiej, do której w owym czasie należał m.in. nie tylko Turiec, ale również Liptów i Orawa. W 1339 r. zamek sklabiński stał się siedzibą żupana nowej żupy turczańskiej. Ród po mieczu Balassych wkrótce jednak wymarł i zamek wrócił do korony węgierskiej. Później wielokrotnie zmieniał właścicieli, m.in. w 1410 r. król Zygmunt przekazał go polskiemu szlachcicowi Andrzejowi Balickiemu. W 1527 r. właścicielami zamku i żupanami Turca stali się Révay’owie, którzy od 1561 r. piastowali ten urząd dziedzicznie.
Po wielkim pożarze w r. 1436 zamek został znacznie przebudowany. Powstało m.in. pierwsze umocnione podgrodzie z dwoma poligonalnymi basztami. W 1468 r. jeden ze starszych obiektów przebudowano na kaplicę. Od połowy XVI w., gdy od Kotliny Panońskiej zaczęła zagrażać potęga turecka, zamek został rozszerzony o przedmurze od strony pd.-zach. W latach 1610-1612 w obrębie murów obronnych wzniesiono nową siedzibę żupana – reprezentacyjny, piętrowy, późnorenesansowy kasztel, ukończony ostatecznie ok. 1630 r. W 1679 r. zamek zdobyli kurucowie Emeryka Thököly’ego, chociaż największe szkody wyrządził w nim później jego właściciel – Michał Revay. Poszukując rzekomo ukrytych tam skarbów w 1691 r. kazał on m.in. podkopać mury górnego zamku, a po niepowodzeniu przedsięwzięcia sprzedał Żydom dzwony z zamkowej wieży i działa z murów.
Do połowy XVIII w. zamek był siedzibą żupy turczańskiej. Po przeniesieniu w 1746 r. jej archiwów do Turczańskiego Św. Marcina (dzisiejszy Martin) zaczął jednak podupadać i od połowy następnego stulecia stał opuszczony. W 1944 r. do reszty wypalili go hitlerowcy w okresie słowackiego powstania narodowego. Po wojnie część ruin zabezpieczono, następnie kilkakrotnie przystępowano do prac restauracyjnych, z mizernymi jednak rezultatami. Najwięcej prac wykonanych zostało społecznie. Plan zamku jest bardzo dobrze czytelny: mury zachowane są miejscami do wysokości kilku metrów. W murach dawnej kaplicy do naszych czasów zachowało się sporo późnogotyckich detali architektonicznych, a w murach pozostałych części zamku – fragmenty detali renesansowych (portal, obramienia okien, gzymsy). Obecnie latem na podzamczu odbywają się liczne imprezy, m.in. pokazy średniowiecznej szermierki w wykonaniu bractw rycerskich, pokazy tresury sokołów itp.
Najwygodniejsze dojście na zamek: ścieżką z centrum wsi po południowych stokach wzgórza zamkowego lub też polną drogą, odchodzącą od szosy do Sklabini (na samej przełęczy łączącej zamkowe wzgórze z grzbietem wznoszącym się ku Wielkiej Fatrze) – 10-12 min.

</doc>
<doc id="1259329" url="https://pl.wikipedia.org/wiki?curid=1259329" title="Karl Gillingham">
Karl Gillingham

Karl Gillingham, pseudonim Gladiator (ur. 6 lutego 1965) – amerykański trójboista siłowy i profesjonalny strongman.
 w roku 1998.
Życiorys.
Karl Gillingham startuje jako strongman od 1998 r. Jego młodszymi braćmi są siłacze: Brad Gillingham i Wade Gillingham. Karl jest najbardziej utytułowanym strongmanem z całego rodzeństwa.
Wziął udział czterokrotnie w indywidualnych Mistrzostwach Świata Strongman, w latach 2001, 2002, 2005 (IFSA) i 2007. W Mistrzostwach Świata Strongman 2001, Mistrzostwach Świata Strongman 2002 i Mistrzostwach Świata Strongman 2007 nie zakwalifikował się do finałów.
Wziął udział dwukrotnie w elitarnych zawodach siłaczy Arnold Strongman Classic, rozgrywanych w Columbus (USA), w latach 2005 i 2007.
Żona: Pamela, synowie: Tyler i Alex. Mieszka w Northfield (Minnesota).
Wymiary:
Rekordy życiowe:

</doc>
<doc id="1259330" url="https://pl.wikipedia.org/wiki?curid=1259330" title="Edward Csató">
Edward Csató

Edward Csató (ur. 19 grudnia 1915 w Olszanicy, zm. 27 kwietnia 1968 w Warszawie) – polski eseista, krytyk i historyk teatru. 
Życiorys.
W 1933 roku ukończył IV Państwowe Gimnazjum we Lwowie. Studiował na Uniwersytecie Jana Kazimierza we Lwowie, a po wybuchu wojny na tajnym Uniwersytecie Stefana Batorego w Wilnie. Debiutował na łamach tygodnika „Sygnały” we Lwowie jako krytyk literacki. Brał udział w kampanii wrześniowej 1939. W latach 1942–1944 był żołnierzem AK. Pracował jako inspektor w Miejskim Wydziale Oświaty oraz kancelista w warsztatach kolejowych w Wilnie. W latach 1945–47 przebywał w Łodzi, gdzie był publicystą „Robotnika” i „Dziennika Łódzkiego”.
Tuż po wojnie w Łodzi uczęszczał na wykłady Leona Schillera. Był też słuchaczem w katedrze estetyki kierowanej przez prof. Stefana Morawskiego na Uniwersytecie Warszawskim.
W latach 1947-48 był redaktorem tygodnika „Nowiny Literackie”. Był twórcą i redaktorem naczelnym (w latach 1952–1968) dwutygodnika „Teatr”. Namówił do publikowania w tym piśmie praktyków sceny, np. Erwina Axera, czy Jerzego Kreczmara. Był współtwórcą i redaktorem naczelnym "Almanachu Sceny Polskiej".
W latach 1949–1952 oraz 1958–1962 był wykładowcą warszawskiej PWST W 1962 roku uzyskał na Uniwersytecie Mikołaja Kopernika w Toruniu stopień doktora. Tematem rozprawy doktorskiej były "Szkice o dramatach Słowackiego", a promotorem Bronisław Nadolski. W tym samym roku podjął pracę na tej uczelni. W 1966 roku opublikował pracę "Leon Schiller, twórca monumentalnego teatru polskiego", która wraz z monografią "Leon Schiller" miały być podstawą habilitacji, która nie doszła do skutku ze względu na śmierć autora.
Pełnił funkcję sekretarza Polskiego Ośrodka Międzynarodowego Instytutu Teatralnego. Był autorem wielu książek o teatrze. Przełożył i opracował "Ifigenię w Taurydzie" Johanna Wolfganga Goethego (1965).
Pochowany na Cmentarzu Wojskowym na Powązkach w Warszawie (kwatera 32A-2-2).
Publikacje.
Csató E., "Sartre'owskie piekło samotności", "Nowiny Literackie" 1947, nr 33.
Csató E., "Jak patrzeć na teatr", Instytut Wydawniczy "Sztuka", Warszawa 1949, s. 79.
Csató E., "Bogusławski na scenach Polski Ludowej", "Pamiętnik Teatralny" 1954, z. 3-4.
Csató E., "O niektórych powojennych inscenizacjach Schillerowskich", "Pamiętnik Teatralny" 1955, z. 3-4.
Csató E., "Dwie strony rampy", Wydawnictwo "Czytelnik", Warszawa 1956.
Csató E., "Widz w teatrze" [poszerzona wersja książki "Jak patrzeć na teatr"], Warszawa 1958.
Csató E., "O Prometeuszu i ciuchach", Wydawnictwo "Czytelnik", Warszawa 1959.
Csató E., "Szkice o dramatach Słowackiego. Maria Stuart, Balladyna, Beatryx Cenci, Fantazy", PIW, Warszawa 1960, s. 286.
Csató E., "Leon Schiller twórca monumentalnego teatru", CPARA, Warszawa 1966, s. 202.
Csató E., "Polski teatr współczesny pierwszej połowy XX wieku", Wydawnictwo "Polonia", 1967, s. 194.
Csató E., "Leon Schiller", PIW, Warszawa 1968.
Csató E., Kreczmar Jerzy, "Paradoks o reżyserze", Wydawnictwa Artystyczne i Filmowe, Warszawa 1970, s. 297.
Csató E., "Interpretacje. Recenzje teatralne 1945-1964", PIW, Warszawa 1979, s. 505.

</doc>
<doc id="1259332" url="https://pl.wikipedia.org/wiki?curid=1259332" title="Próg podmorski">
Próg podmorski



</doc>
<doc id="1259333" url="https://pl.wikipedia.org/wiki?curid=1259333" title="Koncert Live Earth w Hamburgu">
Koncert Live Earth w Hamburgu

Niemiecki koncert serii Live Earth odbył się 7 lipca 2007 roku na stadionie HSH Nordbank Arena w Hamburgu.
Występy.
Występy przedstawione w oryginalnej kolejności.
Odbiór.
Telewizja.
W Niemczech koncert na żywo transmitowały stacje: N24 i ProSieben.
W Polsce transmisja na żywo trwała niemal bez przerwy w TVP Kultura.
Internet.
Portal MSN był w całości odpowiedzialny za przekaz online koncertu.

</doc>
<doc id="1259335" url="https://pl.wikipedia.org/wiki?curid=1259335" title="Blood Ritual">
Blood Ritual

Blood Ritual – drugi studyjny album szwajcarskiego zespołu Samael wydany 1 grudnia 1992 r. przez wytwórnię Century Media. Autorem okładki płyty jest Axel Hermann.
Istnieją dwie różne wersje albumu. Obie zostały wydane w tym samym roku, ale różnią się okładkami. Pierwsza ma na przodzie okładki czarną ramkę wokół zdjęcia oraz inną czcionkę w napisie "Blood Ritual", a z tyłu trzy zdjęcia członków zespołu. Druga wersja zaś ma z tyłu listę utworów oraz dalszą część przedniego zdjęcia.
Płyta została wydana ponownie w 1994 r., wchodząc razem z "Worship Him" w skład box-setu "1987-1992".
Twórcy.
Autorem tekstów i muzyki jest Vorphalack (z wyjątkiem "Epilogue", "Since The Creation" i "Total Consecration", do których muzykę napisał Xytras).

</doc>
<doc id="1259337" url="https://pl.wikipedia.org/wiki?curid=1259337" title="Nokia 6260">
Nokia 6260

Nokia 6260 – model telefonu komórkowego wyprodukowanego przez firmę Nokia, działający w pasmach GSM 900, 1800, 1900 MHz.
Jest to telefon typu clamshell, który działa w systemie Symbian. 

</doc>
<doc id="1259341" url="https://pl.wikipedia.org/wiki?curid=1259341" title="Anders Haugen">
Anders Haugen

Anders Olsen Haugen (ur. 24 października 1888 w Bø, zm. 14 kwietnia 1984 w Yucaipa) – norweski narciarz klasyczny, który reprezentował Stany Zjednoczone, brązowy medalista olimpijski.
Kariera.
Urodził się 24 października 1888 roku w Bø, w południowej Norwegii. W 1908 roku wraz z bratem Larsem wyemigrował do Stanów Zjednoczonych i zamieszkał w Dillon w stanie Kolorado.
W 1924 roku podczas I Zimowych Igrzysk Olimpijskich w Chamonix zajął czwarte miejsce w skokach narciarskich, zaraz za Norwegiem Thorleifem Haugiem. W 1974 roku norweski historyk Jacob Vaage przeglądając wyniki zawodów w skokach narciarskich z igrzysk olimpijskich z 1924 roku zauważył błąd. Andres Haugen prawidłowo otrzymał 17.916 punktów, natomiast ocena uzyskana przez Thorleifa Hauga powinna wynieść 17.821 pkt (a nie 18.000 pkt, jak to obliczono w 1924 roku). Powiadomiono o tym Międzynarodowy Komitet Olimpijski i 12 września 1974 roku podczas specjalnej ceremonii, która odbyła się w Oslo, Anders Haugen, mający wtedy 86 lat, otrzymał brązowy medal olimpijski z rąk Anny Marie Haug Magnussen, córki Thorleifa Hauga. Do dziś pozostaje jedynym skoczkiem narciarskim reprezentującym Stany Zjednoczone, który zdobył medal podczas igrzysk olimpijskich.
Podczas I Zimowych Igrzyskach Olimpijskich w Chamonix Andres Haugen zajął ponadto 33. miejsce w biegu na 18 km oraz 21. miejsce w kombinacji norweskiej. Cztery lata później, podczas II Zimowych Igrzysk Olimpjskich w Sankt Moritz był osiemnasty w skokach, zajął 43. miejsce w biegu na 18 km, a w kombinacji norweskiej zajął 25. miejsce.
Ponadto czterokrotnie zdobywał mistrzostwo Stanów Zjednoczonych w skokach narciarskich.
Zmarł w wieku 95 lat na niewydolność nerek spowodowaną rakiem prostaty.

</doc>
<doc id="1259342" url="https://pl.wikipedia.org/wiki?curid=1259342" title="Zbigniew Ciechan">
Zbigniew Ciechan

Zbigniew Ciechan (ur. 9 listopada 1929 w Bystronowicach lub Bystromowicach na Wileńszczyźnie, zm. 24 stycznia 2021 w Warszawie) – polski kompozytor muzyki rozrywkowej, symfonicznej, teatralnej, baletowej, chóralnej oraz kameralnej; autor muzyki do piosenek dla dzieci i dorosłych; pianista, aranżer, pedagog; także autor podręczników do nauki muzyki i dyrygent.
Życiorys.
Do 1939 mieszkał wraz z rodzicami w miejscowości Krasne nad Uszą przy granicy z Rosją Radziecką.
Ukończył studia na Wydziale Teorii i Kompozycji Państwowej Wyższej Szkoły Muzycznej w Warszawie. Członek Związku Kompozytorów Polskich. Wykładowca warszawskiej Akademii Muzycznej (zajęcia z aranżacji) oraz Instytutu Wychowania Muzycznego kieleckiej WSP (przedmioty muzyczne).
W latach 1961–1966 był kierownikiem muzycznym warszawskiego kabaretu studenckiego Stodoła. Następnie taką funkcję pełnił w zespole Alibabki w roku 1964 oraz Zespole Artystycznym Wojska Polskiego Granica w latach 1966–1970. Współpracował z Polskim Radiem, w którym współtworzył audycje edukacyjne i popularyzatorskie dla dzieci i młodzieży (Redakcja Muzyki dla Dzieci).
Utwory skomponowane przez Ciechana wykonywali m.in.: Halina Frąckowiak, Krystyna Konarska, Leonard Mróz, Józef Nowak, Łucja Prus, Sława Przybylska, Ewa Śnieżanka, Juliusz Wystup, Andrzej Żarnecki, Violetta Villas.
Zajmował się opracowywaniem popularnych utworów muzycznych innych kompozytorów. Jest też autorem tekstu piosenki "Toruń pachnie piernikami", którą śpiewał Andrzej Bogucki.

</doc>
<doc id="1259343" url="https://pl.wikipedia.org/wiki?curid=1259343" title="Cerkiew Świętego Ducha w Mińsku">
Cerkiew Świętego Ducha w Mińsku

Cerkiew Świętego Ducha (, ) – cerkiew greckokatolicka, a później prawosławna, zbudowana w Mińsku w XVII wieku, zburzona w 1937 przez władze sowieckie; odbudowana w 2011.
Historia.
Została postawiona w połowie XVII wieku jako część klasztoru bazylianów. Po włączeniu Mińska do Rosji unicką cerkiew przekształcono w prawosławny sobór katedralny pod wezwaniem Świętych Piotra i Pawła. W połowie XIX wieku świątynia została przebudowana w stylu rosyjsko-bizantyjskim; kolejnej przebudowy dokonano w 1893.
W 1937 cerkiew zniszczono na mocy decyzji władz Białoruskiej SRR. W 2011 ją zrekonstruowano, jednak nie przywrócono rzeźb na fasadzie i budynków klasztornych.

</doc>
<doc id="1259346" url="https://pl.wikipedia.org/wiki?curid=1259346" title="Kuch Khatti Kuch Meethi">
Kuch Khatti Kuch Meethi

Kuch Khatti Kuch Meethi - bollywoodzki komediodramat rodzinny i miłosny z Kajol w podwójnej roli. Towarzyszy jej Sunil Shetty. Film w 2001 roku wyreżyserował Rahul Rawaila, autora "Anjaam". 
Muzyka.
Autorem muzyki jest Anu Malik.

</doc>
<doc id="1259351" url="https://pl.wikipedia.org/wiki?curid=1259351" title="Godspeed You Black Emperor!">
Godspeed You Black Emperor!



</doc>
<doc id="1259352" url="https://pl.wikipedia.org/wiki?curid=1259352" title="Mazda Ryuga">
Mazda Ryuga

Mazda Ryuga – auto koncepcyjne zaprezentowane po raz pierwszy na targach motoryzacyjnych w Detroit w 2007 roku. Głównym projektantem był Yasushi Nakamuta, który wcześniej kierował projektem modelu trzeciej generacji MX-5 Miata.
Zarówno kształt jak i rozwiązania konstrukcyjne Mazdy Ryugi wskazują, że nie wejdzie ona do produkcji.

</doc>
<doc id="1259353" url="https://pl.wikipedia.org/wiki?curid=1259353" title="The Sorrow">
The Sorrow

The Sorrow - austriacki zespół metalcore'owy. W 2007 roku zadebiutowali albumem "Blessings from a blackened sky".

</doc>
<doc id="1259355" url="https://pl.wikipedia.org/wiki?curid=1259355" title="Worship Him">
Worship Him

Worship Him – pierwszy studyjny album szwajcarskiego zespołu Samael wydany 1 kwietnia 1991 r. przez wytwórnię Osmose Productions. Vorphalack i Xytraguptor (ówczesne psudonimy Vorpha i Xy) zadedykowali tę płytę pamięci swojego ojca, zmarłego w 1987 r.
Płyta została wydana ponownie w 1994 r., wchodząc razem z "Blood Ritual" w skład box-setu "1987-1992".
Druga reedycja ukazała się nakładem Century Media w 2005 i zawierała dodatkowo 9 utworów: Manitou (Venom cover) oraz 8 nagrań koncertowych utworów z "Worship Him" i "Blood Ritual".
Twórcy.
Autorem tekstów i muzyki jest Vorphalack (z wyjątkiem „Last Benediction” i „Worship Him”, do których muzykę napisał Xytraguptor).

</doc>
<doc id="1259356" url="https://pl.wikipedia.org/wiki?curid=1259356" title="Hiszpańscy arcymistrzowie szachowi">
Hiszpańscy arcymistrzowie szachowi

Lista hiszpańskich szachistów, posiadających tytuły arcymistrzów (GM) i arcymistrzyń (WGM), zarówno w grze klasycznej, korespondencyjnej, kompozycji szachowej, jak i w rozwiązywaniu zadań szachowych oraz tytuły arcymistrzów honorowych (HGM), przyznawanych za osiągnięcia w przeszłości. Obejmuje także zawodników, którzy barwy Hiszpanii reprezentowali tylko w pewnym okresie swojego życia.

</doc>
<doc id="1259357" url="https://pl.wikipedia.org/wiki?curid=1259357" title="Mio TV">
Mio TV

Mio TV – singapurska platforma telewizji cyfrowej.
Oferta.
Opcje dodatkowe.
1. mio TV Preview
Kanały FTA.
2. MediaCorp TV Channel 5
3. MediaCorp TV Channel 8
4. MediaCorp TV12 Suria
5. MediaCorp TV12 Central
6. MediaCorp Channel News Asia
7. MediaCorp TV Channel U
8. MediaCorp TV HD5
Kanały HD.
10. Voom HD
11. Equator HD
12. Sling HD
8. HD 5
Kanały rozrywkowe.
20. Sony Entertainment Television
Kanały dla dzieci.
26. ETTV Yoyo
27. Luli - The Channel for Babies
28. CBeebies
29. KidsCo
3x BBC.
28. CBeebies
30. BBC Knowledge
31. BBC Lifestyle
Kanały azjatyckie.
36. Dragon TV
37. CCTV-4
38. KBS World
39. Zee Channel
Kanały muzyczne.
40. Zee Muzic
Kanały informacyjne.
43. Al Jazeera English
46. ETTV Asia News
47. CCTV-9
48. NDTV 24x7
49. NDTV Profit
Kanały filmowe.
50. Mei Ah Movies Channel
Kanały międzynarodowe.
55. Tamil Box Office
56. GMA Pinoy TV
57. Deutsche Welle

</doc>
<doc id="1259359" url="https://pl.wikipedia.org/wiki?curid=1259359" title="Zabezpieczenie spadku">
Zabezpieczenie spadku

Zabezpieczenie spadku – czynności podejmowane przez sąd, gdy z jakiejkolwiek przyczyny grozi naruszenie rzeczy lub praw pozostałych po spadkodawcy, zwłaszcza przez usunięcie, uszkodzenie, zniszczenie albo nieusprawiedliwione rozporządzenie.
Środkami zabezpieczenia spadku są w szczególności:
Zastosowanie jednego z powyższych środków nie wyłącza zastosowania innych, równocześnie lub kolejno.
Zabezpieczenie spadku regulują przepisy art. 633-636 kpc i Rozporządzenie Ministra Sprawiedliwości z dnia 15 października 2015 r. w sprawie niektórych czynności dokonywanych w ramach zabezpieczenia spadku ().

</doc>
<doc id="1259363" url="https://pl.wikipedia.org/wiki?curid=1259363" title="F♯A♯∞">
F♯A♯∞

F#A#∞ ("F Sharp A Sharp Infinity") – debiutancki album kanadyjskiej grupy Godspeed You Black Emperor! (później Godspeed You! Black Emperor). Płyta została wydana dwa razy: pierwotnie w 1997 roku jako limitowany LP przez Constellation Records i ponownie, na CD, w 1998 przez Kranky. Ścieżki na płycie są podzielone na odrębne, zatytułowane partie. Wersja CD zawiera zremasterowany materiał, a także jeden dodatkowy i jeden ukryty utwór. Tematyka albumu w zamierzeniu twórców miała opisywać koniec świata i myśli o nadchodzącej apokalipsie.

</doc>
<doc id="1259364" url="https://pl.wikipedia.org/wiki?curid=1259364" title="Areszt Śledczy w Elblągu">
Areszt Śledczy w Elblągu

Areszt śledczy w Elblągu powstał w roku 1903. Podczas wojny pełnił również funkcje więzienia. W roku 1945 nazwę zmieniono na Areszt Śledczy. Do dzisiaj znajduje się on przy Okręgowym Sądzie w Elblągu przy ulicy 1-go Maja. Według danych z 2005 roku ilość miejsc nie przekraczała 330. Obecnie w Areszcie karę odbywają skazani młodociani oraz odbywający karę po raz pierwszy. W wydzielonym oddziale terapeutycznym karę odbywają recydywiści penitencjarni uzależnieni od środków psychoaktywnych lub substancji psychotropowych.

</doc>
<doc id="1259365" url="https://pl.wikipedia.org/wiki?curid=1259365" title="Lewar">
Lewar



</doc>
<doc id="1259369" url="https://pl.wikipedia.org/wiki?curid=1259369" title="Mark Philippi">
Mark Philippi

Mark Philippi (ur. 21 marca 1963) – amerykański zawodnik futbolu amerykańskiego, trójboista siłowy i strongman.
Jeden z najlepszych amerykańskich siłaczy. w roku 1997.
Życiorys.
Mark Philippi zadebiutował jako siłacz w 1997 r.
Jest zawodnikiem o jednym z najdłuższych stażów w indywidualnych Mistrzostwach Świata Strongman. Wziął udział w tych zawodach łącznie siedmiokrotnie, w latach 1997, 1998, 1999, 2000, 2001, 2003 i 2005. Najwyższą lokatą, którą zajął w tych zmaganiach jest siódme miejsce na Mistrzostwach Świata Strongman 1997. W Mistrzostwach Świata Strongman 1999, Mistrzostwach Świata Strongman 2000, Mistrzostwach Świata Strongman 2001, Mistrzostwach Świata Strongman 2003 i Mistrzostwach Świata Strongman 2005 nie zakwalifikował się do finałów.
Wziął udział trzykrotnie w elitarnych zawodach siłaczy Arnold Strongman Classic, rozgrywanych w Columbus (USA), w latach 2002, 2004 i 2005.
Jest trenerem, wykładowcą oraz autorem artykułów o sportach siłowych.
Mark Philippi jest właścicielem ośrodka treningowego "Philippi Sports Institute", umiejscowionego w Las Vegas, który został uznany przez magazyn Men’s Health za jedną z trzydziestu najlepszych siłowni w USA.
Jest żonaty z Tracey. Mieszka w Las Vegas, w stanie Nevada.
Wymiary:
Rekordy życiowe:

</doc>
<doc id="1259372" url="https://pl.wikipedia.org/wiki?curid=1259372" title="Pyaar Diwana Hota Hai">
Pyaar Diwana Hota Hai

Pyaar Diwana Hota Hai, hindi प्यार दीवाना होता है, urdu پیار دیوانہ ہوتا ہے, angielski "Love Is Crazy" - bollywoodzki film miłosny z 2002 roku wyreżyserowany przez Kirti Kumar. W rolach głównych Govinda i Rani Mukerji.

</doc>
<doc id="1259375" url="https://pl.wikipedia.org/wiki?curid=1259375" title="Cerkiew Zmartwychwstania Pańskiego w Witebsku">
Cerkiew Zmartwychwstania Pańskiego w Witebsku

Cerkiew Zmartwychwstania Pańskiego (biał. "Васкрасенская царква на рынкавым пляцы ў Віцебску", "Рынкавая царква") – cerkiew zbudowana w XVIII wieku w stylu baroku wileńskiego po zachodniej stronie witebskiego rynku, początkowo unicka, następnie służąca parafii prawosławnej, zniszczona przez bolszewików i odbudowana na początku XXI wieku. Należy do dekanatu Witebsk – św. Mikołaja w eparchii witebskiej i orszańskiej Egzarchatu Białoruskiego Patriarchatu Moskiewskiego.
Historia.
Powstała w latach 1740–1750 jako murowana świątynia unicka na miejscu wcześniejszej drewnianej cerkwi (prawosławnej, a później greckokatolickiej) z fundacji Mikołaja Smyka. Przyjmuje się, że projekt wykonał Józef Fontana. Tuż przed I rozbiorem Rzeczypospolitej dokonano poświęcenia nowej cerkwi, jednak w 1834 rosyjskie władze zadecydowały o jej przekazaniu prawosławnym. W 1841 powstał plan przebudowy ówczesnej cerkwi w stylu neoklasycyzmu, jednak ostatecznie nie został zrealizowany. Nad głównym budynkiem świątyni wzniesiono w drugiej połowie XIX wieku niewielką złoconą kopułę w stylu pseudoruskim. 
Na krótko przed I wojną światową obiekt przeszedł renowację, jednak w 1936 został zniszczony przez bolszewików. Po odzyskaniu przez Białoruś niepodległości w 1991 była możliwa powtórna budowa świątyni, którą ukończono w 2009.

</doc>
<doc id="1259377" url="https://pl.wikipedia.org/wiki?curid=1259377" title="Park Tysiąclecia w Krakowie">
Park Tysiąclecia w Krakowie

Park Tysiąclecia – park miejski w Krakowie, znajdujący się w Dzielnicy XV Mistrzejowice, na osiedlu Tysiąclecia, zajmujący powierzchnię 10,99 ha. Park jest ograniczony od południa aleją gen. Tadeusza Bora-Komorowskiego, od wschodu i północy blokami osiedla Tysiąclecia, od zachodu natomiast graniczy z osiedlem Oświecenia.
Historia.
Park Tysiąclecia powstał na przełomie lat 70. i 80. XX wieku, w związku z budową założenia architektoniczno-urbanistycznego Mistrzejowic, na obszarze osiedla Tysiąclecia, w miejscu znajdujących się tu wcześniej, pól uprawnych, przy jednoczesnym wykorzystaniu istniejącego, naturalnego ukształtowania terenu. Powstał w miejscu, w którym z uwagi na ukształtowanie terenu niemożliwa była realizacja zabudowy mieszkaniowej lub usługowej.
Na początku XXI wieku zbudowano w parku drewniany amfiteatr, który po kilku latach został spalony, prawdopodobnie w wyniku działań lokalnych wandali. Po kilku latach, na terenie parku zbudowano nową, stalową konstrukcję sceny plenerowej.
28 czerwca 2009 roku, po zakończeniu VI edycji Małopolskiego Pikniku Lotniczego, samolot Cessna 172, należący do Aeroklubu Warszawskiego, rozbił się w Parku Tysiąclecia, około 600 metrów od miejsca startu. W wyniku tragicznego wypadku zginął pilot oraz jeden z trójki pasażerów. Samolot został całkowicie zniszczony, natomiast w parku połamanych zostało kilka drzew oraz częściowo wypalony teren katastrofy. W późniejszym czasie, w miejscu wypadku – w południowej części parku umieszczono pomnik–głaz, upamiętniający ofiary tragicznego wydarzenia.
W latach 2019–2020 dokonano rewitalizacji Parku Tysiąclecia. W jej ramach m.in. zmodernizowano alejki, które wykonano z asfaltobetonu i kostki bezfazowej w miejscach, pod którymi przebiegają instalacje podziemne, wymieniono słupy oświetleniowe, wykonano nowe elementy małej architektury: ławki, leżaki, stoliki do gry w szachy z siedziskami, kosze na śmieci. Dokonano także remontu znajdującej się w parku fontanny, sceny plenerowej, wykonano punkt widokowy, skatepark, alejkę sensoryczną, boisko do siatkówki plażowej, siłownię plenerową, jak również nowe rabaty z krzewinkami i nasadzenia drzew. Zmodernizowano także place zabaw – dolny i górny – wyremontowano część istniejących urządzeń oraz zamontowano nowe. W kwestii roślinności, w ramach przeprowadzonej rewitalizacji, usunięto 22 sztuki drzew oraz krzewów. W zamian nasadzono 48 drzew, 4702 sztuki krzewów liściastych, 1652 sztuki krzewów róż, 1005 sztuk roślin sezonowych, 2373 sztuki bylin, 383 sztuki pnączy oraz nasadzono rośliny cebulowe na powierzchni 3711 m².
Infrastruktura i geografia.
Park posiada bardzo urozmaiconą topografię, jest bowiem usytuowany w dolinie. Stanowi obszar urządzony i zadbany, w większości zadrzewiony, miejscami na tyle gęsto, iż drzewostany tworzą miniaturowe lasy. Oprócz tego wśród zagospodarowanej roślinności parku znajdują się klomby, sezonowo kwiaty. Na terenie parku znajdują się ponadto: dwie górki saneczkowe, stoliki szachowe, ławki, amfiteatr, fontanna, boisko wielofunkcyjne i plac zabaw.
Przez teren parku przebiegają szczególnie uczęszczane ciągi komunikacji pieszej i rowerowej z sąsiadujących osiedli Tysiąclecia i Oświecenia w kierunku alei gen. Bora-Komorowskiego, wzdłuż której prowadzą drogi rowerowe oraz gdzie zlokalizowane są przystanki autobusowe komunikacji miejskiej. Wykorzystując naturalne zagłębienie terenu – zorientowany południkowo jar, park posiada układ podłużny w kierunku północ–południe. Wysokość nad poziomem morza obszaru parku ogółem wznosi się w kierunku północnym. Przy alei gen. Bora-Komorowskiego teren usytuowany jest na wysokości ok. 234 m n.p.m. Południowa cześć parku zlokalizowana jest na wysokości 231 m n.p.m., następnie, kierując się na północ teren wznosi się, osiągając wysokość kolejno: przy fontannie 235 m n.p.m., w rejonie amfiteatru 240 m n.p.m., na placu zabaw 245 m n.p.m., u podnóża skarpy od strony północnej 256 m n.p.m., natomiast wieżowce mieszkalne, sąsiadujące z parkiem od strony północnej, zlokalizowane są nad skarpą, na wysokości 260 m n.p.m. Górka, wykorzystywana w sezonie zimowym do jazdy na sankach, znajdująca się w północno-zachodniej części parku jest najwyżej położonym jego punktem – jej wysokość osiąga 262 m n.p.m. Zatem różnica poziomów na obszarze założenia parkowego sięga prawie 31 m. Największe różnice terenowe, szczególnie w rejonie skarp, otaczających park od wschodu i zachodu są pokonywane za pomocą łącznie 13 ciągów schodów terenowych i pochylni dla niepełnosprawnych. W ukształtowanie terenu wpisane są również parkowe alejki.
W niektórych opracowaniach dokonuje się podziału parku na kilka części pod kątem zróżnicowania charakteru użytkowego. W części środkowej i północnej parku przeważa wykorzystanie wypoczynkowe i rekreacyjne. W części południowej intensywność użytkowania założenia jest mniejsza, z uwagi na bliskie sąsiedztwo ruchliwej alei gen. Bora-Komorowskiego i wynikający z tego faktu hałas, który jest tym mniejszy, im dalej w głąb parku, w kierunku północnym. Obrzeża parku pełnią funkcje przeważnie komunikacyjne, gdyż tamtędy wiodą główne ciągi piesze.

</doc>
<doc id="1259384" url="https://pl.wikipedia.org/wiki?curid=1259384" title="Henryk III Głogowczyk">
Henryk III Głogowczyk



</doc>
<doc id="1259392" url="https://pl.wikipedia.org/wiki?curid=1259392" title="Roztwór Tyrode’a">
Roztwór Tyrode’a

Roztwór Tyrode’a, płyn Tyrode’a – rodzaj roztworu fizjologicznego stosowany m.in. do przemywania jamy otrzewnej.
Wykorzystywany jest również do symulowania środowiska chemicznego płynów ustrojowych człowieka w laboratoryjnych badaniach korozyjnych materiałów na implanty.
Skład.
1000 ml roztworu Tyrode’a zawiera :

</doc>
<doc id="1259394" url="https://pl.wikipedia.org/wiki?curid=1259394" title="Józef Gacki">
Józef Gacki

Józef Gacki (ur. 20 marca 1805 w Pęzach, zm. 21 listopada 1876 w Jedlni) – polski duchowny i historyk ziemi radomskiej. Proboszcz Jedlni.
Życiorys.
Urodził się we wsi Pęzy (powiat łomżyński). Po ukończeniu szkół pijarskich w Łomży, Radomiu i Łukowie wstąpił na Królewski Uniwersytet Warszawski, który ukończył w 1827 z tytułem magistra nauk wyzwolonych i złotym medalem większym za rozprawę konkursową na temat: "„Obraz elekcji Michała Korybuta i stanu ówczesnej Polski”". Pracę tę opublikował w 1845 w "„Bibliotece Warszawskiej”". Po studiach nad językami starożytnymi w Berlinie w 1828 otrzymał święcenia kapłańskie.
Za czasów studenckich uczył się w Szkole Wojewódzkiej w Warszawie łaciny, greki i historii. Przez trzy lata (1828–1831) był nauczycielem języków starożytnych i historii w Szkole wojewódzkiej w Piotrkowie. Wynikiem jego pracy pedagogicznej była ogłoszona w 1827 "„Zabawa historyczna z dziejów polskich, w sposobie loterii ułożona”". Następnie w Piotrkowie przetłumaczył i opublikował księgę pierwszą Ksenofonta "„O wyprawie Cyrusa młodszego”" (1829). Tutaj także opracował źródłowo "„Dzieje instytutów edukacyjnych, mianowicie pijarskich zakładów w Piotrkowie”" i wydrukował w "„Popisie publicznym uczniów Szkoły Wojew. kś. Pijarów w Piotrkowie”" (1830). Dla uzupełnienia studiów historycznych Gacki czas jakiś bawił w Berlinie (1831). Po powrocie z zagranicy, dzięki staraniom biskupa podlaskiego, Marcelego Gutkowskiego objął profesurę w seminarium duchownym tejże diecezji oraz wikariat w Międzyrzeczu. Tutaj na polecenie biskupa przetłumaczył na język polski dzieło Starka "„O zjednoczeniu różnych wyznań chrześcijańskich”". W 1837 został wikarym w Jedlni przy swym stryju Tadeuszu, proboszczu tejże parafii, niegdyś rektorze szkoły pijarskiej w Radomiu.
Po zgonie stryja (1839) sam objął parafię w Jedlni, na której pozostał aż do śmierci. Tu właśnie, w tej prastarej osadzie królewskiej kontynuował pracę naukową, społeczną i polityczną. Krzewił oświatę wśród ludu swej obszernej parafii, zakładając szkółki elementarne, likwidował istniejące karczmy, a tym samym pijaństwo oraz roztoczył opiekę nad potrzebującymi pomocy materialnej i duchowej.
W okresie probostwa w Jedlni rozmiłowany w przeszłości, poświęcił swój czas i siły badaniom dziejów ojczystych, głównie regionalnej historii kościoła w Sandomierskim. Skrzętnie gromadził źródła archiwalne, sporządzał ich odpisy i opracowywał poszczególne kościoły, klasztory i miejscowości. Prace swe drukował głównie w "„Pamiętniku Religijno-Moralnym”" w latach 1844–1862. Na szczególną uwagę zasługuje 338 stronicowe opracowanie dziejów Radomia zawarte w tymże pamiętniku. Szereg monograficznych opracowań wydał oddzielnie w formie książek. Do najcenniejszych należy zaliczyć:
Pomnożył również wiadomości z zakresu historii literatury ogłaszając rozprawkę pt. "„Poeta Klonowicz udarowany od klasztoru sieciechowskiego wójtostwem psarskim”".
Był patriotą, prześladowanym przez władze carskie za popieranie i czynny udział w powstaniu styczniowym (1863), za co był później więziony w twierdzy dęblińskiej.
Zmarł w Jedlni i zgodnie ze swym życzeniem został pochowany na „starym cmentarzu” w Jedlni, obok mogiły powstańców styczniowych poległych podczas bitwy w nieodległych Jaścach (20 IV 1863). Jego żeliwny nagrobek został przeniesiony na cmentarz przykościelny kościoła parafialnego w Jedlni.

</doc>
<doc id="1259395" url="https://pl.wikipedia.org/wiki?curid=1259395" title="Labirynt Śmierci (gra)">
Labirynt Śmierci (gra)

Labirynt Śmierci (ang. "Citadel of Blood") – gra planszowa wydana w 1980 roku przez firmę SPI (Simulations Publications Inc.), której autorem jest Eric Lee Smith. W Polsce grę wydała w 1982 roku, bez praw licencyjnych, firma Encore.
Jest to krótka (90-120 min.) i prosta gra przygodowa (z elementami RPG), której akcja zlokalizowana jest w tytułowym labiryncie. Gracze (1-6 osób) wcielają się w drużynę bohaterów (trzech bohaterów i trzech uczniów), posiadających specyficzne umiejętności, którzy współpracują ze sobą poszukując w labiryncie celu gry – czarnych wrót i ich zniszczenia.
Interesującą innowacją gry jest plansza, która jest losowana z dużego zestawu żetonów przedstawiających poszczególne elementy planszy (komnaty i korytarze) oraz znaleziska (przedmioty, przejścia na inne poziomy). Gracz lub gracze, poruszający drużyną, za każdym razem przy ruchu dobierają pasujący do już istniejącego układu kolejny żeton planszy, tworząc z każdą nową rozgrywką inny układ labiryntu, niekiedy znacznie różnicujący trudność gry poprzez schodzenie na niższe, trudniejsze, poziomy labiryntu.

</doc>
<doc id="1259396" url="https://pl.wikipedia.org/wiki?curid=1259396" title="Nokia 7200">
Nokia 7200

Nokia 7200 - model telefonu komórkowego wyprodukowanego przez firmę Nokia, działający w pasmach GSM 900, 1800 MHz.

</doc>
<doc id="1259398" url="https://pl.wikipedia.org/wiki?curid=1259398" title="Koalicja Republikańska">
Koalicja Republikańska

Koalicja Republikańska – polska konserwatywna partia polityczna, działająca w latach 1991–1992.
Historia.
Partia powstała w 1991 z połączenia Partii Konserwatywnej, Partii Republikańskiej i KPN Frakcji Demokratycznej. Została założona przez Michała Wojtczaka, posła na Sejm kontraktowy zasiadającego w klubie parlamentarnym Unii Demokratycznej, należącego do Forum Prawicy Demokratycznej. Jednym z liderów formacji został Maciej Płażyński.
W wyborach w tym samym roku KR wystawiła cztery listy okręgowe (m.in. w Gdańsku i Poznaniu), uzyskując od 0,6% do 2,9% głosów i nie uzyskała żadnego mandatu w parlamencie. Z list Koalicji Republikańskiej startowali m.in. Franciszka Cegielska, Jacek Karnowski, Arkadiusz Rybicki, Jarosław Sellin, Andrzej Sikora, Ryszard Terlecki.
Pod koniec 1992 ugrupowanie przystąpiło do nowo powstałej Partii Konserwatywnej.
Władze.
Przewodniczący:
Wiceprzewodniczący:

</doc>
<doc id="1259402" url="https://pl.wikipedia.org/wiki?curid=1259402" title="Felix Lewandowsky">
Felix Lewandowsky

Felix Lewandowsky (ur. 1 października 1879 w Hamburgu, zm. 31 października 1921 w Bazylei) – niemiecki lekarz dermatolog.
Życiorys.
Syn kupca Abrahama Lewandowsky’ego i jego żony Nanny z domu Derenberg. Jego bratem był kompozytor Max Lewandowsky (1874–1906). Studiował medycynę w Strasburgu i ukończył studia w 1902. Następnie pracował w tym mieście jako asystent w instytucie higieny. Od 1903 do 1907 pracował w klinice dermatologicznej w Brnie, po czym powrócił do rodzinnego Hamburga. W 1917 roku przyjął zaproszenie kliniki chorób skóry w Bazylei i został jej ordynatorem i dyrektorem.
Dorobek naukowy.
Opublikował liczne prace, z których najważniejsze dotyczyły ropnych chorób skóry w okresie niemowlęcym i gruźlicy. W 1906 roku wraz z Jadassohnem przedstawił opis dysplazji ektodermalnej (zespół Jadassohna-Lewandowsky’ego). Podczas pobytu w Hamburgu w klinice Eduarda Arninga przy szpitalu św. Grzegorza opublikował klasyczny podręcznik gruźlicy skóry ("Die Tuberkulose der Haut", J. Springer Verlag, 1916). Razem z Wilhelmem Lutzem opisał rzadką chorobę skóry, "epidermodysplasia verruciformis" (znaną też jako dysplazja Lewandowsky’ego-Lutza).

</doc>
<doc id="1259427" url="https://pl.wikipedia.org/wiki?curid=1259427" title="Ewa Śnieżanka">
Ewa Śnieżanka

Ewa Śnieżanka (ur. 2 stycznia 1947 w Chorzepinie) – polska piosenkarka i działaczka samorządowa.
Życiorys.
Kariera muzyczna.
Śpiewać zaczęła w czasie nauki w szkole średniej. Brała wtedy udział w amatorskich konkursach piosenki. W roku 1962 brała udział w I Ogólnopolskim Festiwalu Młodych Talentów. W 1964 wystąpiła na Krajowym Festiwalu Polskiej Piosenki w Opolu.
W 1968 zajęła I miejsce w konkursie telewizyjnym "Proszę dzwonić". Od tego czasu zaczęła profesjonalnie zajmować się muzyką. Przez jakiś czas związana była ze sceną warszawskiego Teatru na Targówku (obecnie Teatr Rampa). Występowała na Festiwalu Piosenki Radzieckiej w Zielonej Górze.
Występowała w wielu miastach Polski, a także za granicą (m.in. Austria, Bułgaria, Francja, Holandia, Kanada, Kuba, RFN, Tunezja, Turcja, USA).
Piosenki dla niej pisali m.in. kompozytorzy: Zbigniew Ciechan, Renata Danel, Krzysztof Cwynar, Włodzimierz Korcz, Czesław Majewski, Ryszard Poznakowski, Urszula Rzeczkowska, Adam Skorupka, Stanisław Wielanek, Jerzy Woy-Wojciechowski, oraz autorzy tekstów: Andrzej Bianusz, Wojciech Młynarski, Bogdan Olewicz, Grażyna Orlińska, Jan Pietrzak, Jan Tadeusz Stanisławski, Zbigniew Stawecki, Andrzej Strzelecki, Jan Zalewski.
Działalność telewizyjna i teatralna.
Zagrała rolę epizodyczną (rolę gościa na przyjęciu) w filmie "Jej powrót" (1974, reżyseria Witold Orzechowski).
Wystąpiła w spektaklu "O zachowaniu przy stole" Andrzeja Bianusza w Teatrze na Targówku w Warszawie jako Prymuska (1976, reż. Marian Jonkajtys).
Wystąpiła w programie Śpiewające fortepiany.
Obecnie, od kilku lat, występuje w sztuce Klimakterium... i już.
Działalność publiczna.
W kadencjach 1994-1998 i 1998-2002 była radną gminy Warszawa-Wawer. W 1996, jako radna, ukończyła studium prawno-samorządowe przy PAN, pisząc pracę dyplomową z zakresu problematyki Ustroju Samorządu pt. "W poszukiwaniu równowagi - jak godzić funkcję radnego pilnującego interesów wyborców, wobec praw i obowiązków radnego w Radzie Gminy". Obszerne fragmenty tej pracy były drukowane w „Życiu Warszawy” (8 kwietnia 1998). W 2002 w plebiscycie czytelników „Życia Warszawy” na najlepszego radnego, zajmuje 10. miejsce (na 300 zgłoszonych nazwisk).
W kadencji 2002-2006 była radną Rady m.st. Warszawy z listy Samoobrony RP. Niedługo po wyborach wystąpiła z tej partii. W 2006 bez powodzenia ubiegała się o reelekcję z listy komitetu Nasze Miasto. Współtworzyła Stowarzyszenie Wykonawców Utworów Muzycznych i Słowno-Muzycznych. W latach 1994-2002 była sekretarzem stowarzyszenia, następnie została członkiem zarządu.
Odznaczenia.
W 2005 otrzymała Medal Komisji Edukacji Narodowej.

</doc>
<doc id="1259428" url="https://pl.wikipedia.org/wiki?curid=1259428" title="Wadi Mizab">
Wadi Mizab



</doc>
<doc id="1259431" url="https://pl.wikipedia.org/wiki?curid=1259431" title="Atari STacy">
Atari STacy

Atari STacy – przenośna wersja Atari ST, premiera tego komputera miała miejsce w roku 1989. Jest to jeden z pierwszych systemów przenośnych w świecie komputerów. Pod względem architektury nie różni się wiele od linii Atari ST, jest na nim oparty i w pełni zgodny. Sercem komputera jest procesor MC68HC000, jest to wersja Motorola 68000 o niskim poborze mocy, pracujący z częstotliwością 8MHz, na szynie 8MHz. Trafił na rynek w tym samym okresie co zbliżony możliwościami Macintosh Portable. Były to pierwsze podejścia do komputerów przenośnych.
W założeniu miał pracować na niezależnym źródle energii - 12 baterii typu C. Jednak ówczesna pojemność baterii pozwalała tylko na około 15 minut pracy, co było jedynym ówcześnie mankamentem, ale też między innymi powodem ograniczonego powodzenia komputera. Duży pobór mocy wynikał między innymi z użycia dużej ilości elementów jak również wszystkie układy prócz procesora nie były w wersjach o niskim poborze mocy. Sam producent w późniejszym czasie sugerował użytkowanie stacjonarne komputera.
Wyposażony w zegar czasu rzeczywistego podtrzymywany bateryjnie, wewnętrzne złącze ACSI/DMA (identyczne z tym w Mega STE). Dodano też nietypowe dla żadnego innego modelu Atari ST złącze rozszerzeń procesora, po lewej stronie płyty, w obudowie komputera jest nawet klapka, jednak złącze nigdy nie było montowane(!). Ponadto wbudowany trackball i przełącznik wyboru między zewnętrzną myszką a wbudowanym trackballem.
Możliwości rozbudowy.
Ze względu na użycie tych samych elementów co w każdym Atari ST możliwe jest rozszerzanie możliwości komputera o dołożenie takich komponentów jak akceleratory turbo, karty procesorowe (MC68030), pamięć FastRAM, nowsze wersje systemu operacyjnego, stacje dysków, kontrolery IDE i inne ulepszenia.
Specyfikacja komputera.
Dostępne w sprzedaży były trzy wersje komputera:

</doc>
<doc id="1259432" url="https://pl.wikipedia.org/wiki?curid=1259432" title="Rhamnus">
Rhamnus



</doc>
<doc id="1259433" url="https://pl.wikipedia.org/wiki?curid=1259433" title="Hochrheinbahn">
Hochrheinbahn

Hochrheinbahn – linia kolejowa w południowych Niemczech i w północnej Szwajcarii o długości 144 km. Łączy Bazyleę i Kreuzlingen przez Waldshut-Tiengen, Szafuzę, Singen (Hohentwiel), Radolfzell am Bodensee i Konstancję. Zelektryfikowany jest odcinek Szafuza-Konstancja (49,9 km).
Linia została wybudowana przez Koleje Wielkiego Księstwa Badenii jako część Badische Hauptbahn, która biegła od Mannheim do Konstancji.
Pierwszy odcinek z Bazylei do Bad Säckingen został otwarty 4 lutego 1856, już 30 października tego roku linia dotarła do Waldshut. Następnie prace zostały zatrzymane, tory do Konstancji zakończono układać 15 czerwca 1863.
Obecnie nie istnieje bezpośrednie połączenie Bazylea-Kreuzlingen, pociągi na trasie z Bazylei docierają maksymalnie do Singen. Odcinek Singen-Konstancja obsługiwany jest jako część Schwarzwaldbahn.
Czas jazdy.
Najkrótszy czas jazdy pociągów danej kategorii w wybranych relacjach (deklarowany w rozkładzie jazdy Deutsche Bahn lub Schweizerische Bundesbahnen).

</doc>
<doc id="1259434" url="https://pl.wikipedia.org/wiki?curid=1259434" title="Frangula">
Frangula



</doc>
<doc id="1259439" url="https://pl.wikipedia.org/wiki?curid=1259439" title="Zamek Blatnica">
Zamek Blatnica

Zamek Blatnica (słow. "Blatnický hrad") – ruiny średniowiecznego zamku w pobliżu wsi Blatnica w Turcu, w powiecie Martin w kraju żylińskim na Słowacji. Wznoszą się na wyraźnej przełączce w końcowej części grzbietu Pekarová, oddzielającego Kotlinę Turczańską od Doliny Gaderskiej w Wielkiej Fatrze.
Początki zamku sięgają drugiej połowy XIII w., kiedy to pod zamkiem biegła jeszcze Via Magna – droga handlowa z górnego Ponitrza przez Kotlinę Turczańską na Śląsk lub Orawę i dalej przez polskie ziemie nad Bałtyk. Pierwsza wzmianka pisemna o zamku pochodzi z 1300 r., kiedy to należał on do Piotra z Brezowicy. Później zamek przeszedł w ręce królewskie. Składał się on z wąskiej, wydłużonej budowli mieszkalnej, usytuowanej na osi wschód-zachód i zaopatrzonej na końcach w baszty. Od północnego wschodu strzegło go skalne urwisko. Całe wzgórze było wówczas nagie – zalesiono je sosną dopiero po opuszczeniu zamku.
W 1414 r. zamek, który utracił już rolę strażnicy strzegącej szlaku przesuniętego teraz ku osi doliny, przeszedł spod władzy królewskiej w ręce Pongráca z Liptowskiego Mikułasza, a następnie – polskiego rycerza Piotra Komorowskiego, władającego wówczas z ramienia węgierskiego króla całą Orawą. Wielokrotnie zmieniając właścicieli, w 1540 r. dostał się Révay’om, ówczesnym dziedzicznym żupanom turczańskim, którzy w drugiej połowie XVI i na początku XVII w. wybudowali dolną część zamku z licznymi budowlami mieszkalnymi i gospodarczymi oraz dwoma półotwartymi basztami. Nie podniosło to jednak walorów obronnych warowni: najpierw zajęły ją oddziały powstańców Stefana Bocskaya (1604), a następnie wojska Gabriela Bethlena (1619). W końcu lat 70. XVII w. zamek zajęli kurucowie Emeryka Thököly’ego. Podczas ich władania zamkiem wybuchł na nim wielki pożar, który zniszczył znaczną część zabudowań. Na początku następnego stulecia zamek zajęli powstańcy Franciszka Rakoczego. Revayowie odzyskali go dopiero w 1708 r., po przegranej powstańców w bitwie przy Trenczynie. Dzięki temu, że nie przyłączyli się oni do powstania Rakoczego, ich zamek nie znalazł się na cesarskiej liście twierdz, przeznaczonych do zburzenia. W 1744 r. zamek jeszcze odnawiano, lecz jego znaczenie obronne zupełnie upadło i od 1790 r. nie był już zamieszkany. Z czasem popadł w ruinę.
Dostęp do zamku tylko pieszo: ze wsi Blatnica, doliną Gaderską (żółty szlak turystyczny) ok. 45-50 min, z szosy Blatnica – Necpaly ok. 15-20 min.

</doc>
<doc id="1259441" url="https://pl.wikipedia.org/wiki?curid=1259441" title="Tasili wan-Ahakkar">
Tasili wan-Ahakkar



</doc>
<doc id="1259446" url="https://pl.wikipedia.org/wiki?curid=1259446" title="Proroctwo Malachiasza">
Proroctwo Malachiasza



</doc>
<doc id="1259447" url="https://pl.wikipedia.org/wiki?curid=1259447" title="Mi Ursae Majoris">
Mi Ursae Majoris

Mi Ursae Majoris ("μ UMa", "Tania Australis") – jasna gwiazda w konstelacji Wielkiej Niedźwiedzicy.
Nazwa.
Tradycyjna nazwa gwiazdy, Tania Australis, wywodzi się od arabskiego wyrażenia , co oznacza „drugi skok (gazeli)” i odnosi się do tej gwiazdy oraz pobliskiej Lambda Ursae Majoris. Łaciński dodatek wskazuje, że jest to południowa gwiazda spośród tych dwóch. Nazwa ta została formalnie zatwierdzona przez Międzynarodową Unię Astronomiczną w 2016 roku.
Charakterystyka fizyczna.
Jest to gwiazda spektroskopowo podwójna. Ponadto charakteryzuje się ją jako gwiazdę zmienną półregularną, a jej jasność waha się w przedziale 2,99–3,33.
Główny składnik jest czerwonym olbrzymem typu widmowego M. Jej niewidoczny przez teleskopy towarzysz okrąża ją w ciągu 230 dni, w odległości co najmniej 1,5 au. Łączną masę obu tych gwiazd szacuje się na 9 mas Słońca.

</doc>
<doc id="1259461" url="https://pl.wikipedia.org/wiki?curid=1259461" title="Talita (gwiazdy)">
Talita (gwiazdy)



</doc>
<doc id="1259463" url="https://pl.wikipedia.org/wiki?curid=1259463" title="Andrzej Selerowicz">
Andrzej Selerowicz

ł
Andrzej Selerowicz (ur. 25 kwietnia 1948 w Bełchatowie) – polski działacz społeczny na rzecz gejów i lesbijek w Europie Centralnej, publicysta i tłumacz literatury LGBT na język polski.
Od roku 1976 mieszka w Austrii. Jest członkiem gejowsko-lesbijskiej organizacji "Homosexuelle Initiative Wien" (HOSI Wien) w Wiedniu. W 1982 objął kierownictwo w EEIP (Eastern Europe Information Pool), sekretariacie do spraw krajów socjalistycznych w ramach ILGA). Jego zadaniem było zbieranie i publikowanie informacji na temat polityczno-społecznych aspektów życia osób homoseksualnych w tych krajach i udzielanie wsparcia zalążkom ruchu gejowsko-lesbijskiego (głównie na Węgrzech, w Czechosłowacji, Polsce i NRD). Pierwsza książkowa publikacja, poświęcona tym zagadnieniom, ukazała się w roku 1984 w Hamburgu pod tytułem: "Rosa Liebe unter dem Roten Stern: zur Lage der Lesben und Schwulen in Osteuropa" ("Różowa miłość pod Czerwoną Gwiazdą: sytuacja lesbijek i gejów w Europie Wschodniej"). 
W latach 80. wydawał i kolportował w Polsce czasopismo poza zasięgiem ówczesnej cenzury pt. "Etap", które było pierwszym, regularnie dostępnym informatorem dla gejów w języku polskim. Później stało się ono znakiem firmowym nieformalnej grupy lesbijsko-gejowskiej "Etap" we Wrocławiu. 
W latach 1987–1988 był konsultantem i doradcą Warszawskiego Ruchu Homoseksualnego.
Tłumaczył z języka niemieckiego i języka angielskiego klasykę literatury homoerotycznej na język polski i nieodpłatnie opublikował ją w Polsce. Od 1990 przez 10 lat regularnie współpracował z redakcją czasopisma "Inaczej" w Poznaniu, pisząc liczne artykuły i reportaże. 
Później działał jako członek zarządu w ESSDA, "European Same-Sex Dance Association (Europejskiego Stowarzyszenia Jednopłciowych Par Tanecznych)". Sam również brał czynny udział w turniejach tańca towarzyskiego. Wraz ze swoim mężem, Johnem Clarkiem zdobyli w latach 1998–2006 liczne medale na międzynarodowych turniejach tanecznych, w tym na Gay Games i Eurogames. Ich najwiekszy sukces to zloty medal na Gay Gaymes w Sydney, 2002.
W maju 2015 miała miejsce premiera książki jego autorstwa pt. "Kryptonim Hiacynt. Powieść" opowiada o Akcji „Hiacynt” przeprowadzonej przez Milicję Obywatelską pod koniec lat osiemdziesiątych, wymierzonej w środowiska homoseksualne.
Działalność Selerowicza na rzecz polskiego środowiska LGBT opisano w następujących publikacjach książkowych: 

</doc>
<doc id="1259466" url="https://pl.wikipedia.org/wiki?curid=1259466" title="Business Server Pages">
Business Server Pages

Business Server Pages (BSP) – technologia łącząca ze sobą możliwości aplikacji ABAP systemu SAP z technologiami sieci web. Stworzona została przez firmę SAP AG na potrzeby jej systemu.
Technologię tę można porównywać z JSP (ang. "JavaServer Pages"), Microsoft ASP (ang. "Active Server Pages") czy językiem PHP.
BSP jest kolejnym krokiem w udoskonalaniu interfejsu użytkownika systemu SAP. Prezentacja przetwarzanych przez system informacji oraz komunikacja użytkownika z systemem odbywa się poprzez generowanie przez system stron HTML. Językiem skryptowym wykonywanym po stronie serwera aplikacji jest ABAP (ang. "Advanced Business Application Programming").
Strona HTML generowana jest w ramach wykonywania aplikacji BSP. Aplikacje te zorientowane są obiektowo i działają w oparciu o model programowania MVC (ang. "Model-View-Controller").
Technologia BSP konkuruje z inną technologią webową SAP – Web Dynpro. BSP jednak daje programiście duże możliwości w używaniu wszystkich obecnie popularnych technologii takich jak CSS (ang. "Cascading Style Sheets") czy JavaScript. W efekcie programista może korzystać np. z AJAX (ang. "Asynchronous JavaScript and XML") i tym samym API Google czy Yahoo!.
Mocną stroną BSP jest wspomaganie pracy programisty w obszarze prezentacji danych. Specyficzne rozszerzenie HTML zwane HTMLB (ang. "HTML Business"), opracowane specjalnie na potrzeby BSP, pozwala jednym tagiem wygenerować kod HTML wyświetlający np. tabelę z danymi pochodzącymi z bazy SQL.
Projektowanie i wykonanie interfejsu użytkownika staje się tym samy łatwiejsze i szybsze, a także bardziej ustandaryzowane.

</doc>
<doc id="1259469" url="https://pl.wikipedia.org/wiki?curid=1259469" title="Siedmiu Mędrców">
Siedmiu Mędrców



</doc>
<doc id="1259471" url="https://pl.wikipedia.org/wiki?curid=1259471" title="Jan Rożeński">
Jan Rożeński

Jan Rożeński (ur. 30 stycznia 1904 w Świętej, zm. 27 lipca 1968 w Złotowie) – polski działacz oświatowy Pogranicza i Śląska Opolskiego. Bliski współpracownik księdza Bolesława Domańskiego.
Życiorys.
Jan Rożeński, syn Franciszka i Zofii z d. Kunca. Urodził się w rodzinie, z dużymi tradycjami patriotycznymi.
W latach 1910-1918 uczęszczał do niemieckiej szkoły podstawowej w rodzinnej wsi. W 1920 rozpoczął starania o przyjęcie do Państwowego Seminarium Nauczycielskiego w Toruniu. Niestety władze niemieckie odmówiły udzielenia mu paszportu. W tej sytuacji był zmuszony kilkakrotnie nielegalnie przekraczać granicę. W 1922 otrzymał paszport i od tego czasu mógł legalnie kontynuować naukę. Świadectwo dojrzałości otrzymał w 1926. Odbył roczną praktykę pedagogiczną w Szkole Podstawowej w Zelgoszczy w pow. Starogardzkim i ukończył Kursu Języka i Kultury Polskiej dla nauczycieli z zagranicy w Krakowie. W 1933 ukończył Państwowy wyższy Kurs Nauczycielski w Poznaniu. 
Początkowo Jan Rożeński zamierzał starać się o obywatelstwo polskie ale pod wpływem Prezesa Związku Polaków w Niemczech ks. dr Bolesława Domańskiego oraz prezesa Związku Polskich Towarzystw Szkolnych w Niemczech Jana Baczewskiego, postanowił podjąć pracę na ziemi ojców, pomimo że znajdowała się poza granicami niedawno odrodzonego Państwa Polskiego.
1 września 1927 Związek Polskich Towarzystw Szkolnych w Berlinie powołał go na stanowisko kierownika Polsko-Katolickiego Towarzystwa Szkolnego na Rejencję Pilską z siedzibą w Złotowie. Jako kierownik blisko współpracował z ks. dr Bolesławem Domańskim, Izydorem Mackowiczem, kuratorem Związku Polskich Towarzystw Szkolnych w Berlinie Janem Baczewskim, ks. Alfonsem Sobierajczykiem, ks. Maksymilianem Grochowskim i ks. Władysławem Paszki. Towarzystwo stawiało sobie za cel organizowanie różnych form polskiej oświaty wśród młodzieży szkolnej i pozaszkolnej oraz wśród osób dorosłych. W tym celu zabiegało o utworzenie w każdej miejscowości swoich kół w celu stworzenia podstaw polskiego szkolnictwa prywatnego. Przez pewien czas w zastępstwie za aresztowanego w 1932 r. Jana Bauera, Jan Rożeński kierował pracą Towarzystwa Szkolnego na okręg Kaszubski z siedzibą w Bytowie.
W latach 1927 - 1929 prowadził kursy języka polskiego dla młodzieży pozaszkolnej w Kleszczynie, Skicu, Sławianowie, Podróżnej, Radawnicy, Stawnicy, Starej Wiśniewce, Zakrzewie i Złotowie. Praca ta była niebezpieczna, ponieważ działacze polonijni często spotykali się z pogróżkami i zatrzymaniami ze strony niemieckich szowinistów. Jeden z takich napadów w którym zatrzymano Izydora Maćkowicza i Jana Rożeńskiego opisała Gazeta Olsztyńska z 1927 r. w artykule Bandycki napad na kierownika Dzielnicy V Związku Polaków p. Maćkowicza i na kierownika Towarzystwa Szkolnego p. Rożeńskiego w Podróżnej. 
W listopadzie 1927 r. podczas zebrania organizacyjnego koła Towarzystwa Szkolnego działacze ci ponownie zostali napadnięci tym razem przez bojówkę organizacji Stahlhelm. W latach 1927 - 1929 dzięki staraniom Towarzystwa Szkolnego kierowanego przez Jana Rożeńskiego na terenie w 22 miejscowości powiatu złotowskiego babimojskiego i międzyrzeckiego zorganizowano naukę języka polskiego w niemieckich szkołach podstawowych. W tym czasie Jan Rożeński uruchomił w 28 miejscowościach biblioteki wędrowne i osobiście zaopatrzył je w książki sprowadzone z Towarzystwa Czytelni Ludowych, Polskiego Związku Zachodniego i Kuratorium Okręgu Szkolnego w Poznaniu. W latach 1927 - 1932 przyczynił się do powstania przedszkoli polskich w Złotowie, Radawnicy, Zakrzewie, Głomsku, Buczku Wielkim, Sławianowie, Podróżnej, Wiśniewce i Dąbrówce Wielkiej. W 1928 r. zorganizował kolonie letnie w Polsce dla 185 dzieci powiatu złotowskiego. Urządzał też (przy współudziale rodziców) zabawy dla młodzieży w Złotowie, Zakrzewie, Świętej, Podróżnej i Sławianowie. 
Od 1929 r. Towarzystwo Szkolne rozpoczęło organizowanie polskiego szkolnictwa prywatnego. 
Były konsul polski w Pile dr Kazimierz Szwarcenberg-Czerny napisał o działalności Jana Rożeńskiego w tym czasie: „Jeździł od wsi do wsi, od chaty do chaty, rozmawiał tłumaczył, wyjaśniał”. Jan Rożeński wynajmował lokale na izby szkolne, przeprowadzał pertraktacje z władzami niemieckimi, interweniował gdy nie chciano wydać zezwolenia na otwarcie polskiej szkoły lub wykonywanie zawodu polskiemu nauczycielowi. Starał się o mieszkania dla nauczyciele i pomoce szkolne.
Władze niemieckie pod pretekstem nieprzydatności wynajętych pomieszczeń na izby lekcyjne, nakładały na Towarzystwo Szkolne wysokie kary pieniężne lub wydawały nakaz zamknięcia szkoły. Jan Rożeński interweniował w takich sprawach. Szczególnie dużo czasu poświęcił staraniom o utrzymanie polskiej szkoły w Krajence. W latach 1929 – 1931 na Pograniczu działało 29 polskich szkół z 42 nauczycielami prowadzących zajęcia dla 1200 dzieci. Jako kierownik Towarzystwa Szkolnego Jan Rożeński brał udział w otwarciu wszystkich tych szkół. W pracy oświatowej wielką pomocą była działalność kulturalna. W latach 1929 - 1932 Jan Rożeński był prezesem zasłużonego chóru Cecylia ze Złotowa.
1 lipca 1933 r. Związek Polskich Towarzystw Szkolnych przeniósł Jana Rożeńskiego do Opola na stanowisko kierownika Towarzystwa Szkolnego na obwód Rejencji Opolskiej. Prezesem Towarzystwa w Opolu był ks. Czesław Klimas z Tarnowa powiat Opole. Jan Rożeński jako kierownik współpracował między innymi ze znanymi działaczami: Janem Rychlem, Pawłem Kwoczkiem i Janem Wittem.Uczył na kursach języka polskiego w Opolu i Nakle w pow. opolskim. Zabiegał o zezwolenie na budowę Polskiego Gimnazjum Żeńskiego w Raciborzu i o nadanie uprawnień państwowych Gimnazjum Polskiemu w Bytomiu. Organizował wykłady dla uniwersytetów ludowych, biblioteki i kolonie letnie dla dzieci.
W czerwcu 1934 r. ożenił się z Heleną Biniakowską. 
11 września 1939 r. Jan Rożeński został aresztowany wraz z innymi polskimi działaczami Śląska Opolskiego i uwięziony w Opolu. Po trzech tygodniach wywieziony został do obozu koncentracyjnego Buchenwald. Żonę wysiedlono wraz z dwojgiem dzieci do Berlina a mienie skonfiskowano. Prześladowana przez Gestapo Helena Biniakowska zginęła tragicznie 21 grudnia 1940 r. Przed wybuchem wojny wywłaszczono z gospodarstwa i skierowano do przymusowych robót w Berlinie matkę Jana Rożeńskiego i brata Piotra natomiast siostrę Mariannę zasłużoną nauczycielkę polskich szkół osadzono w obozie Ravensbrück.
Z Buchenwaldu Jan Rożeński został przewieziony do Berlina do pracy w fabryce a następnie jako obywatel niemiecki został wcielony do wojska. Pod Bolonią dostał się do niewoli angielskiej a następnie został żołnierzem II Korpusu Wojsk Polskich pod dowództwem generała Andersa.
Do Polski wrócił z Anglii w 1947 r. Został wicestarostą Szczecina a potem wicestarostą Choszczna i starostą Wałcza. W latach 1950 -1959 pracował w Gminnej Spółdzielni "Rolnik" w Złotowie. W 1959 r. objął kierownictwo internatu Zasadniczej Szkoły Zawodowej w Złotowie. Ze względu na pogarszający się stan zdrowia 1 lutego 1966 r. przeszedł na rentę.
Zmarł 27 lipca 1968 r. w Złotowie.

</doc>
<doc id="1259472" url="https://pl.wikipedia.org/wiki?curid=1259472" title="Massawa">
Massawa



</doc>
<doc id="1259479" url="https://pl.wikipedia.org/wiki?curid=1259479" title="Synagoga chasydów z Chabad-Lubawicz w Mikołajowie">
Synagoga chasydów z Chabad-Lubawicz w Mikołajowie

Synagoga chasydów z Chabad-Lubawicz w Mikołajowie () – synagoga znajdująca się w Mikołajowie na Ukrainie przy ulicy Karla Liebknechta 15.
Synagoga została zbudowana w 1877 roku z inicjatywy chasydów z Chabad-Lubawicz, zwolenników cadyków z rodu Schneersohnów. W 1934 roku władze wydały decyzje o jej zamknięciu, umieszczając w niej później dom kultury. W 1995 roku budynek został zwrócony gminie żydowskiej, która ponownie dostosowała go do funkcji religijnych.

</doc>
<doc id="1259480" url="https://pl.wikipedia.org/wiki?curid=1259480" title="Ludy, Narodowości i Narody Południa">
Ludy, Narodowości i Narody Południa



</doc>
<doc id="1259482" url="https://pl.wikipedia.org/wiki?curid=1259482" title="Biedrzeniec wielki">
Biedrzeniec wielki

Biedrzeniec wielki ("Pimpinella major" L. Huds) – gatunek rośliny z rodziny selerowatych. Wymieniany był też pod nazwą birbenella. Występuje w całej niemal Europie. W Polsce roślina pospolita.
Biologia i ekologia.
Bylina, hemikryptofit. Występuje na mezofilnych łąkach, moczarach, zaroślach w lasach górskich po piętro subalpejskie. Preferuje stanowiska otwarte, umiarkowanie naświetlone, umiarkowane warunki klimatyczne. Gleby obojętne, zasobne, wilgotne. W klasyfikacji zbiorowisk roślinnych, gatunek charakterystyczny dla rzędu "Arrhenatheretalia". Kwitnie od czerwca do września, kwiaty zapylane są przez drobne owady. 

</doc>
<doc id="1259488" url="https://pl.wikipedia.org/wiki?curid=1259488" title="Filip (syn Heroda Wielkiego)">
Filip (syn Heroda Wielkiego)



</doc>
<doc id="1259490" url="https://pl.wikipedia.org/wiki?curid=1259490" title="Systematyka kaktusowatych">
Systematyka kaktusowatych

Systematyka kaktusowatych – rodzina kaktusowatych ("Cactaceae") w pierwszym systemie klasyfikacji organizmów Linneusza z 1753 roku obejmowała tylko jeden rodzaj kaktus ("Cactus") (zlatynizowana forma greckiego "kaktos", czyli "oset"). Zaliczone zostały do niego wszystkie wówczas znane 22 gatunki kaktusów. Dzisiaj nazwa ta w języku potocznym odnosi się nadal do wszystkich roślin z rodziny kaktusowatych.
Pierwsze większe prace nad systematyką tej rodziny zostały przeprowadzone przez Amerykanów Nathaniela Lorda Brittona i Josepha Nelsona Rose'a. Zostały one opublikowane w roku 1924. W klasyfikacji tej nie zostało uwzględnionych wiele rodzajów i gatunków później odkrytych. W latach sześćdziesiątych niemiecki miłośnik kaktusów, Curt Backeberg stworzył kolejny, system klasyfikacyjny kaktusowatych opisany w sześciu tomach. Rozwój taksonomii, zwłaszcza wprowadzenie badań molekularnych spowodowało później dalsze zmiany, przy czym o ile podział na duże jednostki taksonomiczne w obrębie rodziny jest już dobrze ustalony, o tyle wciąż różnie definiowane są poszczególne rodzaje i gatunki, w zależności od podejścia poszczególnych badaczy (jedni dzielą rodzaje na drobne gatunki, inni łączą je uznając za odmiany). Rzeczą charakterystyczną jest, że rodzaje występujące w Ameryce Południowej dzielą się zwykle na liczne gatunki, podczas gdy w Ameryce Północnej gatunków w obrębie rodzajów jest często niewiele, liczne są rodzaje monotypowe. 
W ostatnich latach XX wieku i na początku XXI zastosowanie badań molekularnych w badaniach genomów chloroplastowych pozwoliło dokładniej niż kiedykolwiek wcześniej poznać powiązania filogenetyczne w obrębie kaktusowatych. 
Okazało się, że zgodnie z przewidywaniami potomkami w prostej linii najbardziej prymitywnych kaktusowatych są przedstawiciele rodzaju drzewidło "Pereskia". Odkryto przy tym, że w dotychczasowym ujęciu takson ten miał charakter parafiletyczny. Dlatego w nowszych opracowaniach bywa dzielony na grupę bardziej pierwotną, występującą w Ameryce Środkowej – rodzaj "Rhodocactus" oraz młodszych, występujących w Ameryce Południowej, zaliczanych do rodzaju "Pereskia" "sensu stricto" (wyłączanych w podrodzinę "Pereskioideae" Engelmann). Mające wspólnych przodków z roślinami "Pereskia" młodsze linie rozwojowe kaktusów dzielą się na dwa klady, z których jeden obejmuje podrodziny "Opuntioideae" Burnett i "Maihuenioideae" P. Fearn, a drugi podrodzinę "Cactoideae" Eaton
Powiązania filogenetyczne w obrębie rodziny kaktusowatych

</doc>
<doc id="1259491" url="https://pl.wikipedia.org/wiki?curid=1259491" title="Theta Ursae Majoris">
Theta Ursae Majoris

Theta Ursae Majoris – gwiazda potrójna w gwiazdozbiorze Wielkiej Niedźwiedzicy, położona w odległości 44 lat świetlnych.
Jasna Theta Ursae Majoris A to układ spektroskopowo podwójny, którego głównym składnikiem jest gwiazda typu widmowego F z pogranicza podolbrzymów i karłów o promieniu ok. 2,4 raza większym od promienia Słońca i masie 1,37 masy Słońca. Temperatura jej powierzchni to ok. 6238 K. Gwiazda ta świeci ok. 8 razy mocniej od Słońca. O drugim składniku nie wiadomo nic, poza tym, że jego okres obiegu wynosi 371 dni.
Theta Ursae Majoris B to czerwony karzeł typu widmowego M6 o jasności 13,8 i masie równej tylko 15% masy Słońca, znajdujący się w odległości 4,1 sekundy łuku od centralnej pary, co odpowiada ok. 94 jednostkom astronomicznym. Okres obiegu wokół środka masy całego układu wynosi ok. 700 lat.

</doc>
<doc id="1259492" url="https://pl.wikipedia.org/wiki?curid=1259492" title="Homo.pl">
Homo.pl

Homo.pl – pełnometrażowy film dokumentalny w reżyserii Roberta Glińskiego, zrealizowany w 2007 roku przez wytwórnię filmową Filmcontract Ltd, na zlecenie telewizji HBO Polska. Film ukazuje trudności prawne, obyczajowe i kulturowe, na które napotykają homoseksualiści. W ogólnym wydźwięku film pomija kwestie i poglądy polityczne bohaterów filmu.
Treść filmu.
Film ukazuje codzienne życie trzech par gejów, pary lesbijek i samotnej lesbijki. Osoby występujące w filmie odpowiadały na ten sam zestaw pytań dotyczących ich życia: kiedy rozpoznały swoją homoseksualność, jak zareagowała na to rodzina i najbliższe otoczenie, jak doszło do poznania się par, jak radzą sobie w codziennym życiu, jaki jest ich stosunek do legalizacji związków par homoseksualnych oraz jak odnoszą się do kwestii wychowywania dzieci w tych związkach.
Jedna z par gejów, mieszkająca w Warszawie, złożyła sobie w 2006 roku prywatne ślubowanie, podobne do ślubowań składanych w kościołach protestanckich. Druga para gejów na emigracji w Anglii zawarła rejestrowany związek partnerski jesienią 2007 roku. Pozostali uczestnicy filmu również chętnie skorzystaliby z możliwości legalizacji swojego związku.

</doc>
<doc id="1259500" url="https://pl.wikipedia.org/wiki?curid=1259500" title="John Rutherfurd">
John Rutherfurd

John Rutherfurd (ur. 20 września 1760 w Nowym Jorku, zm. 23 lutego 1840) – amerykański prawnik i polityk.
W latach 1791–1798 reprezentował stan New Jersey w Senacie Stanów Zjednoczonych.

</doc>
<doc id="1259504" url="https://pl.wikipedia.org/wiki?curid=1259504" title="Benshangul-Gumuz">
Benshangul-Gumuz



</doc>
<doc id="1259508" url="https://pl.wikipedia.org/wiki?curid=1259508" title="Mek'ele">
Mek'ele



</doc>
<doc id="1259509" url="https://pl.wikipedia.org/wiki?curid=1259509" title="Egschiglen">
Egschiglen

Egschiglen (pol. "Piękna Melodia") – mongolski zespół folkowy założony w 1991. Wydał trzy albumy: "Sounds of Mongolia", "Gobi" i "Zazal".

</doc>
<doc id="1259511" url="https://pl.wikipedia.org/wiki?curid=1259511" title="Arba Minch">
Arba Minch



</doc>
<doc id="1259513" url="https://pl.wikipedia.org/wiki?curid=1259513" title="Port lotniczy Arba Minch">
Port lotniczy Arba Minch



</doc>
<doc id="1259514" url="https://pl.wikipedia.org/wiki?curid=1259514" title="Władysław August Poniński">
Władysław August Poniński

Władysław August Poniński herbu Łodzia (ur. 17 lutego 1823 w Zręcinie, zm. 10 lub 11 sierpnia 1901 w Sapożynie) – generał lejtnant wojsk włoskich, hrabia. 
Życiorys.
Urodził się 17 lutego 1823 w Zręcinie. Był synem Augusta (1791-1832) i Marii z domu Ponińskiej. Został adiutantem króla włoskiego Wiktora Emanuela. W czasie rewolucji węgierskiej 1848 dowodził 1 Pułkiem Ułanów Legionu Polskiego na Węgrzech między innymi w bitwie pod Temeszwarem. Wówczas walcząc w stopniu rotmistrza wsławił się m.in. atakiem szwadronu (120 koni) pod Solnokiem na dwie dywizje austriackie. Za swoją służbę został odznaczony węgierskim powstańczym Orderem Zasługi Wojskowej II i III klasy. Później przebywał na wygnaniu w Turcji. W 1859 przybył z ks. Hieronimem Napoleonem do Toskanii, gdzie powierzono mu zorganizowanie dwóch pułków konnicy. Przez kilka lat przebywał w Mediolanie w stopniu pułkownika. W latach 1860–1881 służył w armii Królestwa Sardynii. W 1862 mianowany generałem lejtnantem (odpowiednik generała dywizji). Od 1863 zamieszkiwał w Ferazzo. Podczas kampanii włosko-austriackiej dowodził obroną granicy na rzece. W 1878 był komendantem rewii w Vigonza. W 1881 opuścił szeregi armii włoskiej i powrócił w strony rodzime. Osiadł wówczas w guberni wołyńskiej i zajął się gospodarowaniem na roli.
Po 1863 w Paryżu poślubił Olgę Świętopełk-Czetwertyńską (1838-1908), córkę Eustachego i Julii z Jaroszyńskich i wdowę po swoim stryju ks. Auguście Czertertyńskim. Mieli synów Stefana (ur. 1865) i Mieczysława (ur. 1869). Był autorem pamiętników.
Zmarł 10 lub 11 sierpnia 1901 w Sapożynie na Wołyniu. Został pochowany na Cmentarzu Rakowickim w Krakowie (kwatera Ł, rząd płn.).

</doc>
<doc id="1259517" url="https://pl.wikipedia.org/wiki?curid=1259517" title="Kombolcha">
Kombolcha



</doc>
<doc id="1259519" url="https://pl.wikipedia.org/wiki?curid=1259519" title="Port lotniczy Tippi">
Port lotniczy Tippi



</doc>
<doc id="1259521" url="https://pl.wikipedia.org/wiki?curid=1259521" title="Gambiela">
Gambiela



</doc>
<doc id="1259524" url="https://pl.wikipedia.org/wiki?curid=1259524" title="Port lotniczy Gore">
Port lotniczy Gore



</doc>
<doc id="1259526" url="https://pl.wikipedia.org/wiki?curid=1259526" title="Jezioro Tasmana">
Jezioro Tasmana

Jezioro Tasmana – położone jest na Wyspie Południowej w Nowej Zelandii, znajduje się w granicach Parku Narodowego Góry Cooka.

</doc>
<doc id="1259528" url="https://pl.wikipedia.org/wiki?curid=1259528" title="SS-Totenkopfverbände">
SS-Totenkopfverbände

SS-Totenkopfverbände (w skrócie "SS-TV"; ) – stworzone w 1934 przez Theodora Eickego specjalne oddziały SS, zajmujące się zarządzaniem i służbą wartowniczą w niemieckich obozach koncentracyjnych. Po reorganizacji SS oddziały Totenkopfverbände włączono w całości do Waffen-SS.
Geneza.
Niemieckie obozy koncentracyjne w Europie podlegały zarządowi niemieckiej nazistowskiej formacji paramilitarnej SS. Bezpośrednio podporządkowane były one organizacyjnie "Inspektion der Konzentrationslager" (pol. Inspektoratowi Obozów Koncentracyjnych) nad którym zarząd pełnił SS-Wirtschafts- und Verwaltungshauptamt (pol. Główny Urząd Gospodarki i Administracji SS). Na czele tej organizacji stał SS-Obergruppenführer Oswald Pohl. Obozami tymi bezpośrednio zarządzał personel obozowy złożony z esesmanów – członków specjalnie powołanej do tego celu formacji SS-Totenkopfverbände oraz SS-Aufseherin – nadzorczyń SS.
Początkowo Totenkopfverbände składało się z sześciu batalionów, przypisanych do sześciu obozów koncentracyjnych znajdujących się pod jurysdykcją formacji. W marcu 1936, na polecenie Himmlera zwiększono stan osobowy formacji z 1800 do około 3500 ludzi. W roku 1937 doszło do kolejnej reorganizacji: Totenkopfverbände podzielono na trzy pułki: I-Oberbayern, II-Brandenburg i III-Thuringen. W 1938 stworzono kolejny, czwarty pułk: IV-Ostmark. Każdy z pułków dzielił się na trzy bataliony, te zaś składały się z trzech kompanii piechoty i jednej kompanii karabinów maszynowych każdy. Formacja była w pełni zmotoryzowana. Skład jednostki ulegał ciągłym przemianom i rozrostowi – w połowie 1939 Totenkopfverbände liczyło już około 22 000 członków. W maju 1939 służbę w Totenkopfverbände zaczęto zaliczać jako jedną z form spełnienia obowiązkowej służby wojskowej.

</doc>
<doc id="1259529" url="https://pl.wikipedia.org/wiki?curid=1259529" title="Port lotniczy Kabri Dar">
Port lotniczy Kabri Dar



</doc>
<doc id="1259531" url="https://pl.wikipedia.org/wiki?curid=1259531" title="Dylan &amp; The Dead">
Dylan &amp; The Dead

Dylan &amp; The Dead – koncertowy album Boba Dylana z grupą The Grateful Dead, nagrany w lipcu 1988 r. i wydany w styczniu 1989 r.
Historia i charakter albumu.
Po nagraniu jednego z najgorszych swoich albumów "Down in the Groove", Dylan wyruszył na krótkie tournée z zespołem The Grateful Dead. Składało się ono z zaledwie 6 koncertów, rozpoczęło się 4 lipca a skończyło 26 lipca 1987 r.
Było to jedno z najbardziej oczekiwanych tournée w historii muzyki rockowej. Razem wystąpić mieli artyści słynni z tego, że lubią improwizować i eksperymentować podczas koncertów. Dziwne więc było, że chociaż ich współpraca wydawała się zawsze oczywista, nigdy do niej w takiej formie nie doszło.
Koncerty jednak okazały się rozczarowaniem. Nagrania prezentują niezwykle sztywno i bez fantazji grających muzyków. Brak jest głębi, ognia, energii i natchnienia. Nic więc dziwnego, że recenzje właściwie bez wyjątku były całkowicie negatywne.

</doc>
<doc id="1259532" url="https://pl.wikipedia.org/wiki?curid=1259532" title="Mistrzostwa Europy w Pływaniu 1934">
Mistrzostwa Europy w Pływaniu 1934

IV Mistrzostwa Europy w Pływaniu odbyły się w Magdeburgu w III Rzeszy w dniach 23-30 sierpnia 1934 roku. Rozegrano zawody w jedenastu konkurencjach pływackich, czterech konkurencjach skoków do wody i turniej piłki wodnej. Klasyfikację medalową wygrała reprezentacja gospodarzy.

</doc>
<doc id="1259534" url="https://pl.wikipedia.org/wiki?curid=1259534" title="Oddział Wybranieccy">
Oddział Wybranieccy

Oddział „Wybranieccy” – oddział partyzancki Armii Krajowej, działający na terenie świętokrzyskim w latach 1943–1945 pod dowództwem Mariana Sołtysiaka „Barabasza”.
Powstanie oddziału.
W lutym 1943 r. Marian Sołtysiak (przyszły dowódca Wybranieckich) rozpoczął starania o uzyskanie zgody na sformowanie leśnego oddziału partyzanckiego. Przeprowadził w tym celu rozmowę z mjr „Wyrwą” (Józef Włodarczyk) - komendantem obwodu Kielce AK. Była to bardzo trudna rozmowa, gdyż w owym okresie dowództwo AK, aby niepotrzebnie nie prowokować Niemców, nie starało się tworzyć oddziałów regularnych. Mimo to „Barabaszowi” udało się uzyskać zgodę na utworzenie oddziału. Następnie „Barabasz” udał się do inspektora podobwodu „Jacka” (Jan Kosiński). Po dłuższej rozmowie przekonał „Jacka” do swojego pomysłu, który skierował go do dowódcy plutonu konspiracyjnego na placówce Wzdół – „Beja” (Jan Sadza). Ten przekazał mu do dyspozycji już działającą grupę dywersyjną, w skład której wchodzili: „Andrzej” (Henryk Pawelec), „Bogdan” (Stanisław Kozera), „Dan” (Stefan Fąfara), „Orlicz” (Stanisław Łubek), „Madej” (Jan Śniowski), „Roch” (Stanisław Lutek) oraz „Jurand” (Bolesław Boczarski). 
Na początkowe uzbrojenie składały się: 2 karabiny Mauser i 15 sztuk amunicji, 1 Pistolet maszynowy STEN pochodzenia zrzutowego z trzema magazynkami amunicji, 1 pistolet Steyer z dwiema sztukami amunicji, 1 stary pistolet FN kal. 7,65 bez amunicji, 1 pistolet Colt kal. 9 i 40 sztuk amunicji. Oddział przebywał początkowo w rejonie Suchedniowa, poznając się wzajemnie i ćwicząc strzelanie, dokonując również kilku akcji dywersyjnych. 
Oddział formowano w rejonach Bodzentyna i Suchedniowa. Oddział utworzono na Bukowej Górze koło Klonowa (lasy suchedniowskie). Do grupy dołączali kolejni członkowie, m.in. „Mietek” (Władysław Szumielewicz), „Heniek” (Henryk Giżycki), „Chmiel” (Stanisław Jończyk), „Cisowski” (Józef Kruk) i inni. Średnia wieku partyzantów wynosiła 19 lat. 23 czerwca 1943 r. oddział otrzymał nazwę „Wybranieccy” nawiązującą do tradycji piechoty wybranieckiej.
Do zadań oddziału, jako jednostki dyspozycyjnej Kedywu Obwodu Kielc należało wykonywanie akcji bojowych (likwidacja konfidentów, funkcjonariuszy hitlerowskich) oraz dywersja psychologiczna (łamanie morale żołnierzy niemieckich). W czerwcu 1943 r. oddział otrzymał rozkaz przemarszu w rejon Cisowa. 23 czerwca 1943 na uroczysku „Kwarta”, w lasach cisowskich (w miejscu obozu powstańców styczniowych), partyzanci urządzili obozowisko. Mieszkali w szałasach. Lasy cisowskie (południowa część powiatu kieleckiego) były głównym terenem operacyjnym oddziału.
W marcu 1943 r. w skład oddziały wchodziło 127 żołnierzy w tym: 3 oficerów, 24 podoficerów, 100 szeregowych. Oddział stacjonował także pod Górą Włochy i koło Widełek (kwiecień 1944).
W lipcu 1944 r., do oddziału przyłączono grupę „Wilk” – 4 pluton pod dowództwem ppor. Edwarda Kiwera „Edward”. Pod koniec lipca na bazie oddziału rozpoczęto formowanie I batalionu 4 pułku piechoty Legionów pod dowództwem por. Maksymiliana Lorenza ps. „Katarzyna”. W tym czasie stan liczebny wynosił już 290 żołnierzy: 7 oficerów, 27 podchorążych, 47 podoficerów, 209 szeregowych.
Po reorganizacji w AK przed akcją „Burza” w 1944 r. „Wybranieccy” weszli w skład 4 pułku piechoty Legionów AK. "Barabasz" został dowódcą 1 kompanii, zaś w październiku 1944 dowódcą I batalionu 4 pp Leg. AK. Funkcję tę pełnił do końca działalności Armii Krajowej.
Struktura organizacyjna.
4 samodzielne drużyny
Pierwsze akcje.
Pod koniec czerwca oddział Wybranieckich rozpoczął pierwsze działania dywersyjne działając z rejonu Cisowa. Zaczęto przygotowania do akcji przeciwko osławionemu Witkowi (Hansa Wittek, z pochodzenia Chorwat)- informatorowi gestapo w Kielcach. 
Dokonano wyroku śmierci na burmistrzu w Chęcinach, Baranie, który został zastrzelony przez patrol w biały dzień na rynku miasteczka. W drodze powrotnej patrol został zatrzymany przez patrol żandarmerii celem wylegitymowania. Wywiązała się strzelanina, w wyniku, której dwaj żandarmi zostali zabici. Zdobyto dwa krótkie pistolety Parabelum i oporządzenie. Ponadto dokonywano eliminacji konfidentów i szpicli (m.in. Adamczyka bliskiego współpracownika Witka). 
Pierwszego lipca patrol w składzie: „Dan”, „Orlicz”, „Sławek”, „Tadek”, „Heniek”, „Kanarek” udał się do Kielc celem zastrzelenia Witka – szefa sieci niemieckich konfidentów. Zamachu dokonano w kilka dni później w okolicach dawnego seminarium duchownego. Pomimo oddania kilku serii przez zamachowców Witek przeżył, chociaż dostał 14 kul poniżej pasa. Uratowała go koszulka pancerna, którą nosił od czasu poprzedniego zamachu. Dopiero rok później, w czerwcu 1944 miejska grupa dywersyjna z Kielc pod dowództwem „Nurka” (ppor. Kazimierz Smolak) dokonała na niego w biały dzień przed siedzibą gestapo jeszcze jednego zamachu, który wreszcie się powiódł. Niestety śmierć ta została okupiona wieloma ofiarami wśród partyzantów.
Tragedia pod Leszczynami.
19 lipca patrol w składzie: „Orlicz”, „Heniek”, „Sławek”-Sławomir Werens lat 23, „Tadek” oraz „Kanarek” udał się do Kielc celem zastrzelenia konfidenta Adamczyka. Wraz z nimi udali się do miasta „Kostek” i „Leszek”. W Niwkach Daleszyckich wsiedli do kolejki wąskotorowej, jadącej z drzewem do Kielc. Koło Leszczyn patrol zauważył Niemców. Wszyscy rzucili się do ucieczki. Żandarmi otwarli ogień. Zginęli „Orlicz”, „Sławek”, „Kanarek”, „Heniek” i „Tadek”. Uratował się „Leszek” oraz „Kostek”. Następnej nocy patrol pod dowództwem „Dana” pochował ciała zabitych. Nad mogiłą został usypany kopczyk i rozrzucono ulotki, skierowane do miejscowej ludności o treści: „W tych pięciu na kolejce straciliśmy najlepszych kolegów, odważnych do szaleństwa, mających za sobą niejedną akcję przeciwko znienawidzonemu wrogowi (...) Czcimy ich pamięć salwą karabinową i wieńcem, na który padały łzy pozostałych kolegów. Wierzymy w waszą pomoc, w opiekę nad tym drogim nam miejscem. Wierzymy, że nie będzie wieczoru, by nie przyszedł ktoś i nie rzucił na ich grób naręcza kwiatów z ziemi, za której wolność padli”. Śmierć 5 kolegów wywołała przygnębienie i obniżenie morale w oddziale. Mimo to przybywało nowych członków, m.in. „Adaś”, „Sulak” i „Skoczek”.
Oskarżenia o zbrodnie.
Prof. Joanna Tokarska-Bakir i dr Alina Skibińska udokumentowały mordy na Żydach popełnione przez żołnierzy oddziału „Wybranieccy” z pobudek rasowych, na rozkaz lub za wiedzą dowódcy. Oskarżenia te potwierdził publicznie w 2011 r. dowódca zwiadu konnego w oddziale Henryk Pawelec ps. „Andrzej”. Opisał on także napad rabunkowy na majątek hrabiny Zofii Mycielskiej dokonany przez członków oddziału pod dowództwem ppor. Edwarda Skrobota ps. "Wierny" i inne przypadki zabójstw, np. pięciu gruzińskich żołnierzy, którzy uciekli z niemieckich formacji.
Oddział "Wybranieckich" w miejscowości Zagórze koło Daleszyc zamordował w lutym 1944 roku pięcioosobową rodzinę żydowską w tym dwie małe dziewczynki.

</doc>
<doc id="1259535" url="https://pl.wikipedia.org/wiki?curid=1259535" title="Walls of Jericho (zespół muzyczny)">
Walls of Jericho (zespół muzyczny)

Walls of Jericho – amerykańska grupa muzyczna wywodząca się ze sceny hardcore, wykonująca metalcore.
Nazwa zespołu oznacza „mury Jerycha”, które upadły podczas bitwy pod Jerycho (1220–1200 p.n.e.), a słynny opis zniszczenia podaje Biblia w Księdze Jozuego. Określenie to jest biblizmem, oznaczającym przeszkody dające się łatwo obalić, rozsypujące się w proch (Joz 6, 8–20).
Grupa została uformowana na bazie dwóch zespołów pochodzących z Detroit, mianowicie Earthmover (Mike Hasty i Wes Keely) i Universal Stomp (Aaron Ruby). Przy produkcji albumów "With Devils Amongst Us All" z 2006 i "The American Dream" z 2008 grupa współpracowała z Coreyem Taylorem z zespołu Slipknot. Po wydaniu albumu "The American Dream" nastąpiła przerwa w działalności grupy spowodowana założeniem rodziny przez wokalistkę Candace Kucsulain (zamężna z Frankie Puopolo, gitarzystą zespołu Death Before Dishonor) i jej macierzyństwem oraz po wyjściu za mąż przyjęła nazwisko Puopolo.
Wśród członków zespołu Mike Hasty, Chris Rawson i Aaron Ruby zostali wyznawcami zasad straight edge.

</doc>
<doc id="1259537" url="https://pl.wikipedia.org/wiki?curid=1259537" title="Uabi Szebelie">
Uabi Szebelie



</doc>
<doc id="1259538" url="https://pl.wikipedia.org/wiki?curid=1259538" title="Uabi Szebelie Uenz">
Uabi Szebelie Uenz



</doc>
<doc id="1259541" url="https://pl.wikipedia.org/wiki?curid=1259541" title="Region Ashanti">
Region Ashanti



</doc>
<doc id="1259542" url="https://pl.wikipedia.org/wiki?curid=1259542" title="Regen (rzeka)">
Regen (rzeka)

Regen (czes. "Řezná") – rzeka, lewobrzeżny dopływ Dunaju.
Główny ciek o nazwie Wielki Regen ("niem." Große Regen) ma źródła na południowym zboczu góry Pancíř (1214 m) w rezerwacie przyrody Prameniště na czeskim pogórzu Szumawy. Od tego miejsca płynie w kierunku południowo-zachodnim, mijając miasto Železná Ruda i po 8 kilometrach wpływa na terytorium niemieckie na wysokości 709 m n.p.m. w miejscowości Bayerisch Eisenstein. 
Mniejszy ciek o nazwie Mały Regen (niem. "Kleinen Regen", czes. "Malá Řezná") ma źródła północno-wschodnich zboczach góry Roklan (niem. "Grosser Rachel") - najwyższego szczytu Szumawy, kilka kilometrów od granicy bawarskiej. 
W bawarskiej miejscowości Zwiesel obydwa cieki zlewają się tworząc Czarny Regen (niem. "Schwarzer Regen"). W miejscowości Bad Kötzting Czarny Regen łączy swe wody z siostrzaną rzeką o nazwie Biały Regen i od tego miejsca obowiązuje jedna wspólna nazwa Regen.
Do ważniejszych miast leżących nad rzeką Regen należą Cham i Ratyzbona.

</doc>
<doc id="1259543" url="https://pl.wikipedia.org/wiki?curid=1259543" title="Region Greater Accra">
Region Greater Accra



</doc>
<doc id="1259544" url="https://pl.wikipedia.org/wiki?curid=1259544" title="Wielka Akra">
Wielka Akra



</doc>
<doc id="1259545" url="https://pl.wikipedia.org/wiki?curid=1259545" title="Marcellus (prefekt Judei)">
Marcellus (prefekt Judei)

Marcellus – rzymski namiestnik prowincji Judei w latach 36–37.
Był przyjacielem legata Syrii, Lucjusza Witeliusza, który mianował go zarządcą Judei na przełomie lat 36/37, po zdymisjonowaniu Poncjusza Piłata za zabicie uzbrojonych Samarytan, którzy chcieli wejść na górę Garizim, prowadzeni przez oszusta i podżegacza. Witeliusz rozkazał Piłatowi złożyć w stolicy cesarstwa wyjaśnienia wobec Tyberiusza na temat zarzutów podniesionych przez Samarytan. Cesarz jednakże zmarł przed przybyciem Piłata do Rzymu. 
Na okres urzędowania Marcellusa przypadły rzymskie przygotowania do wojny z Aretasem IV, królem Petry. Cesarz Tyberiusz wskutek przegranej bitwy Heroda Antypasa z Aretasem, nie chcąc doprowadzić do wzrostu jego potęgi, rozkazał Witeliuszowi wyprawić się przeciwko niemu. Miał wszcząć z Aretasem wojnę i bądź żywego i spętanego do niego przyprowadzić, bądź przesłać mu głowę zabitego. Ze względu jednak na śmierć cesarza (16 marca 37) Witeliusz odwołał z drogi wojsko i rozpuścił poszczególne oddziały na leże zimowe, przerywając tym samym akcję przeciwko Nabatejczykom. 
Zaraz po śmierci Tyberiusza, nowy cesarz Kaligula postanowił mianować Marullusa namiestnikiem Judei.
Jako że Józef Flawiusz na opisanie urzędu Marcellusa użył słowa „epimeletes” ("ἐπιμελητής"), które jest rzadkie, nie jesteśmy pewni czy miał on naprawdę władzę prefekta ("praefectus"), czy jedynie był podwładnym przedstawicielem Witeliusza. 
Za swojego urzędowania Marcellus nie wybijał żadnych monet.

</doc>
<doc id="1259546" url="https://pl.wikipedia.org/wiki?curid=1259546" title="Jacques Mallet du Pan">
Jacques Mallet du Pan

Jacques Mallet du Pan (ur. 1749, zm. 10 maja 1800 w Richmond) – francuski dziennikarz, pionier dziennikarstwa politycznego.
Życiorys.
Urodził się w Genewie, którą opuścił po rewolucji w tym mieście (1782). Zaczytany w Wolterze i nie pozbawiony talentów literackich, został współautorem i współwydawcą gazety "Mercure de France".
W roku 1789 szwedzki ambasador Erik Magnus Staël von Holstein przekupił Jacquesa Malleta du Pana, by przedstawiał sprawy szwedzkie w korzystniejszym świetle.
W 1791–1792 Ludwik XVI zlecił mu misję wydania za granicą pamfletu, który zachęcałby emigrantów do walki z rewolucją. Misji jednak nie zdołał wykonać. Próbował we Frankfurcie zyskać dla sprawy kontrrewolucji niemieckich książąt, również bez powodzenia. Powrócił więc do Berna, gdzie w 1793 roku napisał antyrewolucyjne: "Considérations sur la nature de la Révolution de France". Stamtąd, za antybonapartyzm, wydalono go w 1797 roku.
Pojechał więc do Londynu, gdzie brytyjski parlament przyznał mu pensję.
Jego syn Jean Louis Mallet (John Lewis Mallet) (1775–1861) był brytyjskim urzędnikiem. Drugi syn Sir Louis Mallet (1823–1890) był członkiem Rady Indii ("Council of India").
Bernard Mallet syn Sir Louisa Malleta napisał biografię Jacquesa w 1900 roku.

</doc>
<doc id="1259547" url="https://pl.wikipedia.org/wiki?curid=1259547" title="Josef Kajetán Tyl">
Josef Kajetán Tyl

Josef Kajetán Tyl (ur. 4 lutego 1808 w Kutnej Horze, zm. 11 lipca 1856 w Pilźnie) – czeski pisarz i dramaturg, współtwórca (wraz z Františkiem Janem Škroupem) obecnego hymnu Czech: "Kde domov můj".
Życiorys.
Od 1822 roku uczęszczał do gimnazjum w Pradze. W 1827 roku przeniósł się do szkoły w Hradcu Králové, tam poznał Václava Klimenta Klicpera. Po ukończeniu gimnazjum, w 1828 roku, rozpoczął studia filozoficzne w Pradze. Fakultetu nie ukończył.
Został członkiem trupy "Hilmerovy kočovné společnosti", w której poznał Magdalenę Forchheim, z którą się ożenił. Po dwóch latach spędzonych w trupie powrócił do Pragi. W Pradze podjął pracę księgowego w wojskowej kancelarii 28 Pułku Piechoty. Pracował tam do 1842 roku. W wolnym czasie oddawał się swoim pasjom teatrowi i dziennikarstwu.
Od 1833 roku praktycznie kierował redakcją czasopisma „Jindy a Nyní”. W 1834 roku zmieniono nazwę magazynu na „Květy”. Redagował w nim do 1836 roku, ponownie w latach 1840–1845. Od 1840 do 1842 roku wydawał czasopismo „Vlastimil”, a w latach 1846–1849 „Pražského Posla”. W 1849 roku planował wydawać wiejską gazetę „Selské noviny”, zamysłu nie zrealizował.
Od 1833 roku współuczestniczył przy założeniu Teatru Kajetańskiego ("Kajetánské divadlo"). Przedstawienia kierowane były do wykształconych warstw. W ciągu 4 lat istnienia pokazano 25 cykli przedstawień przede wszystkim dramaturgów krajowych (Václava Klimenta Klicpera, Jana Nepomuka Štěpánka, itd). W 1835 roku dołączył do amatorskiej trupy, która odgrywała czeskie przedstawienia w Teatrze Stanów Czeskich ("Stavovském divadle"). Od 1846 roku całkowicie związał się z Teatrem Stanów Czeskich ("Stavovského divadla"), gdzie pracował jako dramaturg. Na polecenie dyrektora, do 1851 roku, kierował czeskimi przedstawieniami. W tym czasie dostał się na szczyty kariery, ukazywały się wszystkie jego dzieła, otrzymał nagrodę literacką i złoty pierścień od Macierzy Czeskiej ("Matice české"). Nazywany był ulubieńcem narodu czeskiego. Zajmował się również organizowaniem czeskiego życia kulturalnego (organizował bale itp.).
W 1848 roku zaangażował się także politycznie. Został członkiem Stowarzyszenia Świętowacławskiego ("Svatováclavského výboru"), uczestniczył w założeniu Słowiańskiej Lipy ("Slovanské Lípy"), brał udział w Zjeździe Słowiańskim.
Został wybrany na posła do Reichstagu. Z tej przyczyny, w latach 50. XIX wieku, poszerzyło się grono jego przeciwników. Przy nadarzającej się okazji został zwolniony z teatru. Przyłączył się do trupy Zollnerově kočovné společnosti. Pod koniec życia ciężko chorował, zmarł w biedzie.
Jego biografię przedstawiono w czarno-białym, niemym filmie "Josef Kajetán Tyl" z 1925 (produkcji czechosłowackiej).
Imię Tyla ("Tylovo divadlo") od końca lat 40. XX wieku, do Aksamitnej rewolucji nosiło Stavovské divadlo.

</doc>
<doc id="1259548" url="https://pl.wikipedia.org/wiki?curid=1259548" title="If the Lights Go Out">
If the Lights Go Out

"If the Lights Go Out" to jedenasty singel urodzonej w Gruzji brytyjskiej piosenkarki Katie Melua, trzeci z jej trzeciego albumu zatytułowanego "Pictures".

</doc>
<doc id="1259549" url="https://pl.wikipedia.org/wiki?curid=1259549" title="Emina Jahović">
Emina Jahović

Emina Jahović Sandal, cyr. Емина Јаховић Caндaл, znana również jako Emina Türkcan (ur. 15 stycznia 1982 w Novim Pazarze) – serbska wokalistka popowa.
Żona tureckiego piosenkarza Mustafy Sandala. Ma z nim syna. Jej starszy brat (Mirsad Türkcan) jest koszykarzem reprezentacji Turcji.

</doc>
<doc id="1259552" url="https://pl.wikipedia.org/wiki?curid=1259552" title="Emina Jahovic">
Emina Jahovic



</doc>
<doc id="1259553" url="https://pl.wikipedia.org/wiki?curid=1259553" title="Al-Markab">
Al-Markab



</doc>
<doc id="1259554" url="https://pl.wikipedia.org/wiki?curid=1259554" title="Jafran Dżadu">
Jafran Dżadu



</doc>
<doc id="1259555" url="https://pl.wikipedia.org/wiki?curid=1259555" title="Tarabulus">
Tarabulus



</doc>
<doc id="1259556" url="https://pl.wikipedia.org/wiki?curid=1259556" title="Mindi Abair">
Mindi Abair

Mindi Abair (ur. 31 maja 1969) – amerykańska wokalistka i saksofonistka smoothjazzowa.
Dyskografia.
Źródło.

</doc>
<doc id="1259557" url="https://pl.wikipedia.org/wiki?curid=1259557" title="Jean-François de La Harpe">
Jean-François de La Harpe

Jean-François de La Harpe (ur. 20 listopada 1739, zm. 11 lutego 1803) – francuski dramaturg, dziennikarz i krytyk literacki.
Życiorys.
Jego ojciec (który podpisywał się "Delharpe") pochodził ze starej szlacheckiej rodziny z Vaud. Osierocił syna, gdy ten miał 9 lat.
Od roku 1768 Jean-François de La Harpe przez dwadzieścia lat kierował redakcją "Mercure de France". Od 1782 roku pomagał mu Jacques Mallet du Pan. Jako dramaturg wystawił wiele sztuk: "Les Barmecides" (1778), "Philoctete", "Jeanne de Naples" (1781), "Les Brames" (1783), "Coriolan" (1784), "Virginie" (1786).
Od 1776 roku należał do Akademii Francuskiej (fotel 21).
W 1789 poparł rewolucję, jednak gdy jako jeden z "podejrzanych" został zamknięty w więzieniu zmienił poglądy. Po wyjściu z więzienia, atakował wychowanków Voltaire'a, Encyklopedystów i innych "filozofów". Ostentacyjnie chodził do Kościoła.

</doc>
<doc id="1259561" url="https://pl.wikipedia.org/wiki?curid=1259561" title="Tibisti">
Tibisti



</doc>
<doc id="1259563" url="https://pl.wikipedia.org/wiki?curid=1259563" title="As-Sus">
As-Sus



</doc>
<doc id="1259565" url="https://pl.wikipedia.org/wiki?curid=1259565" title="Asafi">
Asafi



</doc>
<doc id="1259566" url="https://pl.wikipedia.org/wiki?curid=1259566" title="Churajbika">
Churajbika



</doc>
<doc id="1259567" url="https://pl.wikipedia.org/wiki?curid=1259567" title="Christian Death">
Christian Death

Christian Death – amerykańska grupa muzyczna wykonująca death rock, powstała w 1979 roku w Los Angeles z inicjatywy wokalisty Rozza Williamsa oraz gitarzysty Rikka Agnew.

</doc>
<doc id="1259570" url="https://pl.wikipedia.org/wiki?curid=1259570" title="Szefszawan">
Szefszawan



</doc>
<doc id="1259571" url="https://pl.wikipedia.org/wiki?curid=1259571" title="Eva O">
Eva O

Eva O właściwie Eva Ortiz (ur. 1961 w Los Angeles) – amerykańska wokalistka.
Ortiz współpracowała z takimi wykonawcami jak Christian Death, Shadow Project, Super Heroines oraz Speed Queens.
Dyskografia.
Opracowano na podstawie materiału źródłowego.
Solo
Christian Death
Super Heroines
Shadow Project
Przypisy.
 

</doc>
<doc id="1259575" url="https://pl.wikipedia.org/wiki?curid=1259575" title="Szella">
Szella



</doc>
<doc id="1259580" url="https://pl.wikipedia.org/wiki?curid=1259580" title="Brakna">
Brakna



</doc>
<doc id="1259583" url="https://pl.wikipedia.org/wiki?curid=1259583" title="Bir Umm Kurajn">
Bir Umm Kurajn



</doc>
<doc id="1259586" url="https://pl.wikipedia.org/wiki?curid=1259586" title="Tamszakat">
Tamszakat



</doc>
<doc id="1259587" url="https://pl.wikipedia.org/wiki?curid=1259587" title="Al-Haud al-Gharbi">
Al-Haud al-Gharbi



</doc>
<doc id="1259588" url="https://pl.wikipedia.org/wiki?curid=1259588" title="Al-Haud asz-Szarki">
Al-Haud asz-Szarki



</doc>
<doc id="1259591" url="https://pl.wikipedia.org/wiki?curid=1259591" title="Audaghast">
Audaghast



</doc>
<doc id="1259592" url="https://pl.wikipedia.org/wiki?curid=1259592" title="Kunbi Salih">
Kunbi Salih



</doc>
<doc id="1259598" url="https://pl.wikipedia.org/wiki?curid=1259598" title="Bitwa pod Ciudad Real">
Bitwa pod Ciudad Real

Bitwa pod Ciudad Real – bitwa stoczona 27 marca 1809 roku, która zakończyła się zwycięstwem Francuzów pod dowództwem generała Sebastianiego nad wojskami hiszpańskimi generała Urbino hr. Cartojal.
Wojska francuskie miały za zadanie sforsować rzekę Guadianę bronioną przez karabinierów królewskich Cartaojala. Pułk Lansjerów Nadwiślańskich płk. Konopki sforsował most, oskrzydlił Hiszpanów i uderzył na nich od tyłu, co spowodowało ich rozproszenie i cofanie głównych sił w kierunku Santa Cruz. W kilku słowach opisał to starcie Józef Rudnicki, wówczas adiutant-major 4. pułku piechoty Księstwa Warszawskiego:
"„skoro półki francuzkie do korpusu 4-go należące z nami się złączyły, zaraz wyruszyliśmy przeciwko nieprzyjaciół tym samym traktem na Consiegra aż ku miastu Cuidat-Real, przed którem to miastem, na dobrych pozycjach zastaliśmy korpus hiszpański na nas czekający, a lubo był od naszego liczniejszym, jednakże przez dobre rozporządzenie jenerała Sebastjaniego, po cztero-godzinnej batalji w dniu 27 marca 1809 roku pobici i rozpędzeni Hiszpanie zostali. Cofali się oni w największym nieładzie na miasto Almagro, w którem rezyduje przeorysza orderu damskiego Calatrava i na S-ta Cruse, aż w góry Sierramoreńskie”".

</doc>
<doc id="1259602" url="https://pl.wikipedia.org/wiki?curid=1259602" title="Dmitrij Golicyn (1735–1803)">
Dmitrij Golicyn (1735–1803)

Dmitrij Aleksiejewicz Golicyn (ros. Дмитрий Алексеевич Голицын, ur. 1735, zm. 1803 w Brunszwiku) – rosyjski dyplomata z książęcego rodu Golicynów.
Ambasador Rosji w Londynie (1761), Paryżu (1765) i Hadze (1769). Był przez krótki czas ministrem rządu Elektoratu Bawarii. Bardzo bliski przyjaciel Voltaire'a i dość bliski przyjaciel Diderota. Był członkiem wielu akademii naukowych w Europie. W Paryżu w marcu 1766 poznał go polski poseł Feliks Franciszek Łoyko.
Był człowiekiem oświeconym i autorem prac z dziedziny ekonomii.
Rzeźbiarz Houdon w roku 1773 wyrzeźbił jego popiersie.

</doc>
<doc id="1259610" url="https://pl.wikipedia.org/wiki?curid=1259610" title="Marcello Gubernatis">
Marcello Gubernatis

Giovanni Girolamo Marcello de Gubernatis lub Jeronimo Marcello, hrabia Gubernatis (zm. 1714) – dyplomata sabaudzko-piemoncki i w służbie Wiktora Emanuela II.
Dwukrotnie (1685–1700 i 1710–1711) sprawował funkcję sabaudzkiego ambasadora w Rzymie (Państwo Kościelne). Był autorem pracy o genealogii dynastii sabaudzkiej: "Compendio genealogico de real casa de Saboya", wydanego w 1682 roku, które na język portugalski przełożył Miguel Deslandes (zm. 1703).
Gdy Wiktor Amadeusz II – jeszcze jako władca małoletni (pełnoletniość osiągnął w 1680 roku) i podległy regentce – miał poślubić infantkę portugalską, Marcello Gubernatis został wysłany do Lizbony, gdzie uzyskał derogację prawa portugalskiego, które stanowiło, że cudzoziemiec (nie-Portugalczyk) nie może przejąć korony Portugalii. W Lizbonie Gubernatis otrzymał wiele przywilejów dla sabaudzkich kupców zainteresowanych handlem z portugalską wówczas Brazylią.

</doc>
<doc id="1259615" url="https://pl.wikipedia.org/wiki?curid=1259615" title="Tornister wz. 24">
Tornister wz. 24



</doc>
<doc id="1259616" url="https://pl.wikipedia.org/wiki?curid=1259616" title="Louis de Guiscard-Magny">
Louis de Guiscard-Magny

Louis de Guiscard-Magny (ur. 1651, zm. 1720) – francuski wojskowy i dyplomata. 
Jego ojciec też francuski wojskowy Georges de Guiscard, hrabia de La Bourlie (1616-1693) gubernator twierdzy i miasta Sedan.
Louis de Guiscard-Magny osiągnął w armii tytuł generała-pułkownika, następnie pełnił funkcję francuskiego posła w Sztokholmie w latach 1699-1701.

</doc>
<doc id="1259617" url="https://pl.wikipedia.org/wiki?curid=1259617" title="Ferdinand Bonaventura von Harrach">
Ferdinand Bonaventura von Harrach

Ferdinand Bonaventura von Harrach (ur. 1637, zm. 1706) - dyplomata austriacki z rodu Harrach.
Z jego inicjatywy został pobudowany Pałac Harrach w Wiedniu.
W latach 1697-1698 F.B. von Harrach był cesarskim ambasadorem w Hiszpanii, jego funkcję przejął jego syn Aloys Thomas Raimund von Harrach (1669-1742), również austriacki dyplomata.

</doc>
<doc id="1259618" url="https://pl.wikipedia.org/wiki?curid=1259618" title="Halowe Mistrzostwa Polski Seniorów w Lekkoatletyce 1997">
Halowe Mistrzostwa Polski Seniorów w Lekkoatletyce 1997

38. Halowe Mistrzostwa Polski Seniorów w Lekkoatletyce – zawody sportowe, które rozegrano 22 i 23 lutego 1997 w Spale, w hali Ośrodka Przygotowań Olimpijskich.
Nie rozegrano mistrzostw w chodzie sportowym.

</doc>
<doc id="1259619" url="https://pl.wikipedia.org/wiki?curid=1259619" title="Dushman Duniya Ka">
Dushman Duniya Ka

Dushman Duniya Ka (devanagari: "दुशमन दुनिया का", nasta'liq: "دشمن دنیا کا") (tytuł angielski: "The World's Enemy", niemiecki: "Dushman Duniya Ka: Liebe schmerzt") – bollywoodzki dramat wyreżyserowany w 1996 roku przez Mehmooda, sławnego w latach 70. komika bollywoodzkiego ("Andaz Apna Apna" czy "Guddu"). Rolę główną w filmie odgrywa syn reżysera Manzoor Ali. To jedyny jego występ. Krótką rolę rykszarza ratującego życie głównego bohatera gra Shah Rukh Khan. Tematem filmu jest historia życia rozpieszczonego chłopaka niszczącego swoje życie z powodu narkotyków.

</doc>
<doc id="1259620" url="https://pl.wikipedia.org/wiki?curid=1259620" title="Fryderyk Chrystian">
Fryderyk Chrystian



</doc>
<doc id="1259626" url="https://pl.wikipedia.org/wiki?curid=1259626" title="Gaja Gamini">
Gaja Gamini

Gaja Gamini (devanagari: गज गामिनी) – bollywoodzki film wyreżyserowany w 2000 roku przez sławnego, wówczas już 85-letniego, malarza indyjskiego M. F. Hussaina. Maqbool Fida Hussain reżyserował po raz pierwszy w życiu tworząc w tym filmie malarską odę na cześć kobiety, którą w różnych postaciach przedstawia tu Madhuri Dixit. Obok niej grają Naseeruddin Shah, Shabana Azmi i Shah Rukh Khan.

</doc>
<doc id="1259627" url="https://pl.wikipedia.org/wiki?curid=1259627" title="Jørgen Hansen (narciarz)">
Jørgen Hansen (narciarz)

Jørgen Hansen (ur. 21 stycznia 1885 r, zm. 2 października 1971) – norweski kombinator norweski i biegacz narciarski uczestniczący w zawodach w latach 1910-1919. Zdobył on wraz z Hansem Hornem medal Holmenkollen w 1918.

</doc>
<doc id="1259628" url="https://pl.wikipedia.org/wiki?curid=1259628" title="Hans Horn">
Hans Horn

Hans Thomas "Hassa" Horn (ur. 2 października 1873 w Oslo, zm. 21 kwietnia 1968 tamże) – norweski kombinator norweski uczestniczący w zawodach w latach 1910-1919. Zdobył wraz z Jørgenem Hansenem medal Holmenkollen w 1918.
Na co dzień pracował jako inżynier, czasem też jako architekt, zajmował się również polityką. W latach 1910-1912 pełnił funkcję zastępcy członka parlamentu Norwegii.
Odegrał kluczową rolę w rozwoju komunikacji i dostaw energii elektrycznej w Norwegii na początku XX wieku.

</doc>
<doc id="1259630" url="https://pl.wikipedia.org/wiki?curid=1259630" title="Joergen Hansen">
Joergen Hansen



</doc>
<doc id="1259631" url="https://pl.wikipedia.org/wiki?curid=1259631" title="Lars Høgvold">
Lars Høgvold

Lars Høgvold (często także Høbvold, ur. 11 września 1888 w Løten; zm. 31 grudnia 1961) – norweski skoczek narciarski. W 1916 odznaczony medalem Holmenkollen. W 1926 zajął 6. miejsce na Mistrzostwach Świata w Narciarstwie Klasycznym w Lahti.

</doc>
<doc id="1259632" url="https://pl.wikipedia.org/wiki?curid=1259632" title="Vincenzo Santini">
Vincenzo Santini

Vincenzo Santini (ur. 1676, zm. 5 lipca 1728) – arcybiskup tytularny Trapezuntu. W latach 1713-21 internuncjusz w Holandii, w latach 1721-22 nuncjusz w Kolonii, a w latach 1722-28 nuncjusz w Polsce.
Sejm Polski uznał, że naruszał on obowiązujące w Rzeczypospolitej prawa, mieszając się do spraw wewnętrznych Polski. Otoczono jego dom strażą marszałkowską, a papieża poproszono o jego odwołanie. Zatarg zakończyła jego śmierć w 1728 roku.

</doc>
<doc id="1259633" url="https://pl.wikipedia.org/wiki?curid=1259633" title="Lars Hoegvold">
Lars Hoegvold



</doc>
<doc id="1259634" url="https://pl.wikipedia.org/wiki?curid=1259634" title="Erzberg Arena">
Erzberg Arena

Erzberg Arena, znany również jako Erzbergschanzen – kompleks skoczni narciarskich w austriackiej miejscowości Eisenerz. W skład kompleksu wchodzą skocznie o rozmiarach HS-109, HS-70, HS-35 i HS-15.
W latach 2015-2016 miała miejsce przebudowa skoczni narciarskich wchodzących w skład kompleksu. Ponadto modernizacji została poddana infrastruktura wokół kompleksu, zamontowano system naśnieżania, wybudowano szatnie, pomieszczenie techniczne, wieżę sędziowską, parking i kolejkę.
Z miejscowego klubu pochodzą kombinator norweski David Zauner oraz skoczkini narciarska Daniela Iraschko-Stolz.

</doc>
<doc id="1259636" url="https://pl.wikipedia.org/wiki?curid=1259636" title="FISU-Schanzen">
FISU-Schanzen

FISU-Schanzen – kompleks skoczni narciarskich w austriackiej miejscowości Absam. W skład kompleksu wchodzą skocznia średnia FISU-Schanze (dawniej Ing.-Arnold-Schanze) K63 oraz grupa skoczni małych (K40, K19, K15, K5) znanych jako Bettelwurfschanzen.
Kompleks zbudowano w 1967 z okazji Zimowej Uniwersjady 1968 w Innsbrucku. W latach 2006 i 2008 dokonywano ich przebudowy. Na skoczniach nie odbywają się zawody międzynarodowe.

</doc>
<doc id="1259637" url="https://pl.wikipedia.org/wiki?curid=1259637" title="CH-149 Cormorant">
CH-149 Cormorant



</doc>
<doc id="1259638" url="https://pl.wikipedia.org/wiki?curid=1259638" title="VH-71A Kestrel">
VH-71A Kestrel



</doc>
<doc id="1259639" url="https://pl.wikipedia.org/wiki?curid=1259639" title="Laideregg-Schanzen">
Laideregg-Schanzen



</doc>
<doc id="1259640" url="https://pl.wikipedia.org/wiki?curid=1259640" title="Laideregg-Schanze HS78">
Laideregg-Schanze HS78



</doc>
<doc id="1259643" url="https://pl.wikipedia.org/wiki?curid=1259643" title="Ewa Ambroziak">
Ewa Ambroziak

Ewa Ambroziak (ur. 9 listopada 1950 w Szczecinie) – polska wioślarka, skifistka, olimpijka z Montrealu (1976), nauczycielka (wf), Mistrzyni Sportu, odznaczona medalami PZTW. Ukończyła Wyższą Szkołę Pedagogiczną. Mieszka w Stanach Zjednoczonych.
Należała do klubu sportowego SKS Czarni Szczecin. Trenerem jej był Ryszard Kędzierski.

</doc>
<doc id="1259650" url="https://pl.wikipedia.org/wiki?curid=1259650" title="Towiańscy herbu Gierałt">
Towiańscy herbu Gierałt

Towiańscy – ród magnacki. Szczyt znaczenia zdobył w 1. poł. XVIII w. Główni przedstawiciele: Jerzy Hipolit i jego syn Krzysztof Mikołaj, kasztelan łęczycki. Właściciele Nieborowa.

</doc>
<doc id="1259651" url="https://pl.wikipedia.org/wiki?curid=1259651" title="Kuchh Meetha Ho Jaye">
Kuchh Meetha Ho Jaye

Kuchh Meetha Ho Jaye (Tłumaczenie: „Zażyjmy słodyczy” „inne tytuły „ Let Something Sweet Happen”, niemiecki: „Warten auf Liebe”) – bollywoodzka komedia miłosna z 2005 roku wyreżyserowana przez debiutanta Samara Khana, znanego indyjskiego krytyka filmowego.
Akcja filmu, opowiadającego historię 5 par, dzieje się na lotnisku, podczas oczekiwania na opóźniający się lot. W filmie na moment pojawia się Shah Rukh Khan.
Muzyka.
Muzykę skomponował Himesh Reshammiya, nominowany za muzykę do filmów: "Humraaz" (2002), "Dla ciebie wszystko" (2003), "Aksar" (2006), "Aashiq Banaya Aapne", autor muzyki do takich filmów jak "Aitraaz", "Dil Maange More", "Vaada", "Blackmail", "Yakeen", "Kyon Ki", "Shaadi Se Pehle", "Cicho sza!", "Dil Diya Hai", "Namastey London", "Ahista Ahista", "Shakalaka Boom Boom", "Apne", "Maine Pyaar Kyun Kiya?", "Silsilay", "36 China Town", "Banaras – A Mystic Love Story", "Fool and Final", "Good Boy Bad Boy", "Welcome" i "Karzzzz".

</doc>
<doc id="1259657" url="https://pl.wikipedia.org/wiki?curid=1259657" title="Mariola Abrahamczyk">
Mariola Abrahamczyk

Mariola Teresa Abrahamczyk z d. Fronckowiak (ur. 3 października 1958 w Poznaniu) – polska wioślarka, olimpijka z Moskwy (1980), trenerka. Córka Kazimierza i Teresy (z d. Sierżant).
Życiorys.
W latach 1973–1981 należała do klubu sportowego SKS „Start-Posnania”. Jej trenerem, a później mężem był Przemysław Abrahamczyk.
W 1978 r. ukończyła Liceum Medyczne w Poznaniu. Po zakończeniu kariery sportowej została trenerką w klubie Posnania Poznań.
Osiągnięcia sportowe.
Mariola Abrahamczyk brała również udział w zawodach międzynarodowych w reprezentacyjnej czwórce podwójnej ze sterniczką. Osady w takiej formie po raz ostatni występowały na Igrzyskach Olimpijskich w Moskwie. Następnie zlikwidowano pozycję sterniczki.

</doc>
<doc id="1259658" url="https://pl.wikipedia.org/wiki?curid=1259658" title="Srebrnikowate">
Srebrnikowate

Srebrnikowate ("Proteaceae" Juss.) – rodzina roślin z rzędu srebrnikowców ("Proteales"). Należy do niej ok. 1615–1750 gatunków zebranych w około 79–80 rodzajów. Rośliny te występują głównie na półkuli południowej, z centrami zróżnicowania w Australii i południowej Afryce. Nieliczne rodzaje obecne są na Madagaskarze, w strefie międzyzwrotnikowej Azji, Afryki, Ameryki Południowej i Środkowej. Jedynie w Australii i na sąsiadujących z nią wyspach występują wszyscy przedstawiciele 5 podrodzin wyróżnianych w obrębie srebrnikowatych, a tylko dwie z nich mają przedstawicieli na innych kontynentach.
Rośliny z tej rodziny zasiedlają zwykle sawanny i są roślinami drzewiastymi, twardolistnymi, przystosowanymi do susz, wysokich temperatur i często też do pożarów lub wymagających wręcz działania ognia dla otwarcia owoców (np. banksja "Banksia"). Kwiaty zapylane są przez owady, ptaki i torbacze. Rzadko występuje mykoryza. Często srebrnikowate są bioakumulatorami glinu, a ich korzenie wydzielają kwasy organiczne, co pozwala im korzystać z zasobów fosforu niedostępnych dla innych roślin.
Znaczenie użytkowe mają zwłaszcza trzy gatunki z rodzaju makadamia "Macadamia", których nasiona zwane „orzechami makadamia” cenione są w przemyśle cukierniczym, a olej z nich uzyskiwany także w przemyśle kosmetycznym. Jadalnych nasion dostarczają też inne gatunki tej rodziny m.in. "Gevuina avellana", "Floydia prealta", "Hicksbeachia pinnatifolia", "Finschia chloroxantha". Liczne gatunki uprawiane są jako rośliny ozdobne, zwłaszcza na obszarach o klimacie śródziemnomorskim. Na kwiaty cięte cenione w bukieciarstwie uprawiane są m.in. banksja, srebrnik "Protea", "Leucadendron", "Leucospermum" i "Telopea". Cenionego drewna dostarcza m.in. "Grevillea robusta", "Orites excelsa" i "Cardwellia sublimis".
Systematyka.
Rodzina grupuje rośliny o wyraźnie izolowanej pozycji systematycznej i w różnych systemach klasyfikacyjnych włączana jest do własnego (monotypowego) rzędu srebrnikowców "Proteales" i często nadrzędu srebrnikopodobne "Proteanae". Analizy molekularne wskazały na powiązanie filogenetyczne tych roślin z lotosowatymi "Nelumbonaceae" i platanowatymi "Platanaceae", przy czym ze względu na znaczące różnice między współczesnymi ich przedstawicielami często utrzymywana jest wysoka ranga taksonomiczna tych grup (np. w systemie Takhtajana z 2009). W sytemach APG łączone są one w jednym rzędzie "Proteales" (od systemu APG III z 2009 poszerzonego o sabiowate "Sabiaceae"). W systemie Ruggiero i in. (2015) rząd "Proteales" tworzy jeden z 18 nadrzędów okrytonasiennych – srebrnikopodobne "Proteanae" i obejmuje rodziny zgodnie z systemem APG III (2009).
W obrębie rodziny wiele tradycyjnie wyróżnianych rodzajów wymaga zmian w ujęciu w celu nadania im monofiletycznego charakteru. Rodzina dzielona jest na 5 podrodzin, czasem 7. Kladem bazalnym w obrębie jest podrodzina "Bellendenoideae" obejmująca jeden, monotypowy rodzaj "Bellendena".
Rodzina była zróżnicowana i licznie obecna we florze Gondwany, stąd skamieniałości (głównie pyłek) tych roślin znajdowane są w skałach datowanych na kredę we współczesnej Australii, Patagonii i na Półwyspie Antarktycznym. Niektóre współczesne australijskie rodzaje datowane są na ponad 60 milionów lat (np. banksja), podczas gdy rodzaje południowoafrykańskie różnicowały się stosunkowo niedawno. W kontekście współczesnego zasięgu zaskakujące było to, że liczne skamieniałości roślin przypisywane do tej rodziny znajdowane były także na półkuli północnej, później znaleziska te zweryfikowane zostały jako reprezentujące rodzaj komptonia "Comptonia" z woskownicowatych.
Srebrnikowate tworzą grupę siostrzaną dla platanowatych, wraz z którymi wchodzą w skład rzędu srebrnikowców, stanowiącego jedną ze starszych linii rozwojowych dwuliściennych właściwych. 

</doc>
<doc id="1259659" url="https://pl.wikipedia.org/wiki?curid=1259659" title="Port lotniczy Jersey">
Port lotniczy Jersey

Port lotniczy Jersey (IATA: JER, ICAO: EGJJ) – port lotniczy położony w Saint Peter, na wyspie Jersey. Jest bazą operacyjną lokalnej linii lotniczej – Blue Islands. 
Lotnisko na Jersey otwarto w 1937 roku, obsługuje ono obecnie lokalny ruch lotniczy pomiędzy Wyspami Normandzkimi oraz połączenia z wysp do Wielkiej Brytanii oraz czarterowe loty do Portugalii.
Obecnie znajdujący się i wykorzystywany na lotnisku terminal pochodzi z 1997 roku. 
Historia.
Pierwsze samoloty.
Pierwszy samolot na wyspie Jersey pojawił się w sierpniu 1912 roku, wylądował on na plaży w okolicach West Park, na południowym wybrzeżu wyspy 
W kolejnych latach na Jersey przylatywały samoloty, jednak ich ruch był ograniczony ze względu na to, że na wyspie nie było lotniska. Wszystkie ówcześnie odbywające się na wyspie operacje lotnicze musiały odbywać się na plaży, przez co były one uzależnione od pływów morskich.
Lata 30 i 40 XX wieku.
Starania o wybudowanie lotniska.
Spoglądając na rosnące znaczenie i popularność podróży lotniczych, Jersey Chamber of Commerece (Izba Handlowa z Jersey) kierowała prośby do lokalnego rządu o wybudowanie lotniska. W końcu po wielu naleganiach, w 1934 roku rząd zgodził się i przyjął koncepcje budowy portu lotniczego; na ten cel zakupiono w Saint Peter, w zachodniej części wyspy ziemie pod budowę nowego lotniska. Wkrótce po zakupie ziem przystąpiono do budowy. 
Po otwarciu.
Lotnisko na Jersey zostało oficjalnie otwarte 10 marca 1937 roku. Wybudowano je za łączną 127 000 funtów. Infrastrukturą nowo wybudowanego lotniska był pas startowy z trawiastą nawierzchnię o długość 980 jardów (ok. 896 metrów), dwa hangary oraz budynek terminala z wieżą kontroli lotów.
W ciągu pierwszego roku od otwarcia z lotniska na Jersey skorzystało ok. 20 000 podróżnych (wielu z tych pasażerów przyleciało na wakacje na wyspie). Oprócz wzmożonego ruchu turystycznego i możliwości szybszego dostania się na kontynent lub na Wyspy Brytyjskie mieszkańcy Jersey cieszyli się codziennie dostarczaną pocztą i gazetami z miejsc poza wyspą, szybki dostępem do towarów oraz lepszą i szybciej działającą służbą ratownictwa morskiego. Dzięki tym wszystkim nowym możliwościom wyspiarze byli bardzo zadowoleni z działalności lotniska.
W marcu 1940 roku w czasie świąt Wielkanocnych (mimo trwającej wojny) na lotnisku nastąpił wielki ruch turystyczny, który z czasem okazał się ostatnim przed okupacją większym „szturmem” turystów na wyspę.
Ewakuacja i okres okupacji.
W czerwcu 1940 wszystkie rozkładowe operacje lotnicze zostały zawieszone, lotnisko służyło wówczas jako punkt postojowy dla samolotów ewakuowanych z Francji. Oprócz przystanku dla samolotów, lotnisko służyło też jako miejsce lądowania samolotów które ewakuowały turystów oraz część ludności wyspy. 
Na początku lipca 1940 wyspa znalazła się pod okupacją niemiecką. Lotnisko stało się wtedy punktem stacjonowania samolotów Luftwaffe.
W czasie okupacji na lotnisku zostały dobudowane hangary i drogi kołowania.
Po wyzwoleniu wyspy.
Po wyzwoleniu wyspy w 1945 r. szybko przywrócono połączenia lotnicze. W ciągu pierwszych lat po wojnie lotnisko pobiło rekord obsłużonych pasażerów – w 1947 z lotniska skorzystało ok. 113 000 podróżnych.
Rezultatem tak dużego ruchu była decyzja o przedłużeniu pasa startowego, zainstalowania nowych systemów telekomunikacyjnych oraz wybudowaniu nowego hangaru.
Lata 50 i 60 XX w..
W latach 50 XX w. wyspa Jersey stała się wakacyjnym rajem, a wszystko to przez kilka czynników którymi były m.in.: niewielka odległość od kontynentu, okazja do zrobienia wolnocłowych zakupów, bardzo dobrze prowadzone hotele i pensjonaty oraz możliwość dostania się na wyspę samolotem.
W 1955 roku z lotniska na Jersey skorzystało ponad 383 000 pasażerów, ujawniło to że podróże lotnicze są dużo bardziej popularne niż podróże morskie. 
Oprócz zwiększenia liczby pasażerów, w latach pięćdziesiątych zbudowano nowy asfaltowy pas startowy, oraz nową bardziej wygodną drogę dojazdową do lotniska. 
Pod koniec lat 50 ujawniono, że lotnisko przynosi dochód w wysokości ponad 5 milionów funtów rocznie.
W latach 60 XX wieku liczba operacji lotniczych i pasażerów nadal rosła, a oprócz turystów z Francji i Wielkiej Brytanii zaczęli pojawiać się goście z bardziej oddalonych krajów. Wówczas też poza przewozami pasażerskimi mocno rozwinęły się przewozy towarowe – z wyspy odlatywały samoloty z lokalnymi produktami, jak i na wyspę przylatywały podobne samoloty, tylko że załadowane bardziej egzotycznymi towarami.
W 1965 roku rozbudowano pas startowym – dzięki tej rozbudowie lotnisko na Jersey mogło obsługiwać samoloty odrzutowe. 
W tamtych czasach bardzo dobrze prosperował też działający przy lotnisku aeroklub (Jersey Aero Club), dzięki niemu licencję pilota uzyskało ponad 40 osób.
Pod koniec lat 60 do istniejącego terminala dobudowano dwa nowe skrzydła w których miały znajdować się biura administracji, restauracje i bar. 
Lata 70. i 80. XX wieku.
W latach 70. XX wieku zmienił się wygląd lotniska: wybudowano nowy radar, stację meteorologiczną raz nową wieżę kontroli lotów, a pasażerowie mogli korzystać z nowych sklepów w terminalu.
W latach siedemdziesiątych lotnisko Jersey stało się szóstym najbardziej ruchliwym lotniskiem w Europie. 
W sierpniu 1975 liczba pasażerów korzystających z lotniska wyniosła 104 000.
W latach osiemdziesiątych problem związany z hałasem powodowany przez samoloty odrzutowe został rozwiązany – na trasach z i na wyspę zaczęto używać nowocześniejszych samolotów które emitują mniej hałasu.
Lata 90. XX wieku.
W latach 90. XX wieku pojawiły się plany na budowę nowego większego terminalu będącego w stanie pomieścić coraz większą liczbę pasażerów, a także pogodzić nowe wymagania dotyczące dotyczące bezpieczeństwa. Dane z 1994 r. wykazały, że na przebudowę istniejącego terminala potrzeba od 15 do 17 milionów funtów. 
Przebudowany terminal lotniska został otwarty w 1997 roku, zapewniając pasażerom więcej miejsca i więcej udogodnień.
Lata 2000 –.
W 2006 roku na lotnisku Jersey wdrożono program dynamicznego rozwoju którego celem było ściągnięcie na lotnisko tanich przewoźników takich jak EasyJet, Jet2.com czy Air Berlin oraz otwarcie nowych tras które zapewniły by lepsze możliwości dostania się na wyspę.
W latach 2007–2009 przeprowadzono gruntowny remont pasa startowego w który wchodziło zregenerowanie nawierzchni oraz jego przeprofilowanie.
W 2010 roku oddano do użytku nową wieże kontroli lotów.
Do marca 2020 lotnisko Jersey było ważnym portem docelowym dla nieistniejących już linii lotniczych Flybe.
Obecnie port lotniczy Jersey jest główną bazą operacyjną lokalnych linii lotniczych Blue Islands.
Linki zewnętrzne.
Rozkład lotów na lotnisku Jersey 2020/2021
Kamera z widokiem na pas startowy (Gov.je)

</doc>
<doc id="1259660" url="https://pl.wikipedia.org/wiki?curid=1259660" title="Proteaceae">
Proteaceae



</doc>
<doc id="1259662" url="https://pl.wikipedia.org/wiki?curid=1259662" title="Jezioro Zakrzewskie (powiat złotowski)">
Jezioro Zakrzewskie (powiat złotowski)

Jezioro Zakrzewskie – jezioro w woj. wielkopolskim, w powiecie złotowskim, w gminie Zakrzewo, leżące na terenie Pojezierza Krajeńskiego.
Dane morfometryczne.
Powierzchnia zwierciadła wody według różnych źródeł wynosi od 8,28 ha do 8,5 ha. Zwierciadło wody położone jest na wysokości 120,3 m n.p.m..
Jezioro ma owalny kształt. Brzegi jeziora od strony północnej zachodniej i wschodniej przechodzą w podmokłe łąki.
Wody jeziora połączone są ciekiem wodnym z jeziorem Książę "(Proboszczowskie)", jeziorem Czarcie, jeziorem Borówno.
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Jezioro Zakrzewskie". W niektórych publikacjach wymieniana jest też pochodna nazwa tego jeziora "Karpie".

</doc>
<doc id="1259665" url="https://pl.wikipedia.org/wiki?curid=1259665" title="Krystyna Ambros-Żurek">
Krystyna Ambros-Żurek

Krystyna Ambros-Żurek (ur. 13 marca 1961 w Lipce) - polska wioślarka, olimpijka z Moskwy (1980), nauczycielka. Córka Kazimierza i Zofii Anieli (z d. Redwanz).
W latach 1976-1981 należała do klubu sportowego MKS Wałcz. Jej trenerami byli: Ryszard Świerczyński i Ryszard Koch.
W 1980 r. ukończyła Liceum Ogólnokształcące w Wałczu. 

</doc>
<doc id="1259667" url="https://pl.wikipedia.org/wiki?curid=1259667" title="Jezioro Młyńskie Wielkie">
Jezioro Młyńskie Wielkie

Jezioro Młyńskie Wielkie – jezioro w woj. zachodniopomorskim, w pow. wałeckim, w Człopie, leżące na terenie Pojezierza Wałeckiego.
Dane morfometryczne.
Powierzchnia zwierciadła wody według różnych źródeł wynosi od 32,5 ha przez 37,12 ha do 38,0 ha.
Zwierciadło wody położone jest na wysokości 62,8 m n.p.m. lub 63,2 m n.p.m.. Średnia głębokość jeziora wynosi 2,4 m, natomiast głębokość maksymalna 6,0 m.
W oparciu o badania przeprowadzone w 1991 roku wody jeziora zaliczono wody jeziora zaliczono do wód pozaklasowych.
Przez jezioro przepływa rzeka Cieszynka. W zachodniej części na południowym brzegu jeziora zlokalizowana jest plaża i ośrodek wypoczynkowy.
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Jezioro Młyńskie Wielkie". W różnych publikacjach i na mapach topograficznych jezioro to występuje pod nazwą "Wielki Staw", "Młyński Staw", bądź "Młyńskie".

</doc>
<doc id="1259668" url="https://pl.wikipedia.org/wiki?curid=1259668" title="Główki (jezioro w Kotlinie Gorzowskiej)">
Główki (jezioro w Kotlinie Gorzowskiej)

Jezioro Główki – jezioro położone w gminie Wieleń (powiat czarnkowsko-trzcianecki, województwo wielkopolskie).
Jezioro ma nieregularny wydłużony kształt. Południowe i zachodnie brzegi jeziora przechodzą w podmokłe łąki. Jezioro za pomocą rowu melioracyjnego jest połączone z rzeką Miałką. Nazwa akwenu po raz pierwszy pojawiła się w 1568.

</doc>
<doc id="1259669" url="https://pl.wikipedia.org/wiki?curid=1259669" title="Moczytko">
Moczytko

2 jeziora w Polsce:

</doc>
<doc id="1259670" url="https://pl.wikipedia.org/wiki?curid=1259670" title="Herodian">
Herodian

Herodian (łac. "Herodianus", gr. Ἡρωδιανός "Hērōdianós", ur. ok. 180, zm. ok. 250) – historyk grecki z czasów cesarstwa rzymskiego.
Autor złożonej z 8 ksiąg i zachowanej w całości historii następców Marka Aureliusza zatytułowanej Τῆς μετὰ Μάρκον βασιλείας ἱστορία ("Tes meta Markon basileias historia", łac. "Historia post Marcum Aurelium"), w której opisał panowanie 19 cesarzy.
Postać.
Był Grekiem, być może wyzwoleńcem, prawdopodobnie pochodził z Syrii; w swej zawodowej karierze zajmował niższe urzędy cesarskie i publiczne. Poza tym wiadomo jedynie to, co sam fragmentarycznie podaje w swym dziele: że mając już 70 lat ma zamiar opisać wszystko, co w tym czasie widział (II 15,7; por. I 1,5), a w spisanych wydarzeniach uczestniczył osobiście (I 2,5). Pewne wypowiedzi sugerują jego obecność w samym Rzymie (I 15,5, III 8,10).
Dzieło.
Historię swą rozpoczętą od śmierci Marka Aureliusza w roku 180, Herodian zakończył w momencie objęcia władzy przez Gordiana III w roku 238, obejmując nią niespełna 60 lat. Dzieje te potraktowane są z punktu widzenia historiografii senatorskiej, silny wpływ na opinie autora o poszczególnych cesarzach ma ich stosunek do senatu. Autor dbał o formę swego dzieła, pisał w stylu attycyzującym, wzorując się na Tukidydesie, cechuje go rozwlekłość stylu. Kronika jest silnie zabarwiona retoryką, opisy bitew są krótkie i zdawkowe, wplecione są za to liczne mowy. Pod względem wartości historycznej dzieło posiada sporo wad: autor nie potrafił dostrzegać ciągów przyczynowo-skutkowych i zdarzało mu się skupiać na informacjach błahych, pomijając najważniejsze. Występują omyłki chronologiczne oraz geograficzne: np. Mezopotamię nazywa Arabią Felix (III 9,3), a bitwę pod Issos uważa za ostatnią w wojnie Aleksandra Wielkiego z Dariuszem (III 4,3). Największą wartość źródłową mają trzy ostatnie księgi. 
Mimo braku dalszych wydarzeń do połowy III wieku, dzieło góruje nad "Historią" Kasjusza Diona zachowaną w wyciągach i zakończoną na roku 229. Kronika Herodiana wywarła wpływ na późniejszych historyków, stanowiąc wzór dla autorów "Historia Augusta" oraz Ammianusa Marcellina.
W pierwszym polskim przekładzie, dokonanym przez Ludwika Piotrowicza i zatytułowanym "Historia Cesarstwa Rzymskiego", dzieło ukazało się dopiero w 1963 roku.

</doc>
<doc id="1259671" url="https://pl.wikipedia.org/wiki?curid=1259671" title="Moczytko (jezioro na Pojezierzu Wałeckim)">
Moczytko (jezioro na Pojezierzu Wałeckim)

Moczytko – jezioro w woj. wielkopolskim, w pow. czarnkowsko-trzcianeckim, w gminie Trzcianka, leżące na terenie Pojezierza Wałeckiego. 
Powierzchnia zwierciadła wody według różnych źródeł wynosi od 7,2 ha do 11 ha 
Zwierciadło wody położone jest na wysokości 76,9 m n.p.m. lub 77,0 m n.p.m..
Jezioro bezodpływowe, położone wśród gruntów ornych. Brzegi jeziora od strony północnej i zachodniej przechodzą w podmokłe łąki.

</doc>
<doc id="1259673" url="https://pl.wikipedia.org/wiki?curid=1259673" title="Braketowanie">
Braketowanie



</doc>
<doc id="1259675" url="https://pl.wikipedia.org/wiki?curid=1259675" title="Wygoda (jezioro)">
Wygoda (jezioro)

2 jeziora w Polsce:

</doc>
<doc id="1259676" url="https://pl.wikipedia.org/wiki?curid=1259676" title="Angkor Airways">
Angkor Airways

Angkor Airways – kambodżańska linie lotnicza z siedzibą w Phnom Penh. Głównym węzłem jest Port lotniczy Angkor.

</doc>
<doc id="1259678" url="https://pl.wikipedia.org/wiki?curid=1259678" title="Wygoda (jezioro na Pojezierzu Wałeckim)">
Wygoda (jezioro na Pojezierzu Wałeckim)

Wygoda – jezioro w woj. wielkopolskim, w pow. czarnkowsko-trzcianeckim, w gminie Trzcianka, leżące na terenie Pojezierza Wałeckiego.
Powierzchnia zwierciadła wody według różnych źródeł wynosi od 5,73 do 6,2 ha.
Zwierciadło wody położone jest na wysokości 78,1 m n.p.m.
Śródleśne, bezodpływowe jezioro jezioro rynnowe, o charakterystycznym dla tych jezior wydłużonym kształcie. Nad wschodnimi brzegami jeziora znajdują się zabudowania leśniczówki Wygoda.

</doc>
<doc id="1259679" url="https://pl.wikipedia.org/wiki?curid=1259679" title="Parodia (roślina)">
Parodia (roślina)



</doc>
<doc id="1259680" url="https://pl.wikipedia.org/wiki?curid=1259680" title="Bajorko">
Bajorko

2 jeziora w Polsce:

</doc>
<doc id="1259682" url="https://pl.wikipedia.org/wiki?curid=1259682" title="Lars Hogvold">
Lars Hogvold



</doc>
<doc id="1259683" url="https://pl.wikipedia.org/wiki?curid=1259683" title="Jorgen Hansen">
Jorgen Hansen



</doc>
<doc id="1259685" url="https://pl.wikipedia.org/wiki?curid=1259685" title="Jean-Francois de La Harpe">
Jean-Francois de La Harpe



</doc>
<doc id="1259686" url="https://pl.wikipedia.org/wiki?curid=1259686" title="Josef Kajetan Tyl">
Josef Kajetan Tyl



</doc>
<doc id="1259687" url="https://pl.wikipedia.org/wiki?curid=1259687" title="SS-Totenkopfverbande">
SS-Totenkopfverbande



</doc>
<doc id="1259689" url="https://pl.wikipedia.org/wiki?curid=1259689" title="SS-Totenkopfverbaende">
SS-Totenkopfverbaende



</doc>
<doc id="1259690" url="https://pl.wikipedia.org/wiki?curid=1259690" title="Dzwonkowce">
Dzwonkowce

Dzwonkowce ("Campanulales") - rząd pnączy należący w systemie Reveala do klasy "Rosopsida". 
Systematyka.
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa "Asteridae" Takht., nadrząd "Campanulanae" Takht. ex Reveal, rząd "Campanulales" Rchb.f. 
Dzwonkowce nie zostały wyróżnione w systemie. Klasyfikowane tu w innych systemach rodziny włączone zostały do rzędu astrowców "Asterales", z wyjątkiem rodziny "Sphenocleaceae" włączonej do rzędu psiankowców "Solanales".

</doc>
<doc id="1259692" url="https://pl.wikipedia.org/wiki?curid=1259692" title="Kniewo (jezioro)">
Kniewo (jezioro)

3 jeziora w Polsce:

</doc>
<doc id="1259696" url="https://pl.wikipedia.org/wiki?curid=1259696" title="Campanulales">
Campanulales



</doc>
<doc id="1259699" url="https://pl.wikipedia.org/wiki?curid=1259699" title="Prinzenstrasse">
Prinzenstrasse



</doc>
<doc id="1259700" url="https://pl.wikipedia.org/wiki?curid=1259700" title="Zbigniew Andruszkiewicz">
Zbigniew Andruszkiewicz

Zbigniew Andruszkiewicz (ur. 1 listopada 1959 w Gdańsku) – polski wioślarz, olimpijczyk z Moskwy (1980), rzemieślnik. Syn Józefa i Marii (z d. Mądrala).
Życiorys.
Należał do takich klubów sportowych jak: 
Jego trenerami byli: 

</doc>
<doc id="1259713" url="https://pl.wikipedia.org/wiki?curid=1259713" title="Velorex">
Velorex

Velorex – czechosłowacka marka pojazdów mechanicznych o bardzo prostej konstrukcji produkowanych w latach 1945-1973 z części i podzespołów motocykli marki DKW i Jawa. Nadwozie pojazdu wykonane było z rur stalowych obciągniętych początkowo płótnem, a późniejszych modelach – sztuczną skórą. 
Geneza i przeznaczenie.
Pierwotnie pojazdy były wytwarzane pod nazwą "OSKAR" przez prywatny warsztat braci Franciszka i Mojmira Stránských, od 1950 roku znacjonalizowany i włączony do państwowej organizacji VELO Hradec Králové, która w 1953 roku została przekształcona w przedsiębiorstwo produkcji pojazdów inwalidzkich Velorex. 
Łącznie wyprodukowano 15300 egzemplarzy tych pojazdów (w tym 12 tys. egz. typu Velorex 16/350).
Według czechosłowackich planów gospodarczych głównym użytkownikiem samochodów marki Velorex mieli być inwalidzi, którzy otrzymywali je z przydziału na podstawie wcześniejszej weryfikacji lekarskiej oraz z tytułu członkostwa w organizacjach osób niepełnosprawnych. W praktyce jednak dochodziło do nadużyć i część pojazdów została sprzedana osobom, które nie kwalifikowały się do otrzymania pojazdu inwalidzkiego.

</doc>
<doc id="1259714" url="https://pl.wikipedia.org/wiki?curid=1259714" title="Jezioro Osowskie">
Jezioro Osowskie

2 jeziora w Polsce:
oraz 

</doc>
<doc id="1259716" url="https://pl.wikipedia.org/wiki?curid=1259716" title="Jezioro Witosławskie">
Jezioro Witosławskie

2 jeziora w Polsce:

</doc>
<doc id="1259717" url="https://pl.wikipedia.org/wiki?curid=1259717" title="Krzysztof Mróz (lutnik)">
Krzysztof Mróz (lutnik)

Krzysztof Mróz (ur. 1953 w Radkowie) – polski lutnik. Ukończył Technikum Budowy Instrumentów Lutniczych w Nowym Targu, od 1980 roku prowadzi własną pracownię. Laureat konkursów branżowych, z których najistotniejszy to Międzynarodowy Konkurs Lutniczy im. Henryka Wieniawskiego w Poznaniu, na którym zdobył I oraz III nagrodę i Złoty Medal w 1996 roku.

</doc>
<doc id="1259718" url="https://pl.wikipedia.org/wiki?curid=1259718" title="Fitzroy (rzeka w Queenslandzie)">
Fitzroy (rzeka w Queenslandzie)

Fitzroy – rzeka we wschodniej części Australii, w stanie Queensland o długości 480 km oraz powierzchni dorzecza 142 000 km².
Rzeka ta powstaje z połączenia rzek Mackenzie oraz Dawson w obrębie Wielkich Gór Wododziałowych. Rzeka Fitzroy uchodzi do Morza Koralowego.
Większe miasto nad rzeką to Rockhampton.

</doc>
<doc id="1259720" url="https://pl.wikipedia.org/wiki?curid=1259720" title="Pélé">
Pélé



</doc>
<doc id="1259721" url="https://pl.wikipedia.org/wiki?curid=1259721" title="Jezioro Suskie">
Jezioro Suskie

4 jeziora w Polsce:

</doc>
<doc id="1259729" url="https://pl.wikipedia.org/wiki?curid=1259729" title="Proporczykowiec Gardnera">
Proporczykowiec Gardnera

Proporczykowiec Gardnera, proporczykowiec nigeryjski ("Fundulopanchax gardneri") – gatunek słodkowodnej ryby z rodziny Nothobranchiidae. Jest hodowana w akwarium.
Występowanie.
Afryka Zachodnia (południowa Nigeria, wschodni Kamerun).
Charakterystyka.
Samiczki jasnopomarańczowe bądź granatowawe, ze zwyczajnymi płetwami. Samce posiadają ostro zakończone płetwy i są ciemniejsze. Ryby te mają "proporczyki" będące dwoma ostro zakończonymi wyrostkami zwieńczającymi płetwę ogonową. Proporczyk występuje tylko u dorosłych samców.
Dorasta do 6 cm długości. Samiczki są mniejsze. Dymorfizm płciowy jest silnie zauważalny już u młodych osobników.
Ryba ta, w hodowli akwariowej, jest odporna, ale może przejawiać zachowania agresywne tak wobec innych gatunków, jak i przedstawicieli własnego (głównie samce wobec siebie oraz niedojrzałych samic). Przejawia się to podgryzaniem płetw, ale zwykle kończy niegroźnie. 
Proporczykowiec Gardnera w akwarium zjada każdy żywy lub mrożony pokarm, preferując najbardziej larwy owadzie (np. komarów, ochotek, czy wodzieni), rureczniki, wazonkowce, dorosłą artemię, jak również kryl.

</doc>
<doc id="1259730" url="https://pl.wikipedia.org/wiki?curid=1259730" title="Vítor Pélé">
Vítor Pélé



</doc>
<doc id="1259731" url="https://pl.wikipedia.org/wiki?curid=1259731" title="Club Deportivo Logroñés">
Club Deportivo Logroñés



</doc>
<doc id="1259733" url="https://pl.wikipedia.org/wiki?curid=1259733" title="Hans Krüger">
Hans Krüger



</doc>
<doc id="1259735" url="https://pl.wikipedia.org/wiki?curid=1259735" title="Chlorowodorek">
Chlorowodorek



</doc>
<doc id="1259737" url="https://pl.wikipedia.org/wiki?curid=1259737" title="AIS">
AIS



</doc>
<doc id="1259738" url="https://pl.wikipedia.org/wiki?curid=1259738" title="Lubie">
Lubie

3 jeziora w Polsce:

</doc>
<doc id="1259742" url="https://pl.wikipedia.org/wiki?curid=1259742" title="Jezioro Tuchomskie">
Jezioro Tuchomskie

2 jeziora w Polsce:

</doc>
<doc id="1259744" url="https://pl.wikipedia.org/wiki?curid=1259744" title="Anzelm Polak">
Anzelm Polak

Anzelm Polak znany jako "Hierosolymita", "Jerozolimczyk" (zm. 1519-1520) – polski bernardyn, podróżnik i kaznodzieja.
Życiorys.
Miejsce i rok urodzenia nieznany (prawdopodobnie ok. 1480). Krakowski bernardyn był penitencjarzem przy kościele Grobu Świętego w Jerozolimie w latach 1507-1508. Przez 2 lata (1512-1513) przebywał w Krakowie, gdzie zasłynął wymową kaznodziejską. Przeniesiony do Poznania, w roku 1517 został przełożonym domu zakonnego bernardynów. Autor łacińskiej relacji z podróży do Ziemi Świętej i opisu Jerozolimy.
Twórczość.
Jego pracę pt. "Terrae sanctae et urbis Hierusalem descriptio fratris Anzelmi ordinis Minorum de observantia", wydał Jan ze Stobnicy w tomie "Introductio in Ptolomei Cosmographiam", Kraków (1512 - drukarnia F. Ungler). Wydanie następne: Kraków brak roku wydania; Kraków 1517 (edycja wątpliwa; Kraków 1519; w: P. Canisius: "Thesaurus monumentorum ecclesiasticorum et historicorum" t. 4, Amsterdam 1725, s. 776-794. Przekład polski: A. Rymsza – Wilno (1595 - drukarnia J. Karcan).

</doc>
<doc id="1259745" url="https://pl.wikipedia.org/wiki?curid=1259745" title="Szczuczno">
Szczuczno

2 jeziora w Polsce:

</doc>
