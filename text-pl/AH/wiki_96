<doc id="1271609" url="https://pl.wikipedia.org/wiki?curid=1271609" title="John Morris (polityk)">
John Morris (polityk)

John Morris, "baron Morris of Aberavon" (ur. 5 listopada 1931 w Aberystwyth w Walii) – brytyjski prawnik i polityk, członek Partii Pracy, minister w rządach Harolda Wilsona i Jamesa Callaghana.
Wykształcenie odebrał w Ardwyn School, na University College of Wales w Aberystwyth oraz w Gonville and Caius College na Uniwersytecie Cambridge. Po ukończeniu studiów prawniczych rozpoczął w 1954 r. praktykę adwokacką w korporacji Gray’s Inn. Prowadził swoją kancelarię przy Bedford Row Chambers nr 2. W 1984 r. został ławnikiem korporacji. W latach 1982–1997 pracował w Sądzie Koronnym. Dosłużył się tytułu Radcy Królowej.
W 1959 r. został wybrany do Izby Gmin jako reprezentant okręgu Aberavon. Był parlamentarnym sekretarzem ministra mocy w latach 1964–1966, parlamentarnym sekretarzem ministra transportu w latach 1966–1968 oraz młodszym ministrem w departamencie obrony odpowiedzialnym za zaopatrzenie armii. W 1970 r. został członkiem Tajnej Rady. W latach 1974–1979 był członkiem gabinetu jako minister ds. Walii. Po porażce Partii Pracy w 1979 r. był przez dwa lata mówcą Opozycji na tematy prawne. Po powrocie laburzystów do władzy w 1997 r. został prokuratorem generalnym. Na tym stanowisku pozostawał do 1999 r.
Po rezygnacji ze stanowiska prokuratora otrzymał tytuł szlachecki. W Izbie Gmin zasiadał do 2001 r., kiedy to zrezygnował ze startu w wyborach. Rychło został kreowany parem dożywotnim jako baron Morris of Aberavon i zasiadł w Izbie Lordów. W 2002 r. został Lordem Namiestnikiem Dyfed, a w 2003 r. został kawalerem Orderu Podwiązki. Od 2002 r. jest kanclerzem uniwersytetu Glamorgan. Jest również przewodniczącym London Welsh Trust oraz członkiem Rady Fundacji Księcia Walii.
Jest żonaty z Margaret, wieloletnią członkinią magistratury Inner London. Ma z nią trzy córki: Nię, Nor i Elinor

</doc>
<doc id="1271611" url="https://pl.wikipedia.org/wiki?curid=1271611" title="Super Eurobeat presents ayu-ro mix">
Super Eurobeat presents ayu-ro mix

SUPER EUROBEAT presents ayu-ro mix – drugi remiksowy album Ayumi Hamasaki. Został wydany 16 lutego 2000 roku. Jest pierwszym albumem z serii "ayu-ro-mix". Utrzymywał się przez 31 tygodni w rankingu Oricon i znalazł się na 2. miejscu. Sprzedano kopii.

</doc>
<doc id="1271615" url="https://pl.wikipedia.org/wiki?curid=1271615" title="Yucca guatemalensis">
Yucca guatemalensis



</doc>
<doc id="1271616" url="https://pl.wikipedia.org/wiki?curid=1271616" title="Witchery">
Witchery

Witchery – szwedzka grupa muzyczna wykonująca heavy metal z wpływami takich gatunków jak death, thrash i black metal. Powstała 1997 w Linköping z inicjatywy muzyków zespołu Satanic Slaughter.
Historia.
Grupa powstała w 1997 roku w Linköping z inicjatywy muzyków zespołu Satanic Slaughter. W skład zespołu weszli basista Sharlee D’Angelo, gitarzyści Patrik Jensen i Richard Corpse, perkusista Micke Pettersson oraz wokalista Tony Kampner. Rok później grupa zarejestrowała debiutancki album zatytułowany "Restless &amp; Dead". Nagrania ukazały się 2 października 1998 roku nakładem wytwórni muzycznej Necropolis Records. 22 marca 1999 roku formacja wydała minialbum "Witchburner". Na siedmioutworowym wydawnictwie znalazły się m.in. interpretacje utworów „Fast as a Shark” z repertuaru Accept oraz „I Wanna Be Somebody” formacji W.A.S.P. Z kolei 22 października tego samego roku ukazał się drugi album Witchery pt. "Dead, Hot and Ready". Również w 1999 roku z zespołu odszedł Pettersson, którego zastąpił Martin Axenrot. 
Trzeci album kwintetu zatytułowany "Symphony for the Devil" ukazał się 24 września 2001 roku. 27 lutego 2006 roku ukazał się czwarty album grupy pt. "Don't Fear the Reaper". Nagrania sprzedały się w liczbie 400 egzemplarzy w przeciągu tygodnia od dnia premiery w Stanach Zjednoczonych. W 2010 roku grupę opuścił Tony Kampner. Nowym wokalistą został Erik „Legion” Hagstedt znany z występów w grupie Marduk. W odnowionym składzie zespół rozpoczął prace nad kolejnym albumem. 21 czerwca, także 2010 roku został wydany piąty album formacji zatytułowany "Witchkrieg". Gościnnie w nagraniach wzięli udział m.in. gitarzysta zespołu Slayer - Kerry King oraz Andy LaRocque znany z występów w grupach King Diamond i Death. Nagrania dotarły do 84. miejsca listy Billboard Top Heatseekers w Stanach Zjednoczonych, sprzedając się w nakładzie 600 egzemplarzy w przeciągu tygodnia od dnia premiery. W ramach promocji do utworów „Witchkrieg” i „Conqueror's Return” zostały zrealizowane teledyski. Rok później skład opuścił Hagstedt, którego zastąpił znany z występów w Dark Funeral Emperor Magus Caligula. W 2016 roku stanowisko wokalisty w zespole objął Angus Norder, natomiast w miejsce Martina Axenrota grupa przyjęła Christofera Barkensjö.

</doc>
<doc id="1271618" url="https://pl.wikipedia.org/wiki?curid=1271618" title="Zespół Devica">
Zespół Devica

Zespół Devica (zapalenie rdzenia i nerwów wzrokowych, ang. Devic syndrome, Devic's disease, neuromyelitis optica) – rzadka choroba, w której własny układ odpornościowy atakuje rdzeń kręgowy i nerwy wzrokowe. Powoduje to zapalenie rdzenia i nerwów wzrokowych i w konsekwencji ich demielinizację. Zespół Devica jest często mylony z początkami stwardnienia rozsianego (SM), jednak wymaga odmiennego leczenia. Zmiany powodują: osłabienie mięśni lub porażenie nóg lub rąk, utratę czucia, zaburzenia widzenia aż do ślepoty, głównie jako spadek ostrości widzenia lub dysfunkcji pęcherza moczowego, jelit.
Diagnoza.
W 2006 badacze z Kliniki Mayo w USA opublikowali nowe kryteria diagnozy zespołu Devica. Do postawienia diagnozy wymagane jest spełnienia dwóch kryteriów bezwzględnych i dwóch z trzech kryteriów pomocniczych.
Kryteria bezwzględne:
Kryteria pomocnicze:
Inną cechą różniącą zespół Devica od SM jest występowanie u ponad 80% chorych na stwardnienie wielospecyficznych przeciwciał przeciw co najmniej dwóm wirusom spośród wirusów odry, różyczki i ospy wietrznej. Tylko kilka % chorych na zespół Devica posiada takie przeciwciała.
Patofizjologia.
Chociaż zapalenie może także dotknąć mózg, to zmiany są inne niż w przypadku stwardnienia rozsianego (SM) pod względem struktury i rozmieszczenia. W Zespole Devica zmiany charakteryzują się złogami immunoglobulin G i M razem z produktami aktywacji dopełniacza wokół pogrubionych, hialinowanych naczyń krwionośnych. Rozmieszczenie tych złogów przypomina rozmieszczenie białka akwaporyny 4 w zdrowych tkankach. Białko to tworzy kanały do transportu wody przez powierzchnię astrocytów budujących barierę krew-mózg. W przeciwieństwie do SM, w Zespole Devica zmiany charakteryzują się ubytkiem akwaporyny 4 bez względu na stopień demielinizacji, martwicy tkanek czy miejsca występowania zmian. W SM ubytek akwaporyny 4 w zmianach zależy od stopnia demielinizacji.
Wysokie stężenie przeciwciał przeciw akwaporynie 4 (przeciwciał anty-AQP4) jest skorelowane ze ślepotą i wielkością zmian. Po podaniu leków immunosupresyjnych, w okresie wolnym od nawrotów choroby, stężenie jest niższe. Chociaż ataki są skorelowane z podwyższeniem poziomu przeciwciał przeciw akwaporynie 4, to niekiedy u niektórych chorych poziom ten jest wyższy w czasie remisji niż u innych chorych w czasie ataku. U niektórych chorych przyjmujących immunosupresanty wysoki poziom przeciwciał przeciw akwaporynie 4 nie przekłada się na ataki choroby. U myszy przeciwciała przeciw akwaporynie 4 stają się chorobotwórcze dopiero po dotarciu do miejsca objętego zapaleniem, albo po podaniu razem z ludzkim dopełniaczem pobranym od pacjentów. W tym przypadku uszkodzenie mieliny nastąpiło przed infiltracją komórek zapalnych. Samo zapalenie zwiększa produkcję akwaporyny 4.
Epidemiologia.
Zespół Devica u białych stanowi prawdopodobnie poniżej 1% zachorowań na choroby demielinizacyjne centralnego układu nerwowego. Mediana wieku zachorowania jest przed 40. rokiem życia – około 10 lat później niż w typowym SM. 85% chorych to kobiety.
W Japonii blisko 30% chorych na SM choruje na wzrokowo-rdzeniową formę SM. Forma ta jest podobna do zespołu Devica pod względem wieku zachorowania, obrazów rezonansu, płynu mózgowo-rdzeniowego, występowania przeciwciał przeciw akwaporynie co wskazuje, że może to być ta sama choroba.
Leczenie.
Do 2011 nie było żadnych randomizowanych badań klinicznych ze ślepą próbą. Kortykosterydy pomagają w 80% ostrych ataków. Około 60% pacjentów doznaje co najmniej umiarkowanej poprawy w ciągu dni od rozpoczęcia plazmaferezy. W celu zapobiegania atakom choroby stosuje się leki immunosupresyjne takie jak: azatiopryna z prednizonem, mykofenolan mofetylu z prednizonem, rytuksymab, mitoksantron, immunoglobuliny G, cyklofosfamid. Po leczeniu 25 chorych rytuksymabem, zmniejszającym liczbę limfocytów B produkujących przeciwciała, liczba ataków choroby spadła z od 0,5 – 5 rocznie (mediana 1,7) do od 0 – 3,2 rocznie (mediana 0). Niepełnosprawność, mierzona EDSS, ustabilizowała się u 9 chorych, zmniejszyła się u 11 a u 5 zwiększyła się z czego 2 zmarło. Po leczeniu 24 chorych mykofenolanem mofetylu mediana ataków spadła z 1,28 do 0,09 rocznie. Niepełnosprawność, mierzona EDSS, ustabilizowała się u 15 chorych, zmniejszyła się u 7 a u 2 zwiększyła się z czego jedna osoba zmarła.
Rokowanie.
Jeśli choroba rozpoczęła się ostrym zapaleniem nerwów wzrokowych z jednoczesnym, lub w odstępie dni, zapaleniem rdzenia, to prawdopodobniej choroba będzie miała przebieg jednofazowy z późniejszą remisją. Około 20% chorych jest ślepych na co najmniej jedno oko, a około 30% jest sparaliżowanych. Przeżywalność po 5 latach wynosi 90%.
Jednakże u co najmniej 85% chorych choroba ma przebieg nawracający z atakami na nerwy wzrokowe lub rdzeń. Ataki następują w odstępie miesięcy albo lat. 55% chorych ma nawrót w ciągu roku, 78% w ciągu 3 lat i 90% w ciągu 5 lat. W ciągu 5 lat ponad połowa chorych jest ślepa na jedno oko albo nie może chodzić bez pomocy. Ciężkie, wstępujące zapalenie rdzenia na odcinku szyjnym grozi niewydolnością oddechową, a w konsekwencji śmiercią, co następuje u około 1/3 chorych. Przeżywalność po 5 latach wynosi ok. 70%.
Historia.
Chorobę opisali Eugène Devic i Fernand Gault w 1894. Eponim choroby (zespołu) Devica wprowadził Acchiote w 1907.

</doc>
<doc id="1271619" url="https://pl.wikipedia.org/wiki?curid=1271619" title="Choroba Devica">
Choroba Devica



</doc>
<doc id="1271620" url="https://pl.wikipedia.org/wiki?curid=1271620" title="Zapalenie rdzenia i nerwów wzrokowych">
Zapalenie rdzenia i nerwów wzrokowych



</doc>
<doc id="1271621" url="https://pl.wikipedia.org/wiki?curid=1271621" title="Neuromyelitis optica">
Neuromyelitis optica



</doc>
<doc id="1271622" url="https://pl.wikipedia.org/wiki?curid=1271622" title="Santa Isabel (Kolumbia)">
Santa Isabel (Kolumbia)

 
Santa Isabel – miasto w Kolumbii. W jego pobliżu znajduje się wulkan o tej samej nazwie.

</doc>
<doc id="1271623" url="https://pl.wikipedia.org/wiki?curid=1271623" title="Owca stepowa">
Owca stepowa

Owca stepowa ("Ovis aries orientalis") – podgatunek z rzędu parzystokopytnych, z rodziny wołowatych, jeden z gatunków owiec domowych. Pozycja taksonomiczna owcy stepowej jest dyskutowana i lokowana także w randze gatunku, jako "Ovis orientalis".

</doc>
<doc id="1271625" url="https://pl.wikipedia.org/wiki?curid=1271625" title="Santa Isabel (wulkan)">
Santa Isabel (wulkan)

Santa Isabel – wulkan tarczowy w Kolumbii, w paśmie Kordyliery Środkowej (Andy). Znajduje się w pobliżu miasta o tej samej nazwie.
Santa Isabel to mały andezytyczny wulkan tarczowy, który jest przyćmiony przez sąsiadów z NE (Nevado del Ruiz) i SE (Tolima). Trzy kopuły lawy zajmują wydłużony, zlodowacony region szczytowy o trendzie NS, który ma dwa główne szczyty. Lawa holocenu wypełnia doliny na SW i SE. Mała kopuła lawy holocenu została umieszczona w centrum okrągłej depresji około 10 km na południowy zachód. Nie są znane żadne historyczne erupcje.

</doc>
<doc id="1271627" url="https://pl.wikipedia.org/wiki?curid=1271627" title="Andy Abraham">
Andy Abraham

Andrew Abraham (ur. 17 lipca 1964 w Londynie) – brytyjski piosenkarz wykonujący popową i soulową pochodzący z Grenady.
Zdobywca drugiego miejsca w finale drugiej edycji programu "The X Factor" (2005). Reprezentant Wielkiej Brytanii w 53. Konkursie Piosenki Eurowizji (2008).
Życiorys.
Zaczął interesować się muzyką w szkole, gdzie razem ze znajomymi tworzył piosenki dla zabawy. Kilka lat później jego siostra dołączyła do zespołu muzycznego, w który również został zaangażowany. Na początku kariery brał udział w konkursach muzycznych, w międzyczasie pracował jako śmieciarz, później był kierowcą autobusu oraz drukarzem. Po udziale w spektaklu "Houselight Family" zdecydował się na porzucenie pracy jako drukarz i pójście do szkoły muzycznej. Po dziewięciu miesiącach porzucił szkołę na rzecz zespołu Tru-Mix, który założył ze swoimi dwoma znajomymi. Po nagraniu ok. 30 utworów grupa miała w planach wydanie płyty, jednak ostatecznie do nagrań nie doszło, a Abraham na jakiś czas porzucił karierę muzyczną.
Na początku 2005 wziął udział w przesłuchaniach do drugiej edycji programu "The X Factor". Dotarł do finału, w którym zajął drugie miejsce, przegrywając z Shayne’em Wardem. Po udziale w programie otrzymał możliwość wydania debiutanckiej płyty pod szyldem wytwórni Sony BMG, która w marcu 2006 wydała album pt. "The Impossible Dream". Abraham umieścił na płycie nowe aranżacje soulowych i jazzowych utworów we własnej interpretacji. Krążek uzyskał sprzedaż ponad 176 tys. egzemplarzy w pierwszym tygodniu po premierze i dotarł do drugiego miejsca brytyjskich list najczęściej kupowanych płyt, ostatecznie został sprzedany w ponad 300 tys. kopiach, dzięki czemu zyskał status platynowej płyty w kraju. W listopadzie ukazał się drugi album studyjny Abrahama pt. "Soul Man", który dotarł do 19. miejsca krajowej listy najczęściej kupowanych płyt.
W 2008 Abraham otrzymał zaproszenie od telewizji BBC do udziału w koncercie "Eurovision - Your Decision 2008" będącym krajowymi eliminacjami do 53. Konkursu Piosenki Eurowizji. W marcu wygrał selekcje z utworem „Even If”, dzięki czemu został wybrany na reprezentanta Wielkiej Brytanii podczas międzynarodowego finału konkursu organizowanego w Belgradzie. W maju wystąpił w finale i zajął ostatnie, 25. miejsce z 14 punktami na koncie. Również w maju wydał pierwszy album kompilacyjny pt. "Very Best Of", na którym umieścił swoje największe przeboje. Na początku czerwcu wydał trzeci album studyjny pt. "Even If".
W marcu 2012 wydał czwarty album studyjny pt. "Remember When...". W latach 2012–2013 odbył dwie trasy koncertowe: "History of the Big Bands" i "Boogie Nights".
Życie prywatne.
Żonaty z Denise. Mają dwoje dzieci, Tarę i Jacoba.

</doc>
<doc id="1271632" url="https://pl.wikipedia.org/wiki?curid=1271632" title="Okręg wyborczy Aberavon">
Okręg wyborczy Aberavon

Okręg wyborczy Aberavon powstał w 1918 r. i wysyła do brytyjskiej Izby Gmin jednego deputowanego. Okręg jest położony w południowej Walii, na prawym brzegu rzeki Afan, przy jej ujściu do zatoki Swansea.

</doc>
<doc id="1271635" url="https://pl.wikipedia.org/wiki?curid=1271635" title="Rezerwat przyrody Żurawie Bagno (województwo lubuskie)">
Rezerwat przyrody Żurawie Bagno (województwo lubuskie)

Żurawie Bagno – torfowiskowy rezerwat przyrody w gminie Przewóz, powiecie żarskim (województwo lubuskie). Położony jest około 2 km na północny wschód od wsi Lipna w Borach Dolnośląskich.
Został utworzony w 1970 roku na powierzchni 42,07 ha. Obecnie zajmuje 44,52 ha, a cały jego obszar objęty jest ochroną ścisłą.
Charakterystyczną cechą tych terenów jest występowanie roślin owadożernych, w tym przypadku rosiczek. Miejsce gniazdowania wielu ptaków, między innymi żurawia szarego.
Podstawa prawna.
Nr rej. woj. – 13
Właściciel, zarządzający.
Skarb Państwa, Nadleśnictwo Wymiarki
Powierzchnia pod ochroną.
44,52 ha w tym:
Opis przedmiotu poddanego ochronie.
Rezerwat typu wodno-torfowiskowego stanowi fragment dawnego jeziora na skutek ekspansji lasu częściowo osuszonego. Całą powierzchnię stanowi bagno w części środkowej zalane wodą. W częściach bardziej osuszonych porośnięte grupowo brzozą i sosną w wieku 10–20 lat, sosną karłowatą w II – IV klasie wieku oraz brzozą w tym samym wieku (typ siedliskowy – bór bagienny). Liczne suchoczuby. Teren równy w części zachodniej wklęsły. Gleba bagienna – torf średnio głęboki, na piaskach gliniastych. Pokrywa zachwaszczona.
Występuje tu trzcina, trzęślica modra, sit, turzyce, torfowce, rosiczki (okrągłolistna, długolistna, pośrednia), wełnianka pochwowata, bagno zwyczajne, a także czermień błotna, nerecznica grzebieniasta, wełnianka wąskolistna, widłak torfowy, żurawina błotna, borówka bagienna czy wrzosiec bagienny.
Z ciekawszych ptaków występuje tu m.in. żuraw i bielik.
Ochrona.
Celem ochrony rezerwatu jest zachowanie ze względów naukowych i dydaktycznych zbiorowiska roślinności bagiennej i torfowiskowej.
Według obowiązującego planu ochrony ustanowionego w 2016 roku, obszar rezerwatu objęty jest ochroną ścisłą.
Rezerwat leży w granicach dwóch obszarów sieci Natura 2000: obszaru specjalnej ochrony ptaków „Bory Dolnośląskie” PLB020005 oraz specjalnego obszaru ochrony siedlisk „Przygiełkowiska koło Gozdnicy” PLH080055.
Nie podlega ochronie w zakresie prawa międzynarodowego.

</doc>
<doc id="1271636" url="https://pl.wikipedia.org/wiki?curid=1271636" title="Julio César Baldivieso">
Julio César Baldivieso

Julio César Baldivieso (ur. 2 grudnia 1971 w Cochabamba w Boliwii) – piłkarski pomocnik, reprezentant kraju, uczestnik MŚ 1994.
Kariera reprezentacyjna.
W barwach Reprezentacji Boliwii rozegrał 85 spotkań (piąty wynik w historii kraju), strzelił 15 goli (drugi wynik w historii kraju). Na MŚ 1994 rozegrał dwa spotkania, nie strzelił żadnego gola.
Kariera klubowa.
Swoje największe sukcesy odnosił w klubie Club Bolívar – zdobył z nim między innymi Mistrzostwo Boliwii 1993/94. Po MŚ 1994 przeniósł się do argentyńskiego Newell’s Old Boys. Występował w nim jednak tylko dwa lata, występując w 23 spotkaniach i zdobywając tylko 5 goli. Następnie powrócił do Club Bolívar, by ponownie wrócić z wypożyczenia do Newell’s Old Boys. Dalej jego kariera przeniosła się do Japonii – zaczął grać w Yokohama Marinos.
W kolejnych latach występował w klubach Boliwii, Ekwadoru, Chile, Arabii Saudyjskiej i Kataru. Od sezonu 2004/05 zaczął występować w wenezuelskim Caracas FC.
Od sezonu 2007/08 występuje w klubie z rodzinnego miasta – Club Aurora.

</doc>
<doc id="1271637" url="https://pl.wikipedia.org/wiki?curid=1271637" title="Tapachula">
Tapachula

Tapachula - miasto w Meksyku, w stanie Chiapas. W 2010 miasto to na powierzchni 303 km² zamieszkiwało 202 672 osób.
W Tapachula rozwinął się przemysł spożywczy oraz odzieżowy. Miasto to jest ważnym ośrodkiem handlowym oraz turystycznym w regionie.
Gmina Tapachula.
Miasto Tapachula jest siedzibą władz gminy Tapachula, jednej z 111 gmin w tym stanie. W 2005 roku ludność gminy liczyła 282 420 mieszkańców. Gmina jest położona w poprzek wąskiego pasa kraju wrzynającego się od strony wybrzeża pacyficznego w terytorium Gwatemali, co sprawia, że zachodnia część stanu położona jest nad brzegiem oceanu a wschodnia stanowi jednocześnie granicę państwową. Ludność gminy pracuje przede wszystkim w rolnictwie (47,25%), przemyśle (13,24%) i usługach komunalnych i turystycznych.

</doc>
<doc id="1271638" url="https://pl.wikipedia.org/wiki?curid=1271638" title="Kaveman">
Kaveman

Kaveman jest pierwszym singlem rapera Jibbsa (piąty w jego karierze) z udziałem Soulja Boya, który promuje nadchodzący album "Teen King", którego premiera ma nastąpić w 2008 roku.

</doc>
<doc id="1271639" url="https://pl.wikipedia.org/wiki?curid=1271639" title="Plan Madagaskar">
Plan Madagaskar



</doc>
<doc id="1271640" url="https://pl.wikipedia.org/wiki?curid=1271640" title="Krzysztof Birula-Białynicki">
Krzysztof Birula-Białynicki

Krzysztof Białynicki (ur. 15 sierpnia 1944 w Wilnie, zm. 30 stycznia 2014) – polski hokeista, reprezentant Polski, olimpijczyk.
Życiorys i kariera.
Syn Witolda Biruli-Białynickiego i Ireny Skarbek-Ważyńskiej. Urodzony 15 sierpnia 1944 roku w Wilnie. Podczas II wojny światowej rodzina została wysiedlona z majątku Taboryszki należącego od XVIII wieku do rodziny Skarbek-Ważyńskich (herbu Abdank) do Ciechocinka, z którego następnie przenieśli się do Łodzi. Absolwent XX Liceum Ogólnokształcącego im. Juliusza Słowackiego w 1962 i Studium Nauczycielskiego w Łodzi w 1968.
Wychowanek ŁKS Łódź, w którym grał w latach 1962–1974. W lidze polskiej wystąpił w 327 meczach, w których zdobył 287 goli. Dwukrotny król strzelców polskiej ligi (1967 i 1968). W 1975 wyjechał do Włoch, gdzie kontynuował swoją karierę do końca lat 70 w trzech klubach. W międzyczasie, w marcu 1977, pod dwóch latach gry we Włoszech powrócił do składu ŁKS w końcowej fazie sezonu 1976/1977.
W barwach reprezentacji Polski rozegrał 118 spotkań w latach 1965–1973, w których zdobył 50 goli. Uczestniczył w turniejach mistrzostw świata 1965, 1966, 1967, 1969, 1970, 1971, 1973 (w latach 1966, 1970, 1973 w Grupie A) oraz zimowych igrzysk olimpijskich 1972.
Założyciel, pierwszy prezes oraz trener Żeńskiego Klubu Hokejowego w Łodzi.
Był związany z Rudą Pabianicką. Był żonaty z Izabelą Kurkul (siatkarką pierwszoligowego AZS Warszawa, CHKS Łódź, ŁKS Łódź), z którą miał dwóch synów: Sebastiana (ur. 1979) i Seweryna (ur. 1983).
Zmarł 30 stycznia 2014. 6 lutego 2014 został pochowany na cmentarzu w Ksawerowie przy ul. Zachodniej 31.

</doc>
<doc id="1271641" url="https://pl.wikipedia.org/wiki?curid=1271641" title="Zdeňka Vávrová">
Zdeňka Vávrová

Zdeňka Vávrová (ur. 1945) – czeska astronom. Przez 20 lat (1975–1995) pracowała w Obserwatorium Kleť.
W latach 1978–1991 odkryła 115 planetoid. Jako pierwsza zaobserwowała kometę okresową 134P/Kowal-Vávrová. Nie dostrzegła jej komy i opisała jako planetoidę. Kometę rozpoznał Charles Kowal na później wykonanych zdjęciach.
Planetoida (3364) Zdenka została nazwana jej imieniem, (3732) Vávra nazwiskiem ojca.

</doc>
<doc id="1271643" url="https://pl.wikipedia.org/wiki?curid=1271643" title="Serau kędzierzawy">
Serau kędzierzawy

Serau kędzierzawy ("Capricornis crispus")) - ssak z rodziny wołowatych. Został opisany naukowo przez Temmincka pod nazwą "Antilope crispa".
Występowanie.
Gęste zarośla na skalistych zboczach Honsiu, Sikoku i Kiusiu (Japonia).
Wygląd.
Długość ciała 80-180 cm, wysokość w kłębie 50-94 cm, masa ciała 25-140 kg. U obu płci występują krótkie, spiczasto zakończone rogi osiągające 8-15 cm długości.
Tryb życia.
Żyją samotnie, w parach lub niewielkich grupach rodzinnych. Zajmowane terytoria znakują substancją wydzielaną przez dobrze rozwinięte gruczoły przedoczodołowe. Dojrzałość płciową osiągają ok. 2,5-3 lat. Ciąża trwa około 7 miesięcy. Samica rodzi jedno, rzadziej dwa młode. Serau kędzierzawy żyje do 20 lat. Żywi się głównie liśćmi.
Status.
Zaliczony do kategorii LC w klasyfikacji IUCN jako "Capricornis crispus".

</doc>
<doc id="1271644" url="https://pl.wikipedia.org/wiki?curid=1271644" title="2390 Nezárka">
2390 Nezárka



</doc>
<doc id="1271645" url="https://pl.wikipedia.org/wiki?curid=1271645" title="Naemorhedus crispus">
Naemorhedus crispus



</doc>
<doc id="1271646" url="https://pl.wikipedia.org/wiki?curid=1271646" title="3628 Boznemcová">
3628 Boznemcová



</doc>
<doc id="1271647" url="https://pl.wikipedia.org/wiki?curid=1271647" title="Serau japoński">
Serau japoński



</doc>
<doc id="1271648" url="https://pl.wikipedia.org/wiki?curid=1271648" title="Dolina Strzelców">
Dolina Strzelców

Dolina Strzelców (tyt. oryg. "Lugina e pushkatarëve") albański film fabularny z roku 1970 w reżyserii Todi Bozo i Vitore Çeli.
Opis fabuły.
Met Sokoli jest pionierem, który wyróżnia się wśród swoich szkolnych rówieśników zaradnością i sprawnością fizyczną. Jest także zapatrzony w swojego ojca, który broni granicy Albanii i marzy, aby mieć własny karabin. Met w czasie wędrówki po górach dostrzega bandę dywersantów, którzy przedostali się do Albanii. O pomoc zwraca się do żołnierzy Straży Granicznej, którzy otaczają i likwidują wrogi oddział. Ojciec Meta zostaje ranny w czasie walki. Karabin z ręki rannego ojca przejmuje Met i bierze udział w walce przeciwko dywersantom.
W realizacji filmu wzięli udział uczniowie ze szkoły "Ndoc Mazi" w Szkodrze i pracownicy kołchozu we wsi Vrith.

</doc>
<doc id="1271649" url="https://pl.wikipedia.org/wiki?curid=1271649" title="4781 Sládkovic">
4781 Sládkovic



</doc>
<doc id="1271651" url="https://pl.wikipedia.org/wiki?curid=1271651" title="Capricornis crispus">
Capricornis crispus



</doc>
<doc id="1271652" url="https://pl.wikipedia.org/wiki?curid=1271652" title="Shove-it">
Shove-it

Shove-it (lub shuvit) to jeden z podstawowych trików wykonywanych na deskorolce należących do grupy flipów. Polega na nadaniu rotacji deskorolce tak, by wykonała obrót o 180° w płaszczyźnie poziomej, jednak bez wyraźnego wyskoku. 
Modyfikacje.
Shove-it może być podwójny lub potrójny. Nazywamy go wtedy 360 lub 540 Shove-it (w zależności, o ile stopni deska się obróci).
Czasem przed nazwą tricku dodaje się przedrostek BS lub FS, który oznacza kierunek rotacji deskorolki względem ustawienia skatera.
Bywa mylony z Pop Shove-it'em, który jednak różni się wyraźnym wybiciem przed nadaniem rotacji deskorolce.
Sposób wykonania.
W odróżnieniu od większości trików wykonywanych na deskorolce, Shove-it'a nie poprzedza ollie. Tylną nogą lekko podbijamy przód deskorolki nadając rotację przez ciągnięcie gripa przednią nogą do przodu, a tylną do tyłu (lub odwrotnie, patrz → modyfikacje). Gdy deskorolka wykona żądaną ilość obrotów "łapiemy" ją stopami i dociskamy do podłoża.
Często wykonanie tego triku wiąże się z kilkunasto, bądź kilkudziesięciocentymetrowym przesunięciem osi deskorolki od pierwotnego kierunku jazdy. Spowodowane jest to przesunięciem punktu, wokół którego deskorolka się obraca nieco w tył - deskorolka nie jest wprawiana w rotację, będąc całkowicie w powietrzu, a dotykając jeszcze podłoża.
Rekordy.
Rekord Guinnessa w największej ilości Shove-it'ów wykonanych w minutę należy do polskiego skatera Adama Żaczka który w ciągu minuty zrobił 59 Shove-it'y. Adam Żaczek ustanowił wspomniany rekord 1 kwietnia 2017 roku w miejscowości Stróża.

</doc>
<doc id="1271657" url="https://pl.wikipedia.org/wiki?curid=1271657" title="Szóstak duński">
Szóstak duński

Szóstak duński (duń. "søsling", l.mn. "søslingen") - dawna moneta duńska wartości 6 fenigów, czyli pół szylinga. 
Szóstak po raz pierwszy wybity został w 1424 roku. Ważył wtedy 1,35 grama i przy próbie 11 i 1/4 łuta (czyli około 703‰) zawierał 0,95 gramów czystego srebra. Z biegiem czasu wraz z dewaluacją feniga szóstak zawierał coraz mniejszą ilość srebra, zachowując przy tym w większości przypadków ogólna wagę w zakresie 1 - 1,5 grama.

</doc>
<doc id="1271658" url="https://pl.wikipedia.org/wiki?curid=1271658" title="Kazimierz Chodakowski">
Kazimierz Chodakowski

Kazimierz Chodakowski (ur. 20 czerwca 1929 w Łodzi, zm. 21 października 2017 tamże) – polski hokeista grający na pozycji obrońcy, reprezentant kraju, olimpijczyk, również piłkarz.
Kariera klubowa.
Pochodził z rodziny ze sportowymi tradycjami. Ojciec Kazimierz pełnił funkcję gospodarza boiska przy al. Unii 2, a matka Bronisława (z d. Kaźmierczak) przygotowywała stroje sportowe na sportowców w ŁKS-ie Łódź.
Karierę sportową rozpoczął w 1947 roku w ŁKS-ie Łódź, w którym występował do 1951 roku. Następnie w latach 1951–1957 został zawodnikiem Legii Warszawa, w barwach której siedmiokrotnie z rzędu zdobywał mistrzostwo Polski. W 1958 roku wrócił do ŁKS-u Łódź, z którym dwukrotnie zdobywał brązowy medal mistrzostw Polski (1959, 1971), a po sezonie 1971/1972 w wieku 42 lat zakończył sportową karierę.
Słynął z twardej i nieustępliwej gry. Ponadto świetnie grał ciałem, popisując się m.in.: słynnymi bodiczkami oraz miał mentalność lidera, potrafiąc poderwać drużynę do walki.
Kariera reprezentacyjna.
Rozegrał 84 mecze w reprezentacji Polski, w których strzelił 14 bramek. Dwukrotnie uczestniczył z reprezentacją Polski w turnieju olimpijskim: (Oslo 1952, Cortinie d’Ampezzo 1956) oraz w czterech turniejach o mistrzostwo świata: (1955, 1957, 1958, 1959). Ponadto jest brązowym medalistą akademickich mistrzostw świata z 1953 roku.
Kariera trenerska.
Kazimierz Chodakowski po zakończeniu kariery sportowej rozpoczął karierę trenerską, którą spędził w ŁKS-ie Łódź, gdzie pracował m.in.: jako asystent trenerów oraz trener grup młodzieżowych. Pracował również jako kierowca.
Życie prywatne.
Od 1953 żonaty z Krystyną z Janiaków, z którą miał syna Andrzeja – również hokeistę.
Zmarł dnia 21 października 2017 roku w Łodzi w wieku 88 lat.

</doc>
<doc id="1271659" url="https://pl.wikipedia.org/wiki?curid=1271659" title="Mauricio Pochettino">
Mauricio Pochettino

Mauricio Roberto Pochettino Trossero (ur. 2 marca 1972 w Murphy) – argentyński trener włoskiego pochodzenia, piłkarz występujący na pozycji obrońcy. Od 2014 do 2019 trener Tottenhamu Hostpur. W sezonie 2018/2019 klub po raz pierwszy w jego historii znalazł się w finale Ligi Mistrzów UEFA.
Posiada obywatelstwo hiszpańskie.
Kariera klubowa.
Newell’s Old Boys.
Mauricio Pochettino urodził się w Murphy w prowincji Santa Fe. Jego rodzice to Hector i Amalia Pochettino. Pierwszy kontakt z piłką nożną miał w wieku sześciu lat; w 1978 oglądał z ojcem Mistrzostwa Świata w miejscowym klubie. Po odkryciu i szkoleniu 14-letniego Pochettino przez Jose Griffa i późniejszego menadżera Marcela Bielsę, w 1987 przeniósł się do Newell’s Old Boys. Pierwszy mecz w Primera División rozegrał w 1988.
Podczas pięcioletniego pobytu, Pochettino wygrał w sezonach 1990/91 i 1991/92 Mistrzostwo Argentyny. Marcelo Bielsa został w tym czasie trenerem klubu z Rosario, a jego praktyki trenerskie miały silny wpływ na młodego Pochettino. Drużyna dotarła do finału Copa Libertadores, dzięki golu strzelonemu przez Pochettino w półfinale przeciwko mistrzom Kolumbii América Cali.
Espanyol.
W wieku 22 lat trafił do występującego w Primera División Espanyolu, z którym w debiutanckim sezonie zajął szóste miejsce w ligowej tabeli. W ekipie "Periquitos" Pochettino grał przez niemal siedem sezonów, w trakcie których w 2000 roku wywalczył Puchar Króla. Łącznie w barwach Espanyolu argentyński obrońca wystąpił w 216 ligowych pojedynkach i zaliczył jedenaście trafień.
Paris Saint-Germain i Girondins Bordeaux.
W styczniu 2001 podpisał kontrakt z Paris Saint-Germain F.C. Jego zespół zajmował kolejno dziewiątą, czwartą i jedenastą lokatę w tabeli Ligue 1. Kolejnym klubem w karierze Pochettino było Girondins Bordeaux, jednak reprezentant Argentyny grał tam tylko przez rundę jesienną sezonu 2003/2004.
Powrót do Espanyolu.
W zimowym oknie transferowym Mauricio Pochettino powrócił do Espanyolu, z którym po raz drugi w karierze wywalczył Puchar Króla. Po trzech kolejnych sezonach spędzonych w tym zespole zdecydował się zakończyć piłkarską karierę.
Kariera reprezentacyjna.
W reprezentacji swojego kraju Pochettino zadebiutował w 1998 roku. W 2002 roku wystąpił w zupełnie nieudanych dla „Albicelestes” mistrzostwach świata. Podopieczni Marcelo Bielsy już w rundzie grupowej musieli uznać wyższość Szwedów oraz Anglików i odpadli z turnieju. Na mundialu Mauricio zagrał we wszystkich trzech spotkaniach w pełnym wymiarze czasowym. Łącznie dla drużyny narodowej Pochettino zaliczył 22 występy, w których strzelił dwa gole.
Kariera trenerska.
Espanyol.
W styczniu 2009 Mauricio Pochettino został trzecim trenerem Espanyolu w sezonie 2008/09. Zespół zajmował wtedy 18. pozycję i był jednym z głównych kandydatów do spadku do Segunda Division. Pochettino za cel obrał pozostanie z drużyną w lidze. Pierwszym meczem Espanyolu z argentyńskim trenerem były derby z FC Barceloną prowadzoną przez Pepa Guardiolę w Pucharze Hiszpanii. Pomimo tylko dwóch treningów przed meczem gra wysokim pressingiem przyniosła niespodziewany wynik 0:0. Pochettino wyprowadził Espanyol na prostą i dzięki dobrzej grze zajęli dziesiąte miejsce, mając 5 punktów przewagi nad strefą spadkową. Udało się też wygrać ligowe derby z FC Barceloną 2:1 na Camp Nou, co nie udawało się Espanyolowi przez 27 ostatnich lat. W następnym sezonie znów doprowadził drużynę z Barcelony do 11 miejsca, a sezon 2010/11 Espanyol zakończył na 8. pozycji. Jednak 26 listopada 2012 po przegranej 0:2 z Getafe CF, zespół był na ostatnim miejscu z zaledwie 9 punktami w meczach. Pochettino skarżył się również na ograniczenia finansowe nałożone na niego. To doprowadziło do tego, że pod koniec miesiąca kontrakt za obupólną zgodą został rozwiązany.
Mimo niskiego miejsca w lidze, Mauricio Pochettino zebrał dużo pochwał za styl gry, który wprowadził do Espanyolu. Drużyna była skupiona na wysokim pressingu i dobrych kontratakach. Pochettino narzucał określony styl taktyczny we wszystkich zespołach klubowych, od młodzieży do seniorów. Argentyńczyk preferował układ 4-2-3-1 i często promował graczy z akademii do pierwszego składu.
Southampton.
18 stycznia 2013 Mauricio Pochettino został ogłoszony nowym menadżerem klubu Premier League, Southampton, zastępując Nigela Adkinsa. Dzięki temu stał się drugim argentyńskim menadżerem w lidze angielskiej, po Osvaldo Ardilesie.
Pierwszy mecz Southampton pod wodzą Pochettino zakończył się remisem 0:0 z Evertonem na St Mary’s Stadium. Z kolei mecz z Manchesterem City, zakończony wynikiem 3:1 dla drużyny z południowej Anglii, był pierwszym zwycięstwem Southampton pod jego kierownictwem. W kolejnych miesiącach doprowadził Southampton do pamiętnych zwycięstw nad drużynami z „Big Six”, czyli wspomnianego 3:1 z Manchesterem City, 3:1 z Liverpoolem oraz 2:1 z Chelsea. W pierwszym pełnym sezonie Pochettino doprowadził swoją drużynę do ósmego miejsca w lidze, czyli najwyższej pozycji od sezonu 2002/03. Sezon ten też był rekordowy pod względem punktów, najlepszy od 1992/93.
Pomimo nauki języka angielskiego, podczas wywiadów i konferencji prasowych używał hiszpańskiego.
Tottenham Hotspur.
27 maja 2014 roku Mauricio Pochettino został zatrudniony przez Tottenham Hotspur jako główny trener. Podpisując pięcioletni kontrakt, został dziesiątym trenerem "Spurs" w przeciągu trzynastu lat. 28 stycznia drużyna osiągnęła finał Pucharu Ligi dzięki zwycięstwu w dwumeczu 3:2 nad Sheffield United. Przegrali jednak w finale 2:0 z Chelsea na Stadionie Wembley. Pierwszy sezon na krajowym podwórku Tottenham zakończył na piątym miejscu. Mauricio Pochettino zaczął wprowadzać do pierwszego składu kilku graczy z akademii. Tak właśnie pojawił się Harry Kane w wyjściowej jedenastce, zastępując reprezentanta Hiszpanii Roberto Soldado. Angielski napastnik, razem z Dele Allim i Erikiem Dierem, był kandydatem do podstawowego składu reprezentacji Anglii na UEFA Euro 2016. Tottenham walczył o wygranie Premier League w sezonie 2015/16, ale 2 maja zremisował 2:2 z Chelsea, przez co puchar wznieśli piłkarze Leicester City. Mecz na Stamford Bridge był bardzo brutalny – piłkarze "Spurs" otrzymali 9 żółtych kartek. Trener po gwizdku kończącym pierwszą połowę musiał rozdzielać kłócących się Danny’ego Rose’a i Williana. Tottenham przegrał swój ostatni mecz w tym sezonie, przez co Arsenal znalazł się za Leicester, a Tottenham Hotspur zajął trzecie miejsce. Pomimo tego to wciąż był najlepszy sezon "Spurs" w najwyższej klasie rozgrywkowej od 1990 roku.
12 maja 2016 Mauricio Pochettino przedłużył kontrakt łączący go z Tottenhamem do 2021 roku. Kampania rozpoczęła się od dwunastu kolejnych meczów bez porażki. Seria skończyła się na Stamford Bridge pod koniec listopada. Nieregularność formy doprowadziła do odpadnięcia z Ligi Mistrzów i Pucharu Ligi. Tottenham zakończył sezon na drugim miejscu, mając 86 punktów – 7 mniej niż Chelsea.
Był to najlepszy sezon "Spurs" pod względem liczby punktów w czasach Premier League, zakończony po raz pierwszy od 22 lat na miejscu wyższym niż Arsenal oraz najlepszy wynik w ostatnich pięćdziesięciu czterech latach, od sezonu 1962/63 pod przewodnictwem Billa Nicholsona. Sezon ten okazał się też być pierwszym od 52 lat, w czasie którego Tottenham był niepokonany na własnym stadionie.
24 maja 2018 Mauricio Pochettino podpisał nowy pięcioletni kontrakt, zgadzając się na pozostanie w Tottenhamie do 2023 roku. Sezon 2018/2019 zapowiadał się dla Tottenhamu niekorzystnie – przyczyną była przeprowadzka na nowy stadion, planowana na wrzesień 2018. Ostatecznie doszło do niej dopiero 3 kwietnia 2019. W inauguracyjnym meczu "Spurs" pokonali Crystal Palace 2:0 na nowym Tottenham Hotspur Stadium. Pierwszego gola na nowym obiekcie strzelił Heung-min Son.
Sezon 2018/2019 zakończyli na czwartym miejscu, za Manchesterem City, Liverpoolem i Chelsea. 8 maja 2019 roku Mauricio Pochettino poprowadził Tottenham do pierwszego w historii tego klubu finału Ligi Mistrzów. Dokonali tego dzięki zwycięstwu w półfinale nad Ajaxem 2:3 w Amsterdamie (3:3 w dwumeczu). Do przerwy "Koguty" przegrywały 2:0, jednak po końcowym gwizdku, dzięki trzem bramkom Lucasa Moury (trzecia padła w ostatniej z sześciu doliczonych minut), drużyna z Londynu awansowała do finału.
19 listopada 2019 roku został zwolniony z funkcji trenera.
Paris Saint-Germain.
2 stycznia 2021 roku został zatrudniony przez Paris Saint-Germain F.C. podpisując półtoraroczny kontrakt, z opcją przedłużenia go o rok.
Statystyki kariery.
Trener.
"Aktualne na 5 lipca 2022."

</doc>
<doc id="1271662" url="https://pl.wikipedia.org/wiki?curid=1271662" title="ITunes Originals – Jack Johnson">
ITunes Originals – Jack Johnson

iTunes Originals – Jack Johnson – wydawnictwo "iTunes Originals" Jacka Johnsona, dostępne początkowo wyłącznie w europejskim iTunes Store. Obecnie album ten można ściągnąć poprzez iTunes Store na całym świecie.
Wydawnictwo jest kompilacyjnym albumem, złożonym z 25 piosenek Johnsona w wersjach akustycznych, opatrzonym komentarzami muzyka. Jack mówi o m.in. swoich muzycznych inspiracjach oraz życiu prywatnym.

</doc>
<doc id="1271663" url="https://pl.wikipedia.org/wiki?curid=1271663" title="Główne silniki promu kosmicznego">
Główne silniki promu kosmicznego

Główne silniki promu kosmicznego (SSME z ang. "Space Shuttle Main Engines", ozn. kodowe RS-25) – trzy silniki na paliwo ciekłe w połączeniu z rakietami wspomagającymi generują ciąg pozwalający na wyniesienie wahadłowca na orbitę. Pracują one przez 8,5 minuty po starcie do czasu odłączenia zbiornika zewnętrznego (ang. "External Fuel Tank").
Główny zespół napędowy wahadłowca stanowią trzy zainstalowane w orbiterze silniki główne SSME (ang. Space Shuttle Main Engine) firmy Rocketdyne. Pracują one na wysokoenergetycznych, kriogenicznych materiałach pędnych: ciekłym tlenie i ciekłym wodorze dostarczanych ze zbiornika ET. Ciąg jednego silnika SSME wynosi 1670 kN na poziomie morza i 2100 kN w próżni. Regulacja ciągu jest możliwa w zakresie od 65 do 109% wartości znamionowej. Impuls właściwy silnika wynosi 363 s na poziomie morza i 455 s w próżni. Spalanie odbywa się w proporcji sześć części wagowych ciekłego tlenu na jedną część wagową ciekłego wodoru. Silniki SSME zbudowane zostały według wielu najnowocześniejszych technologii. Są to pierwsze w świecie silniki wykorzystujące dwustopniowy proces spalania, a także pierwsze silniki pojazdu kosmicznego przeznaczone do wielokrotnego użycia (55 startów na orbitę o skumulowanym czasie trwania 7,5 h).
Działanie silników.
Otwarcie zaworów zainstalowanych w orbiterze na przewodach materiałów pędnych prowadzących ze zbiornika ET rozpoczyna dopływ materiałów pędnych do silnika. Oba materiały pędne przepływają przez turbopompy niskiego ciśnienia ("W1", "T1"), turbopompy wysokiego ciśnienia ("W3", "T3") i przez główne zawory ("W15", "T9"). Po stronie ciekłego tlenu instalacja zostaje wypełniona aż do zaworów tlenu komór spalania wstępnego ("T13"). W takim stanie materiały pędne utrzymywane są do momentu wychłodzenia się silnika.
Podczas wykonywania zapłonu najpierw otwarty zostaje główny zawór paliwa ("W15"). Ciekły wodór wpływa do instalacji rur chłodzących dyszę ("W8"), główną komorę spalania i komory spalania wstępnego ("W4", "T4"). Część wodoru użytego w obiegu chłodniczym po przepłynięciu wokół głównej komory spalania powraca do turbopompy niskiego ciśnienia ("W1"), gdzie porusza wirnik turbiny napędzającej pompę. Stąd wodór przedostaje się do podwójnych ścianek obu turbopomp wysokiego ciśnienia ("W5", "T5"), głównego przewodu doprowadzającego gorący gaz (para wodna plus wodór) ("E1") i głównego wtryskiwacza ("E3") chłodząc je.
Z kolei po stronie utleniacza (ciekłego tlenu) polecenie uruchomienia silnika otwiera główny zawór ciekłego tlenu ("T9"). Utleniacz przepływa przez obie turbopompy ("W5"-"W6", "T5"-"T6") do głównego wtryskiwacza ("E3") i obu komór spalania wstępnego ("W4", "W5"). Tlen przepływający przez wysokociśnieniową pompę utleniacza ("T6") jest następnie kierowany do turbopompy niskiego ciśnienia ("T1"), gdzie napędza turbinę poruszającą pompę.
Zapłonniki iskrowe zainstalowane w górnej części obu komór spalania wstępnego i w głównej komorze spalania zaczynają pracę silnika. Komory spalania wstępnego ("W4", "T4") pracują przy stosunku mas składników mieszanki ok. 1 : 1, produkując gorący gaz - wzbogaconą w wodór parę wodną. Gaz ten napędza turbiny obu turbopomp wysokiego ciśnienia ("W5", "T5") po czym dwoma gałęziami głównego przewodu doprowadzającego ("E1") trafia do głównego wtryskiwacza ("E3"). We wtryskiwaczu
do mieszaniny pary wodnej i wodoru doprowadzony zostaje ciekły tlen. Substancje trafiają do głównej komory spalania, a następnie do dyszy.
Podzespoły układu spalania.
Instalacja zapłonowa.
Składa się z trzech zespołów zapłonników: dwóch dla obu wtryskiwaczy komór spalania wstępnego oraz jednego dla głównej komory spalania. Każdy z zespołów zapłonników składa się z miniaturowej komory spalania, dwóch iskrowych zapłonników elektrycznych i instalacji doprowadzającej materiały pędne. Zapłon w znajdujących się w silniku sześciu zapłonnikach powoduje zapoczątkowanie procesu spalania.
Komory spalania wstępnego.
Produkują one z ciekłego tlenu i wodoru gorący gaz - parę wodną wzbogaconą gazowym wodorem. Silnik SSME ma dwie komory spalania wstępnego, po jednej w instalacjach paliwa i utleniacza. Komora spalania wstępnego składa się z głównych
przewodów doprowadzających materiały pędne, wtryskiwacza, urządzeń stabilizujących, cylindrycznej strefy spalania i zespołu zapłonnika. Przewody rurowe doprowadzają tlen i wodór do wtryskiwacza. Interesująco przedstawia się konstrukcja elementów wtryskiwacza, z których każdy składa się z dwóch koncentrycznych rurek umieszczonych jedna w drugiej - wewnętrznej doprowadzającej tlen i zewnętrznej doprowadzającej wodór. Wtryskiwacz zaopatrzono w przegrody zapewniające stabilny proces spalania. Są one chłodzone gazowym wodorem, który następnie jest spalany w komorze. w skład cylindrycznej strefy spalania chłodzonej gazowym wodorem wchodzi sztywna powłoka strukturalna i wewnętrzna, cienkościenna wkładka.
Główny wtryskiwacz.
Jest jednym z najbardziej złożonych elementów silnika. Składa się on z cylindrycznego tzw. stożka ciągu, przewodu doprowadzającego ciekły tlen, sześciuset elementów wtryskujących i zespołu zapłonowego. Stożek ciągu przenosi nacisk od silnika do przegubowego zawieszenia połączonego z elementami konstrukcji statku, Główny przewód doprowadzający utleniacz doprowadza tlen do sześciuset rurek wtryskujących o konstrukcji analogicznej do zastosowanej we wtryskiwaczach komór spalania wstępnego. Paliwo reagujące z tlenem stanowi wzbogacona wodorem gorąca para wodna dochodząca z turbin turbopomp wysokiego ciśnienia i gazowy wodór z układu chłodzenia głównych przewodów doprowadzających. Siedemdziesiąt jeden elementów wtryskowych tworzy przegrody dzielące wtryskiwacz na sześć części w celu tłumienia różnic ciśnienia mogących zakłócić proces spalania.
Główna komora spalania.
Ma kształt cylindra o podwójnych ściankach. Odebrane z wtryskiwacza zmieszane materiały pędne spalają się i w postaci gorącego gazu (pary wodnej) są przyspieszane do prędkości dźwięku, a następnie po przejściu przez przewężenie (przekrój krytyczny), do prędkości naddźwiękowej w dyszy. Do elementów składowych komory spalania należą: strukturalny „płaszcz” o dużej wytrzymałości, wkładka chłodząca, wlot i wylot wodorowej instalacji chłodzącej oraz cięgna siłowników hydraulicznych sterujących ustawieniem dyszy. Wewnętrzna wkładka chłodząca tworzy typowy kształt kanału zbieżno-rozbieżnego (dysza de Lavala), charakterystyczny dla większości silników rakietowych. Współczynnik zwężenia przekroju dyszy na odcinku od przekroju wtryskiwacza do przekroju krytycznego wynosi 2,96:1, natomiast współczynnik rozszerzenia części rozbieżnej dyszy 5:1. We wnętrzu wkładki chłodzącej wodór jest przepuszczany przez trzysta dziewięćdziesiąt kanałów chłodzących. Około jednej czwartej całego przepływu wodoru jest wykorzystywane w układzie chłodzenia komory spalania.
Dysza.
Jest ona przymocowana do wylotu komory spalania. Ma ona dzwonowy kształt i stanowi największy element silnika SSME: jej długość wynosi około 3 m, a średnica w najszerszym miejscu 2,4 m, Współczynnik rozprężania wynosi 77,5 :1 (na dużej wysokości). W górnej części dyszy jest umieszczony pierścieniowy, główny przewód doprowadzający chłodziwo stanowiący równocześnie połączenia z główną komorą spalania. Dostarcza on wodór do instalacji chłodzących głównej komory spalania, dyszy i obu komór spalania wstępnego. Dysza składa się z 1080 pierścieniowych segmentów tworzących żądany, dzwonowy profil. Jest ona opleciona rurkami chłodzącymi chronionymi przed uszkodzeniami od pędu rozgrzanego powietrza podczas startu i wlotu w atmosferę obręczami należącymi do wzmocnionego płaszcza dyszy.
Instalacje silnikowe.
Główny przewód doprowadzający gorący gaz.
Stanowi on połączenie turbin pomp wysokociśnieniowych z głównym wtryskiwaczem. Ma on podwójne ścianki chłodzone wodorem. oprócz tego przewód jest „kręgosłupem” strukturalnym silnika SSME unosząc jego podstawowe zespoły.Turbopompy są przymocowane do przewodów śrubami, natomiast komory spalania wstępnego zostały przyspawane. 
Wymiennik ciepła.
Ma on kształt wężownicy i jest zainstalowany w głównym przewodzie doprowadzającym gorący gaz po stronie utleniacza. W wymienniku następuje zamiana ciekłego tlenu w gaz potrzebny do utrzymania ciśnienia w rezerwie ekspansyjnej zbiornika zewnętrznego i akumulatorze ciśnienia, tzw. instalacji pogo (bazuje na tłumiącym drgania pogo, pęcherzyku gazu uwięzionym w przewodzie doprowadzającym materiały pędne). Wymiennik ciepła pracuje dwustopniowo; najpierw w śrubowo skręconym przewodzie rurowym o długości 0,8 m następuje zmiana stanu skupienia tlenu, po czym w dwóch wężownicach o długości
7,9 m następuje jego podgrzanie do odpowiedniej temperatury.
Instalacja pneumatyczna.
Jest ona przeznaczona do płukania przewodów silnika z materiałów pędnych — gazowym azotem podczas operacji przedstartowych i helem w locie oraz sterowania zaworami upustowymi i awaryjnego zamykania głównych zaworów materiałów pędnych w przypadku utraty przez silnik zasilania elektrycznego.
Przegubowe zawieszenie.
Przekazuje ono nacisk od silnika i składa się z kielichowatego kształtu gniazda i umieszczonego w nim kulowego trzpienia połączonego z głównym wtryskiwaczem. Tak ułożyskowane zawieszenie pozwala na wykonywanie ruchów silnika, a tym samym na sterowanie kierunkiem siły ciągu. Do ustawiania silnika służą dwa siłowniki hydrauliczne pozwalające na pochylanie go o ± 10,5° i odchylanie kierunkowe ± 8,5° od osi.
Turbopompy.
Instalacja doprowadzania materiałów pędnych składa się z czterech pomp turbinowych: dwóch wysokiego i dwóch niskiego ciśnienia, po dwie w instalacji wodoru i tlenu. Turbopompy wysokiego ciśnienia dostarczają materiały pędne do głównego wtryskiwacza. Zadaniem pomp niskociśnieniowych jest podniesienie ciśnienia na wlotach pomp wysokociśnieniowych i zabezpieczenie przed zjawiskiem kawitacji w przewodach materiałów pędnych.Turbopompy, szczególnie wysokociśnieniowe zostały zbudowane według najnowocześniejszych technologii przy daleko posuniętej miniaturyzacji i wysokich osiągach. Na przykład turbopompa paliwa wysokiego
ciśnienia ma długość 110 cm, średnicę 55 cm i masę 320 kg, przy ponad 46 MW oddawanej mocy. Obie turbopompy silnika mają łożyska wałów smarowane ciekłym wodorem lub ciekłym tlenem.
Turbopompa paliwa niskiego ciśnienia.
Jest to pompa o przepływie osiowym, napędzana dwustopniową turbiną. Pompa ta pracuje ze znamionową prędkością obrotową 14 700 obr./min oddając moc 1790 kW. Podwyższa ona ciśnienie z 207 do 1600 kPa z wydatkiem 67 kg/s. Turbinę pompy napędza gazowy wodór pod ciśnieniem 29,434 MPa.
Turbopompa paliwa wysokiego ciśnienia.
Składa się z trzystopniowej pompy odśrodkowej napędzanej bezpośrednio z dwustopniowej turbiny pracującej przy ciśnieniu wlotowym wodoru 35,605 kPa. Zespół pompy jest oddzielony od turbiny uszczelnieniami dynamicznymi. Turbopompa charakteryzuje się bardzo dużymi osiągami: znamionowa prędkość obrotowa wynosi 35 000 obr./min, moc oddawana 46,435 MW. Podwyższa ona ciśnienie z 1213 do 42 817 kPa przy wydatku 67 kg/s.
Turbopompa utleniacza niskiego ciśnienia.
Jest to pompa o przepływie osiowym, napędzana sześciostopniową turbiną. Ponieważ czynnikiem roboczym zarówno w pompie, jak i w turbinie jest ciekły tlen, wyeliminowano problem szczelnego odseparowania obu części turbopompy. Znamionowa prędkość obrotowa wynosi 5150 obr./min, moc oddawana 1069 kW. Pompa podwyższa ciśnienie z 690 do 2861 kPa przy wydatku 401 kg/s.
Turbopompa utleniacza wysokiego ciśnienia.
Składa się ona z głównej pompy tłoczącej ciekły tlen do głównego wtryskiwacza i pompy doładowującej (ang. "boost pump") dostarczającej ciekły tlen do obu komór spalania wstępnego. Turbinę napędza gazowy wodór o ciśnieniu 36,046 MPa i dlatego pompę oddzielają od turbiny uszczelnienia dynamiczne. Główna pompa pracuje ze znamionową prędkością obrotową 29 057 obr./min, oddaje 15,643 MW mocy i podwyższa ciśnienie z 2482 do 31 937 kPa przy wydatku 4B4 kg/s. Pompa doładowująca o mocy 1098 kW podnosi ciśnienie z 30 592 do 52 942 kPa przy wydatku 39 kg/s.
Główne zawory.
Do głównych zaworów silnika SSME zaliczają się: główny zawór paliwa, główny zawór utleniacza, zawory utleniacza obydwu komór spalania wstępnego i zawór chłodziwa komory spalania. Cztery pierwsze są zaworami typu kulowego ze specjalnymi uszczelnieniami, natomiast ostatni zaworem zasuwowym. Wszystkie zawory główne są sterowane za pomocą mechanizmów hydraulicznych. Układ serwozaworów sterujących otwieraniem głównych zaworów materiałów pędnych jest zdwojony. Wszystkie zawory główne, z wyjątkiem zaworu chłodziwa komory spalania, są wyposażone w pneumatyczny układ awaryjnego zamykania.
Sterownik silnika.
Sterownikiem silnika SSME jest szesnastobitowy komputer wyposażony w zespół układów wejścia-wyjścia. Steruje on pracą siłowników hydraulicznych, zapłonników iskrowych, zaworów elektromagnetycznych i czujników kontrolujących parametry pracy silnika rakietowego. Operacja kontrolowania stanu czujników jest przeprowadzana przez sterownik co 20 ms (tj. 50 razy w ciągu sekundy). Kontroluje się temperatury, ciśnienia i prędkości przepływu cieczy i gazów. W przypadku przekroczenia krytycznej wartości któregoś z parametrów sterownik może doprowadzić nawet do wyłączenia silnika. Sterownik silnika jest połączony z komputerami pokładowymi wahadłowca otrzymując dane dotyczące kontroli przedstartowej, wymagań co do poziomu ciągu podczas wzlotu i chwili wyłączenia silnika. Regulacja ciągu odbywa się z dokładnością do 1%. Interfejs komputera steruje napływem danych z zewnątrz i wysyłaniem poleceń do urządzeń wykonawczych. Sterownik przyjmuje dane do kierowania pracą silnika trzema
wzajemnie rezerwującymi się kanałami połączeń. Wysyłanie danych o funkcjonowaniu silnika następuje dwoma kanałami. Komputer ma stosunkowo małą pojemność pamięci 16 384 słów. Oprogramowanie sterownika funkcjonuje w czasie rzeczywistym. Część układów elektronicznych i czujników jest zdwojona. Sterownik
jest zamknięty w pokrytej radiatorami obudowie o wymiarach 36,8 x 46,4 x 59,7 cm, masie 97 kg i jest zasilany z trójfazowej szyny prądu zmiennego 110 V/400 Hz, do której są podłączone zasilacze poszczególnych urządzeń elektronicznych.

</doc>
<doc id="1271665" url="https://pl.wikipedia.org/wiki?curid=1271665" title="Kanotier">
Kanotier

Kanotier (fr. "canotier" – wioślarz) – słomkowy kapelusz z niską płaską główką i niedużym rondem, ozdobiony czarną lub białą jedwabną wstążką. 
W okresie fin de siècle'u i pierwszym dwudziestoleciu XX wieku typ męskiego letniego nakrycia głowy, stosowany zwłaszcza do ubioru wakacyjnego. Należał do modnego wyposażenia wioślarzy (uwidoczniony na obrazach impresjonistów) i cyklistów. W wersji damskiej używany przez rowerzystki i niektóre sportsmenki (np. tenisistki).
Pojawił się w drugiej połowie XIX wieku i na początku był noszony przez przedstawicieli obu płci. W pierwszej połowie XX wieku moda na ten letni kapelusz, noszony w późniejszym okresie już tylko przez mężczyzn, zanikła. Miłośnikiem kanotiera był francuski piosenkarz Maurice Chevalier, a w Polsce do elegancji tego rodzaju nawiązywał Tadeusz Ross, (m.in. wykonujący swój przebój "Słońce w kapeluszu").

</doc>
<doc id="1271666" url="https://pl.wikipedia.org/wiki?curid=1271666" title="Leszek Kokoszka">
Leszek Kokoszka

Leszek Kokoszka (ur. 11 kwietnia 1951 w Nowym Targu) – polski hokeista, olimpijczyk.
Kariera sportowa.
Zawodnik grający na pozycji napastnika. Wychowanek Podhala Nowy Targ (1965-1975). Następnie gracz Legii Warszawa (1976-1977), Łódzkiego Klubu Sportowego (1977-1981) oraz włoskiego MC Cortina d'Ampezzo (1981-1982) i niemieckiego EV Landsberg (od 1983).
Zdobywca Złotego Kija redakcji "Sportu" dla najlepszego hokeisty kraju oraz król strzelców i zwycięzca "punktacji kanadyjskiej" w sezonie 1979/1980 w barwach ŁKS Łódź.
Uczestnik Igrzysk Olimpijskich w Innsbrucku (1976) i Lake Placid (1980) oraz pięciu turniejów o mistrzostwo świata.

</doc>
<doc id="1271668" url="https://pl.wikipedia.org/wiki?curid=1271668" title="Organizacja Narodów Zjednoczonych ds. Oświaty, Nauki i Kultury">
Organizacja Narodów Zjednoczonych ds. Oświaty, Nauki i Kultury



</doc>
<doc id="1271669" url="https://pl.wikipedia.org/wiki?curid=1271669" title="Organizacja do spraw Wyżywienia i Rolnictwa">
Organizacja do spraw Wyżywienia i Rolnictwa



</doc>
<doc id="1271671" url="https://pl.wikipedia.org/wiki?curid=1271671" title="Kościoły protestanckie w Lublinie">
Kościoły protestanckie w Lublinie

W Lublinie protestantyzm reprezentowany jest przez większość tradycji wyznaniowych, zarówno nurtu ewangelickiego, jak i ewangelikalnego. Najwięcej wyznawców posiada Kościół Zielonoświątkowy w RP oraz Kościół Adwentystów Dnia Siódmego. Na terenie miasta działa 16 denominacji protestanckich, które łącznie posiadają 17 zborów i placówek.
Historia.
Protestantyzm w Lublinie pojawił się w połowie XVI wieku. Szybko pojawiły się pierwsze zbory, które zrzeszały znaczną część miejscowej szlachty. W 1562 r. Kościół Ewangelicko-Reformowany (obecnie nieposiadający w mieście wyznawców) założył pierwszy lubelski zbór kalwiński. 
W 1784 r. luteranie otrzymali zgodę na budowę kościoła, szkoły i szpitala w Lublinie. Cztery lata później ukończono Kościół św. Trójcy, który jest domem modlitwy miejscowej społeczności luterańskiej do dziś. Wkrótce chrześcijanie wyznania augsburskiego założyli tzw. Dom Schronienia, który zapewniał opiekę ubogim. Finansowany był z darowizn. Szkoła Ewangelicka założona została w 1863 r.
Adwentyzm dotarł do Lublina w 1913 r. Dzięki pracy ewangelizacyjnej ewangelisty i pracownika biblijnego Kościoła Adwentystów Dnia Siódmego już rok później powstał na terenie miasta pierwszy zbór adwentystyczny.

</doc>
<doc id="1271674" url="https://pl.wikipedia.org/wiki?curid=1271674" title="Walery Kosyl">
Walery Kosyl

Walery Kosyl (ur. 17 marca 1944 w Alfeld) – polski hokeista, bramkarz, reprezentant kraju, olimpijczyk.
Życiorys.
Jest łodzianinem, lecz urodził się w Niemczech, gdzie podczas II wojny światowej jego rodziców wywieziono na roboty przymusowe. Rodzice powrócili do Łodzi niedługo po zakończeniu działań wojennych. Zamieszkali na Retkini, przy ul. Pienistej. Stąd było stosunkowo blisko do obiektów Łódzkiego Klubu Sportowego przy al. Unii.
Z Retkini wyprowadził się ok. 1968 na Teofilów, ponieważ jego ojciec, jako pracownik budowanej tam w tym czasie dużej Fabryki Transformatorów i Aparatury Elektrycznej „Elta”, dostał mieszkanie w bloku zakładowym. Obecnie mieszka na Kozinach. Jak powiedział w wywiadzie: „Miałem propozycje wyjazdu nawet z zagranicy. Nie chciałem jednak opuszczać Łodzi. To przecież moje rodzinne miasto, tu miałem bliskich. No i grałem przecież w dobrej drużynie. Z Łodzią związałem się na dobre i na złe. Tu się czuję najlepiej.”.
Zarys kariery sportowej.
Wychowanek Łódzkiego Klubu Sportowego, w którym występował niemal przez całą karierę zawodniczą (1957–1983), z przerwą spowodowaną służbą wojskową. W tym okresie grał w Legii Warszawa (1964–1967). W ciągu 21. sezonów ligowych wystąpił w 559 meczach, strzelając – jako jedyny bramkarz w Polsce – gola z gry.
Uczestnik Zimowych Igrzysk Olimpijskich w Sapporo (1972) i Innsbrucku (1976) oraz siedmiu turniejów o mistrzostwo świata. Zdobywca Złotego Kija redakcji „Sportu” dla najlepszego hokeisty Polski w 1973, grającego w barwach ŁKS.
W latach 1984–1985 i 1987–1988 był pierwszym trenerem hokeistów ŁKS.

</doc>
<doc id="1271679" url="https://pl.wikipedia.org/wiki?curid=1271679" title="Frederick Mulley">
Frederick Mulley

Frederick William Mulley, "baron Mulley" (ur. 3 lipca 1918, zm. 15 marca 1995), brytyjski prawnik i polityk, członek Partii Pracy, minister w rządach Harolda Wilsona i Jamesa Callaghana.
W latach 1929–1936 uczęszczał do Warwick School. Podczas II wojny światowej służył w pułku Worcestershire. W grudniu 1939 r. został wysłany do Francji jako członek 7 batalionu. Podczas odwrotu do Dunkierki w maju 1940 r. został awansowany do stopnia sierżanta. Pod Dunkierką został ranny i dostał się do niemieckiej niewoli. Pozostał w niej do końca wojny.
Podczas pobytu w niewoli kontynuował naukę, dzięki czemu po wojnie uzyskał stypendium, które pozwoliło mu rozpocząć studia w Christ Church na Uniwersytecie Oksfordzkim. Uzyskał tam tytuł naukowy z filozofii, politologii i ekonomii. W latach 1948–1950 studiował ekonomię w St Catherine's College na Uniwersytecie Cambridge. W 1954 r. rozpoczął praktykę adwokacką.
Mulley był członkiem Partii Pracy od 1936 r. W 1945 r. bez powodzenia startował w wyborach do Izby Gmin w okręgu Sutton Coldfield. Do parlamentu dostał się dopiero w 1950 r., wygrywając wybory w okręgu Sheffield Park.
Początkowo był członkiem komisji ds. propozycji budżetowych. W 1951 r. był członkiem parlamentarnej delegacji do Niemiec Zachodnich. W tym samym roku został parlamentarnym prywatnym sekretarzem ministra pracy. W 1957 r. został członkiem parlamentarnej delegacji do Kenii. W latach 1958–1961 był brytyjskim reprezentantem w Zgromadzeniu Doradczym Rady Europy (gdzie był wiceprzewodniczącym Komitetu Ekonomicznego) oraz w Unii Zachodnioeuropejskiej (gdzie był wiceprzewodniczącym Zgromadzenia Unii).
W okresie rządów laburzystów sprawował wiele funkcji w administracji rządowej. Był młodszym ministrem ds. sił zbrojnych w ministerstwie obrony w latach 1964–1965, ministrem lotnictwa w latach 1965–1967, młodszym ministrem ds. rozbrojenia oraz ministrem stanu w Foreign Office w latach 1967–1969, a także ministrem transportu w latach 1969–1970 i 1974–1975. W 1975 r. został członkiem gabinetu jako minister edukacji i nauki. W 1976 r. został ministrem obrony. Pozostał na tym stanowisku do wyborczej porażki Partii Pracy w 1979 r.
Mulley zasiadał w Izbie Gmin do 1983 r. W 1984 r. został kreowany parem dożywotnim jako "baron Mulley" i zasiadł w Izbie Lordów. Zmarł w 1995 r. Był żonaty z Doris French (od 1948 r.) i miał z nią dwie córki.

</doc>
<doc id="1271682" url="https://pl.wikipedia.org/wiki?curid=1271682" title="Zetor 10641">
Zetor 10641

Zetor 10641 - ciągnik rolniczy z serii Forterra produkowany od 1998 roku w Brnie przez firmę Zetor.
Dane techniczne.
Silnik
Sprzęgło
Skrzynia przekładniowa
Wał odbioru mocy
Przedni most napędowy
Hamulce
Układ kierowniczy
Układ hydrauliczny
Kabina bezpieczna BK 7341
Ogumienie
Rozstaw kół (mm) 
Zbiornik paliwa
Wymiary (mm)

</doc>
<doc id="1271693" url="https://pl.wikipedia.org/wiki?curid=1271693" title="Okręg wyborczy Sheffield Park">
Okręg wyborczy Sheffield Park

Okręg wyborczy Sheffield Park powstał w 1918 r. i wysyłał do brytyjskiej Izby Gmin jednego deputowanego. Okręg obejmował część miasta Sheffield. Został zniesiony w 1983 r.

</doc>
<doc id="1271697" url="https://pl.wikipedia.org/wiki?curid=1271697" title="Chrześniak (film)">
Chrześniak (film)

Chrześniak – polski film obyczajowy z 1985.
Opis fabuły.
Akcja filmu rozgrywa się w Grzybowie, w maju 1985. Główny bohater - Grzegorz Purowski jest dyrektorem PGR. Ma czterech ojców chrzestnych. Jeden z nich, Strzykalski, bez wiedzy Grzegorza, wynajmuje filmowcom starego opla, co oburza dyrektora PGR. Przebywając w mieście Grzegorz stara się namówić spotkanego lekarza, aby przyjął bez kolejki innego ojca chrzestnego - Blicharskiego, kierownika gorzelni w PGR. Do Chaładaja, trzeciego ojca chrzestnego, Purowski ma pretensje o zniknięcie portretu Joanny ze słupa. Czwarty zaś, Wacek, oznajmia bohaterowi, że dostał nominację na ambasadora w Azji i pragnie zabrać go ze sobą, na co Grzegorz nie wyraża jednak zgody.
Obsada aktorska.
i inni.

</doc>
<doc id="1271701" url="https://pl.wikipedia.org/wiki?curid=1271701" title="Witold Nieduszyński">
Witold Nieduszyński

Witold Nieduszyński (ur. 2 października 1950 w Warszawie) – polski polityk, menedżer, poseł na Sejm III kadencji.
Życiorys.
Ukończył studia na Wydziale Mechaniczno-Technologicznym Politechniki Warszawskiej. W latach 1997–2001 sprawował mandat posła na Sejm wybranego z listy ogólnopolskiej Akcji Wyborczej Solidarność. W następnych wyborach bez powodzenia ubiegał się o reelekcję z ramienia Prawa i Sprawiedliwości.
Od 2002 do 2003 był zastępcą burmistrza dzielnicy Śródmieście. Prowadził działalność gospodarczą w ramach spółek prawa handlowego. W 2006 objął stanowisko dyrektora oddziału terenowego Agencji Rynku Rolnego.
Należał do Chrześcijańskiej Demokracji – Stronnictwa Pracy, po przekształceniu w 2000 tego ugrupowania w Stronnictwo Pracy został wiceprezesem partii. W 2006 bezskutecznie kandydował do rady m.st. Warszawy z listy lokalnego komitetu.

</doc>
<doc id="1271704" url="https://pl.wikipedia.org/wiki?curid=1271704" title="Zetor 11441">
Zetor 11441

Zetor 11441 - czeski ciągnik rolniczy z grupy Zetorów Forterra.
Dane techniczne.
Silnik
Sprzęgło
Skrzynia przekładniowa
Wał odbioru mocy
Przedni most napędowy
Hamulce
Układ kierowniczy
Układ hydrauliczny
Kabina bezpieczna BK 7341
Ogumienie
Rozstaw kół (mm) 
Zbiornik paliwa
Wymiary (mm)

</doc>
<doc id="1271705" url="https://pl.wikipedia.org/wiki?curid=1271705" title="Katastrofa lotnicza w Kinszasie (2007)">
Katastrofa lotnicza w Kinszasie (2007)

Katastrofa lotnicza w Kinszasie w 2007 – 4 października 2007 roku, w stolicy Demokratycznej Republiki Konga - Kinszasie rozbił się samolot transportowy Antonow An-26 linii Africa One. W katastrofie zginęło 51 osób - 21 pasażerów samolotu oraz 30 osób na ziemi. Podejrzewa się, że ofiar mogło być znacznie więcej.
Maszyna odbywała lot z Kinszasy do położonej na południu kraju Tshikapy. Na pokładzie znajdowało się 20 osób (wszyscy byli obywatelami Rosji). Maszyna wystartowała z Portu lotniczego Kinszasa ok. 10:40. Trzy minuty później spadła na pobliski bazar. Doszło do eksplozji, a płomienie przeniosły się też na pobliskie budynki. Przyczyną katastrofy była awaria silnika.
Linie Africa One są na czarnej liście Unii Europejskiej, głównie ze względu na wiek i stan techniczny swoich maszyn. Antonow, który się rozbił, miał 30 lat.
Do bliźniaczo podobnej katastrofy doszło 8 stycznia 1996 też w Kinszasie. Wtedy to samolot Antonow An-32 linii African Air spadł na bazar pełen ludzi. Zginęło wtedy 297 osób (według niektórych doniesień nawet 370), głównie klientów bazaru.

</doc>
<doc id="1271707" url="https://pl.wikipedia.org/wiki?curid=1271707" title="Mohamed Ali Akid">
Mohamed Ali Akid

Mohamed Ali Akid (ur. 5 lipca 1949 w Safakisie, zm. 11 kwietnia 1979 w Rijadzie) – tunezyjski piłkarz, występujący na pozycji napastnika, reprezentant kraju, uczestnik MŚ 1978.
Kariera sportowa.
Na turnieju na Mistrzostwach Świata rozegrał 3 spotkania. Od 1968 do 1978 bronił barw Club Sportif Sfaxien. W latach 1978-1979 był piłkarzem Al-Riyadh SC.
W Tunisie, stolicy Tunezji, jedną z ulic nazwano jego imieniem.

</doc>
<doc id="1271708" url="https://pl.wikipedia.org/wiki?curid=1271708" title="Capo di tutti capi">
Capo di tutti capi



</doc>
<doc id="1271709" url="https://pl.wikipedia.org/wiki?curid=1271709" title="Zetor 11741">
Zetor 11741

Zetor 11741 - czeski ciągnik rolniczy z grupy Zetorów Forterra.
Dane techniczne.
Silnik
Sprzęgło
Skrzynia przekładniowa
Wał odbioru mocy
Przedni most napędowy
Hamulce
Układ kierowniczy
Układ hydrauliczny
Kabina bezpieczna BK 7341
Ogumienie
Rozstaw kół (mm) 
Zbiornik paliwa
Wymiary (mm)

</doc>
<doc id="1271715" url="https://pl.wikipedia.org/wiki?curid=1271715" title="Maria Smereczyńska">
Maria Smereczyńska

Maria Smereczyńska (ur. 12 lipca 1954 w Warszawie) – polska polityk, lekarz, posłanka na Sejm III kadencji.
Życiorys.
Ukończyła w 1978 studia na Wydziale Lekarskim Akademii Medycznej w Warszawie, po czym podjęła pracę w zawodzie lekarki. W latach 1997–2001 sprawowała mandat posła na Sejm III kadencji z ramienia Akcji Wyborczej Solidarność. W 2001 bezskutecznie ubiegała się o reelekcję. Od 2000 do 2001 pełniła funkcję pełnomocnika rządu do spraw rodziny w rządzie Jerzego Buzka.
W latach 90. zasiadła we władzach Polskiej Federacji Stowarzyszeń Rodzin Katolickich, została rzecznikiem tej organizacji.

</doc>
<doc id="1271716" url="https://pl.wikipedia.org/wiki?curid=1271716" title="ITunes Originals">
ITunes Originals

iTunes Originals – seria cyfrowych wydawnictw dostępnych wyłącznie poprzez iTunes Store. Każde z nich zawiera muzykę pojedynczego artysty. Album składa się zazwyczaj z ponad dwudziestu ścieżek, które stanowią nie tylko piosenki, ale i komentarze muzyków, dotyczące ich twórczości, a także życia prywatnego. Część wydawnictw zawiera również widea, zarówno powstałe wcześniej, jak i stworzone specjalnie dla "iTunes Originals". Utwory na albumy z tej serii nagrywane są w większości przypadków na żywo w studiach nagraniowych, a długość niektórych przekracza nawet 80 min.
Większość albumów "iTunes Originals" dostępna jest w amerykańskim iTunes Store oraz w poszczególnych krajach poza Stanami Zjednoczonymi. Bywa, że niekiedy wydawnictwa z serii dostępne są wyłącznie w pojedynczych krajach, jednak zdarza się to bardzo rzadko.

</doc>
<doc id="1271719" url="https://pl.wikipedia.org/wiki?curid=1271719" title="Danny Boffin">
Danny Boffin

Danny Boffin (ur. 10 lipca 1965 w Sint-Truiden) – belgijski piłkarz występujący na pozycji pomocnika.
Kariera klubowa.
Danny Boffin zawodową karierę rozpoczął w 1987 roku w zespole RFC Liège. Grał w nim przez 4 sezony, w trakcie których rozegrał 128 spotkań i strzelił 8 goli. Latem 1991 roku Boffin trafił do jednego z najbardziej utytułowanych klubów w kraju – Anderlechtu. W ekipie "Fiołków" od razu wywalczył sobie miejsce w podstawowym składzie i grał w nim przez 6 sezonów. Razem z Anderlechtem 3 razy sięgnął po mistrzostwo, 2 razy po superpuchar i 1 raz po puchar Belgii.
W 1997 roku Boffin przeniósł się do ligi francuskiej, gdzie podpisał kontrakt z FC Metz. W pierwszym sezonie występów w nowej drużynie Belg zdobył wicemistrzostwo kraju, jednak w kolejnych rozgrywkach Metz plasowało się w okolicach środkowej części tabeli. Po rozegraniu 109 meczów dla "Les Grenats", na początku 2001 roku Boffin wrócił do Belgii i został zawodnikiem Sint-Truidense. Przez 3 lata gry w tym klubie wychowanek RFC de Liège był podstawowym zawodnikiem linii pomocy. Ostatnim klubem w karierze Belga był Standard Liège. Boffin grał tam w rundzie wiosennej sezonu 2003/2004, po czym zakończył piłkarską karierę.
Kariera reprezentacyjna.
W reprezentacji Belgii Boffin zadebiutował w 1989 roku. W 1994 roku wystąpił na mistrzostwach świata, na których Belgowie dotarli do 1/4 finału, w której zostali wyeliminowani przez Niemców. Boffin na mundialu wystąpił w 4 spotkaniach. Belgijski pomocnik znalazł się także w kadrze swojego kraju na kolejne mistrzostwa świata, na których Belgowie nie wyszli z grupy. Na mistrzostwach Boffin wystąpił w 2 meczach. W 17. minucie spotkania z Meksykiem doznał kontuzji, która wykluczyła go z gry do końca turnieju.
Ostatnią wielką imprezą w karierze Belga były Mistrzostwa Świata 2002. Na boiskach Korei Południowej i Japonii podopieczni Roberta Waseige zostali wyeliminowani w 1/8 finału przez późniejszych triumfatorów mundialu – Brazylijczyków. Boffin na azjatyckim turnieju pełnił rolę rezerwowego i nie rozegrał ani jednego spotkania. Łącznie dla drużyny narodowej zaliczył 53 występy.

</doc>
<doc id="1271720" url="https://pl.wikipedia.org/wiki?curid=1271720" title="Zetor 11741 4C">
Zetor 11741 4C

Zetor 11741 4C – czeski ciągnik rolniczy z grupy Zetorów Forterra.
Dane techniczne.
Silnik
Sprzęgło
Skrzynia biegów
Wał odbioru mocy
Przedni most napędowy
Hamulce
Układ kierowniczy
Układ hydrauliczny
Kabina bezpieczna BK 7341
Ogumienie
Rozstaw kół (mm)
Zbiornik paliwa
Wymiary (mm)
Inne opcje

</doc>
<doc id="1271726" url="https://pl.wikipedia.org/wiki?curid=1271726" title="NaF">
NaF



</doc>
<doc id="1271727" url="https://pl.wikipedia.org/wiki?curid=1271727" title="Kum">
Kum



</doc>
<doc id="1271729" url="https://pl.wikipedia.org/wiki?curid=1271729" title="Maha (tytuł)">
Maha (tytuł)

Maha (dewanagari महा n) – sanskrycki przymiotnik o znaczeniu "wielki" wchodzący w skład słów oznaczających między innymi tytuły i funkcje w religiach dharmicznych. Łącząc się z wyrazem, który po nim następuje (stopniowanie nasilenia cechy), tworzy tytuły wskazujące postać doskonale utożsamiająca jakość, którą wyraz nazywa.

</doc>
<doc id="1271730" url="https://pl.wikipedia.org/wiki?curid=1271730" title="Stanley Orme">
Stanley Orme

Stanley Orme, baron Orme (ur. 5 kwietnia 1923 w Sale w hrabstwie Cheshire, zm. 27 kwietnia 2005), brytyjski polityk, członek partii Pracy, minister w rządzie Jamesa Callaghana.
Życiorys.
Wykształcenie odebrał w technikum, które opuścił w 1938 r. W 1942 r. wstąpił do Królewskich Sił Powietrznych, gdzie został nawigatorem bombowca. Służył w Kanadzie i Egipcie. Został zdemobilizowany w 1947 r. W 1944 r. wstąpił do Partii Pracy. W 1958 r. został członkiem rady okręgu Sale. Dał się tam poznać jako zwolennik niepodległości brytyjskich kolonii i jednostronnego rozbrojenia nuklearnego.
W 1959 r. bez powodzenia wystartował w wyborach parlamentarnych w okręgu Stockport South. Do Izby Gmin dostał się w 1964 r., wygrywając wybory w okręgu Salford West. Okręg ten reprezentował do 1983 r., kiedy to przeniósł się do okręgu Salford East.
Pierwszym rządowym stanowiskiem Orme'a był urząd ministra stanu w departamencie ds. Irlandii Północnej. Orme został nim po wygranych przez Partię Pracy wyborach 1974 r. W marcu 1976 r. objął analogiczne stanowisko w ministerstwie służby socjalnej. We wrześniu 1976 r. został członkiem gabinetu, gdzie zasiadał obok ministra służby socjalnej, Davida Ennalsa. Pozostał na tym stanowisku do wyborczej porażki laburzystów w 1979 r.
W 1980 r. został członkiem gabinetu cieni jako mówca ds. zdrowia i bezpieczeństwa socjalnego. Następnie został opozycyjnym ministrem handlu i przemysłu. W 1987 r. został przewodniczącym klubu parlamentarnego Partii Pracy. Był nim do 1992 r. W 1997 r. zrezygnował z ubiegania się o reelekcję. Został kreowany parem dożywotnim jako baron Orme i zasiadł w Izbie Lordów. Zmarł w 2005 r. Jego ciało zostało poddane kremacji w Durham.
Od 1951 r. był mężem Irene Mary Harris. Małżonkowie nie mieli razem dzieci.

</doc>
<doc id="1271732" url="https://pl.wikipedia.org/wiki?curid=1271732" title="Pete Burns">
Pete Burns

Pete Burns, właśc. Peter Jozzeppi Burns (ur. 5 sierpnia 1959 w Bebington, zm. 23 października 2016 w Londynie) – brytyjski piosenkarz i autor tekstów piosenek, wokalista i frontman popularnej w latach osiemdziesiątych grupy synth popowej Dead or Alive, najbardziej znanej z przeboju „You Spin Me Round (Like a Record)”.
Życiorys.
Urodził się w Bebington, jako syn Evy Burns, pochodzącej z Heidelbergu Żydówki zmarłej na raka, i Francisa Burnsa, Anglika. W wieku dwunastu lat czuł potrzebę bycia odmiennym i zaczął eksperymentować ze swoimi włosami i wyglądem. Stał się obiektem drwin nauczycieli i kolegów, aż w końcu opuścił szkołę w wieku szesnastu lat. Był na krótko członkiem zespołu The Mystery Girls, a następnie w latach 1974–79 liderem punkowej grupy Nightmares in Wax grającej proto-rock gotycki, która wydała singiel „Black Leather” i minialbum „Birth Of A Nation”. Kiedy starał się o pracę w salonie fryzjerskim, poznał tam nastoletnią fryzjerkę Lynne Corlett, która cztery lata później w dniu 8 sierpnia 1980 została jego żoną.
Pracował dorywczo, w wieku osiemnastu lat zatrudnił się w sklepie Probe Records przy Button Street w centrum Liverpoolu i uczęszczał na spotkania muzyczne. W 1980 został wokalistą zespołu pop/disco Dead or Alive. Pierwsze cztery single („I'm Falling” (1980), „Number Eleven” (1981), „It's Been Hours Now” (1982) i „The Stranger” (1982) przeszły bez echa. Utwór „Misty Circles” (1983) trafił na czwarte miejsce listy najlepiej sprzedających się singli disco w USA. W 1984 ukazał się debiutancki album pt. „Sophisticated Boom Boom”. Rok później druga płyta pt. „Youthquake” zdobyła status złotej w Wielkiej Brytanii i USA, a promujący ją przebój „You Spin Me Round (Like A Record)” stał się numerem jeden na Top 10 w Wielkiej Brytanii. Utwór „Brand New Lover”, pochodzący z trzeciego albumu „Mad, Bad and Dangerous To Know” znalazł się na miejscu pierwszym na Top 10 w USA, a kolejne dwie wydane płyty „Rip It Up” (1987) i „Nude” (1988) zyskały status złotej płyty w Japonii.
Podobnie jak brytyjski wokalista zespołu Culture Club – Boy George i aktor Alexis Arquette, Pete Burns określił swoją osobowość jako androgyniczną. W roku 2000 oddał się zabiegowi chirurgii plastycznej, w swoje usta miał wstrzykiwany poliakrylamid, przeszedł kosmetyczny zabieg chirurgiczny policzka i nosa. W roku 2006 przyznał jednak, że zabieg na usta został fatalnie przeprowadzony, przez co Burns miesiącami walczył z depresją i myślami samobójczymi, musiał się poddać także operacji rekonstrukcji twarzy.
W maju 2006 została wydana jego autobiografia "Freak Unique" ("Unikalny dziwoląg"), w której pisze o swoim życiu i ujawnia, że w młodym wieku został zgwałcony przez człowieka, który nigdy nie był ścigany, a także o jego trwałej depresji i próbach samobójczych. Wystąpił wraz z Dennisem Rodmanem w brytyjskiej edycji reality show "Celebrity Big Brother" (2006). Po zakończeniu programu do sklepów trafiła reedycja najpopularniejszego singla Dead or Alive „You Spin Me Round (Like a Record)”. 
Burns i jego żona, Lynne Corlett, rozwiedli się w 2006 roku po ponad dwudziestu pięciu latach małżeństwa, mimo to pozostali bardzo bliskimi przyjaciółmi. W dniu 6 lipca 2007 Burns zawarł związek cywilny z fotografem Michaelem Simpsonem. Rozeszli się jednak 2 lata później, w 2008 roku, a Burns stwierdził, że małżeństwa homoseksualne nie działają jak trzeba, i że lepiej być w związku małżeńskim z kobietą.
Zmarł 23 października 2016 w Londynie w wyniku nagłego zatrzymania krążenia. Miał 57 lat.

</doc>
<doc id="1271733" url="https://pl.wikipedia.org/wiki?curid=1271733" title="Stanisław Poniatowski (etnograf)">
Stanisław Poniatowski (etnograf)

Stanisław Poniatowski (ur. 6 października 1884 w Ceranowie, zm. 7 stycznia 1945 w Litomierzycach) – polski etnograf, antropolog.
Życiorys.
Od 1902 studiował na Wydziale Mechanicznym Politechnice Warszawskiej, w 1906 wyjechał do Szwajcarii, gdzie rozpoczął studia na Uniwersytecie w Zurychu. W 1914 wziął udział w wyprawie naukowej na teren wschodniej Syberii, gdzie prowadził badania nad kulturą Oroczonów i Goldów. W latach 1916-1918 był wykładowcą etnologii i etnografii na Wydziale Przyrodniczym Towarzystwa Kursów Naukowych w Warszawie. W 1919 rozpoczął organizowanie Biblioteki Uniwersytetu Warszawskiego, w 1920 ochotniczo uczestniczył w wojnie polsko-bolszewickiej. W 1924 został wykładowcą Uniwersytetu Warszawskiego, w 1934 został profesorem nadzwyczajnym. 
Profesor oddz. łódzkiego Wolnej Wszechnicy Polskiej co najmniej w latach 1929-1936.
Po wybuchu II wojny światowej zaangażował się w tajne nauczanie oraz pomoc Żydom, za co został w 1942 aresztowany i uwięziony początkowo na Majdanku, a następnie w Groß-Rosen, skąd przetransportowano do obozu koncentracyjnego w Litomierzycach, gdzie zginął. 
Zasłynął jako zwolennik kulturowo-historycznej szkoły etnografii. Jego symboliczny grób znajduje się na cmentarzu Powązkowskim w Warszawie (kwatera 204-5-25).

</doc>
<doc id="1271734" url="https://pl.wikipedia.org/wiki?curid=1271734" title="Okręg wyborczy Salford West">
Okręg wyborczy Salford West

Okręg wyborczy Salford West powstał w 1885 r. i wysyłał do brytyjskiej Izby Gmin jednego deputowanego. Okręg obejmował zachodnią część miasta Salford w Greater Manchester. Został zlikwidowany w 1983 r.

</doc>
<doc id="1271735" url="https://pl.wikipedia.org/wiki?curid=1271735" title="Yume Bitsu">
Yume Bitsu

Yume Bitsu – amerykański zespół grający rock psychodeliczny. Członkowie grupy pochodzą z Zachodniego Wybrzeża: Kalifornii, Oregonu i Waszyngtonu.
Debiutancki album "Giant Surface Music Falling to Earth Like Jewels From the Sky" wydali własnym sumptem w 1998 roku, a rok później ten samm materiał wydała wytwórnia BaBaBing! Records. Ten sam label wydał w 1999 roku drugi album grupy, zatytułowany po prostu "Yume Bitsu". Trzeci album "Auspicious Winds" ukazał się nakładem K Records w 2000. Czwarty i prawdopodobnie ostatni "Golden Vessyl of Sound" został wydany w 2002 przez K Records. W tym samym roku ukazała się winylowa 12-calowa split-EP nagrana z Andrew Reigerem z Elf Power, wydana przez Planaria Records a rok później nakładem Burt Toast Vinyl ukazała się kolejna 12-calowa jednostronna EP zatytułowana "Wabi Morning". Nagrania na żywo z 2002 roku najpierw zostały wydane na winylowej wersji albumu "Golden Vessyl of Sound", a później jako oficjalny CD-R bootleg wydany przez States Rights Records i szybko wyprzedany.
Wokalista-gitarzysta Adam Forkner tworzy także solo jako White Rainbow i jest w składzie Surface of Eceon, supergrupy utworzonej poza nim przez członków ambientowej-psychodelicznej grupy Landing, i gościnnie udzielał się w zespole Devendry Banharta i w grupie Jackie-O Motherfucker.
Gitarzysta Franz Prichard jest w składzie japońskiej grupy grającej instrumentalny rock kabaddi kabaddi kabaddi kabaddi, do której poza nim należą muzycy japońskich zespołów Moools i Maher Shalal Hash Baz. Ich debiutancki album został wydany w 2005 roku.
Perkusista Jason Anderson nagrywa solo dla K Records pod prawdziwym imieniem i pod pseudonimem Wolf Colonel.
Prichard i keybordzista Alex Bundy od czasu do czasu występują na żywo w okolicach Los Angeles i pracują wespół z wokalistą Bobbym Birdmanem nad albumem zawierającym nagrania inspirowane kraut rockiem muzyką elektroniczną.

</doc>
<doc id="1271736" url="https://pl.wikipedia.org/wiki?curid=1271736" title="Kardynał-biskup Ostia e Velletri">
Kardynał-biskup Ostia e Velletri



</doc>
<doc id="1271737" url="https://pl.wikipedia.org/wiki?curid=1271737" title="Kardynał-biskup Sabiny">
Kardynał-biskup Sabiny



</doc>
<doc id="1271739" url="https://pl.wikipedia.org/wiki?curid=1271739" title="Kardynał-biskup Porto e Santa Rufina">
Kardynał-biskup Porto e Santa Rufina



</doc>
<doc id="1271740" url="https://pl.wikipedia.org/wiki?curid=1271740" title="Kardynał-biskup Palestriny">
Kardynał-biskup Palestriny



</doc>
<doc id="1271741" url="https://pl.wikipedia.org/wiki?curid=1271741" title="Kardynał-biskup Albano">
Kardynał-biskup Albano



</doc>
<doc id="1271743" url="https://pl.wikipedia.org/wiki?curid=1271743" title="Fort Wellington">
Fort Wellington

Fort Wellington - miejscowość w Gujanie,w regionie Mahaica-Berbice. Według danych szacunkowych na rok 2008 liczy 2266 mieszkańców.

</doc>
<doc id="1271744" url="https://pl.wikipedia.org/wiki?curid=1271744" title="Okręg wyborczy Salford East">
Okręg wyborczy Salford East

Okręg wyborczy Salford East powstał w 1950 r. i wysyłał do brytyjskiej Izby Gmin jednego deputowanego. Okręg obejmował wschodnią część miasta Salford w Greater Manchester. Został zlikwidowany w 1997 r.

</doc>
<doc id="1271745" url="https://pl.wikipedia.org/wiki?curid=1271745" title="Kardynał-biskup Frascati">
Kardynał-biskup Frascati



</doc>
<doc id="1271746" url="https://pl.wikipedia.org/wiki?curid=1271746" title="Święte Kolegium Kardynałów">
Święte Kolegium Kardynałów



</doc>
<doc id="1271747" url="https://pl.wikipedia.org/wiki?curid=1271747" title="Autostrada M3 (Dania)">
Autostrada M3 (Dania)



</doc>
<doc id="1271748" url="https://pl.wikipedia.org/wiki?curid=1271748" title="Papieska elekcja 1153">
Papieska elekcja 1153

Papieska elekcja 8-12 lipca 1153 – odbyła się po śmierci papieża Eugeniusza III i zakończyła wyborem kardynała Corrado Demetri, który przyjął imię Anastazy IV.
Śmierć Eugeniusza III.
Eugeniusz III, pierwszy papież z zakonu cystersów, zmarł 8 lipca 1153 w Tivoli. W trakcie niemal całego swego pontyfikatu miał on poważne problemy z komuną miejską w Rzymie i często musiał rezydować poza Wiecznym Miastem. Liderem stronnictwa przeciwnego świeckiej władzy papieża był Arnold z Brescii. Problemy Eugeniusza III z rzymianami miały duży wpływ na sukcesję po nim.
Kardynałowie elektorzy.
Za pontyfikatu Eugeniusza III doszło do formalnego ukonstytuowania Świętego Kolegium Kardynałów jako korporacyjnej struktury kościelnej, grupującej kardynałów trzech stopni: biskupów, prezbiterów i diakonów. W lipcu 1153 roku Święte Kolegium liczyło prawdopodobnie 35 kardynałów, nie wiadomo jednak ilu z nich uczestniczyło w elekcji. Na podstawie danych o zagranicznych misjach legackich w tym roku oraz innych funkcjach pozakurialnych pełnionych przez kardynałów można stwierdzić, że co najmniej pięciu kardynałów było nieobecnych, zatem maksymalna liczba wyborców następcy Eugeniusza III wynosi 30, a niewykluczone, że było ich nawet mniej:
Sześciu elektorów mianował Innocenty II, pięciu Celestyn II, siedmiu Lucjusz II, jednego Paschalis II, a pozostałych jedenastu Eugeniusz III.
Nieobecni.
Co najmniej pięciu kardynałów było nieobecnych w kurii na początku lipca 1153 roku, w tym czterech legatów na misjach zagranicznych i opat Montecassino:
Dwóch nieobecnych mianował Eugeniusz III, po jednym Innocenty II, Celestyn II i Lucjusz II.
Wybór Anastazego IV.
Dzień po śmierci Eugeniusza III kardynałowie zebrali się w celu dokonania wyboru jego następcy. 12 lipca, czwartego dnia obrad jednogłośnie wybrali kardynała biskupa Sabiny Corrado Demetri, rodowitego rzymianina, który za pontyfikatów Innocentego II i Eugeniusza III kilkakrotnie pełnił funkcję wikariusza Rzymu i Italii i utrzymywał dobre stosunki z komuną miejską. Elekt przybrał imię Anastazy IV. Jego wybór został przyjęty przez mieszkańców Wiecznego Miasta bardzo pozytywnie i jeszcze tego samego dnia nowy papież bez żadnych problemów został intronizowany w bazylice laterańskiej.

</doc>
<doc id="1271749" url="https://pl.wikipedia.org/wiki?curid=1271749" title="Jamie Langenbrunner">
Jamie Langenbrunner

Jamie Langenbrunner (ur. 24 lipca 1975 w Cloquet, Minnesota) – były amerykański hokeista, reprezentant USA, dwukrotny olimpijczyk.
Jego brat Ryan (ur. 1981) także jest hokeistą.
Kariera klubowa.
Od 1995 gra w lidze NHL. 7 stycznia 2011 podpisał kontrakt z klubem Dallas Stars. W lipcu 2011 został zawodnikiem St. Louis Blues, a rok później w lipcu 2012 przedłużył kontrakt o rok. W skróconym sezonie NHL (2012/2013) rozegrał jedynie cztery mecze, w lutym poddał się operacji biodra. W połowie stycznia 2014 poinformował o zakończeniu kariery zawodniczej.
W kadrze USA uczestniczył w turniejach zimowych igrzyskach olimpijskich 1998, 2010 (w 2010 jako kapitan) oraz Pucharu Świata 2004.

</doc>
<doc id="1271754" url="https://pl.wikipedia.org/wiki?curid=1271754" title="Götterlieder">
Götterlieder

Götterlieder – album muzyczny grupy Odroerir. Album wydany został w 2005 roku. W 2008 roku miała ukazać się druga część tego albumu, ostatecznie ukazała się w 2009 roku.

</doc>
<doc id="1271759" url="https://pl.wikipedia.org/wiki?curid=1271759" title="Zetor 8441">
Zetor 8441

Zetor 8441 - ciągnik rolniczy firmy Zetor z rodziny Proxima. Wersja bez kabiny kierowcy (z ramą ochronną w kształcie odwróconej litery U) nosi nazwę Zetor 8441 Cabrio.
Historia modelu.
Rodzina ciągników lekkich Zetor Proxima miała swoją premierę na Techagro w Brnie w 2004 roku. Zastąpiła ona znaną serię Super odziedziczając po niej skrzynie biegów (10x2, 12x12, 20x4) wraz z tylnymi mostami oraz kabiny. Zastosowano silniki spełniające normy ekologiczne (Euro 2) pochodzące z serii Zetor Forterra. W 2008 Proxima przeszła face lifting obejmujący: podnoszoną maskę umożliwiającą lepszy dostęp do silnika, nowe oświetlenie poprawiające widoczność podczas jazdy, pod prawą część kabiny przeniesiono akumulator, pojemność zbiornika paliwa zwiększono do 150 litrów. Wprowadzono silniki spełniające normy emisji spalin Euro 3.
Dane techniczne.
Silnik
Sprzęgło
Skrzynia przekładniowa
Wał odbioru mocy
Przedni most napędowy
Hamulce
Układ kierowniczy
Układ hydrauliczny
Kabina bezpieczna BK 7341
Ogumienie
Rozstaw kół (mm) 
Zbiornik paliwa
Wymiary (mm)

</doc>
<doc id="1271760" url="https://pl.wikipedia.org/wiki?curid=1271760" title="Mahaicony">
Mahaicony

 
Mahaicony - miejscowość w Gujanie, w regionie Mahaica-Berbice. Według danych szacunkowych na rok 2008 liczy 2157 mieszkańców.

</doc>
<doc id="1271764" url="https://pl.wikipedia.org/wiki?curid=1271764" title="Ulica Górnośląska w Kaliszu">
Ulica Górnośląska w Kaliszu

Ulica Górnośląska – jedna z głównych i ruchliwszych ulic centrum Kalisza przechodząca przez dzielnice Rogatka, Czaszki, Kaliniec i osiedle Adama Asnyka. Ma około 1,8 km długości. Jest to główna ulica prowadząca ze Śródmieścia do dzielnic w południowej części miasta.
Przebieg.
Ulica Górnośląska zaczyna się na skrzyżowaniu z trzema innymi ulicami – Nowym Światem, Śródmiejską i Harcerską skąd biegnie na granicy Rogatki i Czaszek. Gdy zaś przecina ją ulica Polna stanowi granicę między Kalińcem a osiedlem Adama Asnyka. Kończy się u zbiegu ulic Podmiejskiej i Wrocławskiej. Na większości skrzyżowań ulica Górnośląska posiada sygnalizację świetlną. Na całej długości jest to droga jednojezdniowa z czterema pasami ruchu.
Historia.
Wytyczona pod koniec XIX wieku jako Trakt Bity Wrocławski, w okresie międzywojennym ulicę poddano gruntownej modernizacji, zmieniając jej nazwę na Górnośląska.
Zanim zbudowano aleję Wojska Polskiego fragment ulicy Górnośląskiej od skrzyżowania z ulicą Legionów był częścią drogi krajowej nr 39 (dzisiejsza droga krajowa nr 25). W 2007 na odcinku od ulicy Śródmiejskiej do Serbinowskiej wyłożono nową nawierzchnię. W listopadzie tego samego roku zaczęto gruntowną modernizację ulicy Górnośląskiej koło ówczesnego dworca PKS (przeniesionego w maju 2009 na ulicę Podmiejską) w związku z budową 200-metrowego odcinka Szlaku Bursztynowego. Wybudowano nowe skrzyżowanie z wyżej wymienioną trasą kilkadziesiąt metrów dalej od istniejącego wówczas skrzyżowania z ulicą Dworcową. Planowany termin zakończenia prac był kilkakrotnie przekładany. Pierwotnie remont miał się zakończyć w kwietniu 2008; ostatecznie zakończył się 31 sierpnia 2008.
Obiekty.
Zabudowę ulicy Górnośląskiej do skrzyżowania z ulicą Polną stanowią kamienice, dalej zaś głównie bloki mieszkalne, a przy samym końcu ulicy znajdują się cztery 11-piętrowe wieżowce.
Komunikacja.
Po ulicy Górnośląskiej jeżdżą następujące linie Kaliskich Linii Autobusowych: 1, 1A, 1B, 2, 3A, 3B, 3C, 3D, 4, 5, 6, 7, 12, 12K, 15, 18, 19, 19E, i 11, a w okresie letnim także 6S i 12G. Jest to większość linii autobusowych KLA. Kursują tu również ostrowskie linie M. Znajduje się tutaj siedem przystanków.

</doc>
<doc id="1271765" url="https://pl.wikipedia.org/wiki?curid=1271765" title="Adrian IV">
Adrian IV



</doc>
<doc id="1271766" url="https://pl.wikipedia.org/wiki?curid=1271766" title="Artur Siedlarek">
Artur Siedlarek

Artur Siedlarek (ur. 29 kwietnia 1966 w Międzyzdrojach) – polski polityk, urzędnik państwowy, poseł na Sejm II kadencji.
Życiorys.
W 1991 ukończył studia na Wydziale Rolniczym Szkoły Głównej Gospodarstwa Wiejskiego w Warszawie. Krótko pracował na tej uczelni na Wydziale Melioracji i Inżynierii Środowiska. W latach 1993–1997 sprawował mandat posła II kadencji, wybranego z listy Unii Pracy. W 1998 odszedł z UP, działał m.in. w Partii Ludowo-Demokratycznej, następnie wrócił do Unii Pracy.
Od 1998 do 2000 prowadził własną działalność gospodarczą, później do 2003 był brokerem ubezpieczeniowym. W 2003 został powołany na zastępcę głównego inspektora jakości handlowej artykułów rolno-spożywczych. Po odwołaniu z tej funkcji w 2006 objął stanowisko naczelnika jednego z wydziałów w inspektoracie.

</doc>
<doc id="1271769" url="https://pl.wikipedia.org/wiki?curid=1271769" title="Papieska elekcja 1154">
Papieska elekcja 1154

Papieska elekcja 4 grudnia 1154 – odbyła się po śmierci Anastazego IV i zakończyła wyborem jedynego w dziejach papieża z Anglii Adriana IV.
Lista elektorów.
Święte Kolegium Kardynałów na początku grudnia 1154 liczyło 30 kardynałów, wiadomo jednak że co najmniej sześciu z nich przebywało wówczas poza kurią papieską, zatem w wyborze następcy Anastazego IV mogło brać udział najwyżej dwudziestu czterech:
Pięciu elektorów mianował papież Innocenty II, czterech Celestyn II, sześciu Lucjusz II, dziesięciu Eugeniusz III.
Nieobecni.
Co najmniej sześciu kardynałów było nieobecnych:
Trzech z nich mianował Innocenty II, jednego Lucjusz II i dwóch Eugeniusz III.
Wybór Adriana IV.
Papież Anastazy IV zmarł 3 grudnia 1154 w Rzymie. Następnego dnia kardynałowie zgromadzili się aby dokonać wyboru jego następcy. Ku powszechnemu zaskoczeniu wybór elektorów padł na obcokrajowca, Anglika Nicholasa Breakspeare z zakonu kanoników regularnych, biskupa Albano, byłego legata papieskiego w Skandynawii. Elekt przyjął wybór pod imieniem Adrian IV. Jak dotąd jest on jedynym papieżem z Wysp Brytyjskich.

</doc>
<doc id="1271775" url="https://pl.wikipedia.org/wiki?curid=1271775" title="Stadion im. Kleantisa Wikielidisa">
Stadion im. Kleantisa Wikielidisa

Stadion im. Kleantisa Wikielidisa (gr. Γήπεδο Κλεάνθης Βικελίδης) – grecki stadion piłkarski położony w Salonikach. Stadion został zbudowany 1951 roku, a na co dzień grają na nim piłkarze Arisu Saloniki jednego z najbardziej popularnych klubów piłkarskich w Grecji. Przez większy okres historii stadion nazywał się "Stadion Arisu". Niedawno jego nazwę zmieniono na cześć piłkarza Arisu grającego w latach 40 Kleantisa Wikielidisa. Pojemność stadionu wynosi 23 303 miejsca. Stadion został poddany renowacji w 2004 roku na Igrzyska Olimpijskie, gdzie swoje mecze treningowe odbywały piłkarskie drużyny olimpijskie. Na terenie stadionu znajdują się m.in. siłownia, basen, loża VIP, restauracja z widokiem na boisko oraz miejsca dla prasy.

</doc>
<doc id="1271776" url="https://pl.wikipedia.org/wiki?curid=1271776" title="Kumaka">
Kumaka

 
Kumaka − wieś w Gujanie, w regionie Wschodnie Berbice-Corentyne. Według danych szacunkowych na rok 2008 liczy 1639 mieszkańców.

</doc>
<doc id="1271777" url="https://pl.wikipedia.org/wiki?curid=1271777" title="Jean-Philippe Lauer">
Jean-Philippe Lauer

Jean-Philippe Lauer (ur. 7 maja 1902 w Paryżu, zm. 15 maja 2001 tamże) – francuski egiptolog, archeolog i architekt.
Urodził się w Paryżu, gdzie podjął studia architektoniczne. W 1926 zdecydował się wyjechać do Egiptu, gdzie poznał Marguerite Jouguet, córkę Pierre’a Jougueta, francuskiego egiptologa i profesora Uniwersytetu Kairskiego, z którą ożenił się 1 października 1929.
W 1926 rozpoczął pracę jako architekt przy wykopaliskach Firtha i Quibella przy piramidzie schodkowej Dżesera w Sakkarze. Następne 75 lat życia poświęcił pracom renowacyjnym i restauracyjnym na terenie kompleksu otaczającego piramidę. Uznawany był za największego znawcę Sakkary. Za swoją pracę wielokrotnie odznaczany był między innymi Wielkim Oficerem Legii Honorowej, Wielkim Oficerem Orderu Nilu, Wielkim Oficerem Orderu Korony Włoch, Komandorem Narodowego Orderu Zasługi Republiki Francuskiej oraz Orderem Sztuki i Literatury.

</doc>
<doc id="1271779" url="https://pl.wikipedia.org/wiki?curid=1271779" title="Ovis orientalis">
Ovis orientalis



</doc>
<doc id="1271780" url="https://pl.wikipedia.org/wiki?curid=1271780" title="Orontony">
Orontony

Orontony (1695–1750) - syn Hurona i kobiety z plemienia Kickapoo, wódz Wyandotów. W 1747 roku lider jednej z pierwszych antyfrancuskich koalicji plemion z Kraju Ohio, poprzednik takich przywódców indiańskich powstań w regionie, jak Pontiac i Tecumseh.

</doc>
<doc id="1271784" url="https://pl.wikipedia.org/wiki?curid=1271784" title="Anna Regina">
Anna Regina

Anna Regina − miasto w Gujanie, stolica regionu Pomeroon-Supenaam, położone na wybrzeżu Oceanu Atlantyckiego, na północny zachód od ujścia rzeki Essequibo. W 2002 roku liczyło 12 426 mieszkańców.

</doc>
<doc id="1271785" url="https://pl.wikipedia.org/wiki?curid=1271785" title="MIG">
MIG



</doc>
<doc id="1271787" url="https://pl.wikipedia.org/wiki?curid=1271787" title="Urial">
Urial



</doc>
<doc id="1271791" url="https://pl.wikipedia.org/wiki?curid=1271791" title="Choroba Schildera">
Choroba Schildera

Choroba Schildera (rozlane stwardnienie mózgu, ang. diffuse myelinoclastic sclerosis) – rzadka choroba demielinizacyjna, zazwyczaj traktowana jako wariant stwardnienia rozsianego. Zazwyczaj chorują dzieci między 5. a 14. rokiem życia.
Historia.
Chorobę opisał jako pierwszy Paul Ferdinand Schilder w 1912 roku, jednak przez długi czas pod tą nazwą opisywano różne inne patologie istoty białej mózgu, między innymi adrenoleukodystrofie, podostre stwardniające zapalenie mózgu i niektóre przypadki stwardnienia rozsianego. W 1925 roku Edward Flatau opisał szczegółowo chorobę i zasugerował użycie nazwy "encephaloleukopathia scleroticans progressiva" w miejsce "encephalitis periaxialis diffusa" Schildera. W 1986 roku Poser zaproponował kryteria rozpoznania choroby Schildera, znacznie zawężające pojęcie tej jednostki nozologicznej.
Objawy i przebieg.
Objawy przypominają objawy stwardnienia rozsianego: są to otępienie, afazja, drgawki, zmiany osobowości, deficyt uwagi, drżenie, niezborność, inkontynencja, słabość mięśni, bóle głowy, wymioty, zaburzenia widzenia i mowy.
Rozpoznanie.
Rozpoznanie choroby Schildera stawiane jest na podstawie kryteriów Posera:
Leczenie.
U niektórych pacjentów skuteczne mogą być kortykosteroidy. Ponadto zaleca się leczenie zachowawcze: fizjoterapię, terapię zajęciową i diety.

</doc>
<doc id="1271795" url="https://pl.wikipedia.org/wiki?curid=1271795" title="Mph">
Mph



</doc>
<doc id="1271802" url="https://pl.wikipedia.org/wiki?curid=1271802" title="Saint-Claude (Gwadelupa)">
Saint-Claude (Gwadelupa)

Saint-Claude – miasto na Gwadelupie (departament zamorski Francji). Według danych szacunkowych na rok 2008 liczy 9 558 mieszkańców.

</doc>
<doc id="1271804" url="https://pl.wikipedia.org/wiki?curid=1271804" title="Leonid Szamkowicz">
Leonid Szamkowicz

Leonid Szamkowicz, ros. Леонид Александрович Шамкович (ur. 1 czerwca 1923 w Rostowie nad Donem, zm. 22 kwietnia 2005 w Nowym Jorku) – amerykański szachista pochodzenia rosyjskiego, autor książek o tematyce szachowej, arcymistrz od 1965 roku.
Kariera szachowa.
Pierwsze znaczące sukcesy zaczął odnosić w połowie lat 50. XX wieku. W 1954 i 1956 zwyciężył w mistrzostwach RFSRR, w 1954 zadebiutował również w finale indywidualnych mistrzostw Związku Radzieckiego. Do 1972 w finałowych turniejach wystąpił jeszcze pięciokrotnie, najlepszy wynik osiągając na przełomie 1964 i 1965 w Kijowie, gdzie podzielił V-VI miejsce. W 1961 podzielił I m. (wspólnie z Dawidem Bronsteinem) w mistrzostwach Moskwy. W 1962 zwyciężył w Duszanbe, w 1965 zajął III m. (za Paulem Keresem i Vlastimilem Hortem) w Mariańskich Łaźniach, natomiast w 1967 podzielił I m. w Salgótarján (memoriał Lajosa Asztalosa, wspólnie z Istvanem Bilkiem) i w Soczi (wspólnie z Aleksandrem Zajcewem, Władimirem Simaginem, Nikołajem Krogiusem i Borysem Spasskim). W 1969 zwyciężył w Konstancy, natomiast w 1972 podzielił I m. w Timișoarze. W 1975 opuścił Związek Radziecki, wyjeżdżając najpierw do Izraela, następnie do Kanady, by ostatecznie osiedlić się w Stanach Zjednoczonych. W tym samym roku zajął I m. w turnieju "Canadian Open" w Calgary, a w 1976 i 1977 podzielił I m. w turniejach "U.S. Open" (w pierwszym przypadku z Anatolijem Lejnem, a w drugim – z Andrew Soltisem i Timothy Taylorem). W 1978 zdobył w Pasadenie brązowy medal indywidualnych mistrzostw USA, natomiast w 1980 reprezentował Stany Zjednoczone na rozegranej w Valletcie szachowej olimpiadzie, na której amerykańscy szachiści zajęli IV miejsce. W 1980 podzielił II m. (za Yehudą Gruenfeldem, wspólnie z Carlosem Cuartasem) w Biel, w 1981 podzielił III m. (za Yehudą Gruenfeldem i Anatolijem Lejnem, wspólnie z Johnem Fedorowiczem) w memoriale Edwarda Laskera w Nowym Jorku, natomiast w 1982 był drugi w Nowym Jorku. W kolejnych latach nie osiągnął już tak znaczących rezultatów, jednym z ostatnich jego sukcesów było dz. II m. (za Johnem Donaldsonem) na Bermudach w 1995 roku.
Najwyższy ranking w karierze osiągnął 1 lipca 1973, z wynikiem 2540 punktów dzielił wówczas 41-44. miejsce na światowej liście FIDE, jednocześnie dzieląc 22-24. miejsce wśród radzieckich szachistów.
Był autorem lub współautorem kilku książek o tematyce szachowej. Zmarł w 2005, przyczyną śmierci była choroba Parkinsona.

</doc>
<doc id="1271805" url="https://pl.wikipedia.org/wiki?curid=1271805" title="Gourbeyre">
Gourbeyre

Gourbeyre – miasto i gmina na Gwadelupie (departament zamorski Francji). Według danych szacunkowych na rok 2011 liczy 7 855 mieszkańców.

</doc>
<doc id="1271806" url="https://pl.wikipedia.org/wiki?curid=1271806" title="Synagoga w Tartu">
Synagoga w Tartu

Synagoga w Tartu – nieistniejąca synagoga, która znajdowała się w Tartu w Estonii. Do czasu zniszczenia była jedną z największych synagog w kraju.
Decyzja o postanowieniu budynku nowej synagogi została podjęta w 1896 roku, gdy stara – ze względu na niewielką powierzchnię – przestała spełniać swoje funkcje użytkowe.
Budowa trwała od 1899 do 1902 roku. W 1903 roku dokonano poświęcenia synagogi. Prace związane z ukształtowaniem wnętrz zakończono po dwóch latach. Charakterystycznym elementem jej wnętrza była bogata w ozdoby menora oraz Aron ha-kodesz.
Podczas II wojny światowej synagoga została całkowicie zniszczona. Po zakończeniu wojny nie została odbudowana.

</doc>
<doc id="1271809" url="https://pl.wikipedia.org/wiki?curid=1271809" title="2000 w polityce">
2000 w polityce



</doc>
<doc id="1271810" url="https://pl.wikipedia.org/wiki?curid=1271810" title="Order Zasługi Berlina">
Order Zasługi Berlina



</doc>
<doc id="1271811" url="https://pl.wikipedia.org/wiki?curid=1271811" title="Ross Dolan">
Ross Dolan

Ross Dolan (ur. 18 listopada 1969) – amerykański muzyk, kompozytor i instrumentalista. Dolan jest współzałożycielem deathmetalowej grupy Immolation w której gra na gitarze basowej i śpiewa. W 2009 roku wystąpił gościnnie na albumie "Death March Fury" grupy Masachist.

</doc>
<doc id="1271812" url="https://pl.wikipedia.org/wiki?curid=1271812" title="Amagermotorvejen">
Amagermotorvejen

Autostrada M3 (duń. "Amagermotorvejen") - autostrada biegnąca ze wschodu na zachód stanowiąc część południowej obwodnicy Kopenhagi od autostrady M3 do węzła "Avedøre" gdzie krzyżuje się z autostradą M10 i autostradą Motorring 3.
Autostrada oznakowana jest jako E20.
Odcinki międzynarodowe.
Droga na całej długości jest częścią trasy europejskiej E20.

</doc>
<doc id="1271821" url="https://pl.wikipedia.org/wiki?curid=1271821" title="David Asher">
David Asher

David J. Asher (ur. 1966 w Edynburgu) – brytyjski astronom. Odkrył 10 planetoid. Prowadził badania nad meteorytami, wspólnie z Robertem McNaughtem.
W uznaniu jego pracy jedną z planetoid nazwano (6564) Asher.

</doc>
<doc id="1271822" url="https://pl.wikipedia.org/wiki?curid=1271822" title="RapidIO">
RapidIO

RapidIO™ jest wysokowydajną technologią wymiany informacji (sprzęg – ang interface) pomiędzy układami scalonymi na płytach drukowanych, a pakietami pracującymi na wspólnej magistrali. Technologia RapidIO pracuje z zastosowaniem technologii pakietowej, została opracowana do zastosowań embedded, a głównie na potrzeby przetwarzania sygnałów, sieci komputerowych i telekomunikacji.
Główni konkurenci to HyperTransport, Infiniband i PCI Express.
Technologia RapidIO została opracowana przez Mercury Computer Systems i Motorolę (obecnie Freescale), jako rozwinięcie technologii szybkiej wymiany danych pomiędzy pakietami firmy Mercury w tym pakietami przetwarzania sygnałów, pakietami wejścia/wyjścia i pakietami pamięci.
Technologia.
Obecnie występują dwie odmiany technologii RapidIO: technologia równoległa – Parallel RapidIO i szeregowa – Serial RapidIO. Technologia równoległa stosuje oddzielny sygnał zegarowy, zaś w technologii szeregowej (Serial RapidIO) stosuje się kodowanie 8B/10B do przesyłania danych wraz z zegarem.
Pakiety danych są uporządkowane big-endian, zawierają 256 bajtów wraz z 8-bitowym lub 16-bitowym adresem. Pakiety są przesyłane za pomocą sieci przełączników (crossbar switches) od punktu do punktu, z handshakiem i potwierdzeniami, tak aby zapewnić brak gubienia pakietów. Połączenia realizuje się zwykle jako half-duplex z zastosowaniem niskonapięciowych linii różnicowych lub połączeń optycznych. RapidIO obsługuje mapowanie pamięci, kolejki komunikatów i przerwania.
W technologii Rapid IO można stosować różne szybkości przesyłania danych. Maksymalna prędkość to 6,25 Gb/s.
Konsorcjum RapidIO.
Szereg znaczących firm z dziedziny komunikacji, sieci komputerowych, systemów wbudowanych i półprzewodników, stworzyło konsorcjum RapidIO w celu rozwoju standardu międzynarodowego Rapid IO. Alcatel-Lucent, AMCC, EMC Corporation, Ericsson, Freescale, Texas Instruments, i Tundra Semiconductor utworzyły komitet sterujący konsorcjum RapidIO.
Współpraca.
Konsorcjum RapidIO współpracuje z wieloma innymi konsorcjami przemysłowymi, a w tym Optical Internetworking Forum, PICMG i Mountain View Alliance.

</doc>
<doc id="1271823" url="https://pl.wikipedia.org/wiki?curid=1271823" title="Mtsangamouji">
Mtsangamouji

Mtsangamouji – miasto w północno-zachodniej części Majotty (zbiorowość zamorska Francji). Według danych szacunkowych na rok 2008 liczy 4 193 mieszkańców. Ośrodek przemysłowy.

</doc>
<doc id="1271825" url="https://pl.wikipedia.org/wiki?curid=1271825" title="Koločep (wyspa)">
Koločep (wyspa)

Koločep, także Kalamota (wł. "Calamotta") – chorwacka wyspa na Adriatyku. Jej powierzchnia wynosi 2,439 km² a długość linii brzegowej 12,869 km.
Spośród zamieszkanych, największych wysp archipelagu Elafickiego, jest położona najbliżej, ok. 4 km na północny zachód, od Dubrownika. Na zachód od wyspy leży Lopud, na południowy zachód Sveti Andrija, a na wschód Daksa. Koločep jest oddzielony od kontynentu kanałem Koločepskim, który w najwęższym miejscu ma szerokość 1 km. Jest położoną najbardziej na południe z zamieszkanych wysp Chorwacji. Znajdują się tutaj 2 miejscowości, Gornje Čelo i Donje Čelo, które są połączone jedynie betonową promenadą – na wyspie nie ma innych dróg.

</doc>
<doc id="1271826" url="https://pl.wikipedia.org/wiki?curid=1271826" title="Brucella">
Brucella

Brucella – rodzaj Gram ujemnych bakterii będących przyczyną zakaźnej choroby – brucelozy. "Brucella" ma kształt małej pałeczki, nie posiada rzęsek (a więc zdolności ruchu), otoczki, nie wytwarza też przetrwalników. Drobnoustrój opisał po raz pierwszy David Bruce u zmarłego na Malcie chorego (stąd też inna nazwa: "choroba maltańska"). Rezerwuarem zarazka są zwierzęta.
Wszystkie bakterie tego rodzaju są w stanie wykorzystać węglowodany, jednak bez zdolności ich fermentacji.
Gatunki.
Rodzaj Brucella dzieli się na kilka gatunków, ze względu na naturalny rezerwuar, wzrost w obecności fuksyny i tioniny, a także profil biochemiczny. Pewną rolę odgrywa też wrażliwość na bakteriofagi.
Hodowla.
Bakteria do wzrostu wymaga pożywki wzbogaconej, 5-10% stężenia CO2 oraz pH 6-7. Optymalna temperatura hodowli wynosi 37 stopni. Pałeczki wzrastają po 2-5 dniach i przyjmują postać okrągłych kolonii o średnicy 0,5 – 3 mm. Brak pojawienia się bakterii w ciągu 24 dni oznacza negatywny wynik testu.
Wrażliwość.
Pałeczki "Brucella" są raczej oporne na czynniki zewnętrzne, w wodzie i glebie mogą przetrwać wiele miesięcy. Niszcząco działa wysoka temperatura i środki dezynfekcyjne. Antybiotykami zachowującymi aktywność jest chloramfenikol, tertracykliny, streptomycyna a także kotrimoksazol

</doc>
<doc id="1271827" url="https://pl.wikipedia.org/wiki?curid=1271827" title="Czaja (dopływ Obu)">
Czaja (dopływ Obu)

Czaja (ros. Чая) – rzeka w azjatyckiej części Rosji, lewy dopływ Obu. Przepływa przez rejon czaiński i kołpaszewski w obwodzie tomskim. Powstaje z połączenia rzek: Parbig i Bakczar.
Długość – 194 km, powierzchnia zlewni – 27 000 km², średni roczny przepływ 84 m³/s. Zasilanie w największym stopniu śniegowe. Skuta lodem od listopada do kwietnia. Spławna, żeglowna.
Główne dopływy: Niursa, Toja – lewe, Iksa – prawy.
Miejscowości położone nad rzeką: Ust-Bakczar, Wargatier, Podgornoje, Czainsk, Griszkino i Czażemto. W Czażemto znajdują się źródła wód mineralnych i sanatorium.

</doc>
<doc id="1271829" url="https://pl.wikipedia.org/wiki?curid=1271829" title="Vision Divine (album)">
Vision Divine (album)

Vision Divine – pierwszy album grupy Vision Divine, wydany w 1999 roku przez wytwórnię Metal Blast.

</doc>
<doc id="1271830" url="https://pl.wikipedia.org/wiki?curid=1271830" title="Joachim Czernek">
Joachim Czernek

Joachim Czernek (ur. 19 października 1948 w Walcach) – polski polityk mniejszości niemieckiej, samorządowiec, poseł na Sejm II kadencji.
Życiorys.
Ukończył w 1973 studia na Wydziale Mechanicznym Energetycznym Politechniki Śląskiej. W latach 90. pełnił funkcję wójta gminy Walce. Od 1993 do 1997 sprawował mandat posła na Sejm II kadencji z ramienia Mniejszości Niemieckiej w okręgu opolskim. W latach 1998–2002 zajmował stanowisko starosty krapkowickiego, do 2006 był także radnym powiatu.
Należał do liderów Towarzystwa Społeczno-Kulturalnemu Niemców na Śląsku Opolskim, które opuścił po konflikcie z Henrykiem Krollem. Kierował też Niemieckim Towarzystwem Oświatowym.
Odznaczony Złotym Krzyżem Zasługi (2000).

</doc>
<doc id="1271832" url="https://pl.wikipedia.org/wiki?curid=1271832" title="Giacomo Colonna">
Giacomo Colonna

Giacomo Colonna (ur. ok. 1250, Rzym, zm. 14 sierpnia 1318, Awinion) – włoski duchowny katolicki z rzymskiego rodu arystokratycznego Colonna.
Życiorys.
12 marca 1278 Mikołaj III, w ramach rehabilitacji rodu Colonna, który uprzednio popierał antypapieskie stronnictwo gibelinów, mianował go kardynałem-diakonem. Archiprezbiter bazyliki liberiańskiej 1288-97 i ponownie 1312-18. W 1297 wraz ze swym bratankiem Pietro Colonna został ekskomunikowany i pozbawiony wszelkich godności przez Bonifacego VIII, który popadł w ostry konflikt z rodem Colonna i nakazał skonfiskowanie ich posiadłości. Colonnowie sprzymierzyli się wówczas z królem Francji Filipem IV. W 1303 Benedykt XI zdjął z niego ekskomunikę, jednak jego pełnej rehabilitacji dokonał dopiero Klemens V w grudniu 1305. Uczestniczył w konklawe 1316.

</doc>
<doc id="1271833" url="https://pl.wikipedia.org/wiki?curid=1271833" title="Perl (gmina)">
Perl (gmina)

Perl – miejscowość i gmina w zachodnich Niemczech,w kraju związkowym Saara, w powiecie Merzig-Wadern.
Geografia.
Gmina leży na prawym brzegu Mozeli (na przeciwnym leży Schengen), przy trójstyku Niemcy-Luksemburg-Francja.
Gmina ma powierzchnię 75,06 km², zamieszkuje ją 7 593 osób (2010). Najwyższym punktem gminy jest Schneeberg w pobliżu Eft, na granicy niemiecko-francuskiej.
Perl położone jest ok. 52 km na północny zachód od Saarbrücken i ok. 23 km na południowy wschód od Luksemburga.
Dzielnice.
W skład gminy wchodzi 14 dzielnic: 
Historia.
W Perl odnaleziono ślady osady z mezolitu oraz miejsca pochówku z epoki żelaza i brązu. Celtyckie nazwy miejscowości oraz rzymskie budynki świadczą o atrakcyjności tego miejsca przez wiele wieków. Rzymska willa w dzielnicy Nenning pochodzi z IV w. i została zniszczona przez Normanów w 882.
Pierwsze pisemne wzmianki o Perl pochodzą z IX w. Okoliczne obszary należały kolejno do Trewiru, Luksemburga, Lotaryngii, Francji i Habsburgów. Po kongresie wiedeńskim Perl został włączony do Prus, od 1946 leży w Saarze. Gmina Perl powstała w latach 70. XX w. z połączenia 14 mniejszych gmin.
Polityka.
Wójtowie.
4 marca 2007 odbyły się wybory na wójta:
Rada gminy.
Rada gminy składa się z 33 członków:
Zabytki i atrakcje.
Besch
Borg
Büschdorf
Eft-Hellendorf
Keßlingen
Münzingen
Nennig
Perl
Sehndorf
Sinz
Tettingen-Butzdorf
Wochern
Infrastruktura.
Perl jest jedyną gminą w Saarze, gdzie uprawia się winorośl. Oznacza to, że saarlandzkie wina pochodzą jedynie znad Mozeli. Perl należy do regionu winiarskiego Mozela (wcześniej Mozela-Saara-Ruwer).
W Perl znajdowała się siedziba firmy importującej leki Kohlpharma, siedzibę przeniesiono do Merzig, jednak niektóre działy przedsiębiorstwa pozostały tutaj.
Transport.
Poprzez autostradę A8 Perl ma usprawnioną komunikację z Luksemburgiem i Belgią.
Gmina z Francją połączona jest dzięki drodze krajowej B419, która biegnie doliną Mozeli. Przy granicy łączy się z drogą B407.
Przez gminę (wzdłuż Mozeli) przebiega linia kolejowa Metz-Koblencja. Przez wiele lat linia za Perl w kierunku Metz była używana wyłącznie do przewozów towarowych. Ruch osobowy za granicę został rozpoczęty 10 czerwca 2007. Tym samym Perl ma połączenia z dworcami TVG w Metz i Thionville.
W Perl znajduje się stacja kolejowa i dwa przystanki:

</doc>
<doc id="1271838" url="https://pl.wikipedia.org/wiki?curid=1271838" title="Tarak Dhiab">
Tarak Dhiab

Tarak Dhiab ((arabski: طارق ذياب) ur. 15 lipca 1954 w Tunisie) - piłkarski pomocnik, reprezentant kraju, uczestnik MŚ 1978.
Kariera reprezentacyjna.
W barwach Reprezentacji Tunezji wystąpił 107 razy, jednak FIFA nie uznaje tego wyniku. Dhiab został wybrany Piłkarzem Afryki 1977 przez France Football. Jego międzynarodowa kariera w barwach Tunezji trwała 15 lat – od 1975 roku do 1990. Swój ostatni mecz w barwach ojczystego kraju rozegrał przeciwko Anglii w 1990 roku.
Kariera klubowa.
Tarak Dhiab występował jedynie w dwóch klubach piłkarskich. Pierwszym jest zespół ze stolicy Tunezji – Espérance Sportive de Tunis, a następnie kontynuował karierę zawodniczą w klubie z Arabii Saudyjskiej – Al-Ahli Dżudda.

</doc>
<doc id="1271839" url="https://pl.wikipedia.org/wiki?curid=1271839" title="Rainbow Natural Bridge">
Rainbow Natural Bridge



</doc>
<doc id="1271840" url="https://pl.wikipedia.org/wiki?curid=1271840" title="Bouéni">
Bouéni

Bouéni – miasto w południowo-zachodniej części Majotty (zbiorowość zamorska Francji). Według danych szacunkowych na rok 2008 liczy 2388 mieszkańców. Ośrodek przemysłowy.

</doc>
<doc id="1271842" url="https://pl.wikipedia.org/wiki?curid=1271842" title="Roman Kurzbauer">
Roman Kurzbauer

Roman Henryk Kurzbauer (ur. 25 września 1941 w Warszawie) – polski lekarz, chirurg, specjalista w zakresie anatomii oraz medycyny sportowej, nauczyciel akademicki, samorządowiec oraz polityk. Doktor habilitowany nauk medycznych, działacz mniejszości niemieckiej. W latach 1993–1997 poseł na Sejm II kadencji, w latach 2011–2012 rektor Państwowej Medycznej Wyższej Szkoły Zawodowej w Opolu.
Życiorys.
Wykształcenie i działalność zawodowa.
W 1958 zdał egzamin maturalny w I Liceum Ogólnokształcącym w Zabrzu. W tym samym roku podjął studia na Wydziale Lekarskim Śląskiej Akademii Medycznej, zakończone w uzyskaniem w 1964 dyplomu. W latach 1964–1966 odbył staż podyplomowy w Szpitalu Miejskim nr 1 w Zabrzu. Po jego ukończeniu w 1966 otrzymał etat w I Klinice Chirurgicznej Śląskiej Akademii Medycznej. W 1968 uzyskał pierwszy stopień specjalizacji z zakresu chirurgii ogólnej, a w 1970 pierwszy stopień specjalizacji z zakresu anestezjologii. W 1973 uzyskał drugi stopień specjalizacji z zakresu chirurgii ogólnej.
W 1973 na Śląskiej Akademii Medycznej otrzymał stopień naukowy doktora nauk medycznych na podstawie pracy zatytułowanej "Rozbiór grupy chorych poddanych naprawczym operacjom nosa w I Klinice Chirurgicznej Śląskiej Akademii Medycznej w okresie 1.10.66 do 31.12.69". W latach 1968–1974 był zatrudniony na stanowisku starszego asystenta i adiunkta w Klinice Chirurgii Klatki Piersiowej. W listopadzie 1974 wygrał konkurs na stanowisko ordynatora liczącego około 70 łóżek oddziału chirurgii ogólnej Zespołu Opieki Zdrowotnej w Prudniku, gdzie pracował do grudnia 1978. Odejście ze szpitala spowodowane było otrzymaniem przez niego stanowiska adiunkta na swojej macierzystej uczelni. W 1981 uzyskał stopień naukowy doktora habilitowanego nauk medycznych na podstawie oceny ogólnego dorobku naukowego oraz przedłożonej rozprawy habilitacyjnej pt. "Doświadczalne i kliniczne problemy leczenia ostrego zapalenia trzustki z zastosowaniem diety bezresztkowej". Następnie przebywał na kilkumiesięcznym stypendium naukowym w Rijece. Po powrocie przeniósł się do I Kliniki Chirurgicznej Śląskiej Akademii Medycznej w Katowicach, gdzie zajął się m.in. sprawami dotyczącymi przeszczepem nerek. Pod jego kierownictwem powstał tam renomowany w Polsce ośrodek specjalizujący się w transplantacji nerek. W latach 1987–1988 przebywał w Klinikum Großhadern w Monachium, gdzie zajmował się przeszczepami trzustki i wątroby.
Po powrocie do Polski w 1988 został kierownikiem Kliniki Chirurgii Ogólnej w Rzeszowie, która podlegała pod Akademię Medyczną im. Mikołaja Kopernika w Krakowie. Pracował w niej do likwidacji medycznego ośrodka akademickiego w Rzeszowie w 1991. Ponadto pełnił funkcję konsultanta wojewódzkiego z zakresu chirurgii ogólnej na terenie województwa rzeszowskiego. W 1991 objął stanowisko ordynatora oddziału chirurgii ogólnej Zespołu Opieki Zdrowotnej w Gliwicach, gdzie pracował do 1998. Następnie został ordynatorem Szpitala Miejskiego MSW w Katowicach, a w 2000 ordynatorem oddziału chirurgicznego Szpitala Rejonowego w Raciborzu, kończąc pełnienie tej funkcji w 2005.
W 1993 został profesorem nadzwyczajnym Akademii Wychowania Fizycznego im. Jerzego Kukuczki w Katowicach, gdzie był ponadto kierownikiem Zakładu Medycyny Sportowej i Higieny Szkolnej. Zaangażował się w powstanie i rozwój Państwowej Medycznej Wyższej Szkoły Zawodowej w Opolu, utworzonej ostatecznie w 2003. W 2008 powołano go na stanowisko prorektora do spraw naukowo-dydaktycznych na tej uczelni. W 2011 został rektorem opolskiej uczelni medycznej, stanowisko to piastował do 2012.
Wykładał także w Państwowej Wyższej Szkole Zawodowej w Raciborzu oraz na Akademii Polonijnej w Częstochowie.
Zainteresowania naukowe Romana Kurzbauera koncentrują się wokół tematyki związanej z chirurgią, ze szczególnym uwzględnieniem przeszczepów narządów. Specjalizuje się także w zakresie medycyny sportowej i dopingu sportowego. Jest autorem lub współautorem około 110 publikacji naukowych. Uczestniczył w wielu krajowych towarzystwach naukowych, m.in. w Towarzystwie Chirurgów Polskich.
Działalność polityczna.
Należał do Unii Pracy. Od 1993 do 1997 sprawował mandat posła na Sejm II kadencji z ramienia Mniejszości Niemieckiej z okręgu gliwickiego. W wyborach w 2001 bez powodzenia startował do Sejmu z listy SLD-UP. W latach 2002–2006 zasiadał w radzie powiatu raciborskiego. W 2004 związał się z Socjaldemokracją Polską. W tym samym roku kandydował z jej ramienia w wyborach do Parlamentu Europejskiego i wyborach uzupełniających do Senatu, a w 2005 w wyborach parlamentarnych do Sejmu.
Odznaczenia.
W 2010 otrzymał Srebrny Krzyż Zasługi.
Życie prywatne.
Żonaty z Elżbietą, która również została lekarzem. Mają dwoje dzieci: Piotra (inżyniera ochrony środowiska) i Karolinę (architekt).

</doc>
<doc id="1271844" url="https://pl.wikipedia.org/wiki?curid=1271844" title="Rainbow Bridge">
Rainbow Bridge



</doc>
<doc id="1271847" url="https://pl.wikipedia.org/wiki?curid=1271847" title="Szamkir FK">
Szamkir FK



</doc>
<doc id="1271850" url="https://pl.wikipedia.org/wiki?curid=1271850" title="Jan Stopczyk">
Jan Stopczyk

Jan Stopczyk (ur. 28 listopada 1958 w Zgierzu) – polski hokeista, olimpijczyk.
Jeden z najlepszych napastników w historii polskiego hokeja na lodzie. Zawodnik Boruty Zgierz (1975-1977), ŁKS Łódź (1977-1979 i 1981-1987), Legii Warszawa (1979-1981), TTH Toruń (1995), HC Bydgoszcz (1996) oraz klubów włoskich i belgijskich. W polskiej lidze podczas 13 sezonów rozegrał 360 meczów, strzelając 245 goli.
Zdobywca Złotego Kija redakcji "Sportu" dla najlepszego hokeisty kraju w sezonie 1986/1987. Zwycięzca "punktacji kanadyjskiej" w tym samym roku oraz król strzelców polskiej ligi w sezonie 1983/1984.
Uczestnik Igrzysk Olimpijskich w Sarajewie (1984) i Calgary (1988) oraz pięciu turniejów o mistrzostwo świata.
Po wygraniu przez Polskę turnieju mistrzostw świata Grupy B w 1985 i uzyskanym awansie do Grupy A został odznaczony Brązowym Medalem za Wybitne Osiągnięcia Sportowe.
Jego syn Paweł uprawia hokej niezawodowo, występuje w amatorskiej drużynie Łódzki Hokej.

</doc>
<doc id="1271851" url="https://pl.wikipedia.org/wiki?curid=1271851" title="Max Perlbach">
Max Perlbach

Max Perlbach (1848-1921) – niemiecki historyk i bibliotekarz, badacz średniowiecznej historii Prus, Polski i zakonu krzyżackiego. Od 1893 roku członek Akademii Umiejętności.

</doc>
<doc id="1271852" url="https://pl.wikipedia.org/wiki?curid=1271852" title="Şəmkir F.K.">
Şəmkir F.K.



</doc>
<doc id="1271853" url="https://pl.wikipedia.org/wiki?curid=1271853" title="Ostredok (Wielka Fatra)">
Ostredok (Wielka Fatra)

Ostredok (1592 m) – najwyższy szczyt w grupie górskiej Wielkiej Fatry na Słowacji.
Topografia.
Jest to dwuwierzchołkowy szczyt znajdujący się w południowej części Wielkiej Fatry, w jej części zwanej Halną Fatrą (słow. "Hôľna Fatra"). Leży w głównym grzbiecie wyróżniającym się w tej grupie górskiej, lecz już poza wododziałem Wagu i Hronu, ok. 3 km na północny zachód od zwornikowej Krížnej. Od zachodu jego stoki opadają ku Dedošovej dolinie. Wierzchołek północno-zachodni tworzy krótki grzbiet oddzielający Vratną dolinę od dolinki Veterné (obydwie są odgałęzieniami Dedošovej doliny). Ku wschodowi z Ostredoka odchodzi grzbiet z wierzchołkiem Ostré brdo (1319 m). Grzbiet ten oddziela Suchą dolinę będącą górnym ciągiem Revúckiej doliny od Zelenej doliny – odgałęzienia Revúckiej doliny.
Geologia i morfologia.
W profilu wspomnianego grzbietu obły wierzchołek Ostredoka jedynie nieznacznie przewyższa sąsiednie wzniesienia. Halna, gładko modelowana rzeźba szczytu, podobnie jak całego odcinka grzbietu na południe od niego po Krížną, wynika stąd, że fragment ten budują mniej odporne margle tzw. płaszczowiny kriżniańskiej. Niżej, na zachodnim ramieniu Ostredoka, nad Dedošovą doliną, występują już odporniejsze wapienie tzw. płaszczowiny choczańskiej, budujące skaliste Štrochy (1386 m). Podobnie jest po przeciwnej stronie, gdzie Ostredok wysyła na wschód długie, zalesione ramię ze szczytem Ostré brdo. Skalne utwory tego ramienia zostały wypreparowane w izolowanej czapie wapieni płaszczowiny choczańskiej, leżącej na podłożu z margli.
Przyroda ożywiona.
Wierzchołkowe partie Ostredoka, podobnie jak większości wysokich szczytów Halnej Fatry, są niezalesione. Na skutek działalności człowieka górna granica lasu została tu obniżona do 1260–1350 m. W szczególności w masywie Ostredoka zupełnie zanikło piętro kosodrzewiny. W zamknięciach otaczających szczyt dolin, na wysokościach 1000–1200 m, zachowało się kilka większych fragmentów pierwotnych lasów jodłowo-bukowych.
Turystyka.
Ze względu na położenie w centrum Wielkiej Fatry, dość daleko od sieci komunikacyjnej, Ostredok nie jest zbyt często odwiedzany przez turystów. Jego wierzchołek oferuje szeroką panoramę, sięgającą aż po polskie granice. Przez szczyt, w linii wspomnianego głównego grzbietu grupy, biegnie czerwono znakowana Magistala Wielkofatrzańska ("Veľkofatranská Magistrála"), natomiast od zachodu z Dedošovej doliny wyprowadza nań szlak zielony. Najkrótsze wejścia na szczyt wiodą ze wschodu: z Wyżniej Revúcy (słow. "Vyšná Revúca", górna część Liptowskich Revúc) lub ze Starych Hor.

</doc>
<doc id="1271854" url="https://pl.wikipedia.org/wiki?curid=1271854" title="FK Szamkir">
FK Szamkir



</doc>
<doc id="1271857" url="https://pl.wikipedia.org/wiki?curid=1271857" title="Shamkir FK">
Shamkir FK



</doc>
<doc id="1271858" url="https://pl.wikipedia.org/wiki?curid=1271858" title="Gheorghe Mihali">
Gheorghe Mihali

Gheorghe Mihali (ur. 9 grudnia 1965 w Baia-Borşa), piłkarz rumuński grający na pozycji środkowego obrońcy.
Kariera klubowa.
Piłkarską karierę Mihali rozpoczął w małym klubie Minerul Borşa. Następnie trenował w stołecznym Luceafărul Bucureşti, by w 1984 roku przenieść się do FC Olt Scornicești. 30 września tamtego roku zadebiutował w barwach Olt w pierwszej lidze rumuńskiej w wygranym 1:0 spotkaniu z Argeş Piteşti. W FC Olt spędził sześć sezonów, a największym sukcesem było zajęcie 7. miejsca w lidze w sezonie 1986/1987. W sezonie 1989/1990 Olt spadł do drugiej ligi, ale jeszcze w jego połowie Mihali przeszedł do Interu Sibiu. W 1990 roku zajął z nim 6., a w 1991 - 4. miejsce w lidze. Latem 1991 trafił do Dinama Bukareszt. Już w pierwszym sezonie gry w tym klubie wywalczył swój pierwszy tytuł mistrza Rumunii, a rok później został wicemistrzem kraju. Natomiast zarówno w 1994, jak i 1995 roku zajmował z Dinamem 3. pozycję.
Latem 1995 Mihali wyjechał do Francji i został zawodnikiem klubu EA Guingamp. W tym klubie był podstawowym zawodnikiem i występował w obronie m.in. z Markiem Jóźwiakiem. Pierwsze dwa sezony kończył z Guingamp w środku tabeli, jednak w sezonie 1997/1998 spadł do Ligue 2, gdzie grał jeszcze przez pół roku. Na początku 1999 roku wrócił do Rumunii, do Dinama. Został wicemistrzem kraju, a rok później wywalczył dublet. Jego ostatnim sezonem w karierze był sezon 2000/2001, w którym zdobył drugi z rzędu Puchar Rumunii i wicemistrzostwo Rumunii.
Kariera reprezentacyjna.
W reprezentacji Rumunii Mihali zadebiutował 21 grudnia 1991 roku w przegranym 1:3 towarzyskim meczu z Egiptem. W 1994 roku był w kadrze Rumunii na Mistrzostwach Świata w USA. Tam był podstawowym zawodnikiem i wystąpił w czterech meczach: grupowych z Kolumbią (3:1), Szwajcarią (1:4) i USA (1:0), a następnie w meczu 1/8 finału z Argentyną (3:2). W 1996 roku zaliczył jedno spotkanie Euro 96. Była to potyczka z Francją, a Rumuni przegrali 0:1. To spotkanie było jego ostatnim w reprezentacji, w której zagrał 31 razy.

</doc>
<doc id="1271860" url="https://pl.wikipedia.org/wiki?curid=1271860" title="Letnia Uniwersjada 1970">
Letnia Uniwersjada 1970

6. Letnia Uniwersjada – międzynarodowe zawody sportowców studentów, które odbyły się we włoskim Turynie między 26 sierpnia a 6 września 1970 roku. Główną areną imprezy był Stadion Miejski w Turynie. Większość obiektów sportowych ulokowana była w najbliższym otoczeniu stadionu. Organizatorem imprezy była Międzynarodowa Federacja Sportu Akademickiego – FISU. W uniwersjadzie wzięło udział 2084 sportowców (w tym 542 kobiety) z 58 krajów. Liczba oficjeli wyniosła 724 osoby. Polska była reprezentowana przez 83 zawodników (w tym 35 kobiet). Wśród nich znalazło się wielu olimpijczyków m.in. Zenon Nowosz, Jan Werner, Jacek Krawczyk. Polacy zdobyli w sumie 9 medali i ustanowili jeden rekord uniwersjady.
Informacje, wydawnictwa i pamiątki.
Przed rozpoczęciem zawodów prowadzona była promocja. Pojawiły się specjalne plakaty przedstawiające postacie sportowców oraz informacje na tematu czasu rozgrywania uniwersjady. Wyprodukowano także szereg gadżetów: białe koszulki z czerwonym logo imprezy na piersi, proporczyki, znaczki pocztowe, spinki oraz krawaty. Dwa lata po zawodach - w roku 1972 - wydano w Turynie książkę, bogato ilustrowaną zdjęciami z imprezy, poświęconą VI Letniej Uniwersjadzie.

</doc>
<doc id="1271861" url="https://pl.wikipedia.org/wiki?curid=1271861" title="FK Shamkir">
FK Shamkir



</doc>
<doc id="1271865" url="https://pl.wikipedia.org/wiki?curid=1271865" title="Pierre du Gua de Mons">
Pierre du Gua de Mons

Pierre du Gua de Mons (ur. ok. 1558, zm. 1628) – francuski podróżnik.
W 1604 roku stanął na czele francuskich kolonistów, którzy osiedlili się w Akadii. W 1605 roku przenieśli się oni do nowo założonego Port Royal.

</doc>
<doc id="1271866" url="https://pl.wikipedia.org/wiki?curid=1271866" title="Katedra w Göteborgu">
Katedra w Göteborgu

Katedra w Göteborgu (szw. "Göteborgs domkyrka"), zwana również Katedrą Gustawa (szw. "Gustavi domkyrka") – świątynia katedralna luterańskiego Kościoła Szwecji wybudowana w 1633. W 1665 r. nadano świątyni tytuł "katedry" i nazwano imieniem króla Gustawa II Adolfa, założyciela Göteborga, który rok przed wybudowaniem kościoła poległ w Bitwie pod Lützen.
Obecny kształt katedry (która w wyniku pożarów ulegała zniszczeniom w 1721 i 1802) nadany został w XIX wieku, kiedy to architekt Carl Wilhelm Carlberg przebudował ją w stylu klasycystycznym.
Katedra ma status zabytku sakralnego według rozdz. 4 Kulturminneslagen (pol. Prawo o pamiątkach kultury) ponieważ została wzniesiona przed końcem 1939 r. (3 §).

</doc>
<doc id="1271867" url="https://pl.wikipedia.org/wiki?curid=1271867" title="Dromader">
Dromader



</doc>
<doc id="1271868" url="https://pl.wikipedia.org/wiki?curid=1271868" title="Kryminalne zagadki Las Vegas">
Kryminalne zagadki Las Vegas



</doc>
<doc id="1271870" url="https://pl.wikipedia.org/wiki?curid=1271870" title="Kryminalne zagadki Miami">
Kryminalne zagadki Miami



</doc>
<doc id="1271872" url="https://pl.wikipedia.org/wiki?curid=1271872" title="Kryminalne zagadki Nowego Jorku">
Kryminalne zagadki Nowego Jorku



</doc>
<doc id="1271873" url="https://pl.wikipedia.org/wiki?curid=1271873" title="Baktrian">
Baktrian



</doc>
<doc id="1271874" url="https://pl.wikipedia.org/wiki?curid=1271874" title="Parbig">
Parbig

Parbig (ros. Парбиг) – rzeka w azjatyckiej części Rosji, w obwodzie tomskim. W połączeniu z Bakczarem tworzą rzekę Czaję.
Długość – 320 km, powierzchnia zlewni – 9180 km², średni roczny przepływ – 28,1 m³/s. Zasilanie mieszane, w większości śniegowe. Skuta lodem od połowy października do początku maja. Żeglowna w swym dolnym biegu.
Dopływy: Czaga, Dwojczaga, Wierchniaja Niursa – lewe i Andarma – prawy.
Miejscowości nad rzeką: Kiedrowka, Parbig (wieś), Ust-Bakczar.

</doc>
<doc id="1271879" url="https://pl.wikipedia.org/wiki?curid=1271879" title="Aleksander Girardin">
Aleksander Girardin



</doc>
<doc id="1271885" url="https://pl.wikipedia.org/wiki?curid=1271885" title="Preussisch-Asiatische Handelskompagnie">
Preussisch-Asiatische Handelskompagnie



</doc>
<doc id="1271889" url="https://pl.wikipedia.org/wiki?curid=1271889" title="Prusko-Azjatycka Kompania Handlowa">
Prusko-Azjatycka Kompania Handlowa



</doc>
<doc id="1271891" url="https://pl.wikipedia.org/wiki?curid=1271891" title="Krzywa naprężenia">
Krzywa naprężenia

Krzywa naprężenia ilustruje, jaka jest współzależność naprężenia i wydłużenia materiału. Krzywa ta może mieć różny kształt w zależności od substancji, jej kształtu i warunków, w jakich poddawana jest naprężeniu, na przykład od temperatury. Można na tej krzywej wyróżnić pewne charakterystyczne strefy:
Poszczególne zakresy mogą mieć różny rozmiar dla różnego typów materiałów, co więcej, nie wszystkie muszą wystąpić w krzywej naprężenia.
Równie ważną informacją dotyczącą materiału jest kształt ścieżki odciążenia czyli kształt krzywej jaka się tworzy kiedy po obciążeniu tylko do pewnej wartości zaczynamy zmniejszać obciążenie. Z punktu widzenia teorii wyróżnia się trzy możliwe, wyidealizowane zachowania:
Oprócz tego występują kombinacje różnych zachowań: np. materiały sprężysto-plastyczne czy materiały plastyczne z degradacją. 
Kształt krzywej naprężenia (i odciążenia) jest podstawą klasyfikacji materiałów na
Podział ten jest nieostry i są materiały, które trudno zaliczyć do którejś z tych grup. Przykładem może być polimer, którego krzywą naprężeń pokazuje rys. 2. Obszar sprężystości przechodzi tu płynnie w obszar plastyczności. Innym przykładem może być beton, który przy ściskaniu wykazuje własności plastyczne a przy rozciąganiu jest kruchy i wyraźnie się degraduje.
Materiały sprężyste.
Dla materiałów sprężystych, w dużym zakresie naprężeń, pozostają one sprężyste (długi odcinek pierwszy). Zakres sprężystości może ograniczać się tylko do zakresu stosowalności prawa Hooke’a, co widać na rys. 1 dla stali. Zakres plastyczności występuje i jest wykorzystywany na przykład do wyciągania cienkich drutów z prętów. W materiałach sprężystych można precyzyjnie określić ich wytrzymałość, czyli maksymalne naprężenie, po którym musi nastąpić zerwanie – jest to naprężenie odpowiadające najwyższemu punktowi krzywej. Punkt zerwania też jest precyzyjnie określony. Materiałami sprężystymi są m.in. metale i niektóre tworzywa sztuczne.
Materiały plastyczne.
W materiałach plastycznych zakres sprężystości jest bardzo mały, w przeciwieństwie do zakresu plastyczności. Trudno jest w tych materiałach określić wytrzymałość i punkt zerwania. Do materiałów plastycznych zalicza się m.in. glinę, plastelinę, oraz praktycznie wszystkie grunty.
Materiały kruche.
Materiały takie mają dość mały zakres sprężystości. Brak jest zakresu plastyczności. Do takich materiałów należy m.in. szkło i ceramika.

</doc>
<doc id="1271893" url="https://pl.wikipedia.org/wiki?curid=1271893" title="Ängelholm">
Ängelholm

Ängelholm – miejscowość w Szwecji, siedziba gminy Ängelholm w regionie Skania, położone nad rzeką Rönne å i zatoką Skälderviken. Ängelholm uzyskał prawa miejskie w 1516. Obecnie miasto jest popularnym ośrodkiem turystyczno-wypoczynkowym.
Miasto założone zostało w 1516, a założycielem był duński król Chrystian II. Okolica nazywana jest szwedzkim zagłębiem ceramicznym, ponieważ kiedyś słynęła z produkcji ceramiki. 

</doc>
<doc id="1271894" url="https://pl.wikipedia.org/wiki?curid=1271894" title="Line Renaud">
Line Renaud

Line Renaud, właściwie Jacqueline Enté (ur. 2 lipca 1928 w Nieppe) – francuska piosenkarka i aktorka rewiowa. W latach 50. wyjechała do Stanów Zjednoczonych i występowała w programie radiowym "The Bob Hope Show". Od 1963 do 1966 pierwsza gwiazda Casino de Paris przy hotelu Dunes w Las Vegas, jej następczynią była Violetta Villas. W 1954 występowała w Moulin Rouge.

</doc>
<doc id="1271895" url="https://pl.wikipedia.org/wiki?curid=1271895" title="SXGA+">
SXGA+

SXGA+ () – standard rozdzielczości ekranu.
SXGA+ jest używany w matrycach LCD laptopów o przekątnej 14 i 15 cali. Rozdzielczość ekranu wynosi 1400×1050 pikseli. Standard ten był maksymalną rozdzielczością high-end'owych projektorów. SXGA+ jest używany również w 12 calowych ekranach laptopów takich jak Thinkpad X60 i X61 jako tablety oraz Toshiba Portégé M200 i M400. 
Istnieje również wersja panoramiczna - WSXGA+, której rozdzielczość ekranu wynosi 1680×1050. Jest popularna w większości 20-22 calowych monitorów LCD. Jest również dostępna w laptopach.

</doc>
<doc id="1271899" url="https://pl.wikipedia.org/wiki?curid=1271899" title="Chiara Lubich">
Chiara Lubich

Chiara Lubich, wł. Silvia Lubich (ur. 22 stycznia 1920 w Trydencie, zm. 14 marca 2008 w Rocca di Papa) – włoska działaczka katolicka, założycielka, przywódczyni ruchu Focolari i służebnica Boża Kościoła katolickiego.
Młodość i czasy wojenne.
Przyszła na świat w rodzinie drukarzy. Jej ojciec stracił pracę ze względu na swoje poglądy socjalistyczne. Rodzina przeżyła długi okres kryzysu ekonomicznego. Silvia zapisała się na studia filozoficzne w Wenecji. Żeby zarobić na utrzymanie, udzielała korepetycji, zaś w latach 40. XX wieku uczyła w szkołach podstawowych swego rodzinnego miasta.
Focolari.
W czasie wojny – 7 grudnia 1943 – złożyła prywatne śluby, konsekrując swoje życie Bogu. 13 maja 1944 wojska alianckie dotkliwie zbombardowały Trydent. Dom rodzinny Silvii Lubich został zburzony. Członkowie jej rodziny wyjechali w góry, Silvia pozostała w mieście, uważając to za swoje życiowe powołanie. Wracając do miasta spotkała kobietę, która straciła czworo dzieci. Spotkanie to wpłynęło na Sylvię – zdecydowała, że chce w swoim życiu dzielić ból ludzkości.
W 1948 Lubich poznała w Parlamencie Włoskim pisarza i dziennikarza Igino Giordano, jednego z pionierów ekumenizmu. Zaczęła nazywać go "Foco" (pol. "Ogień"). Giordano został uznany później za współzałożyciela ruchu katolickiego Focolari.
W 1949 w czasie rekolekcji wakacyjnych w Tonadico w Dolomitach, po mszy świętej, Lubich zyskała przeczucie dotyczące powstającego ruchu i jej własnego życia. Podjęto decyzję o wysłaniu Pasquale Foresi na studia, by przygotował się do kapłaństwa – miał być pierwszym księdzem ruchu.
Rozwój ruchu.
Po tragicznych wydarzeniach na Węgrzech w 1956 Lubich postanowiła odpowiedzieć na apel papieża Piusa XII, który prosił, by imię Boga powróciło „na place, do domów, fabryk i szkół”. Zainicjowała wówczas dzieło nazywane później "Volontari di Dio" (pol. "Wolontariusze Boga"), w którym osoby świeckie różnych stanów i zawodów miały czynić Boga obecnym w społeczeństwie.
Kilka lat później, w 1962 papież Jan XXIII zaaprobował ruch. Statuty zaś zostały zaaprobowane przez Jana Pawła II dopiero w 1990.
W 1964 powstała pierwsza "cittadella" (pol. "miasteczko") na wzgórzach w Valdarno pod Florencją. Był to typ wspólnoty, której członkowie żyli duchowością jedności we wszystkich aspektach życia codziennego. "Cittadelle" powstawały później w różnych częściach świata. Forma ruchu, w którym mieli skupiać się ludzie młodzi, powstała w 1966 – było to "Movimento Gen".
Po wizycie w Brazylii w 1991 Lubich zapoczątkowała tzw. "Economia di Comunione". Uderzona biedą brazylijskich fawelas, postanowiła wprowadzać w życie nowy sposób podziału wypracowanych przez wspólnoty dóbr – podział zysków na trzy części, z których jedna miała być przeznaczona na rozwój farmy, druga dla biednych, a trzecia na formację członków ruchu. Wspólnoty produkcyjne tego typu w bardzo szybkim czasie zaczęły powstawać w wielu krajach na całym świecie.
W latach 1997-1998 poświęciła się sprawom dialogu międzyreligijnego. Była zapraszana przez mniszki buddyjskie do Tajlandii, czarnych muzułmanów do Nowego Jorku i wspólnotę żydowską do Buenos Aires w Argentynie.
Ostatnie lata.
2 listopada 2006, mając 86 lat, trafiła do szpitala – Policlinico Gemelli w Rzymie. Z tej okazji Benedykt XVI przesłał jej swoje życzenia powrotu do zdrowia i błogosławieństwo. Dwa lata później 10 marca 2008 ponownie trafiła do tej samej kliniki. Znowu o swojej pamięci w modlitwie zapewniał ją papież. Odwiedził ją patriarcha Bartłomiej. 13 marca 2008 powróciła do miejsca zamieszkania – Rocca di Papa, gdzie nazajutrz zmarła. Miała 88 lat.
Proces beatyfikacyjny.
Jej proces beatyfikacyjny rozpoczął się 27 stycznia 2015 roku.

</doc>
<doc id="1271902" url="https://pl.wikipedia.org/wiki?curid=1271902" title="La Foa">
La Foa

La Foa – miasto na Nowej Kaledonii (terytorium zależne Francji). Według danych szacunkowych na rok 2008 liczy 3 093 mieszkańców..

</doc>
<doc id="1271905" url="https://pl.wikipedia.org/wiki?curid=1271905" title="Hienghène">
Hienghène

Hienghène – miasto na Nowej Kaledonii (terytorium zależne Francji). Według danych szacunkowych na rok 2008 liczy 2 814 mieszkańców.

</doc>
<doc id="1271909" url="https://pl.wikipedia.org/wiki?curid=1271909" title="Luis da Cunha Manuel">
Luis da Cunha Manuel

Luis da Cunha Manuel (ur. 1703, zm. 1775) - polityk portugalski.
Był jednym z tych polityków portugalskich, który dopilnował, by z Portugalii wygnani zostali jezuici (1762). Nad jego karierą polityczną czuwał Sebastião José de Carvalho e Melo, markiz de Pombal.
Od 6 maja 1756 do 1775 roku sprawował funkcję "Secretário de Estado dos Negócios Estrangeiros e da Guerra" (sekretarz stanu ds. zagranicznych i wojny).
W latach 1762-1765 reformował armię, zaopatrując ją w nowoczesną artylerię.

</doc>
<doc id="1271911" url="https://pl.wikipedia.org/wiki?curid=1271911" title="Elvin Morton Jellinek">
Elvin Morton Jellinek

Jellinek Elvin M. (ur. 15 sierpnia 1890 w Nowym Jorku zm. 22 października 1963 w Stanford) – amerykański biostatystyk i fizjolog, zasłużony w badaniach nad alkoholizmem.
Twórca oryginalnej typologii alkoholizmu.

</doc>
<doc id="1271912" url="https://pl.wikipedia.org/wiki?curid=1271912" title="Tomás Xavier de Lima">
Tomás Xavier de Lima

Tomás Xavier Teles da Silva, markiz de Ponte de Lima, wicehrabia de Vila Nova de Cerbeira (ur. 12 października 1727, zm. 23 grudnia 1800) był portugalskim politykiem.
W okresie od 1 kwietnia 1786 do 15 grudnia 1788 sprawował urząd Sekretarza Stanu Spraw Zagranicznych i Wojny. W tym samym okresie był też pierwszym ministrem rządu.
W roku 1749 jego żona została Eugénia Maria Josefa de Bragança (ur. 1725). Został odznaczony Orderem Chrystusa. 

</doc>
<doc id="1271913" url="https://pl.wikipedia.org/wiki?curid=1271913" title="Korytarz luster">
Korytarz luster

Korytarz luster () także jako Galeria luster – opowiadanie s-f Rogera Zelazny’ego, którego akcja rozgrywa się w świecie Amberu.
W Polsce opowiadanie to po raz pierwszy zostało wydane pod tytułem "Korytarz luster" w tłumaczeniu Michała Wroczyńskiego w nieistniejącym już miesięczniku „Fenix” (No. 8/1997). Alternatywne tłumaczenie, zatytułowane "Galeria luster", ukazało się 25 maja 2017 roku w miesięczniku „Nowa Fantastyka” w tłumaczeniu Piotra W. Cholewy.
Opowiadanie przedstawia historię po zakończeniu "Księcia Chaosu". Narratorem jest Corwin.
Fabuła.
"Korytarz luster" kontynuuje historię od punktu, w którym zakończyło się opowiadanie "Niebieski koń, tańczące góry". Corwin wraz z rumakiem Shaskiem są w drodze do Amberu. Napadają na nich bandyci, jednak żadna broń nie może zranić Corwina, przechodzi przez niego jak przez ducha. Z drugiej zaś strony Corwin również nie może zranić nikogo, jego broń również przechodzi przez wrogów jak przez duchy. Podejrzewają, że jest to jakiś czar.
Po dotarciu do Amberu spotyka Luke’a i razem trafiają na Korytarz luster. Tam są przymuszeni do walki ze sobą. Koniec opowiadania sugeruje włączenie się do gry kolejnego gracza – samego pałacu Amberu.

</doc>
<doc id="1271914" url="https://pl.wikipedia.org/wiki?curid=1271914" title="Iloczyn Hadamarda">
Iloczyn Hadamarda



</doc>
<doc id="1271915" url="https://pl.wikipedia.org/wiki?curid=1271915" title="Produkt Hadamarda">
Produkt Hadamarda



</doc>
<doc id="1271917" url="https://pl.wikipedia.org/wiki?curid=1271917" title="Mercedes-Benz O345">
Mercedes-Benz O345

Mercedes-Benz O 345/O628 – rodzina autobusów miejskich marki Mercedes-Benz produkowanych przez zakład koncernu Daimler AG (EvoBus) w Turcji.
Historia modeli.
Conecto O345.
"Mercedes-Benz O 345/O628" znany także jako Conecto, tę nazwę zyskał jednak dopiero w 2002 roku. Jest to średniopodłogowy autobus stworzony dla miast i linii podmiejskich. Ze względu na wysokość podłogi we wnętrzu jest jeden stopień wejściowy. Od początku rodzina Conecto jest produkowana w fabryce Mercedes-Benz w Turcji. Jest to rodzina autobusów stworzona głównie z przeznaczeniem dla Turcji oraz państw Europy Wschodniej. Stosowane są głównie podzespoły własnej produkcji koncernu. Silnik Mercedes-Benz OM 457 hLA występuje w co najmniej dwóch wariantach mocy: 185 kW (252 KM) bądź 220 kW (300 KM). Własnej produkcji są również osie. Z ważniejszych podzespołów jedynie skrzynie biegów typu ZF 6 S 160 pochodzą z renomowanej niemieckiej firmy ZF.
W 2002 roku zaczęto produkcję 4 wersji rodziny:
Conecto LF.
Od 2007 roku są dostępne w sprzedaży autobusy nowej generacji Conecto, które mają 100% niskiej podłogi i klimatyzację. Mają one oznaczenie "Mercedes-Benz Conecto LF". Dostępne są dwie wersje tego modelu, obie mają seryjne tylne drzwi, w których podłoga jest niska dzięki zastosowaniu silnika wieżowego. Model krótki może pomieścić pasażerów na 26 miejscach siedzących i 68 stojących; w autobusie przegubowym (Conecto LF G) liczby te wynoszą odpowiednio 41 i 107. Najwięcej tego typu pojazdów w Polsce zakupiło MPK Lublin (22 krótkie i 10 przegubowych). Również MZK Bydgoszcz wzbogacił się w latach 2008-2009 o osiem takich autobusów, w tym trzy przegubowe; eksploatację ich zakończono w lutym 2020.
W kwietniu 2010 Mercedes wygrał przetarg na dostawę 15 nowych autobusów komunikacji miejskiej w Suwałkach (PGK Suwałki). W przetargu bezskutecznie startowały też MAN i Solaris. W mieście pojawią się nowe niskopodłogowe, klimatyzowane autobusy Mercedes Conecto.
W czerwcu wygrał również Mercedes na dostawę 25 nowych autobusów MPK w Łodzi. W mieście pojawi się 15 sztuk 12-metrowców i 10 sztuk 18-metrowców. Warto przypomnieć, że w Łodzi jest największa baza autobusów tej marki w całej Polsce.
Kwiecień 2012 roku przyniósł kolejną wygraną przetargu na dostawę 60 nowych Conecto LF G dla MZA Warszawa. Pojazdy dostarczane były w listopadzie i grudniu 2012, ostatni autobus wpisano na stan 18 grudnia. Dostały numery z zakresu 2200-2259.
12 Czerwca 2013 przetarg na 50 autobusów dla MPK Łódź wygrał Mercedes z modelem Conecto LF.
Nowe Conecto.
Po około 10 latach istnienia modelu Conecto powstała w roku 2016 nowa wersja tego modelu, zaprezentowana na targach Transexpo w Kielcach w wersji 12-metrowej oraz w podwarszawskiej miejscowości Nadarzyn, na halach Warsaw Expo w wersji 18-metrowej (przegubowej), jednakże oznaczona jedynie nową generacją. Nowy model w przeciwieństwie do poprzedniej wersji charakteryzuje się designem, na którym widoczna jest spłaszczona ramka na przedniej masce, czarne słupki między dolną częścią a górną oraz wypukły układ świateł z tyłu pojazdu. Oprócz tego do niego jest też dostępna funkcja kontroli trakcji ESP, a w wersji przegubowej – ATC umożliwiająca ochronę przegubu przed zagięciem, a także ulepszono oś przednią z niezależnym zawieszeniem kół, dzięki którym proces jazdy daje większy komfort. Kolejnymi cechami nowej wersji Conecto jest różnica długości oznaczająca około 400 mm, którą posiada również model Citaro, opcja montażu gazu ziemnego typu CNG oraz zamontowany silnik spełniający emisję spalin zgodną z normą Euro VI. W pojeździe Conecto ulepszony został fotel kierowcy oraz deska rozdzielcza, które umożliwiają wyższy komfort prowadzenia. Autobus ten pod względem konstrukcji został głównie zaprojektowany z większym naciskiem na niższy koszt pojazdów, w celu zwiększenia popularności w krajach europejskich. Seryjna produkcja tego typu modeli ruszyła w roku 2016.
Po premierze w Kielcach w roku 2017 pojazd 12-metrowy w wersji testowej został testowany i zakupiony od białostockiego przewoźnika KPK jako pierwszego w Polsce odbiorcę oraz pomalowany w białostockie barwy o numerze bocznym 508. Pojazd przed Białymstokiem poruszał się też po Kielcach, Suwałkach i Świebodzicach. Oprócz tego została podpisana w Białymstoku umowa na dostawę 18 autobusów (w tym 15 przegubowych) tego typu po czym dostawa ma nastąpić jesienią roku 2018.

</doc>
<doc id="1271918" url="https://pl.wikipedia.org/wiki?curid=1271918" title="The Wilson Journal of Ornithology">
The Wilson Journal of Ornithology

The Wilson Journal of Ornithology (do 2006 pod nazwą The Wilson Bulletin) – czasopismo naukowe (kwartalnik), publikowane przez Wilson Ornithological Society. Nazwa czasopisma pochodzi od nazwiska amerykańskiego ornitologa Alexandra Wilsona.

</doc>
<doc id="1271921" url="https://pl.wikipedia.org/wiki?curid=1271921" title="Pellworm (wyspa)">
Pellworm (wyspa)

Pellworm (płnfryz. "Polweerm") – niemiecka wyspa należąca do archipelagu wysp Północnofryzyjskich. Administracyjnie wyspa należy do powiatu Nordfriesland, w kraju związkowym Szlezwik-Holsztyn. Powierzchnia Pellworm wynosi 37 km² a zamieszkuje ją około 1200 osób.
Wyspa początkowo była częścią wyspy Strand. Jednak podczas powodzi w 1634 roku obie wyspy odłączyły się na dwie odrębne wyspy. Na Pellworm można się dostać dzięki połączeniom promowym z sąsiadującą wyspą Nordstrand (która posiada połączenia ze stałym lądem dzięki grobli komunikacyjnej).
Wyspa Pellworm jest jedną z największych farm produkujących odnawialną energię. Połączenie fotowoltaiki oraz turbin wiatrowych produkuje ponad 700 MWh.

</doc>
<doc id="1271926" url="https://pl.wikipedia.org/wiki?curid=1271926" title="Sziksa">
Sziksa

Sziksa (jidysz שיקסע, YIVO: shikse, shikses; ang. shikse/schikse/schiksa/shiksa, MAF: [ˈʃɪksə]) – słowo z języka jidysz, zapożyczone w wielu językach europejskich m.in. polskim, angielskim, niemieckim czy ukraińskim. Według Ericha Frieda słowo wywodzi się z hebrajskiego "schekezeh", będącego żeńskim odpowiednikiem "schekez " ("robactwo"). Podobne wyjaśnienie znajduje się w słowniku Merriama-Webstera. W jidysz stosowane na określenie młodej, przeważnie atrakcyjnej, kobiety nie-Żydówki i jest określeniem o raczej pejoratywnym wydźwięku. Analogicznie, dla nieżydowskiej dziewczynki, określenie w języku jidysz to "szikselba", które jednocześnie oznacza dosłownie "kurwa". Inne żydowskie określenia na nie-Żydówkę to "nachrija" i "goja". Wśród ortodoksyjnych Żydów termin używany jest także na określenie młodej Żydówki nieprzestrzegającej żydowskich nakazów religijnych.
Według słownika niemiecko-polskiego, słowo "Schicksel" (wym. sziksel) oznacza dziewczynę żydowską. Według tego samego źródła, słowo "Schickse" (wym. szikse) było używane na określenie "dziewczyny chrześcijańskiej" przez Żydów, a "dziewczyny żydowskiej" przez Niemców. Jednak drugie znaczenie słowa "Schickse" podane w słowniku jest pejoratywne niezależnie od narodowości, gdyż oznacza "dziwkę, prostytutkę".
Współczesne znaczenia słowa "shiksa" były ostatnio dyskutowane wśród społeczności żydowskich. W jednym przypadku, pochodząca z Houston Shannon O., opisywana jako "piękna blond-shiksa" i ofiara namiętności rabina T. z Rockland County w USA (który co prawda twierdził, że sam był jej ofiarą), zdołała jednak przejść na judaizm w Izraelu, stając się Rachelą. W innym przypadku, raport policji z Toronto w Kanadzie za rok 2009 zdobył sobie rozgłos, ponieważ uwzględniono w nim nową kategorię ofiar zbrodni nienawiści. Ofiarami tymi są "nieżydowskie sziksy" ("Non-Jewish Shikse"). Jeden przypadek takiego przestępstwa został opisany w raporcie policji. Definicja przestępstwa wzbudziła kontrowersje.
Pismo społeczności Żydów ortodoksyjnych "Vos Iz Neias" poinformowało o stanowisku Kongresu Żydów Kanadyjskich, który uznał, że działania policji w tej sprawie przekroczyły granice absurdu. Według artykułu, nie podano szczegółowego opisu zdarzenia i informacji o postępowaniu i ukaraniu sprawcy czynu. Jednak jeden z autorów wypowiedzi w dyskusji (ponad 80 wypowiedzi na forum pod wspomnianym artykułem, post z godz. 9:08 17 maja 2010) twierdzi, że sprawę zgłosił do policji żydowski nastolatek, któremu jego żydowski sąsiad powiedział, by ten porzucił swoją nieżydowską dziewczynę, ponieważ jest ona "sziksą". Spowodowało to lawinę wystąpień, w których dyskutowano, kogo można określić jako "sziksę" i czy nazwanie kogoś w ten sposób można obecnie uznać za zniewagę. Wielu dyskutantów w tym numerze "Vos Iz Neias" zgadzało się, że jest to słowo obraźliwe. Przeważał pogląd, że użycie tego słowa podważa autorytet moralny osoby, która takiego słowa używa, nawet jeśli chce osiągnąć dobry cel. Były również opinie przeciwne, według których logicznie kryteria terminu "shiksa" spełnia obecnie 99% kobiet na świecie, niezależnie od rasy, pochodzenia etnicznego, religii, języka, wieku itd., a więc trudno użycie tego słowa uważać za dyskryminujące.
Kategoria ofiar "Non-Jewish Shikse", wymieniona w raporcie za rok 2009, nie pojawiła się w raportach policji z Toronto za lata 2010 i 2011.
Menachem Kaiser dochodzi do wniosku, że pomimo burzliwej przeszłości, termin ten nie ma już obraźliwego znaczenia. Wyprowadzając pochodzenie słowa "shiksa", Kaiser zauważa, że słowo "shiksa" można uważać za żeński odpowiednik słowa "sheygetz", które pojawia się w Talmudzie i w tym sensie można przypisać temu słowu wiek 1700 lat, jednak nie podaje żadnego przypadku użycia tego słowa na piśmie w ciągu czasu, który upłynął do XIX wieku. Kaiser zaznacza, że napływ emigrantów z Europy Wschodniej, którzy używali jidysz, do Wielkiej Brytanii w XIX wieku wpłynął ożywczo na rozwój slangu kryminalnego w tym kraju i cytuje pierwsze zarejestrowane przypadki użycia zbliżonych słów "shakester" i "shikster" w języku angielskim na podstawie słownika slangu z roku 1865 i czasopisma "Punch" z roku 1850.
Jako pierwszy przykład, w którym użyto słowa "shiksa" w tej pisowni Kaiser cytuje zdanie "We must keep a Shiksah to attend the Shabbosfire", które napisał Israel Zangwill w "Children of the Ghetto" w roku 1892. Ten przykład nie mówi nic o atrakcyjności osoby określonej jako "shiksa". Zdaniem Kaisera, "shiksa" pojawia się w następnie w literaturze dopiero w roku 1899 jako "the schveet young shiksa" w utworze satyrycznym na temat Żydów z East End w Londynie. Jednak rola "sziksy" w tym cytacie ogranicza się wyłącznie do odpowiedzi "Nie" na pytanie, czy przyszedł telegram do pana Motzabergera.
W języku polskim słowo siksa, mimo że zapożyczone z jidysz, zyskało odmienne znaczenie poprzez proces asonacji (skojarzenia dźwiękowego) oraz adideacji (skojarzenia znaczeniowego) ze słowem "sikać". Odnotowane zostało po raz pierwszy w tzw. "słowniku warszawskim" w 1915 roku jako gwarowe, w dwóch znaczeniach: "dziewczyny zeszczywającej się w łóżko" oraz niedorosłej dziewczyny, sikory, kozy. Obecnie oznacza, w odcieniu żartobliwym bądź lekceważącym, niedorosłą dziewczynę, „smarkulę”. Tłumacze literatury amerykańskiej (np. Anna Kołyszko) na pejoratywne określenie nie-Żydówki stosują słowo "sziksa".
"Słownik slangu &amp; potocznej angielszczyzny" umieszcza słowa angielskie "shiksa, shikse(h)" w grupach 11 "Rasizm i ksenofobia" i 12 "Obca inwazja". Chociaż polska wersja "sziksa" jest podana w nawiasie - tłumaczenie w podanym przykładzie brzmi "nie-Żydówka, (dziewczyna) nie-żydowska".

</doc>
<doc id="1271927" url="https://pl.wikipedia.org/wiki?curid=1271927" title="Tomás Xavier Teles da Silva">
Tomás Xavier Teles da Silva



</doc>
<doc id="1271930" url="https://pl.wikipedia.org/wiki?curid=1271930" title="Podmacierz">
Podmacierz



</doc>
<doc id="1271931" url="https://pl.wikipedia.org/wiki?curid=1271931" title="Krzysztof Wolfram">
Krzysztof Wolfram

Krzysztof Antoni Wolfram (ur. 29 maja 1946 w Warszawie) – polski polityk, leśnik, ekolog, poseł na Sejm II kadencji.
Życiorys.
Ukończył w 1969 studia na Wydziale Leśnym Szkoły Głównej Gospodarstwa Wiejskiego. Pracował jako leśnik, przez kilkanaście lat był zatrudniony w okręgowym zarządzie Lasów Państwowych. Na początku lat 90. został pełnomocnikiem ministra ochrony środowiska. Był inicjatorem powstania i koordynatorem programu „Zielone Płuca Polski”.
W latach 1993–1997 sprawował mandat posła na Sejm II kadencji, wybranego w okręgu białostockim z listy Unii Demokratycznej. Od 1994 należał do Unii Wolności. W 2005 objął stanowisko prezesa zarządu Fundacji Zielone Płuca Polski.
Jest bratem Agnieszki Wolfram-Zakrzewskiej.
W 2001 otrzymał Złoty Krzyż Zasługi.

</doc>
<doc id="1271932" url="https://pl.wikipedia.org/wiki?curid=1271932" title="Luis Pinto de Sousa Coutinho">
Luis Pinto de Sousa Coutinho

Luis Pinto de Sousa Coutinho, wicehrabia de Balsemão (ur. 27 listopada 1735 w Leomil, zm. 14 kwietnia 1804 w Lizbonie) – polityk i dyplomata portugalski.
1 marca 1774 wyruszył z Lizbony do Londynu, jako nowo mianowany poseł portugalski w Wielkiej Brytanii.
W okresie 15 grudnia 1788-6 stycznia 1801 sekretarz S.Z. i wojny i „premier” Portugalii. Od 6 stycznia 1801 do maja 1801 i od 25 sierpnia 1803 do grudnia 1803 znów był sekretarzem stanu SZ (od 25 sierpnia 1803 do 5 grudnia 1803 znów w połączeniu z szefostwem całego rządu). Odznaczony Komandorią Orderu Avis.

</doc>
<doc id="1271933" url="https://pl.wikipedia.org/wiki?curid=1271933" title="Sparganium">
Sparganium



</doc>
<doc id="1271934" url="https://pl.wikipedia.org/wiki?curid=1271934" title="João Carlos de Bragança Sousa e Ligne">
João Carlos de Bragança Sousa e Ligne



</doc>
<doc id="1271936" url="https://pl.wikipedia.org/wiki?curid=1271936" title="João Carlos de Bragança (książę de Lafões)">
João Carlos de Bragança (książę de Lafões)

João Carlos de Bragança e Ligne de Sousa, książę de Lafões (ur. 6 marca 1719 w Lizbonie, zm. 10 listopada 1806 tamże) – polityk, wojskowy i podróżnik portugalski.
Przez krótki okres (6 stycznia 1801 – 23 lipca 1801) był pierwszym ministrem Portugalii. Był fundatorem Portugalskiej Akademii Nauk. Walczył w wojnie siedmioletniej (1756–1763) po stronie Austrii, a przeciw Prusom. Później Markiz de Pombal uczynił go swym doradcą.
João Carlos de Bragança znany był na dworach Europy jako erudyta i obieżyświat.

</doc>
<doc id="1271938" url="https://pl.wikipedia.org/wiki?curid=1271938" title="Bulletin of the British Ornithologists’ Club">
Bulletin of the British Ornithologists’ Club

Bulletin of the British Ornithologists’ Club – czasopismo naukowe publikowane przez British Ornithologists’ Club (BOC). Cytowane w skrócie jako "Bull. B. O. C". W biuletynie tym opublikowano wiele opisów nowo odkrytych gatunków ptaków. Ukazuje się 4 razy w roku (kwartalnik). Obecnie redaktorem naczelnym czasopisma jest Guy Kirwan.
Lista redaktorów naczelnych.
Lista redaktorów biuletynu z datami urzędowania:

</doc>
<doc id="1271940" url="https://pl.wikipedia.org/wiki?curid=1271940" title="Luís Pinto de Sousa Coutinho">
Luís Pinto de Sousa Coutinho



</doc>
<doc id="1271943" url="https://pl.wikipedia.org/wiki?curid=1271943" title="BLAS">
BLAS



</doc>
<doc id="1271957" url="https://pl.wikipedia.org/wiki?curid=1271957" title="Rodrigo Domingos de Sousa Coutinho Teixeira de Andrade">
Rodrigo Domingos de Sousa Coutinho Teixeira de Andrade



</doc>
<doc id="1271958" url="https://pl.wikipedia.org/wiki?curid=1271958" title="Acinetobacter">
Acinetobacter

Acinetobacter – rodzaj bezwzględnie tlenowych bakterii Gram ujemnych, względnie chorobotwórczych, mogących wywoływać zakażenia szpitalne. Wchodzą one w skład mikroflory fizjologicznej skóry i śluzówki jamy nosowo-gardłowej. "Acinetobacter" nie wytwarza rzęsek ani przetrwalników. Kolonie układają się w pałeczki. Podczas intensywnego wzrostu, w fazie stacjonarnej przyjmują kształt ziarniaków.
Hodowla.
Wzrost następuje w ciągu 18 do 24 godzin na agarze z krwią (kolonie małe i średnie, wypukłe, bezbarwne) oraz na agarze czekoladowym w warunkach tlenowych i optymalnej temperaturze 33-35 °C. 
Biochemiczne cechy diagnostyczne.
Bakterie z rodzaju Acinetobacter posiadają następujące biochemiczne cechy diagnostyczne
Rodzaj Acinetobacter dzieli się na gatunki glukozo dodatnie (zdolne do rozkładu glukozy) (np. "A. baumannii") oraz niezdolne do oksydacji glukozy (np. "A. lwoffi", i "A. haemolyticus"). Bakterie z tego rodzaju nie wytwarzają indolu ani H2S.
Czynniki zjadliwości.
Głównymi czynnikami zjadliwości bakterii z tego rodzaju są:
Zakażenia.
Jak wspomniano wyżej, najczęściej są to zakażenia szpitalne:
Leczenie zakażeń.
Cały rodzaj jest oporny na penicyliny. Lekami z wyboru wobec szczepów wieloopornych jest tygecyklina lub karbapenemy połączone z sulbaktamem.

</doc>
<doc id="1271961" url="https://pl.wikipedia.org/wiki?curid=1271961" title="Wii Play">
Wii Play

 – gra na konsolę Nintendo Wii wydana przez Nintendo w 2006 r. Do marca 2008 r. na świecie sprzedano ponad 11,5 miliona kopii gry, co czyni ją najbardziej popularną grą na platformę Wii po Wii Sports, która dołączana jest do wszystkich konsoli.
W grze jako zawodnik występuje awatar gracza Mii. W skład pakietu Wii Play wchodzi dziewięć mniejszych gier, w tym między innymi zręcznościowa wersja tenisa stołowego i bilard.

</doc>
<doc id="1271964" url="https://pl.wikipedia.org/wiki?curid=1271964" title="Rodrigo de Sousa Coutinho">
Rodrigo de Sousa Coutinho

Rodrigo de Sousa Coutinho Teixeira de Andrade, 1. hrabia de Linhares (ur. 4 sierpnia 1755 w Rio de Janeiro, zm. 26 stycznia 1812 tamże) – portugalski polityk i pisarz polityczny.
Życiorys.
Studiował na uniwersytecie w Coimbra. Markiz de Pombal wspierał jego karierę i był nawet jego ojcem chrzestnym.
Rodrigo de Sousa Coutinho był portugalskim posłem w Turynie w latach 1779-1796 (mianowany już w 1777, do Turynu dotarł w 1779).
Przez krótki okres (21 czerwca 1801 - 23 lipca 1801) był głównym ministrem i sekretarzem stanu i wojny Portugalii gdy Napoleon zagroził krajowi i dwór przeniósł się do Brazylii.
Pisał książki o historii Portugalii.

</doc>
<doc id="1271965" url="https://pl.wikipedia.org/wiki?curid=1271965" title="ZŻ LWP">
ZŻ LWP



</doc>
<doc id="1271967" url="https://pl.wikipedia.org/wiki?curid=1271967" title="Vitas Prabulis">
Vitas Prabulis

Vitas Prabulis pseudonim "Žaibas" (ur. ?, zm. 13 grudnia 1949 w Szlinokiemiach) – litewski partyzant podziemia antysowieckiego, w okresie powojennym jeden z najbardziej znanych partyzantów litewskiego podziemia na terenie Suwalszczyzny. 
Pochodził ze wsi Mockova, jego rodzice byli właścicielami dużego gospodarstwa, przez co przez władze sowieckie uznani zostali za kułaków. Jego brat, Jonas Prabulis działał również w podziemiu niepodległościowym. 
W okresie powojennym działał także na Suwalszczyźnie, gdzie w tamtym okresie mieszkało wielu Litwinów, u których mógł liczyć na wsparcie materialne. Przez pewien czas był członkiem polskiego oddziału partyzanckiego dowodzonego przez Jana Sadowskiego i Piotra Burdyna. W ostatnim okresie życia ukrywał się wraz z Jurgisem Kriksčiunasem w Szlinokiemiach. Kryjówka mieściła się w wykopanym w ziemi bunkrze w lasku sosnowym Józefa Jakimowicza. Pomagała im także rodzina Prabulisa, Peronele Savickaite-Valinciene, Sigitas i Alfons Valinciusowie oraz rodzina Pauliukonisów. Planowali przekazywanie informacji, na temat prześladowań stalinowskich na terenie Litwy, na Zachód. 
Zginął w wyniku obławy Batalionu Szybkiego Reagowania z Białegostoku. Trzy pierścienie żołnierzy okrążyły lasek, w którym się ukrywał. Partyzantów zaskoczono w trakcie przygotowywania posiłku, zdesperowani zdecydowali się popełnić samobójstwo. Prabulis strzelił sobie w usta i zmarł na miejscu, Kriksčiunas zmarł w drodze do szpitala. Vitas Prabulis został pochowany w nieznanym miejscu za Suwałkami. Wszystkie osoby, które udzielały pomocy partyzantom, spotkały ciężkie represje w postaci więzienia, odebrania majątku i wysiedlenia. 

</doc>
<doc id="1271968" url="https://pl.wikipedia.org/wiki?curid=1271968" title="Jurgis Kriksčiunas">
Jurgis Kriksčiunas

Jurgis Kriksčiunas (spolszczone wersje nazwiska: Kriksciunas lub Krikszczunas) pseudonim "Rymvidas" (ur. 1919, zm. 13 grudnia 1949 w Szlinokiemiach) – litewski partyzant podziemia antysowieckiego, kapitan, porucznik rezerwy armii litewskiej, w okresie powojennym jeden z najbardziej znanych partyzantów litewskiego podziemia na terenie Suwalszczyzny. 
Student medycyny. Od 1945 członek litewskiego podziemia niepodległościowego, żołnierz partyzanckiego okręgu Dajnawa-Jaćwież. Oficer informacji, odpowiedzialny za przekazywanie informacji na temat prześladowań stalinowskich z Litwy na Zachód. Do Polski przybył 1946, jako emisariusz litewskiego podziemia w celu zorganizowania łączności z przedstawicielami francuskiej i amerykańskiej ambasady. 24 grudnia 1946 w Wojciuliszkach jako przedstawiciel strony litewskiej uczestniczył w zawarciu umowy na temat terenu operowania oddziałów litewskich na ziemi polskiej, zawartej z przedstawicielem komendy WIN obwodu augustowsko-suwalskiego Michałem Kaszczykiem. Granice przekraczał jeszcze w 1947 i 1949. Działał na Suwalszczyźnie, gdzie w tamtym okresie mieszkało wielu Litwinów, u których mógł liczyć na wsparcie materialne. Przez pewien czas był członkiem polskiego oddziału partyzanckiego dowodzonego przez Jana Sadowskiego i Piotra Burdyna. W ostatnim okresie życia ukrywał się wraz z Vitasem Prabulisem w Szlinokiemiach. Kryjówka mieściła się w wykopanym w ziemi bunkrze w lasku sosnowym Józefa Jakimowicza, pomagała im także rodzina Prabulisa, Peronele Savickaite-Valinciene, Sigitas i Alfons Valinciusowie oraz rodzina Pauliukonisów.
Zginął w wyniku obławy Batalionu Szybkiego Reagowania z Białegostoku. Trzy pierścienie żołnierzy okrążyły lasek, w którym się ukrywał. Partyzantów zaskoczono w trakcie przygotowywania posiłku, zdesperowani zdecydowali się popełnić samobójstwo. Prabulis strzelił sobie w usta i zmarł na miejscu, Kriksčiunas zmarł w drodze do szpitala. Wszystkie osoby, które udzielały pomocy partyzantom, spotkały ciężkie represje w postaci więzienia, odebrania majątku i wysiedlenia.

</doc>
<doc id="1271970" url="https://pl.wikipedia.org/wiki?curid=1271970" title="Wyszogóra (przystanek kolejowy)">
Wyszogóra (przystanek kolejowy)

Wyszogóra - nieczynny przystanek kolejowy w Wyszogórze, w województwie zachodniopomorskim, w Polsce.

</doc>
<doc id="1271971" url="https://pl.wikipedia.org/wiki?curid=1271971" title="Kopia promocyjna">
Kopia promocyjna

Kopia promocyjna – kopia filmu fabularnego lub DVD () rozsyłana do krytyków filmowych, sklepów video (dla kierowników i pracowników) oraz innych specjalistów z branży filmowej, a także producentów i dystrybutorów, przed oficjalną premierą filmu (kinową lub DVD).
Kopia promocyjna zawiera wiele zabezpieczeń przed kopiowaniem i rozprowadzaniem. 
Najczęściej każdy wysyłany screener jest opatrzony indywidualnym oznaczeniem (np. znakami wodnymi na filmie) oraz napisami stwierdzającymi, że nie jest to film do rozpowszechniania i wszelkie próby jego powielania (kopiowania) i rozpowszechniania są zabronione i karane przez prawo. Zawiera także napisy stwierdzające, że jest on przeznaczony dla odpowiedniego grona odbiorców. Prawie zawsze pokazana jest też nazwa wytwórni filmowej np. napis "Property of Universal" itp.
Takie zabezpieczenia pozwalają na odnalezienie źródła do którego pierwotnie materiał miał trafić. Wiadomo dzięki temu skąd lub od kogo został on nielegalnie skopiowany i w razie jego upublicznienia w internecie łatwiej odnaleźć osobę rozpowszechniającą kopie. Dostępne w internecie kopie są oznaczane skrótami SCR, DVDSCR lub SCREENER.

</doc>
<doc id="1271973" url="https://pl.wikipedia.org/wiki?curid=1271973" title="Moraxella lacunata">
Moraxella lacunata

Moraxella lacunata - Gram ujemna, nieprzetrwalnikująca, bezrzęskowa bakteria, o kształcie ziarenkowca. Wzrasta na agarze czekoladowym i agarze z krwią w temperaturze ludzkiego ciała (37°C), nie wywołując na tej ostatniej hemolizy. Nie jest możliwy wzrost na pożywkach zawierających sole amonowe lub octan (różnicowanie z "Moraxella osloensis"). Jako źródło węgla wykorzystywane są kwasy tłuszczowe inne niż propionowy (np. kwas masłowy). Część szczepów potrafi wykorzystać do tego celu również etanol. 
Występuje na powierzchni błony śluzowej, czasem powoduje zakażenia oportunistyczne. Bakteria wywołuje zapalenie spojówek, które może przejść w owrzodzenie rogówki.

</doc>
<doc id="1271977" url="https://pl.wikipedia.org/wiki?curid=1271977" title="Wii Remote">
Wii Remote

Wii Remote – podstawowy kontroler konsoli gier wideo Wii. Ma czujnik ruchu, przyspieszeniomierz i sensor optyczny (kamerę z filtrem podczerwieni), które pozwalają na manipulowanie wskaźnikiem lub przedmiotami w grach poprzez wykonywanie nim ruchów. Kontroler ma również wbudowany głośnik.
Wii Remote pierwszy raz został pokazany podczas Tokyo Game Show 16 września 2005 roku.
Rozszerzenia kontrolera.
Wii Remote ma port, dzięki któremu można podłączyć do niego różne akcesoria. Kontroler ma moduł bluetooth, przez który łączy się z konsolą, więc Wii Remote może być podłączony do komputera.
Nunchuk.
Ma 2 przyciski (Z, C) oraz gałkę analogową. Nunchuk, tak jak Wii Remote wyposażony jest w czujnik ruchu.
Nunchuk podłącza się do dodatkowego wejścia Wii Remote, przez które także jest zasilany. Jest pierwszym modułem korzystającym z tego wejścia.
Klasyczny kontroler.
Klasyczny kontroler (ang. Classic Controller) ma przyciski a, b, x, y, L, R, ZL, ZR, +(start), -(select), HOME oraz dwie gałki analogowe. Można go zastąpić kontrolerem z Nintendo GameCube.

</doc>
<doc id="1271980" url="https://pl.wikipedia.org/wiki?curid=1271980" title="Nunchuk">
Nunchuk



</doc>
<doc id="1271982" url="https://pl.wikipedia.org/wiki?curid=1271982" title="Satoru Iwata">
Satoru Iwata

 – japoński przedsiębiorca; prezes i dyrektor generalny firmy Nintendo. W 2002 roku zastąpił pełniącego wiele lat tę funkcję Hiroshiego Yamauchi. Iwata był w głównej mierze odpowiedzialny za strategię Nintendo tuż przed i w czasie premiery konsoli GameCube. Pozwoliło to wygenerować przedsiębiorstwu 41-procentowy wzrost sprzedaży na koniec 2002 roku.
W 2014 roku przeszedł operację usunięcia guza dróg żółciowych. 11 lipca 2015 zmarł z powodu komplikacji spowodowanych przez nowotwór. Jego pogrzeb odbył się 17 lipca 2015.

</doc>
<doc id="1271984" url="https://pl.wikipedia.org/wiki?curid=1271984" title="Inge I Starszy">
Inge I Starszy

Inge I Starszy (szw. "Inge den äldre, Inge Stenkilsson") – król Szwecji z rodu Stenkila. Początek jego panowania datuje się na okres 1070/1080, a koniec na około 1112 (do końca XII w. daty życia i panowania władców szwedzkich są niepewne).
Data urodzenia Inge I Starszego nie jest znana. Był młodszym synem pochodzącego z gockiego rodu króla Szwecji Stenkila Ragnvaldssona i nieznanej z imienia córki króla Emunda Starego. Jego bratem był król Halsten. Dziad Inge I był mężem Ingeborgi, siostry króla Norwegii Olafa I.
Stenkil Ragnvaldsson, jarl Västergötland, po śmierci swego teścia został około 1060 władcą Szwecji. Stenkil nie zdołał utrwalić władzy swego rodu i po jego śmierci (1066) rozpoczęły się walki o władzę pomiędzy jego potomkami: po jednej stronie walczyli rodzeni bracia Halsten i Inge, a po drugiej ich przyrodni brat Eryk. Halsten i Inge, podobnie jak ich ojciec, sprzyjali chrześcijaństwu, które w tym okresie zdobywało nowych wyznawców w pogańskim dotąd kraju. Jednak śmierć króla Stenkila wzmocniła przeciwników nowej wiary, którzy około 1070 obalili króla Halstena. Po śmierci Halstena na kilka lat w Szwecji zapanował chaos, zwolennicy starych bogów zniszczyli biskupstwa w Sigtunie i Skara.
Około 1080 na tron królewski powołano Inge I, ale już w 1084 nowy król nie chcąc wyrzec się chrześcijaństwa, został zmuszony do rezygnacji z korony na rzecz swego rywala Swena Blota ("Swen Ofiarnik"), przywódcy rebelii pogańskiej. Jednak Inge Starszy nie poddał się i po trwających trzy lata walkach pokonał Swena, który poniósł śmierć w jednej z bitew. Uwieńczeniem zwycięstwa króla i chrześcijaństwa było zniszczenie pogańskiej świątyni w starej Uppsali, co miało miejsce w 1090. W kolejnych latach Inge I walczył z królem Norwegii Magnusem III, ale w 1101 doszło w miejscowości Kungälv do spotkania skandynawskich władców, uczestniczył w nim również król Danii Eryk I. Inge I Starszy oraz Magnus III zawarli pokój, który został przypieczętowany zaślubinami córki Inge – Małgorzaty z królem Norwegii. Opierając się na odtworzonych strukturach Kościoła Inge I umocnił władzę królewską, co wiązało się z podporządkowaniem w 1104 Kościoła szwedzkiego nowo powstałemu duńskiemu arcybiskupstwu w Lund (położonemu w duńskiej ówcześnie Skanii).
Inge I Starszy zmarł po roku 1112 będąc już w podeszłym wieku.
Rodzina.
Za młodu, przed rokiem 1080, Inge I spędził kilka lat w Starej Ładodze, opanowanej przez Waregów, gdzie poznał swoją żonę Helenę, która prawdopodobnie była pochodzenia ruskiego lub greckiego. Z małżeństwa z Heleną Inge I doczekał się czworo potomstwa:
Niektórzy badacze przyjmują, że Inge I Starszy miał jeszcze drugą żonę imieniem Mear, która miała być siostrą jego rywala Swena Blota, inni z kolei uważają, że to właśnie Helena była córką Swena Blota. Jednak zbyt skąpe przekazy historyczne z tamtego okresu nie pozwalają jednoznacznie rozstrzygnąć tej kwestii.

</doc>
<doc id="1271985" url="https://pl.wikipedia.org/wiki?curid=1271985" title="Inge I">
Inge I



</doc>
<doc id="1271987" url="https://pl.wikipedia.org/wiki?curid=1271987" title="Kosai">
Kosai

 – miasto w Japonii, w prefekturze Shizuoka (środkowe Honsiu), nad Oceanem Spokojnym.
Położenie.
Miasto leży w zachodniej części prefektury Shizuoka nad jeziorem Hamana. Graniczy z Hamamatsu oraz z Toyohashi w prefekturze Aichi.
Historia.
Miasto uzyskało prawa miejskie 1 stycznia 1972 roku.
Transport.
Port handlowy; magistrala Tōkaidō, autostrada Tōmei.

</doc>
<doc id="1271989" url="https://pl.wikipedia.org/wiki?curid=1271989" title="Classic Controler">
Classic Controler



</doc>
<doc id="1271993" url="https://pl.wikipedia.org/wiki?curid=1271993" title="João de Almeida Melo e Castro">
João de Almeida Melo e Castro

Dom João de Almeida de Melo e Castro, 5. hrabia das Galveias (ur. 23 stycznia 1756, zm. 18 stycznia 1814 w Rio de Janeiro) - portugalski polityk. 
Posłował jako ambasador Portugalii do Wiednia, Londynu, Rzymu i Hagi. Trzykrotnie sprawował funkcję Sekretarza Spraw Zagranicznych i Wojny ("Secretário de Estado dos Negócios Estrangeiros e da Guerra"); b. krótko w 1801 roku, w okresie 23 lipca 1801-25 VIII 1803 i od 12 sierpnia 1812 do grudnia 1813 roku. 
W czasie pełnienia urzędu "Secretário de Estado..."' w okresie 23 lipca 1801 - 25 sierpnia 1803 był też pierwszym ministrem Królestwa.
W latach 1812-1814 był ministrem wojny Brazylii. Do Rio de Janeiro dotarł 12 sierpnia 1812 roku.

</doc>
<doc id="1271994" url="https://pl.wikipedia.org/wiki?curid=1271994" title="Wyspa Małgorzaty">
Wyspa Małgorzaty

Wyspa Małgorzaty – wyspa na Dunaju, na Węgrzech, w granicach miasta Budapeszt. Pod względem administracyjnym wyspa ta należy do XII dzielnicy. Została sztucznie utworzona z trzech, leżących blisko siebie pomniejszych wysp w 1950 roku przy okazji prac związanych z regulacją Dunaju. Ma 2,5 km długości, zajmuje 95,6 ha powierzchni, a w najszerszym miejscu jej szerokość wynosi 500 m.
Na wyspie znajdują się hotele, obiekty sportowe (boiska, korty tenisowe, baseny), kluby, restauracje, liczne tereny zielone ze ścieżkami rowerowymi, joggingowymi, przestronnymi trawnikami idealnymi na piknik, wypoczynek oraz średniowieczne ruiny natury sakralnej.
Położenie i komunikacja.
Wyspa leży na wysokości II i III dzielnicy po stronie Budy oraz XIII dzielnicy patrząc od strony Pesztu. Od 1901 roku na wyspę można dotrzeć od strony południowej z Mostu Małgorzaty, a od 1950 roku również z Mostu Arpada, który łączy się z wyspą od północy. Poza taksówkami oraz autobusami na wyspę nie mogą wjeżdzać żadne inne pojazdy. Wyjątkiem jest jedynie parking dla gości hotelu, na który można zjechać z mostu Arpada. Na wyspę można się dostać tramwajem nr 4 i 6 (zatrzymuje się na środku Mostu Małgorzaty) lub autobusem nr 26 (wjeżdża na wyspę).
Pochodzenie nazwy.
W średniowieczu wyspę zwano "Wyspą Królików" ("węg. Nyulak szigete"), jednak dzisiejszą nazwę zawdzięcza córce węgierskiego króla Beli IV, św. Małgorzacie, która spędziła większość swojego życia właśnie na tej wyspie, w zbudowanym w połowie XIII wieku klasztorze dominikanek. W zależności od okresu historycznego wyspę nazywano również: "Nagyboldogasszony-sziget, Úr-sziget, Budai-sziget, Dunai-sziget, Nádor-sziget, Palatinus-sziget".
Historia.
Uzdrowiskowe walory wyspy odkryli już Rzymianie, którzy połączyli wyspę z lądem kamiennym mostem. Wśród obecnych historycznych zabytków, na wyspie znajdują się:
Do XVI wieku na wyspie znajdowały się liczne zakony żeńskie, klasztory i kościoły. Na skutek wojen z imperium osmańskim mnisi opuścili wyspę, a wszystkie te budynki zniszczono. W XVIII wieku wyspa była siedzibą palatyna. W 1908 roku natomiast ustanowiono tam park miejski.
Przyroda.
Wyspa jest siedzibą wielu gatunków roślin, a nawet kilku zwierząt. Można tu zaobserwować takie gatunki roślin jak miłorząb dwuklapowy czy platan, a ze zwierząt wiewiórki, dzięcioły, kosy i wiele innych.
Na wyspie są też ogrody tematyczne. Jest ogród różany oraz ogród japoński z małym stawkiem, w którym pływają ryby i żółwie.
Inne miejsca na wyspie.
Latem dużym zainteresowaniem cieszy się kompleks 8 basenów na otwartym powietrzu Palatinus (7,5 ha) oraz zespół basenów sportowych Alfreda Hajósa. Tam też odbyły się Mistrzostwa Europy w pływaniu w 2006 i 2010 roku.
Na wyspie można wypożyczyć kilkuosobowe pojazdy, którymi szybciej można zwiedzić całą wyspę. Wyspa jest również przystosowana dla wózków inwalidzkich.

</doc>
<doc id="1272002" url="https://pl.wikipedia.org/wiki?curid=1272002" title="Sekretarz Stanu do spraw Skarbu (Portugalia)">
Sekretarz Stanu do spraw Skarbu (Portugalia)

Sekretarz Stanu do spraw Skarbu (Portugalia) (wolne tłumaczenie z: Secretário de Estado dos Negócios da Fazenda) – wysoki ministerialny urząd państwowy, odpowiednik dzisiejszych ministrów finansów.
W XVI wieku w Portugalii pojawiła się rada skarbowa ("Conselho de Fazenda").

</doc>
<doc id="1272004" url="https://pl.wikipedia.org/wiki?curid=1272004" title="Gian Carlo Pallavicino">
Gian Carlo Pallavicino

Gian Carlo Pallavicino (ur. 1722, zm. 1794) – polityk genueński. 
Doża Genui w okresie od 6 czerwca 1785 roku, do 6 czerwca 1787 roku. W roku 1785 był faworytem wyborów doży i rzeczywiście nim został. Był przywódca frakcji "liberalnej" w Republice Genui, dążył do reformy sposobów wyłaniania urzędów, nawet do przebudowy systemu politycznego, by bardziej przypominał on monarchię konstytucyjną.
Jego kontrkandydatami w 1785 byli "konserwatysta" Giovanni Battista Ayroli, dążący do ugruntowania istniejącego systemu i Marco Antonio Gentile zwolennik bardziej aktywnej polityki zagranicznej, w oparciu o sojusz z Austrią i Wielką Brytanią. Obaj byli dożowie.

</doc>
<doc id="1272005" url="https://pl.wikipedia.org/wiki?curid=1272005" title="Giovanni Battista Airoli">
Giovanni Battista Airoli

Giovanni Battista Airoli (ur. 1731, zm. 1808) - genueński polityk.
Doża Genui w okresie od 6 maja 1783 roku, do 6 maja 1785 roku. W roku 1785 ponownie kandydował do stanowiska doży, lecz przegrał. Był przywódcą frakcji "konserwatywnej" w Republice Genui, dążącej do ugruntowania istniejącego systemu, podczas gdy zwycięzca Gian Carlo Pallavicino (1722-1794), szef frakcji "liberalnej" dążył do reformy sposobów wyłaniania urzędów, nawet do przebudowy systemu politycznego, by bardziej przypominał on monarchię konstytucyjną. 
Drugim kontrkandydatem Airoliego w 1785 był Marco Antonio Gentile, zwolennik bardziej aktywnej polityki zagranicznej, w oparciu o sojusz z Austrią i Wielką Brytanią. 

</doc>
<doc id="1272006" url="https://pl.wikipedia.org/wiki?curid=1272006" title="Marco Antonio Gentile">
Marco Antonio Gentile

Marco Antonio Gentile (ur. 1723, zm. 1798) – genueński polityk.
Doża Genui w okresie od 8 marca 1781 roku do 8 marca 1783 roku. W roku 1785 ponownie kandydował na to stanowisko, lecz przegrał. Był zwolennikiem bardziej aktywnej polityki zagranicznej, w oparciu o sojusz z Austrią i Wielka Brytanią. Jego przeciwnikami byli: przywódca frakcji "konserwatywnej" w Republice Genui, dążącej do ugruntowania istniejącego systemu (doża w latach 1793-95) i Gian Carlo Pallavicino (1722-1794), szef frakcji "liberalnej", który dążył do reformy sposobów wyłaniania urzędów, nawet do przebudowy systemu politycznego, by bardziej przypominał on monarchię konstytucyjną. Ostatecznie (w 1785 roku) wybory wygrał Pallavicino.

</doc>
<doc id="1272007" url="https://pl.wikipedia.org/wiki?curid=1272007" title="The House of the Rising Sun">
The House of the Rising Sun

The House of the Rising Sun – jedna z najsłynniejszych folkowych ballad amerykańskich, wykonywana w kręgach folkowo-bluesowych. Znana także jako „House of the Risin’ Sun”, „The Rising Sun Blues”, „House in New Orleans”, „In New Orleans”.
Pochodzenie utworu.
Chociaż jest to jedna z najpopularniejszych ballad folkowych, jej pochodzenie nie jest jasne.
Według Johna Lomaxa pieśń była znana wielu muzykom jazzowym w Nowym Orleanie jeszcze przed I wojną światową, a sama nazwa „Rising Sun” w formie określenia burdelu, pojawiła się w licznych piosenkach angielskich, nieraz nienadających się do jawnego rozpowszechniania.
„The Rising Sun” jako nazwa „domu uciech” pojawia się np. w dwóch brytyjskich, tradycyjnych piosenkach. Jedna z nich dzieli melodię z 81 balladą ze zbioru Childe’a „Little Musgrave and Lady Barnard” i kilkoma innymi, tradycyjnymi brytyjskimi balladami. Ballada ta, w formie śpiewanej w Kentucky i spopularyzowanej potem przez Josha White’a, opowiada o życiu, do którego zmuszone były przez biedę dziewczęta, które przybywały do Nowego Orleanu jeszcze przed wojną secesyjną, kiedy miasto to było prawdziwą stolicą Południa.
„Little Musgrave and Lady Barnard”, znana także jako „Little Matty Groves”, została już zanotowana w „Stationers Registers” przez Francisa Coulesa ok. 1630, a odniesienia do niej znaleźć można w sztuce „The Knight of the Burning Pestle” Beaumonta i Fletchera, a także w innych sztukach z lat 30. XVII wieku. Childe zanotował 15 różnych wersji tekstu. Bertrand Harris Bronson odnalazł 75 wersji, głównie północnoamerykańskich. Różniły się one także melodią w zależności od regionu, z którego pochodziły. Np. wersje z Nowej Anglii były najbliższe wersjom szkockim, używały głównie tonacji durowej i wykazywały podobieństwo do piosenki „Drumdelgie”.
Wśród innych piosenek o podobnym tytule, jednak niebędących jej wersją, wymienia się „The Risin’ Sun”, którą nagrał Texas Alexander w 1928 roku.
Tematyka.
Tematem ballady jest żal kobiety, która zmarnowała sobie życie w domu uciech w Nowym Orleanie. Nie jest powiedziane wprost, że trudniła się prostytucją, bez wątpienia jednak żyła wśród alkoholików i hazardzistów. Jednak pomimo złych przeżyć zamierza powrócić do miejsca zwanego Rising Sun (Domu Wschodzącego Słońca), aby spędzić tam resztę życia.
W niektórych wersjach (na przykład wykonywanych przez The Animals i Vangelisa (Demisa Roussosa)) ballada jest śpiewana z pozycji mężczyzny, którego pochłonął grzech i występek w domu uciech. Postać chłopaka dziewczyny, który był hazardzistą i pijakiem, zostaje zastąpiona postacią ojca.
W obu wersjach ballada ma być przestrogą dla innych, by uniknęli takiego losu. Pokazuje również tragizm faktu, że złe miejsca przyciągają jak magnes na drodze do samozniszczenia.
The Animals.
Animalsi nagrali swoją wersję 18 maja 1964 za pierwszym podejściem. Singel z utworem został wydany w Wielkiej Brytanii przez brytyjską Columbię (DB 7301), a w USA przez MGM (MGM 13264). Był to najdłuższy singel, jaki do tej pory wydano. Oryginalna brytyjska wersja trwała 4 minuty i 29 sekund, natomiast amerykańska 2 minuty i 58 sekund.
Amerykanie zdecydowali się potem wydać na MGM Golden Circle pełną, niezmontowaną wersję, jednak informacja na naklejce głosiła, że utwór trwa 2 minuty i 58 sekund.
Brytyjczycy nigdy nie wydali piosenki na regularnym albumie, natomiast Amerykanie opublikowali skróconą wersję na debiutanckim albumie "The Animals" w 1964 oraz oryginalną wersję na "The Best of the Animals" w 1966.
W 2004 utwór został sklasyfikowany na 122. miejscu listy 500 utworów wszech czasów magazynu Rolling Stone.

</doc>
<doc id="1272009" url="https://pl.wikipedia.org/wiki?curid=1272009" title="House of the Risin' Sun">
House of the Risin' Sun



</doc>
<doc id="1272010" url="https://pl.wikipedia.org/wiki?curid=1272010" title="Papahānaumokuākea Marine National Monument">
Papahānaumokuākea Marine National Monument

Papahānaumokuākea Marine National Monument (wcześniej Northwestern Hawaiian Islands Marine National Monument) – amerykański pomnik narodowy położony na Oceanie Spokojnym, obejmujący Północno-Zachodnie Wyspy Hawajskie. Pomnik został ustanowiony 15 czerwca 2006 roku decyzją prezydenta, George'a W. Busha . Pierwotnie ochroną został objęty obszar o powierzchni 139 793 mi2, czyli 362 061 km2. W sierpniu 2016 roku decyzją prezydenta Baracka Obamy obszar pomnika został rozszerzony do granic wyłącznej strefy ekonomicznej Hawajów osiągając powierzchnię 582 578 mi2 czyli 1 508 870 km2. Ochroną objęte zostały rafy, atole oraz płytkie obszary morskie. .
W 2010 roku obiekt wpisano na listę światowego dziedzictwa UNESCO.

</doc>
<doc id="1272012" url="https://pl.wikipedia.org/wiki?curid=1272012" title="Northwestern Hawaiian Islands Marine National Monument">
Northwestern Hawaiian Islands Marine National Monument



</doc>
<doc id="1272013" url="https://pl.wikipedia.org/wiki?curid=1272013" title="Adi (tytuł)">
Adi (tytuł)

Adi (dewanagari आदि) – sanskrycki przymiotnik o znaczeniach "pierwszy, pierwotny, najwyższy, odwieczny", wchodzący w skład słów oznaczających między innymi tytuły w religiach dharmicznych. Stanowiąc początkową część takich złożeń, wskazuje najczęściej na założyciela lub pierwszego świętego danej sampradai. Może też wyróżniać legendarną postać, która obecnie przez wyznawców czczona jest jako bóstwo.

</doc>
<doc id="1272015" url="https://pl.wikipedia.org/wiki?curid=1272015" title="Houston Chamberlain">
Houston Chamberlain



</doc>
<doc id="1272019" url="https://pl.wikipedia.org/wiki?curid=1272019" title="Agave glomeruliflora">
Agave glomeruliflora



</doc>
<doc id="1272020" url="https://pl.wikipedia.org/wiki?curid=1272020" title="Agave chisosensis">
Agave chisosensis



</doc>
<doc id="1272021" url="https://pl.wikipedia.org/wiki?curid=1272021" title="Agave atrovirens">
Agave atrovirens



</doc>
<doc id="1272023" url="https://pl.wikipedia.org/wiki?curid=1272023" title="Agave parryi">
Agave parryi



</doc>
<doc id="1272025" url="https://pl.wikipedia.org/wiki?curid=1272025" title="Drzewo Jozuego">
Drzewo Jozuego

Zobacz też:

</doc>
<doc id="1272026" url="https://pl.wikipedia.org/wiki?curid=1272026" title="Polianthes tuberosa">
Polianthes tuberosa



</doc>
<doc id="1272029" url="https://pl.wikipedia.org/wiki?curid=1272029" title="Wyciąg bankowy">
Wyciąg bankowy

Wyciąg bankowy – dokument opracowywany przez bank dla posiadacza rachunku bankowego, w którym zbiorczo przedstawione są obroty za dany okres na rachunku. Zawarta jest w nim informacja o operacjach pieniężnych uznających i obciążających rachunek z dyspozycji właściciela konta lub dyspozycji różnych kontrahentów, księgowania odsetek i prowizji, a także informację o saldzie rachunku na początku i końcu okresu rozliczeniowego.
Wyciąg bankowy generowany jest automatycznie lub na żądanie w ustalonym przedziale czasowym (dziennie, miesięcznie). Może mieć formę tradycyjnego dokumentu papierowego lub dokumentu elektronicznego (np. format PDF).

</doc>
<doc id="1272030" url="https://pl.wikipedia.org/wiki?curid=1272030" title="Al-Kuwajsima">
Al-Kuwajsima

Al-Kuwajsima (arab. القويسمه, ang. Al-Quwaysimah) – miasto w Jordanii, w muhafazie Amman. Według danych szacunkowych na rok 2008 liczy 184 354 mieszkańców.

</doc>
<doc id="1272031" url="https://pl.wikipedia.org/wiki?curid=1272031" title="Propiolakton">
Propiolakton

Propiolakton, BPL – organiczny związek chemiczny z grupy laktonów, będący laktonem kwasu 3-hydroksypropionowego.

</doc>
<doc id="1272033" url="https://pl.wikipedia.org/wiki?curid=1272033" title="Al-Quwaysimah">
Al-Quwaysimah



</doc>
<doc id="1272035" url="https://pl.wikipedia.org/wiki?curid=1272035" title="Miasta w Jordanii">
Miasta w Jordanii

Według danych oficjalnych pochodzących z 2011 roku Jordania posiadała ponad 40 miast o ludności przekraczającej 7 tys. mieszkańców. Stolica kraju Amman jako jedyne miasto liczyło ponad milion mieszkańców; 6 miast z ludnością 100÷500 tys.; 8 miast z ludnością 50÷100 tys.; 10 miast z ludnością 25÷50 tys. oraz reszta miast poniżej 25 tys. mieszkańców.
Największe miasta w Jordanii.
Największe miasta w Jordanii według liczebności mieszkańców (stan na 31.12.2011):

</doc>
<doc id="1272039" url="https://pl.wikipedia.org/wiki?curid=1272039" title="Al-Quwaysima">
Al-Quwaysima



</doc>
<doc id="1272040" url="https://pl.wikipedia.org/wiki?curid=1272040" title="Al-Quwaisima">
Al-Quwaisima



</doc>
<doc id="1272042" url="https://pl.wikipedia.org/wiki?curid=1272042" title="Dvdscr">
Dvdscr



</doc>
<doc id="1272045" url="https://pl.wikipedia.org/wiki?curid=1272045" title="Screener">
Screener



</doc>
<doc id="1272046" url="https://pl.wikipedia.org/wiki?curid=1272046" title="Port lotniczy Mangaluru">
Port lotniczy Mangaluru

Port lotniczy Mangaluru (IATA: IXE, ICAO: VOML) – międzynarodowy port lotniczy położony 20 km na północny wschód od centrum Mangaluru, w Bajpe, w stanie Karnataka, w Indiach.

</doc>
<doc id="1272048" url="https://pl.wikipedia.org/wiki?curid=1272048" title="Propionolakton">
Propionolakton



</doc>
<doc id="1272049" url="https://pl.wikipedia.org/wiki?curid=1272049" title="Katarzyna Gujska">
Katarzyna Gujska

Katarzyna Gujska; (ur. 15 lutego 1975 roku w Słupsku) – polska siatkarka, grająca na pozycji rozgrywającej. Wychowanka Czarnych Słupsk, 160-krotna reprezentantka Polski w latach 1996–2003 (grała m.in. w Mistrzostwach Europy 1997 i 2001). Kilka ostatnich sezonów rozegrała we włoskiej Serie A, w drużynach Despar Perugia i Foppapedretti Bergamo, z którą trzykrotnie wygrała w Ligę Mistrzyń. Karierę zakończyła po sezonie 2009/2010.
Sukcesy klubowe.
Liga Mistrzyń:
Puchar CEV: 
Mistrzostwo Włoch: 
Puchar Włoch: 
Przypisy.
 

</doc>
<doc id="1272054" url="https://pl.wikipedia.org/wiki?curid=1272054" title="Zakażenia wewnątrzszpitalne">
Zakażenia wewnątrzszpitalne



</doc>
<doc id="1272056" url="https://pl.wikipedia.org/wiki?curid=1272056" title="Karol de Perthées">
Karol de Perthées

Karol Herman de Perthées herbu własnego (ur. 14 stycznia 1740 w Dreźnie, zm. 21 listopada 1815 w Wilnie) – kartograf. Był nieślubnym synem Hermana Karla von Keyserlinga.
Życiorys.
W 1764 mianowany geografem nadwornym Stanisława Augusta, pułkownikiem wojsk koronnych. Autor szeregu map województw dawnej Rzeczypospolitej w skali 1:225 000 (w Paryżu wydano mapy 5 województw), a także mapy hydrograficznej Polski ("Carte hydrographique de Pologne" 1809).
Nobilitowany w 1768.
W 1798 przeniósł się do Wilna gdzie wykładał kartografię. Został pochowany na cmentarzu ewangelickim w Wilnie.
Jego spuścizna pozostała w znacznej części w Wilnie.

</doc>
<doc id="1272058" url="https://pl.wikipedia.org/wiki?curid=1272058" title="Glenn Doman">
Glenn Doman

Glenn Doman – amerykański fizjoterapeuta, twórca metody rehabilitacji osób z uszkodzeniem mózgu (wraz z Carlem C. Delacato). Początkowo zajmował się wszystkimi pacjentami, później skupił się na dzieciach i młodzieży. Rozwijając swoją działalność (w ramach IAHP), poszerzył obszar działań o wczesną edukację dzieci zdrowych.
Glenn Doman jest absolwentem Uniwersytetu Pensylwania z 1946 roku. W latach 1947–1950 wraz z neurochirurgiem Temple Fay, Robertem Domanem, Carlem H. Delacato utworzył grupę badawczą pracującą nad opracowaniem skutecznej metody rehabilitacji ludzi z uszkodzeniem mózgu.
W 1955 założył Instytut Osiągania Ludzkich Możliwości w Filadelfii (IAHP – The Institutes for the Achievement of Human Potential).
Publikacje.
W języku polskim:
W języku angielskim:

</doc>
<doc id="1272059" url="https://pl.wikipedia.org/wiki?curid=1272059" title="Sassuolo Volley">
Sassuolo Volley

Sassuolo Volley - żeński klub siatkarski z Włoch. Został założony w 2005 roku z siedzibą w Sassuolo. W sezonie 2006/2007 drużyna awansowała do Serie A1. Obecnie występuje pod nazwą Unicom Starker Kerakoll Sassuolo. W sezonie 2009-10, z powodu problemów finansowych zespół rezygnuje z gry w Serie A1.

</doc>
<doc id="1272060" url="https://pl.wikipedia.org/wiki?curid=1272060" title="Peter Burns">
Peter Burns



</doc>
<doc id="1272061" url="https://pl.wikipedia.org/wiki?curid=1272061" title="Bearskin Airlines">
Bearskin Airlines

Bearskin Airlines – dawna kanadyjska regionalna linia lotnicza, obecnie marka części usług linii Perimeter Aviation. Swoją siedzibę miała w Sioux Lookout, w prowincji Ontario.
Historia.
Linia lotnicza została założona w 1963 roku przez Johna Heglanda, który nazwał firmę od miejscowości Bearskin Lake First Nation, znajdującej się około 430 km na północ od Sioux Lookout. Początkowo linia funkcjonowała jako taksówka powietrzna. W 1977 roku otwarto pierwsze regularne połączenie pomiędzy Sioux Lookout a Big Trout Lake. W kolejnym roku uruchomiono połączenie do Thunder Bay, gdzie wkrótce założono drugą bazę firmy.
W latach 70. i 80. XX wieku firma skorzystała na rządowym programie budowy lotnisk na potrzeby odciętych od świata osiedli indiańskich i rozpoczęła realizować połączenia samolotami kołowymi (wcześniej były to hydroplany). Liczba obsługiwanych połączeń rosła i w 2003 roku wynosiła prawie 40 miejscowości. W tym samym roku część najbardziej północnych połączeń przejęła linia Wasaya Airways.
1 stycznia 2011 Bearskin Airlines zostały zakupione przez Exchange Income Corporation. Firma ta posiadała już kilka innych linii lotniczych: Perimeter Aviation, Keewatin Air i Calm Air. Jesienią 2017 roku podjęto decyzję o wchłonięciu Bearskin przez Perimeter Aviation. Operację tą ukończono 31 grudnia 2018.
Połączenia.
Obecnie Bearskin Airlines funkcjonuje jako marka w ramach Perimeter Aviation. Obsługuje następujące lotniska:
Flota.
W styczniu 2016 roku flota Bearskin Airlines składała się z następujących samolotów:

</doc>
<doc id="1272062" url="https://pl.wikipedia.org/wiki?curid=1272062" title="Synagoga Surica">
Synagoga Surica



</doc>
<doc id="1272066" url="https://pl.wikipedia.org/wiki?curid=1272066" title="Colin White">
Colin White

Colin White (ur. 12 grudnia 1977 w New Glasgow w prowincji Nowa Szkocja) – kanadyjski hokeista.
Do 2012 grał w klubie NHL San Jose Sharks. Na początku 2013 był bez klubu.

</doc>
<doc id="1272067" url="https://pl.wikipedia.org/wiki?curid=1272067" title="Bitwa pod Rafajłową">
Bitwa pod Rafajłową

Bitwa pod Rafajłową – bitwa stoczona w nocy z 23 na 24 stycznia 1915 roku pod wsią Rafajłowa przez II Brygadę Legionów Polskich z Rosjanami.
Legiony Polskie w rejonie Rafajłowej.
Z końcem września 1914 roku 3 pułk piechoty Legionów Polskich działając w ramach „armii karpackiej” generała Pflanzer-Baltina otrzymał rozkaz wymarszu na front w Karpatach Wschodnich. I i IV batalion tego pułku został skierowany do Königsfeld (obecnie Ust-Czorna) leżącego u wylotu Przełęczy Rogodze (w pobliżu szczytu Pantyr) w głównym paśmie Gorganów. 16 października 1914 jednostki zostały skoncentrowane w rejonie Königsfeld – Brustura. Leżąca po przeciwnej stronie pasma górskiego Rafajłowa była ważnym punktem strategicznym – była „wrotami” na wschód, przyczółkiem do uderzenia sił armii karpackiej na wroga. Rafajłową zdobyły 12 października 2 bataliony osłonowe pod dowództwem kpt. Józefa Hallera. Dalszy cel był jasny: "„wybudować jak najrychlej przez bezdroża pantyrskie drogę kołową i rozpocząć natychmiast energiczną ofenzywę na Nadwórnę celem odciągnięcia jak najzacniejszych sił nieprzyjacielskich od Doliny Stryja, gdzie powstrzymana została ofenzywa własnej dywizji generała Hoffmana”".
Legioniści 3 pułku stanęli przed ogromnym wyzwaniem logistycznym i inżynieryjnym. Mieli w błyskawicznym tempie doprowadzić z Tereszwy po stronie zakarpackiej do Rafajłowej wzmocnioną, utwardzoną drogę, która miała umożliwić przemarsz i operowanie po drugiej stronie karpackiego grzbietu zasadniczym siłom wojsk, a także zapewnienie im zaopatrzenia i wsparcia. Przedzieranie się wojska wąskim płajem byłoby trudne,a zaopatrzenie i wsparcie nie mogło być obarczone ryzykiem ugrzęźnięcia w jarach doliny potoku Rafajłowiec. Decyzja zapadła szybko. Prace rozpoczęto 16 października, a dowodził nimi por. inż. Jan Słuszkiewicz. Trasa – ogromne przedsięwzięcie inżynieryjne – została zbudowana w rekordowym tempie, bo w ciągu około 50 godzin. Droga była wyłożona czterometrowymi drewnianymi belkami. Wybudowano 28 mostów i mostków. Rozpiętość niektórych sięgała 50 m. Trasa wiodąca pod górę liczyła ponad 7 km długości. Zużyto około 5.000 m3 drewna. Trasa otrzymała nazwę Drogi Legionów, zaś przełęczy przez którą wiodła nadano urzędową nazwę „Przełęcz Legionów”.
Przeprawa przez góry rozpoczęła się 19 października, a 22 października wieczorem sztab legionów, dwa pułki, artyleria i kawaleria przekroczyły tą trasą pasmo Karpat i dotarły do Rafajłowej po stronie galicyjskiej. Sznur wojska który kolejnymi batalionami przechodził do Rafajłowej zamykał oddział trenu 3 pułku pod komendą ppor. Starka. Przeszedł on przez przełęcz 28 października. Legiony szybko opanowały Rafajłową, a 23-go posunęły się pod Pasieczną oraz Pniów i skoncentrowały siły pod Zieloną. Rafajłowa otrzymała szczególny status. Legionistom udało się utrzymać okoliczne tereny i przywrócić funkcjonowanie cywilnych instytucji, a więc kolei, poczty i telefonu. Z tego tytułu miejscowość zyskała miano „Rzeczypospolitej Rafajłowskiej”.
Bitwa.
W Rafajłowej na przełomie 1914 i 1915 roku odbyły się 3 zasadnicze potyczki. Największa i najważniejsza z nich miała miejsce w nocy z 23 na 24 stycznia 1915 roku. 
W połowie stycznia zaczęły się rozchodzić pogłoski o planowanej ofensywie wojsk austriackich. Rafajłowa była dla obu stron miejscem strategicznym, więc zdenerwowanie po obu stronach było zauważalne. Około 20 stycznia Haller opuścił jednostkę i udał się na krótki urlop. Rosjanie uzyskali tę informację i oddziały generała Ławrentiewa, najwyraźniej chciały wykorzystać tę okoliczność i pod nieobecność dowódcy legionowego pułku uprzedzić uderzenie przeciwnika. 
O godzinie 00:45 rozpoczął się atak. Inicjatorem operacji był ponoć sztabskapitan Zolotin, który zaplanował atak w nocy przeprowadzony dwoma batalionami od frontu, oraz dwoma półbatalionami wysłanymi na flanki (od strony Dołżyńca i Sałatruka), które miały obejść legionowe 'czujki', kilkoma sotniami kozaków i jedną baterią – w sumie ok. 4000 ludzi. Siły na skrzydłach utknęły jednak w zaspach i dotarły do centrum Rafajłowej dopiero nad ranem. Rosjanie głównymi siłami podeszli polskie pozycje po cichu, skradając się bez wystrzału. Dość szybko opanowali pierwsze i drugie okopy, oraz zajmowany przez sztab budynek zarządu leśnego tzw. „zarządcówkę”. Stacjonujący tutaj oddział pogotowia wraz z kwaterującymi legionistami I batalionu musieli szybko wycofać się poza „zarządcówkę”. Rosjanie poczuli się zwycięzcami i najwyraźniej to ich zgubiło. Nie kontynuowali natarcia. Legioniści zebrali się szybko w okolicy cerkwi. Kompanie zebrał i uporządkował pierwszy z oficerów który dotarł na miejsce – kpt. Henryk Minkiewicz. Uderzenie na zajęte przez Rosjan okopy było ogromnym zaskoczeniem i zmusiło ich do ucieczki do pierwszej linii umocnień. Zarządcówka była odbita, ale Rosjanie wypuszczali swe oddziały do walki wręcz, na bagnety. Parcie było duże, ale legioniści utrzymywali pozycje. Wystrzały zaalarmowały pozostałe kompanie: od strony Sałatruku nadciągnął kpt. Terlecki i por. Udałowski, a także por. Józef Zając. Dotarł też mjr Bolesław Roja, który objął dowodzenie. 
Na odparcie szturmu wysłany została 16 kompania, część 13. pod dowództwem por. Floriana Węglowskiego i 11. z por. Udałowskim i chor. Misiem. Poszły z nimi poszczególne plutony I batalionu. Zasadniczą część I batalionu mjr Roja zatrzymał w rezerwie w okolicy cerkwi. Przez lewe skrzydło (wzgórze Sałtruka) udały się oddziały dowodzone przez kpt.Terleckiego, zaś przez prawe 15 kompania pod komendą por. Rutkowskiego i ppor. Szuli. W ataku na bagnety udział wzięła 1 i 11 kompania wiedziona przez mjr. Roję. Zdobycie pierwszej linii było krwawe – legioniści opłacili zdobycz życiem kilku z nich. Ale sukces dodawał skrzydeł. 
Trzecia faza bitwy miała charakter pozycyjny. Ostrzał z broni ręcznej i dział trwał z obu stron do świtu, kiedy to oddziały kpt. Tadeusza Terleckiego, por. Zająca i chor. Ćwiertniaka oskrzydlili nieprzyjaciela od prawej strony zmuszając Rosjan do opuszczenia pozycji. Wypadli pod ostrzał artyleryjski. Było po bitwie.
Obecnie w Rafajłowej (ze zmienioną nazwą na Bystrica) nadal znaleźć można bardzo dużo śladów działań Legionu Wschodniego. W rozsypujących się fragmentach umocnień rozpoznać można fragmenty „drogi legionistów”, transzeje, umocnienia, resztki drutu kolczastego, łuski.
Polegli w bitwie.
W walce poległo wielu Rosjan (źródła mówią nawet o 400 osobach), a – jak opisuje Lewartowski – po stronie Legionów straty wyniosły 4 zabitych. Stanisław Czerep powołując na artykuł w „Polsce Zbrojnej” z 1934 roku wspomina o 5 poległych, 16 rannych i 20 zaginionych. 
Wydana w 1915 roku "„Lista chorych, rannych, zabitych i zaginionych legionistów do kwietnia 1915”" wylicza pięć ofiar bitwy po stronie legionów:
Według relacji kpt. Antoniego Kamińskiego z 1915 śmierć F. Węglowskiego nastąpiła tuż po odniesieniu ran w czasie po północy 24 stycznia 1915, taką datę wskazał także oficjalny nekrolog z 1916 i relacja z pogrzebu; według innego źródła nie zmarł jednak podczas samej bitwy, lecz jeden lub dwa dni później na skutek odniesionych ran, zaś Muzeum Józefa Piłsudskiego w Sulejówku wskazało datę zgonu 25 stycznia 1915. W 1916 roku jego szczątki ekshumowano i pochowane w grobie rodzinnym na cmentarzu w Rzeszowie 30 stycznia 1916.
To samo źródło wskazuje także imiennie dwóch innych legionistów poległych pod Rafajłową – nie podaje jednak daty i okoliczności ich śmierci:
Inne wydanie „"Listy poległych..."” wskazuje imiennie legionistę wziętego do niewoli:
Miejsca pamięci w Rafajłowej poświęcone poległym legionistom.
W okolicy zachowały się trzy miejsca upamiętniające legionistów: w samej Rafajłowej – obelisk koło dawnego kościoła rzymskokatolickiego upamiętniający „poległych 40-tu poległych legionistów”, polowy cmentarz wojskowy na zakarpackiej stronie grzbietu Przełęczy Legionów. Ponadto działania na Pantyrze zostały upamiętnione „krzyżem legionistów” pod którym widnieje tablica z wierszem legionisty Adam Szani:
"Młodzieży Polska, patrz na ten krzyż,"
"Legiony Polskie dźwignęły go wzwyż,"
"Przechodząc góry, lasy i wały,"
"Dla Ciebie: Polsko! I dla twej chwały."
Pomnik Legionistów i cmentarz.
Rodziny poszukujące grobów poległych krewnych przez kilkadziesiąt lat nie miało dostępu do żadnych informacji, a przetrwanie cmentarza, obelisku i krzyża na przełęczy Legionów (Rogodze Wielkie) przez okres panowania radzieckiego może być odczytywane w kategorii cudu. Pewną wskazówką jest zachowana rycina chorążego 2. p. ułanów – Stanisława Janowskiego, świadka wydarzeń którą narysował 20 lutego 1915 roku w Rafajłowej. „Groby legionistów na cmentarzu w Rafajłowej” przedstawiają pokryte świeżym śniegiem kopce grobowców z zatkniętymi krzyżami. Otoczenie na rysunku wskazuje że jest to centrum wsi, a więc rejon późniejszego obelisku przy kościele.
Na obelisku w Rafajłowej brakuje obecnie nazwisk poległych w nocnym styczniowym boju. Jedna z tablic mówi o poległych 40 legionistach, zaś druga u podnóżka obelisku wylicza 7 nazwisk i wspomina o „29 nieznanych”, a więc w sumie dopiero 36 osób. Polegli w bitwie nie byli nieznanymi, prawdopodobnie więc istniała osobna tablica o nich wspominająca, lub odrębnie oznaczone groby w bezpośrednim sąsiedztwie. 
Wiadomo, że napisy na zachowanej u podnóża obelisku tablicy zawierają sporo nieścisłości. Wymieniony na niej „student praw” Andrzej Klakurka nie jest pochowany w Rafajłowej tylko w Myślenicach, gdzie zmarł 15 lutego 1915 na skutek odniesionych ran. Oznaczenie „4pp” jest również błędne, bowiem wówczas taki pułk nie istniał. Błędy są też w nazwiskach legionistów: Jan Dufrad, zamiast Dufrat, Henryk Wdziołek zamiast Widziołek, Kazimierz Kramowicz zamiast Krazurowicz. Obelisk powstał prawdopodobnie staraniem inteligencji nadwórniańskiej dopiero w 1920 roku. Wcześniej istniały tu groby i pojedyncza tablica, którą widać na fotografii wykonanej przez kpt. Władysława Wawrzeckiego. Co jednak było na tamtej tablicy – nie wiadomo.
W 2010 roku podczas prac Towarzystwa Karpackiego związanych z rewitalizacją cmentarza wokół obelisku odtworzono kształt kilku grobów i oznaczono je krzyżami. Odkrywki darni przeprowadzone koło obelisku potwierdziły istnienie w przeszłości drugiej tablicy informacyjnej po przeciwnej jego stronie. 
Obecny wygląd obelisku, ogrodzenie oraz metalowy krzyż jest efektem prac członków nadwórniańskiego Towarzystwa Kultury Polskiej im. Franciszka Karpińskiego, a także nauczyciela z Nadwórnej – pana Piotra Lewickiego, który kieruje pracami Towarzystwa.

</doc>
<doc id="1272068" url="https://pl.wikipedia.org/wiki?curid=1272068" title="Centrum Praw Kobiet">
Centrum Praw Kobiet

Centrum Praw Kobiet – fundacja feministyczna działająca w Polsce, udzielająca porad i informacji z dziedziny prawa cywilnego, karnego i prawa pracy dla kobiet.
Historia.
Fundacja została zarejestrowana w sądzie 22 grudnia 1993 roku. Działalność rozpoczęła w 1994 roku. Założycielką fundacji była Urszula Nowakowska. Fundacja otrzymała dotację od Fundacji Marshalla, która pozwoliła na wynajęcie i wyposażenie biura oraz zatrudnienie trzech kobiet przez pierwsze trzy lata.
Fundacja Centrum Praw Kobiet udziela porad psychologicznych kobietom znajdującym się w trudnej sytuacji życiowej, również udzielane są porady psychologiczne kobietom będącym ofiarami przemocy ze strony męża lub partnera, ofiarom przestępstw na tle seksualnym oraz kobietom doświadczającym mobbingu. W ramach swoich działań Centrum Praw Kobiet prowadzi swoje oddziały terenowe w Żyrardowie, Łodzi, Gdańsku, Wrocławiu, Krakowie, Toruniu oraz Poznaniu.
Od 2010 roku Centrum Praw Kobiet wspólnie z Fundacja Porozumienie Bez Barier Jolanty Kwaśniewskiej prowadzi ogólnopolski konkurs Wyróżnienie Białej Wstążki. Konkurs ma za zadanie wyróżniać mężczyzn szczególnie aktywnie i pomocnie pracujących z kobietami doznającymi przemocy. Jego twórcami są Tomasz Pietrzak i Kazimierz Walijewski. Corocznie Kapituła konkursu wyróżnia 8 mężczyzn. W dotychczasowych działaniach wyróżnieni zostali m.in. Bronisław Komorowski, Krzysztof Kwiatkowski, Robert Biedroń, Krzysztof Strychalski, Michał Olszański, Piotr Pytlakowski, Marek Prejzner, Jarosław Polanowski, Tomasz Kubat, generał Jacek Włodarski, generał inspektor Marek Działoszyński, Robert Damski, Konrad Wojterkowski, Kacper Kuszewski, Artur Dunin, Daniel Qczaj, Jacek Sutryk, Mikołaj Pietrzak, Adam Bodnar i Marcin Anaszewicz.
Kontrowersje.
31 stycznia 2023 ukazał się reportaż Ewy Raczyńskiej pt. "Upokarzane, bez umów, bez wynagrodzenia. Tak wygląda praca w Centrum Praw Kobiet" przedstawiający przypadki łamania praw pracowniczych oraz mobbing stosowany przez kierownictwo fundacji. Pojawiły się również niejasności i problemy dotyczące finansowania CPK. Prezeska winą za powstałe problemy w zarządzaniu fundacją obarczała swoje pracowniczki. 

</doc>
<doc id="1272069" url="https://pl.wikipedia.org/wiki?curid=1272069" title="Cerkiew Pokrowy Najświętszej Marii Panny w Pawłokomie">
Cerkiew Pokrowy Najświętszej Marii Panny w Pawłokomie

Cerkiew Pokrowy (Opieki) Najświętszej Marii Panny w Pawłokomie – nieistniejąca murowana cerkiew greckokatolicka, znajdująca się w Pawłokomie w powiecie rzeszowskim województwa podkarpackiego. Parafia w Pawłokomie należała do dekanatu birczańskiego, a od 1934 do Apostolskiej Administracji Łemkowszczyzny.
Cerkiew została zbudowana w 1909, w miejscu starej drewnianej cerkwi zbudowanej w 1787, która spłonęła pod koniec XIX wieku. 
3 marca 1945 cerkiew i przycerkiewny cmentarz były miejscem zbrodni na ukraińskiej ludności Pawłokomy podczas której zamordowano także proboszcza Wołodymyra Lemca. Ofiary zostały pochowane na cmentarzu.
Cerkiew i plebanie rozebrano w latach 60. XX wieku, pozostała tylko murowana dzwonnica, . 

</doc>
<doc id="1272074" url="https://pl.wikipedia.org/wiki?curid=1272074" title="Ben Weinman">
Ben Weinman

Benjamin "Ben" Weinman (ur. 8 sierpnia 1975) – amerykański muzyk i kompozytor, multiinstrumentalista, a także producent muzyczny. Ben Weinman znany jest przede wszystkim z wieloletnich występów w mathcore'owym zespole The Dillinger Escape Plan, w którym gra na gitarze. Muzyk pozostaje jednym członkiem oryginalnego składu tejże formacji. Pierwszy album DEP, w całości skomponowany przez niego - "Calculating Infinity" został uwzględniony w książce "The Top 500 Heavy Metal Albums of All Time" Martina Popoffa. Ponadto znalazł się w zestawieniu "100 best rock albums of all time" magazynu Kerrang!.
W 2009 roku muzyk znalazł się w zestawieniu magazynu Guitar World Top 25 Cult Guitarists. W 2012 roku wraz z gitarzystą Brentem Hindsem założył zespół Giraffe Tongue Orchestra, który współtworzą ponadto basista Pete Griffin, perkusista Thomas Pridgen oraz wokalista William DuVall. 

</doc>
<doc id="1272075" url="https://pl.wikipedia.org/wiki?curid=1272075" title="Pałeczka zapalenia płuc">
Pałeczka zapalenia płuc

Pałeczka zapalenia płuc ("Klebsiella pneumoniae", dawniej nazywana pałeczką Friedländera) – otoczkowa, nieprzetrwalnikująca, bezrzęskowa bakteria Gram ujemna o dużej zjadliwości. Została opisana po raz pierwszy przez Friedländera w 1883 roku. Wchodzi w skład bioty fizjologicznej skóry, jamy ustnej i jelit. Jest przyczyną około 8% zakażeń szpitalnych.
Fizjologia i profil biochemiczny.
Pałeczki "Klebsiella pneumoniae" wytwarzają ureazę, fermentują laktozę, glukozę; potrafią wykorzystać kwas malonowy i cytrynian sodu jako źródło węgla. Hodowla odbywa się na agarze zwykłym, agarze z krwią oraz podłożu MacConkeya. Śluzowy wygląd kolonii w trakcie hodowli pozwala na kwalifikację do prawidłowego rodzaju, dalsza identyfikacja wymaga testów biochemicznych. Mikroskopowo przyjmują wygląd pałeczek.
Chorobotwórczość.
Pałeczka zapalenia płuc występuje bardzo często w drogach oddechowych i przewodzie pokarmowym u pacjentów przebywających w szpitalu (u 1–6% zdrowych osób i u około 20% hospitalizowanych). Może spowodować zapalenie płuc z wykrztuszaniem gęstej, podbarwionej krwią, lepkiej plwociny, zakażenia w obrębie przewodu pokarmowego, kości, stawów lub układu moczowego, przy czym zakażenie tego ostatniego prowadzi czasami do sepsy. U noworodków jest ponadto czynnikiem etiologicznym zapalenia opon mózgowych.
Leczenie i oporność na antybiotyki.
Bakteria posiada wrodzoną oporność na antybiotyki z grupy penicylin związaną z wytwarzaniem penicylinazy, przy czym także penicyliny z inhibitorem wykazują niezadowalającą aktywność. Część szczepów – w Polsce jest to około 60% – wytwarza enzym rozkładający antybiotyki o szerokim spektrum substratowym (ESβL), który wyklucza stosowanie cefalosporyn wszystkich generacji. Pierwsze szczepy oporne wyizolowano w 1983, a ich selekcja jest jednym z negatywnych skutków stosowania antybiotyków o szerokim spektrum działania. Część pałeczek jest ponadto oporna na aminoglikozydy. W 1996 po raz pierwszy w Stanach Zjednoczonych opisano szczepy Klebsiella pneumoniae produkujące karbapenemazy.
Aktywność zachowują: kolistyna, kotrimoksazol i fluorochinolony.

</doc>
<doc id="1272076" url="https://pl.wikipedia.org/wiki?curid=1272076" title="Centrum handlu ryżem Dōjima">
Centrum handlu ryżem Dōjima

 lub – giełda ryżu i innych towarów w Osace. Jedno z dwóch (obok 
Edo) głównych centrów finansowych i wymiany towarowej w okresie Tokugawa w Japonii. 
Centrum utworzono w 1697 r. w celu usprawnienia systemu operacji handlowych i finansowych pomiędzy hurtownikami wiejskimi, przedstawicielami domeny sioguna i poszczególnych daimyō oraz kupcami. Był to jeden z przejawów kształtowania się jednolitego, ogólnokrajowego systemu ekonomicznego, obejmującego wymianę towarów i dokonywanie transakcji finansowych. Proces ten doprowadził do wzrostu znaczenia i bogactwa klasy kupieckiej. Tak rozpoczął wówczas swoją działalność m.in. ród Mitsui, początkowo jako wytwórca sake, a następnie przedsiębiorstwo kredytowe oraz kantor wymiany ryżu (był to wówczas środek wymiany obok złota, srebra i miedzi; także jednostka podatkowa) i pieniędzy (zaczęto stosować różnego rodzaju papiery wartościowe i papierowe środki płatnicze). 
Od 1773 r. nadzór nad giełdą Dōjima sprawował siogunat. Znajdowały się tam magazyny ryżu i innych towarów oraz kantory wymiany. Każda prowincja posiadała oddzielny magazyn, co ułatwiało zbieranie podatków. Możliwość zawierania transakcji na giełdzie miały tylko osoby posiadające licencję wydaną przez władze centralne. W 1723 r. na giełdzie działało 500 licencjonowanych handlarzy ryżu "rice traders" i 800 licencjonowanych brokerów "rice brokers".
Podstawą do stworzenia giełdy była sytuacja wewnętrzna w Japonii, a w szczególności sposób obrotu ryżem. Daimyō, właściciele ziemscy, otrzymywali podatki w formie ryżu od swoich poddanych. Ryż ten transportowali do miast, gdzie składowali go w wyznaczonych magazynach znajdujących się na terenie giełd, które były w zarządzaniu rice brokers. Pobierali oni za składowanie ryżu opłaty oraz pośredniczyli w sprzedaży. 
Na początku XVIII wieku największą giełdą w Japonii była właśnie giełda Dōjima w Osace, a maklerzy ryżowi stworzyli monopolistyczny system, który dyktował ceny w całym regionie Kansai, a nawet w Edo. W tym okresie wprowadzono także system kontraktów terminowych (jap. "nobe-torihiki"; ang. commodity futures), transakcji zobowiązujących kupującego do zakupu towaru określonego dnia w przyszłości, o ustalonej wcześniej cenie.
Centrum handlu i finansów Dōjima zamknięto w 1939 roku.
Na giełdzie do przedstawiania wykresów cen używano wykresów świecowych, które dopiero w XX wieku zostały przedstawione zachodniej cywilizacji.

</doc>
<doc id="1272077" url="https://pl.wikipedia.org/wiki?curid=1272077" title="Klebsiella pneumoniae">
Klebsiella pneumoniae



</doc>
<doc id="1272078" url="https://pl.wikipedia.org/wiki?curid=1272078" title="Stadtmitte (stacja metra)">
Stadtmitte (stacja metra)

Stadtmitte – stacja metra w Berlinie, w dzielnicy Mitte, w okręgu administracyjnym Mitte na linii U2 i U6. Stacja została otwarta w 1908.

</doc>
<doc id="1272079" url="https://pl.wikipedia.org/wiki?curid=1272079" title="Partia Narodowa (Bułgaria)">
Partia Narodowa (Bułgaria)

Partia Narodowa (bułg. "Народна партия") – bułgarska partia polityczna założona w 1894 przez byłych działaczy Partii Konserwatywnej i Partii Narodowej wywodzącej się z Rumelii Wschodniej. Organizacji powstała jako zaplecze polityczne rządu Konstantina Stoiłowa i reprezentowała głównie interesy bankowców, handlowców i przemysłowców. Współtworzyła kilka rządów koalicyjnych (1894, 1911–1913, 1918–1920) oraz sformowała jeden gabinet samodzielny (1894–1899). W 1920 połączyła się z Partią Postępowo-Liberalną tworząc Zjednoczoną Partię Narodowo-Postępową.
Historia Partii Narodowej.
Po upadku rządu Stefana Stambołowa w 1894 i objęciu funkcji premiera przez Konstantina Stoiłowa część działaczy Partii Konserwatywnej oraz Partii Narodowej, mającej swoje korzenie w istniejącej do 1885 Rumelii Wschodniej, sformowała nową, prorządową partię burżuazyjną, również nazwaną Partią Narodową. Liderem ugrupowania został szef rządu, Stoiłow, a po jego śmierci w 1901 funkcję tę objął Iwan Geszow. Od 31 maja 1894 Partia Narodowa współtworzyła koalicyjny gabinet z Partią Liberalną, a od 21 grudnia tego samego roku do 30 stycznia 1899 rządziła samodzielnie. Rząd Partii Narodowej przeprowadził szereg reform ekonomicznych, mających na celu stymulowanie rozwoju gospodarczego kraju. W 1896 Księstwo Bułgarii wznowiło stosunki dyplomatyczne z Rosją, zawieszone od 1886, a także rozpoczęło politykę budowy stosunków dobrosąsiedzkich z krajami bałkańskimi.
W latach 1911–1913 Partia Narodowa sformowała wraz z Partią Postępowo-Liberalną dwa kolejne gabinety koalicyjne, na czele których stanęli Geszow i Stojan Danew. W tym okresie działacze koalicji aktywnie popierali politykę zagraniczną prowadzoną przez cara Bułgarii, Ferdynanda I. Z tego powodu po klęsce kraju w II wojnie bałkańskiej i utracie przez niego południowej Dobrudży oraz części Macedonii, polityków Partii Narodowej uznano za współwinnych tzw. pierwszej katastrofy narodowej. W 1922 rząd Stambolijskiego podjął próbę ich osądzenia, ale przeszkodził mu zamach stanu. 
Po raz trzeci Partia Narodowa sprawowała rządy w Carstwie Bułgarii w latach 1918–1920, współtworząc w tym okresie cztery kolejne rządy koalicyjne m.in. z Partią Demokratyczną, Partią Radykalno-Demokratyczną i Bułgarskim Ludowym Związkiem Chłopskim. Działaczom Partii Narodowej przypadły w tych gabinetach stanowiska: ministra spraw zagranicznych i wyznań religijnych (we wszystkich czterech rządach), premiera (funkcję tę sprawował od 28 listopada 1918 do 6 października 1919 Teodor Teodorow), ministra wojny (w drugim rządzie Teodorowa) i ministra handlu, przemysłu i pracy (w rządzie Stambolijskiego).
6 listopada 1920 członkowie Partii Narodowej zdecydowali o jej połączeniu z Partią Postępowo-Liberalną. W ten sposób powstała Zjednoczona Partia Narodowo-Postępowa, która dwa lata później weszła w skład Bloku Konstytucyjnego.

</doc>
<doc id="1272080" url="https://pl.wikipedia.org/wiki?curid=1272080" title="Jezioro Wieczno">
Jezioro Wieczno



</doc>
<doc id="1272082" url="https://pl.wikipedia.org/wiki?curid=1272082" title="HHHR Tower">
HHHR Tower

HHHR Tower, także H.H.H. Tower lub Blue Tower – wieżowiec w Dubaju, w Zjednoczonych Emiratach Arabskich.
Budynek ma 72 kondygnacje i wysokość 317 m. Budowę ukończono w 2009.

</doc>
<doc id="1272089" url="https://pl.wikipedia.org/wiki?curid=1272089" title="Cerkiew św. Paraskewii w Ożannie">
Cerkiew św. Paraskewii w Ożannie

Cerkiew św. Paraskewii w Ożannie – drewniana cerkiew greckokatolicka, która znajdowała się w Ożannie w gminie Kuryłówka w powiecie leżajskim województwa podkarpackiego. Należała do dekanatu leżajskiego, do parafii należała również filialna cerkiew w Kuryłówce.
Cerkiew została zbudowana w 1865 na miejscu wcześniejszej drewnianej cerkwi, która była użytkowana przed rokiem 1830. Została zniszczona po wysiedleniu ludności ukraińskiej, ocalała tylko murowana dzwonnica.
W latach 90. XX wieku cerkwisko wraz z cmentarzem zostało sprzedane przez powojennego właściciela – Lasy Państwowe prywatnemu przedsiębiorcy, który urządził na tym terenie ośrodek wypoczynkowy.

</doc>
<doc id="1272090" url="https://pl.wikipedia.org/wiki?curid=1272090" title="Lista odcinków serialu Dziwne przypadki w Blake Holsey High">
Lista odcinków serialu Dziwne przypadki w Blake Holsey High

Dziwne przypadki w Blake Holsey High – kanadyjski serial młodzieżowy, w Polsce emitowany przez stację Jetix.

</doc>
<doc id="1272091" url="https://pl.wikipedia.org/wiki?curid=1272091" title="The Center">
The Center

The Center - wieżowiec w Hongkongu, w Chinach o wysokości 346 m. Budynek został otwarty w 1999, ma 76 kondygnacji.

</doc>
<doc id="1272094" url="https://pl.wikipedia.org/wiki?curid=1272094" title="Monterka">
Monterka

Monterka (tyt. oryg. "Montatorja") – albański film krótkometrażowy z roku 1970 w reżyserii Muharrema Fejzo.
Opis fabuły.
Hena jest młodą kobietą pracującą jako monterka przy jednej z wielkich inwestycji, realizowanych w latach 60. Podczas pracy w warsztacie poznaje Agima i zakochuje się w nim. Agim nie może przestać myśleć o Henie, odkąd zobaczył ją po raz pierwszy – kiedy ubrana w stary waciak i zapaskę wsiadała z grupą koleżanek na ciężarówkę. Agim okazuje się właściwym partnerem dla Heny – odtąd wielka inwestycja staje się ich wspólnym marzeniem, co skłania ich do jeszcze wydajniejszej pracy. 
Film realizowano w jednym z kombinatów w Korczy.

</doc>
<doc id="1272097" url="https://pl.wikipedia.org/wiki?curid=1272097" title="Hnatowe Berdo">
Hnatowe Berdo

Hnatowe Berdo (1187 m n.p.m.) – mało wybitna kulminacja Połoniny Wetlińskiej w Bieszczadach Zachodnich. Położone jest na zachód od Osadzkiego Wierchu, jako zakończenie krótkiego bocznego grzbietu. Część szczytowa pokryta jest połoniną. Wierzchołek nie jest dostępny dla turystów. Z rzadkich w Polsce roślin występuje tutaj tojad bukowiński.

</doc>
<doc id="1272102" url="https://pl.wikipedia.org/wiki?curid=1272102" title="Boden">
Boden



</doc>
<doc id="1272107" url="https://pl.wikipedia.org/wiki?curid=1272107" title="Popiersie z brązu">
Popiersie z brązu

Popiersie z brązu (tyt. oryg. "I teti në bronx") – albański film fabularny z roku 1970 w reżyserii Viktora Gjiki, zrealizowany na podstawie powieści Dritero Agolliego – "Komisari Memo" (Komisarz Memo).
Opis fabuły.
W rocznicę śmierci komisarza Ibrahima Kovaçiego, który zginął w czasie wojny, siedmiu jego byłych towarzyszy broni uczestniczy w odsłonięciu popiersia komisarza w jego rodzinnej wsi. Każdy z nich przypomina sobie obrazki z życia komisarza i konfrontuje je z zachowaniami Salego Protopapy, przeciwnika Kovaçiego. Sali Protopapa był postacią autentyczną – dowódcą oddziału Balli Kombetar, działającego w rejonie Roskovec.

</doc>
<doc id="1272109" url="https://pl.wikipedia.org/wiki?curid=1272109" title="Aviva">
Aviva

Aviva – brytyjska grupa ubezpieczeniowo-finansowa. Spółką-matką grupy jest spółka akcyjna "Aviva plc", która jest notowana na London Stock Exchange. Jest największą grupą ubezpieczeniową w Wielkiej Brytanii i jedną ze 100 największych spółek notowanych na londyńskiej giełdzie. Działa w 16 krajach Europy i Azji oraz w Kanadzie i obsługuje 34 mln klientów.
Aviva działa pod obecną nazwą od 2002 roku. Grupa powstała po szeregu fuzji brytyjskich firm ubezpieczeniowych, z których największe to Commercial Union, General Accident, Norwich Union oraz Friends Life. Tradycje firmy na rynku brytyjskim sięgają roku 1696.
Aviva w Polsce.
Aviva działała w Polsce od 1992 roku – do roku 2009 jako Commercial Union. Obsługiwala ponad 3 mln klientów i zarządzała aktywami o wartości ponad 50 mld zł.
Aviva specjalizowała się w indywidualnych ubezpieczeniach na życie rozbudowanych o dodatkowe ubezpieczenia zdrowotne i wypadkowe. Oferowała też fundusz emerytalny, produkty inwestycyjne i emerytalne (m.in. IKZE, IKE), ubezpieczenia majątkowe dla firm i klientów indywidualnych (komunikacyjne, mieszkaniowe, podróżne), grupowe ubezpieczenia na życie i pracownicze programy emerytalne (PPE).
Aviva sprzedawała swoje usługi poprzez sieć agentów ubezpieczeniowych, placówki Aviva Centrum Finansów, przez telefon i internet, poprzez banki, niezależne agencje i brokerów ubezpieczeniowych.
26 marca 2021 grupa Allianz Polska ogłosiła zakup Aviva w Polsce za kwotę 2,5 mld euro. 1 lipca 2022 dokonana została fuzja prawna obu podmiotów i tym samym marka Aviva zniknęła z polskiego rynku ubezpieczeniowego.

</doc>
<doc id="1272110" url="https://pl.wikipedia.org/wiki?curid=1272110" title="Dzieciaki do wynajęcia">
Dzieciaki do wynajęcia

Dzieciaki do wynajęcia (ang. "Rent-a-Kid") − amerykański film komediowy z 1995 roku w reżyserii Freda Gerbera z Lesliem Nielsenem w roli głównej.
Wersja polska.
Opracowanie wersji polskiej: Start International Polska
Reżyseria: Dobrosława Bałazy
Dialogi polskie: Witold Surowiak
Dźwięk i montaż: Janusz Tokarzewski
Kierownik produkcji: Alicja Jaśkiewicz
Udział wzięli:
oraz
i inni

</doc>
<doc id="1272114" url="https://pl.wikipedia.org/wiki?curid=1272114" title="Edna Ferber">
Edna Ferber

Edna Ferber (ur. 15 sierpnia 1885 lub 1887 w Kalamazoo, zm. 16 kwietnia 1968 w Nowym Jorku) – amerykańska pisarka, autorka powieści, opowiadań i dramatów, laureatka Nagrody Pulitzera.

</doc>
<doc id="1272119" url="https://pl.wikipedia.org/wiki?curid=1272119" title="Siła sprężystości">
Siła sprężystości

Siła sprężystości – siła, która powoduje powrót odkształconego ciała do pierwotnego kształtu. Dla małych odkształceń siła sprężystości jest proporcjonalna do odkształcenia, co wyraża prawo Hooke’a, które dla odkształcenia liniowego można przedstawić wzorem:
gdzie:
Minus we wzorze oznacza, że siła sprężystości ma zwrot przeciwny do zwrotu wektora wydłużenia (skrócenia) ciała. Siła ta przeciwdziała więc odkształcaniu ciała i powoduje powrót do stanu nieodkształconego gdy przestaną działać siły zewnętrzne, odkształcające ciało.
W ogólnym przypadku dowolnej bryły o dowolnej strukturze, siły sprężystości ciała mają bardziej skomplikowany charakter, zarówno przestrzenny, jak i co do kierunku, a zamiast współczynnika sprężystości stosuje się tensor sztywności. Jest to spowodowane tym, że różne siły (np. ściskające, ścinające) i momenty sił (np. skręcające) działające na ciało mogą powodować różne odkształcenia, przy czym nie zawsze kierunek działania siły pokrywa się z kierunkiem odkształcenia.

</doc>
<doc id="1272122" url="https://pl.wikipedia.org/wiki?curid=1272122" title="Filip (król szwedzki)">
Filip (król szwedzki)



</doc>
<doc id="1272124" url="https://pl.wikipedia.org/wiki?curid=1272124" title="Hamun-e Helmand">
Hamun-e Helmand

Hāmun-e Helmand, także Hāmun-e Hīrmand i Sistan Lake – bagniste jezioro w północno-wschodnim Iranie niedaleko granicy z Afganistanem, zasilane przez rzekę Helmand.

</doc>
<doc id="1272126" url="https://pl.wikipedia.org/wiki?curid=1272126" title="Inge II">
Inge II



</doc>
<doc id="1272127" url="https://pl.wikipedia.org/wiki?curid=1272127" title="Filip Neriusz Walter">
Filip Neriusz Walter

Filip Neriusz Walter (ur. 31 maja 1810 w Krakowie, zm. 9 kwietnia 1847 w Paryżu) – polski chemik specjalizujący się w chemii organicznej i chemii produktów naturalnych, twórca polskiego nazewnictwa chemicznego.
Życiorys.
Syn Jana Nepomucena Waltera, kupca krakowskiego, który w czasie powstania krakowskiego 1846 roku został wybrany na burmistrza miasta Krakowa. Starszy brat Leon był jednym z aktywniejszych uczestników tego powstania. W latach 1830-31 ojciec i brat działali w Krakowskim Komitecie Pomocy Powstaniu.
W latach 1825–1827 studiował historię i chemię na Uniwersytecie Jagiellońskim – jako jeden z najmłodszych studentów tej uczelni. W latach 1827–1830 na Uniwersytecie Berlińskim studiował chemię. W 1830 na Uniwersytecie Berlińskim obronił pracę dyplomową opisującą kwas szczawiowy i otrzymał promocję doktorską. 
Po wybuchu powstania listopadowego udał się do Warszawy i wstąpił do armii polskiej. Przyjęty został do 9. pułku piechoty liniowej i w stopniu podporucznika został adiutantem płk. Samuela Różyckiego, późniejszego generała. Po odniesieniu poważnych ran został w lipcu 1831 roku zwolniony z wojska i wrócił do Krakowa.
W 1831 na Uniwersytecie Jagiellońskim otrzymał akt nominacji na profesora chemii, w tym samym roku wyjechał do Francji. We Francji współpracował z chemikami takimi jak: Jean-Baptiste Dumas, Pierre Joseph Pelletier. W latach 1836–1845 piastował funkcję dyrektora pracowni chemicznej Centralnej Szkoły Sztuk i Rzemiosł w Paryżu. W 1847 rząd Francji przyznał Filipowi Neriuszowi Walterowi za zasługi naukowe i pracę pedagogiczną odznaczenie – Krzyż Legii Honorowej.
Osiągnięcia.
W swoich badaniach zajmował się produktami destylacji żywic roślinnych, ropy naftowej i wosku oraz olejków roślinnych. Jako pierwszy wydestylował naftę z ropy naftowej i zbadał jej właściwości. Nafta stała się towarem powszechnego użytku, gdy polski farmaceuta Ignacy Łukasiewicz skonstruował lampę naftową. Odkrył i zbadał toluen, bifenyl, nitrotoluen, cedren i 20 innych związków chemicznych.
W publikacji naukowej z 1842 pt. "Krótki wykład nomenklatury chemicznej polskiej" oraz z 1844 pt. "Wykład nomenklatury chemicznej polskiej i porównanie jej z nomenklaturami łacińską, francuską, angielską i niemiecką" Walter stworzył polską nomenklaturę związków nieorganicznych, stanowiącą podstawę nazewnictwa stosowanego obecnie.
Zaproponował polskie nazwy pierwiastków i niektórych związków chemicznych używanych obecnie, takich jak: azot, bar, bor, brom, cez, chlor, fluor, itr, jod, lit, magnez, osm, pallad, potas, rod, tellur, tor, wanad, węgiel, wodór, siarkowodór i inne.

</doc>
<doc id="1272128" url="https://pl.wikipedia.org/wiki?curid=1272128" title="Goci (Skandynawia)">
Goci (Skandynawia)

Goci – północnogermańskie średniowieczne plemię zamieszkujące Götaland, na terenie dzisiejszej Szwecji. Niejasne są jego związki ze wschodniogermańskimi Gotami, którzy odegrali dużą rolę w wędrówkach ludów na przełomie starożytności i średniowiecza i ostatecznie założyli państwa na terenie obecnych Włoch i Hiszpanii.
Najstarsze wzmianki o Gotach skandynawskich mogły pojawiać się u Klaudiusza Ptolemeusza (II wiek), gdzie pojawia się plemię "Goutai". Prokopiusz z Cezarei nazywa ich "Gautoi", skandynawskie sagi "Gautar", zaś poematy "Beowulf" i "Widsith" – "Gēatas". 
"Beowulf" oraz skandynawskie sagi wyliczają kilku gockich królów; jedynie istnienie Hygelaka jest potwierdzone przez niezależne źródło, jakim jest "Historia Franków" Grzegorza z Tours. Władca ten ok. 525 r. napadł na Fryzję i został pokonany przez Franków. "Beowulf" pokazuje Gotów na początku VI wieku jako sojuszników Duńczyków i zagorzałych wrogów Szwedów. Sam tytułowy bohater jest Gotem, co więcej – opisany jest jako siostrzeniec Hygelaka i jego następca. 
Przed zjednoczeniem Szwecji Goci byli niezależni od Szwedów. Pod koniec X wieku kraj Gotów jest określany już jako część królestwa Szwecji. Sposób zjednoczenia królestwa Szwecji pozostaje cały czas dyskusyjny.
Ze względu na brak wczesnośredniowiecznych źródeł oraz fakt przynależności Gotów do państwa szwedzkiego, przypuszcza się, że zostali pokonani i podbici przez Swionów. Jednak zachowana tradycja o wojnach Swionów i Gotów ma charakter pół-legendarny. W literaturze istnieją rozbieżności, co do daty włączenia Gotów w skład królestwa Szwecji: dawniej wskazywano na około 1000 roku, obecnie przesuwa się tę datację na czas sprzed IX wieku i przypuszcza się, że nastąpiło to w VI wieku. Z jednej strony pewne źródła (np. "Żywot Ansgara" autorstwa Rimberta) z IX wieku milczą o Gotach w Szwecji, z drugiej strony najstarsze średniowieczne szwedzkie źródła czynią rozróżnienie pomiędzy Szwedami a Gotami.
Goci zamieszkiwali krainę zwaną Götaland. Byli podzieleni na kilka królestw lub okręgów z własnymi thingami; największym okręgiem był Västergötland. Istniał również „thing wszystkich Gotów”, odbywający się co roku w pobliżu Skary. W XI wieku Got Stenkil Ragnvaldsson został królem Szwecji. Między Szwedami a Gotami dochodziło do konfliktów również na tle religijnym, gdyż ci pierwsi bardziej sprzyjali pogaństwu, zaś ci drudzy chrześcijaństwu. W latach 80. XI wieku chrześcijański król Inge I Starszy, syn Stenkila, gdy został pokonany przez poganina Swena Blota, schronił się w Västergötland.

</doc>
<doc id="1272129" url="https://pl.wikipedia.org/wiki?curid=1272129" title="Progresul Bukareszt">
Progresul Bukareszt

Fotbal Club Progresul Bucureşti – rumuński klub piłkarski, grający obecnie w drugiej lidze, mający siedzibę w mieście Bukareszt, stolicy kraju.
Historia.
Klub został założony w 1944 roku. Od początku istnienia pozostawał w cieniu innych drużyn z Bukaresztu, takich jak Steaua Bukareszt, Rapid Bukareszt i FC Dinamo Bukareszt, ale już po 1990 roku trzykrotnie wywalczył wicemistrzostwo Rumunii w latach 1996, 1997 i 2002 plasując się właśnie za tymi zespołami. Jednym z większych sukcesów klubu na arenie międzynarodowej było wyeliminowanie Partizana Belgrad z Pucharu UEFA w sezonie 1996/1997 oraz holenderskiego Sc Heerenveen w sezonie 2002/2003.
W 1960 roku Progresul dotarł do finału Pucharu Rumunii, a w nim wygrał 1:0 z Dinamem Bukareszt. W swojej historii jeszcze czterokrotnie dochodził do finału w latach 1958, 1997, 2003 i 2006, ale przegrywał w nim kolejno ze Ştiinţą Timişoara, Steauą, Dinamo i Rapidem.
W sezonie 2006/2007 klub dość niespodziewanie spadł z pierwszej ligi do drugiej.

</doc>
<doc id="1272130" url="https://pl.wikipedia.org/wiki?curid=1272130" title="Progresul Bucureşti">
Progresul Bucureşti



</doc>
<doc id="1272131" url="https://pl.wikipedia.org/wiki?curid=1272131" title="Naţional Bucureşti">
Naţional Bucureşti



</doc>
<doc id="1272132" url="https://pl.wikipedia.org/wiki?curid=1272132" title="Național Bukareszt">
Național Bukareszt



</doc>
<doc id="1272133" url="https://pl.wikipedia.org/wiki?curid=1272133" title="National Bukareszt">
National Bukareszt



</doc>
<doc id="1272134" url="https://pl.wikipedia.org/wiki?curid=1272134" title="Józef Ćwiertniak">
Józef Ćwiertniak

Józef Stefan Ćwiertniak (ur. 7 września 1896 w Dobczycach, zm. 21 września 1939 w Hołosku) – pułkownik dyplomowany piechoty Wojska Polskiego, działacz niepodległościowy, kawaler Orderu Virtuti Militari.
Życiorys.
Urodził się 7 września 1896 w Dobczycach, w ówczesnym powiecie wielickim Królestwa Galicji i Lodomerii. W latach 1907–1914 uczył się w c. i k. Gimnazjum w Wadowicach. Jako członek Związku Strzeleckiego wyruszył w składzie 1 kompanii z Wadowic do Bochni, gdzie został wcielony do 2 pułku piechoty Legionów Polskich. Marian Porwit, kolega pułkowy, dał świadectwo jego postawie w czasie bitwy pod Rafajłową „"(...) Właściwe pokierowanie tym ogniem co do odległości (celownika), celu i rodzaju ognia – to zasługa chorążego Józefa Ćwiertniaka, który przyszedł w ślad za plutonem, objął komendę i wydał stosowne rozkazy, stojąc poza okopem nieczuły na rosyjskie pociski. (...) zerkałem z podziwem w stronę niedużej wzrostem, ale wspaniałej wtedy postaci chorążego Ćwiertniaka. Uradowałem się, przeczytawszy po 68 latach jego nazwisko w rozkazie pochwalnym pułkownika Hallera, gdy niedługo objął komendę Grupy. Wyniósł Ćwiertniak z tej walki ranę – mówi mi pamięć. Nie mam możności sprawdzenia. To Ty elektryzowałeś nas w nocnym ogniu na tyły rosyjskiego wypadu swymi komendami, nieżyjący już Serdeczny Kolego!”" 10 listopada 1914 w swoim gimnazjum złożył wojenną maturę. Służbę wojskową kontynuował w 3 pułku piechoty Legionów. W czasie służby awansował kolejno na stopień: chorążego (20 października 1914), podporucznika (25 czerwca 1915) i porucznika (1 listopada 1916). Latem 1917, po kryzysie przysięgowym, był internowany w Chust i Marmarosz-Sziget.
W latach 1918–1919 pełnił służbę w Oddziale VIII Geograficznym Sztabu Generalnego na stanowisku szefa Sekcji Geograficzno-Statystycznej. W maju 1919 przeniesiony został z Departamentu I Ministerstwa Spraw Wojskowych do Inspektoratu Szkół Wojskowych i wyznaczony na stanowisko dowódcy batalionu w szkole podoficerskiej w Dęblinie. 2 stycznia 1920 rozpoczął naukę na II Kursie Wojennej Szkoły Sztabu Generalnego. W połowie kwietnia 1920 skierowany został na front wojny z bolszewikami celem odbycia praktyki sztabowej w dowództwie 1 Armii. 15 lipca 1920 został zatwierdzony z dniem 1 kwietnia 1920 w stopniu majora, w piechocie, „w grupie byłych Legionów Polskich”. W okresie od stycznia do września 1921 kontynuował naukę w WSWoj. 3 maja 1922 został zweryfikowany w stopniu majora ze starszeństwem z dniem 1 czerwca 1919 i 156. lokatą w korpusie oficerów piechoty. Po ukończeniu szkoły przydzielony został do Oddziału III Sztabu Generalnego WP i wyznaczony na stanowisko szefa Wydziału II Szkół Wojskowych. W tym czasie pozostawał na ewidencji 3 pp Leg. 31 marca 1924 został mianowany podpułkownikiem ze starszeństwem z dniem 1 lipca 1923 i 66. lokatą w korpusie oficerów piechoty. W 1924 został wykładowcą w Doświadczalnym Centrum Wyszkolenia w Rembertowie, którego komendantem był gen. bryg. Rudolf Prich.
20 października 1926 przeniesiony został do 62 pułku piechoty w Bydgoszczy na stanowisko zastępcy dowódcy pułku. 31 marca 1927 ogłoszono jego przeniesienie do 12 pułku piechoty w Wadowicach na stanowisko dowódcy pułku. 26 lutego 1929 mianowany szefem Departamentu Piechoty Ministerstwa Spraw Wojskowych w Warszawie. 1 stycznia 1929 Prezydent RP Ignacy Mościcki awansował go na pułkownika ze starszeństwem z dniem 1 stycznia 1929 i 11. lokatą w korpusie oficerów piechoty. Na tym stanowisku ujednolicił i unowocześnił uzbrojenie piechoty oraz, przy poparciu gen. bryg. Kazimierza Fabrycego, doprowadził do powstania Centrum Wyszkolenia Piechoty. W połowie 1932 obowiązki szefa departamentu przekazał płk dypl. Kazimierzowi Bogumiłowi Janickiemu i objął wakujące stanowisko dowódcy piechoty dywizyjnej 29 Dywizji Piechoty w Grodnie, którą w tym czasie dowodził gen. bryg. Franciszek Kleeberg. W czerwcu 1934 został przeniesiony do 6 Dywizji Piechoty w Krakowie na stanowisko dowódcy piechoty dywizyjnej.
28 stycznia 1938 został mianowany dowódcą 13 Kresowej Dywizji Piechoty w Równem. W maju 1939 ówczesny płk dypl. Stefan Rowecki scharakteryzował swojego starszego kolegę w sposób następujący "„przeszłość bojowo-liniowa nie wyróżniająca. Bardzo dobry był jako szef Departamentu Piechoty Ministerstwa Spraw Wojskowych. Ruszył moc zagadnień i spraw piechoty z miejsca. Obecnie bardzo się roztył. Podobno jako dowódca dywizji – słaby. Kiepsko wypadł na manewrach wołyńskich 1938"”.
W dniach 14–15 sierpnia 1939 przeprowadził mobilizację alarmową swojej dywizji, która została przetransportowana na Pomorze i włączona w skład Korpusu Interwencyjnego. Według Jerzego Kirchmayera „"po kilku dniach pobytu na Pomorzu złożył pisemny meldunek dość nieoczekiwanej treści. Mianowicie prosił w nim Naczelnego Wodza, drogą służbową przez gen. Skwarczyńskiego i gen. Bortnowskiego, o zwolnienie go ze stanowiska dowódcy dywizji, gdyż w obliczu oczekujących nas groźnych wypadków nie czuje się na siłach – ze względu na zły stan zdrowia (serce) – dowodzić dywizją w polu. Meldunek był napisany wzruszająco, niemniej jednak robił niedobre wrażenie. Jakoś zbyt późno pułkownik, zresztą dobrze i z dobrej strony znany w naszym wojsku, zdecydował odsunąć się od dowodzenia. Śmigły przychylnie załatwił prośbę i dowództwo 13 DP objął dotychczasowy dowódca piechoty dywizyjnej, płk dypl. Władysław Kaliński"”. W ocenie Mariana Romeyki rezygnację z dowodzenia dywizją należy „"uznać za bardzo uczciwe"”. Ze stanowiska dowódcy 13 DP został zwolniony 30 sierpnia 1939 zarządzeniem prezydenta RP, z jednoczesnym pozostawieniem w dotychczasowym garnizonie (Równe).
W nocy z 20 na 21 września 1939 popełnił samobójstwo w miejscowości Hołosko (obecnie dzielnica Lwowa).

</doc>
<doc id="1272149" url="https://pl.wikipedia.org/wiki?curid=1272149" title="Zamieszki w Tybecie w 2008 roku">
Zamieszki w Tybecie w 2008 roku

Zamieszki w Tybecie w 2008 roku – seria wystąpień mieszkańców Tybetu przeciw władzy chińskiej zapoczątkowana demonstracjami w dniu 10 marca z okazji 49. rocznicy stłumienia antychińskiego powstania. 14 marca liczba demonstrantów wyniosła ok. 10-20 tysięcy osób. Były to największe protesty od 1989 roku. Według informacji władz chińskich zamieszki pociągnęły za sobą 18 ofiar, jednak Tybetański rząd na uchodźstwie szacuje ich liczbę w setkach. Po zamieszkach władze aresztowały przynajmniej 24 osoby, a lokalny sekretarz KPCh Zhang Qingli zapowiedział kontynuację "walki z separatyzmem". Na okres dwóch miesięcy zamknięta została świątynia Dżokhang. Swoją gotowość do dialogu podtrzymał Dalajlama. 21 marca media doniosły o koncentracji chińskich wojsk i oddziałów paramilitarnych na obrzeżach Tybetu. Wszystkie te wydarzenia wpłynęły na okoliczności rozpoczętej w końcu marca sztafety olimpijskiej.
Przebieg wydarzeń.
Zamieszki w Lhasie.
Tybetańczycy w Lhasie wraz z częścią mnichów niszczyli chińskie restauracje, banki, sklepy i samochody. Zaatakowali także budynki rządowe. Władze zamknęły region dla turystów oraz wprowadziły zakaz opuszczania domów nocą. Okoliczne klasztory zostały otoczone przez policję. W wyniku interwencji służb bezpieczeństwa i wojska część demonstrantów poniosła śmierć. Chińskie władze poinformowały o 10 ofiarach, odpowiedzialnością obarczając zwolenników Dalajlamy. Rzecznik Tybetańskiego rządu na uchodźstwie, Thubten Samphel podał informację o 80 zabitych i 72 rannych demonstrantach. Obecnie Lhasa znajduje się pod ścisłą kontrolą patroli wojska i uzbrojonej policji.
Zamieszki w Xiahe.
Do zamieszek doszło również w innej prowincji Chin – Gansu. 14 marca w powiecie Xiahe swoje poparcie dla wystąpień w Lhasie demonstrowało około dwustu osób. 15 marca dołączyli do nich mnisi z klasztoru Labrang. Atak protestujących na budynki rządowe spotkał się z reakcją sił bezpieczeństwa, które w tłumieniu rozruchów posłużyły się gazem łzawiącym.
W pierwszych dniach kwietnia władze chińskie zorganizowały w Xiahe wizytę zagranicznych dziennikarzy chcąc pokazać, że w pełni panują nad sytuacją. W trakcie wizyty w obecności dziennikarzy doszło do protestu kilkunastu mnichów z klasztoru Labrang.
Kilka dni później (14–15 kwietnia) doszło do ataku policji na klasztor, przeszukań i licznych aresztowań.
Zamieszki w Syczuanie.
15 i 16 marca antyrządowa demonstracja odbyła się w kolejnej prowincji – Syczuan. Według Tybetańskiego Centrum na Rzecz Praw Człowieka i Demokracji (TCHRD) w powiecie Aba protestowało kilka tysięcy osób. Wystąpienia rozpoczęli mnisi z klasztoru Kirti, którzy wywiesili zakazane flagi tybetańskie, zażądali powrotu Dalajlamy oraz wznosili hasła niepodległościowe. Po dołączeniu do nich części okolicznych mieszkańców wyruszyli w kierunku siedziby władz prefektury autonomicznej Ngawa. Ostrzeliwujące demonstrantów służby bezpieczeństwa śmiertelnie postrzeliły ośmiu z nich.
Zamieszki w Qinghai.
16 marca Tybetańskie Centrum na Rzecz Praw Człowieka i Demokracji otrzymało informacje o wystąpieniach w powiecie Tongren w prowincji Qinghai. Protest rozpoczęli mnisi z klasztoru Rong Gonchen, którzy w liczbie ok. 300 zgromadzili się na wzgórzu i modlili się za Dalajlamę, po czym ruszyli w stronę siedziby władz powiecie Tongren. Dalsze wydarzenia miały przebieg analogiczny do zajść z innych prowincji – do manifestacji dołączali się kolejni ludzie, a do akcji wkroczyły chińskie siły bezpieczeństwa. Zawracający mnisi zastali klasztor otoczony przez uzbrojone oddziały.
Zamieszki w Maqu.
18 marca rzecznik emigracyjnej administracji tybetańskiej – Thubten Samphel – poinformował o kolejnej manifestacji w prowincji Gansu. Do protestów doszło w powiecie Maqu, co spowodowało interwencję policji. Według źródeł tybetańskich śmierć poniosło 19 osób.
Skutki zamieszek.
21 marca chińska agencja prasowa Xinhua poinformowała o 19 zabitych w Lhasie i 620 rannych. Przedstawiciele emigracyjnego rządu tybetańskiego ustalili liczbę ofiar śmiertelnych na 130. Aresztowano 183 uczestników zajść. Z regionu usunięto zagranicznych dziennikarzy i zamknięto go dla turystów. Ich pierwsze grupy wpuszczono do Tybetu dopiero pod koniec czerwca. Według relacji przedstawicieli emigracyjnego rządu tybetańskiego przez chińskie więzienia przeszło kilka tysięcy osób, z których wiele zmarło na skutek tortur oraz uniemożliwienia udzielania pomocy po wyjściu na wolność. W listopadzie 2008 rząd tybetański poinformował, że łącznie zatrzymanych zostało 1317 osób, spośród których 1115 zostało już wypuszczonych na wolność. Liczba skazanych na kary pozbawienia wolności od trzech lat do dożywocia wyniosła 55 osób.

</doc>
<doc id="1272150" url="https://pl.wikipedia.org/wiki?curid=1272150" title="Synagoga w Kutaisi">
Synagoga w Kutaisi



</doc>
<doc id="1272152" url="https://pl.wikipedia.org/wiki?curid=1272152" title="IOC">
IOC



</doc>
<doc id="1272157" url="https://pl.wikipedia.org/wiki?curid=1272157" title="Andrzej Kruczyński">
Andrzej Kruczyński

Andrzej Kruczyński (ur. 14 września 1918 w Białej Krakowskiej, zm. 13 marca 2008 w Krakowie) – polski aktor, od 1947 do śmierci związany z Teatrem im. Słowackiego w Krakowie. W 1945 rozpoczął studia aktorskie w Studium Teatralnym przy Teatrze im. Juliusza Słowackiego i kontynuował je w Państwowej Szkole Dramatycznej, gdzie zdał egzamin aktorski w 1947.
W latach 1955-1990 wykładowca PWST w Krakowie.
Zagrał ponad 150 ról teatralnych oraz kilka ról filmowych.
Debiutował w Społecznym Teatrze Robotniczego Towarzystwa Przyjaciół Młodzieży "Wesoła Gromadka" rolą Chleba w "Niebieskim ptaku" Maeterlincka w reżyserii Antoniego Bohdziewicza w 1946. W czerwcu 1947 został zaangażowany do Teatru im. Juliusza Słowackiego.

</doc>
<doc id="1272160" url="https://pl.wikipedia.org/wiki?curid=1272160" title="Synagoga w Windawie">
Synagoga w Windawie

Synagoga w Windawie zwana Letnią (łot. "Ventspils sinagoga", "Vasaras sinagoga") – bóżnica znajdująca się w Windawie przy ul. Synagogalnej 9 ("Sinagogas iela"). 
Została zbudowana w 1830 roku (według innych źródeł w 1856) na planie prostokąta jako jednopiętrowy murowany gmach ze spadzistym dachem. W okresie I Republiki Łotewskiej przeszła gruntowną rekonstrukcję (1930-37). W czasach ZSRR przebudowano ją na użytek przemysłu drzewnego.

</doc>
<doc id="1272163" url="https://pl.wikipedia.org/wiki?curid=1272163" title="Fred Peart">
Fred Peart

Thomas Frederick Peart, "baron Peart" (ur. 30 kwietnia 1914, zm. 26 sierpnia 1988), znany jako "Fred Peart", brytyjski polityk, członek Partii Pracy, minister w rządach Harolda Wilsona i Jamesa Callaghana.
Był absolwentem uniwersytetu w Durham, który ukończył w 1936 r. Walczył podczas II wojny światowej i dosłużył się stopnia kapitana. W latach 1945-1976 zasiadał w Izbie Gmin jako reprezentant okręgu Workington. Po wyborczym zwycięstwie Partii Pracy w 1964 r. został ministrem rolnictwa, rybołówstwa i żywności. W 1968 r. był przez krótki czas Lordem Tajnej Pieczęci. Następnie został Lordem Przewodniczącym Rady i przewodniczącym Izby Gmin. Pozostawał na tych stanowiskach do wyborczej porażki laburzystów w 1970 r.
Po powrocie Partii Pracy do władzy w 1974 r. ponownie został ministrem rolnictwa, rybołówstwa i żywności. W 1976 r. został kreowany parem dożywotnim jako "baron Peart" i zasiadł w Izbie Lordów. Jednocześnie został przewodniczącym tej izby oraz Lordem Tajnej Pieczęci. Na tych stanowiskach pozostał do porażki Partii Pracy w wyborach 1979 r. Do 1982 r. stał na czele Partii Pracy w Izbie Lordów. Zmarł w 1988 r.

</doc>
<doc id="1272164" url="https://pl.wikipedia.org/wiki?curid=1272164" title="Okręg wyborczy Workington">
Okręg wyborczy Workington

Okręg wyborczy Workington powstał w 1918 r. i wysyła do brytyjskiej Izby Gmin jednego deputowanego. Okręg położony jest w północno-zachodniej Kumbrii.

</doc>
<doc id="1272168" url="https://pl.wikipedia.org/wiki?curid=1272168" title="Marcin Jarosz">
Marcin Jarosz

Marcin Maciej Jarosz (ur. 7 sierpnia 1980 we Wrocławiu) – polski siatkarz, grający na pozycji przyjmującego. Jest synem Macieja Jarosza, byłego siatkarza, a obecnie trenera, olimpijczyka z Moskwy i trzykrotnego wicemistrza Europy. Ma brata Jakuba, który również jest siatkarzem.
Piłkę siatkową zaczął uprawiać w wieku dziesięciu lat w Belgii. Jego pierwszym trenerem był Piter de Brune.
W swojej karierze zawodniczej reprezentował m.in. barwy następujących klubów: Gwardia Wrocław, GTPS Gorzów Wielkopolski, AZS Nysa, Apoel Nicosia (Cypr).
Z drużyną Gwardii Wrocław zajął 5. miejsce w Polskiej Lidze Siatkówki w sezonie 2001/2002.
W latach 1995–1999 grał w juniorskiej reprezentacji Polski.
Były zawodnik II-ligowej Avii Świdnik, obecnie trener.

</doc>
<doc id="1272170" url="https://pl.wikipedia.org/wiki?curid=1272170" title="Księga rekordów Szutki">
Księga rekordów Szutki

Księga rekordów Szutki (serbochorw. "Knjiga rekorda Šutke") – czesko-serbski film dokumentalny w reżyserii Aleksandra Manicia z 2005 r.
Akcja filmu rozgrywa się w zamieszkanej przez Romów dzielnicy Skopje – Shuto Orizari, zwanej przez miejscowych Szutką. W tym ubogim osiedlu marzeniem każdego mieszkańca jest bycie najlepszym na świecie w wybranej dziedzinie. Obok magów, mistyków, tropicieli wampirów i zbieracza romskich słów przed kamerami pojawia się galeria „łowców rekordów” – bokserów, zbieraczy tureckich pieśni i najlepszych na świecie rybaków. Stopniowo jednak w codzienne życie mieszkańców Szutki wkracza „cywilizacja Zachodu”. Na miejscowym bazarze można zaopatrzyć się w oryginalne ubrania Versace, powszechnie dostępne są pirackie nagrania, a mieszkańcy żyją losami postaci z południowoamerykańskiej telenoweli "Kassandra".
Sam twórca filmu określił go jako „komedię antropologiczno-dokumentalną”.
Film był nagradzany na festiwalach w Lublanie, Madrycie, Ourense i w Pradze.

</doc>
<doc id="1272172" url="https://pl.wikipedia.org/wiki?curid=1272172" title="Towarzystwo Kanady">
Towarzystwo Kanady

Towarzystwo Kanady (fr. "Société du Canada") – stowarzyszenie założone w Nowej Francji przez intendenta François Bigota oraz kupców Abrahama Gradisa i Jacques'a-Michela Bréarda.
Towarzystwo Kanady, dzięki działalności wymienionych wspólników, zrujnowało skarb Nowej Francji. Czas jego aktywnej działalności to lata 1749–1755. Później zostało zastąpione przez Wielkie Towarzystwo, zrzeszające większą liczbę osób.

</doc>
<doc id="1272176" url="https://pl.wikipedia.org/wiki?curid=1272176" title="Halda wa Tila al-Ali">
Halda wa Tila al-Ali



</doc>
<doc id="1272177" url="https://pl.wikipedia.org/wiki?curid=1272177" title="Order Zasługi Hesji">
Order Zasługi Hesji

Order Zasługi Hesji (niem. "Der Verdienstorden des Landes Hessen") – odznaczenie za zasługi dla niemieckiego kraju związkowego Hesja.
Historia.
Order został ustanowiony 1 grudnia 1989 dekretem prezesa Rady Ministrów landu Hesja jako nagroda za wybitne zasługi dla Hesji i jej ludności i może być nadawane niezależnie od narodowości, miejsca zamieszkania i płci. Wnioski o przyznanie odznaczenia może składać każdy, skierowując je do prezesa heskiego landtagu lub ministrów poszczególnych resortów, osobne uprawnienia posiada prezes Rady Ministrów. Działalność gospodarcza we własnej firmie lub długoletnia służba państwowa nie uprawniają automatycznie do uzyskania odznaczenia.
Order Zasługi Hesji nadawany jest w dwóch klasach:
Liczba żyjących posiadaczy orderu nie może w przypadku II klasy przekroczyć liczby 2000, a I klasy 800 osób. Będąc posiadaczem orderu II klasy trzeba czekać trzy lata na ewentualny awans do wyższej klasy.
Odznaczeni.
Do 2014 odznaczono I klasą 257 mężczyzn i 29 kobiet, zaś II klasą 242 mężczyzn i 33 kobiety. Razem 561 osób, m.in.:
Każdy premier ("Ministerpräsident") Hesji jest "ex officio" kawalerem I klasy:
Insygnia.
Oznaka orderu to emaliowany na biało krzyż maltański (I klasa o przekroju 55 mm, II klasa – 45 mm) ze zwężonymi ramionami i ze złotymi promieniami między nimi. W medalionie środkowym awersu znajduje się herb Hesji, złoty lew w czerwonym polu kroczący na prawo. Na rewersie emaliowane są tylko ramiona krzyża, medalion środkowy jest złotym kółkiem bez emalii i napisów. Order noszony jest przez mężczyzn na ciemnoniebieskiej wstędze, przy I klasie na szyi, przy II klasie na lewej piersi. Kobiety noszą go na damskiej kokardzie nad lewą piersią.

</doc>
<doc id="1272179" url="https://pl.wikipedia.org/wiki?curid=1272179" title="Stanisław Przeniosło">
Stanisław Przeniosło

Stanisław Przeniosło (ur. 1935 w Ziemi Proszowickiej koło Krakowa, zm. 2008 w Warszawie) – polski geolog.
Specjalista geologii złóż surowców mineralnych, a zwłaszcza złóż uranu i złóż metali nieżelaznych oraz geologii gospodarczej.
Życiorys.
W 1953 ukończył Technikum Geologiczne w Krakowie. W 1958 uzyskał dyplom ukończenia studiów I stopnia na Uniwersytecie Warszawskim za pracę o liasowych piaskowcach rejonu Szydłowca, a w 1961 studia II stopnia w Akademii Górniczo-Hutniczej w Krakowie u prof. Stanisława Jaskólskiego na podstawie pracy o mineralizacji kruszcowej w strefie kontaktowej granitu Karkonoszy w rejonie Szklarskiej Poręby. Pracę doktorską z zakresu geochemii uranu w Masywie Śnieżnika przedstawił w 1967. Pięć lat później został powołany na stanowisko docenta.
Po ukończeniu Technikum Geologicznego otrzymał nakaz pracy do Instytutu Geologicznego w Warszawie. W pierwszym okresie pracy był zatrudniony przy poszukiwaniu fosforytów koło Burzenina oraz przy nadzorze prac górniczych i wiertniczych w kopalni Nowa Ruda, przy rozpoznawaniu argilitów i boksytów pod kierunkiem prof. Antoniego Morawieckiego. W latach 1953-1967 pracował w szeregu instytutowych Zakładach: Surowców Skalnych, Surowców Specjalnych, Surowców Promieniotwórczych oraz Surowców Rzadkich i Promieniotwórczych. Od momentu utworzenia Zakładu Surowców Promieniotwórczych zajmował się poszukiwaniem złóż uranu. Był uczestnikiem pierwszego kursu radiometrii w Zakładach Przemysłowych R-1 w Kowarach podczas przekazywania poszukiwań uranu stronie polskiej przez specjalistów radzieckich. Uczestniczył wówczas w poszukiwaniach rud uranu metodami geochemicznymi na Dolnym Śląsku. Prace te doprowadziły m.in. do odkrycia żył fluorytowych i objawów mineralizacji uranowej w rejonie Śnieżnika.
W 1963 otrzymał półroczne stypendium Międzynarodowej Agencji Energii Atomowej, które spędził w ośrodkach naukowych i na złożach uranu we Francji. W końcu lat sześćdziesiątych ubiegłego wieku zajął się w Instytucie rudami metali nieżelaznych, a zwłaszcza rudami cynku i ołowiu. Od 1968 do 1972 był kierownikiem Zakładu Rud Metali Nieżelaznych.
W 1972 otrzymał kontrakt eksperta ONZ do Gabonu, gdzie pracował przez rok. Następnie, od połowy 1973, przez siedem i pół roku był zatrudniony w projektach ONZ na Haiti. Wykonywał tam zdjęcia geochemiczne i brał udział w poszukiwaniach złóż rud miedzi i złota. Efektem prac zespołu ONZ-towskiego było odkrycie porfirowych złóż rud miedzi w Vouvray i Blondyn oraz pierwotnego złoża złota pomiędzy Cap Haitien a Milot.
Po powrocie do kraju w 1980 objął w 1981 funkcję Zastępcy Dyrektora Instytutu ds. Geologii Surowców Mineralnych i Prognoz Surowcowych, którą pełnił do 1987. Po likwidacji Pionu Surowcowego w Instytucie przeszedł do Zakładu Geologii Gospodarczej, którego na początku lat 90. został Kierownikiem. Zajmował się tam zwłaszcza tworzeniem systemów informatycznych porządkujących dane zbierane do corocznego wydania "Bilansu zasobów kopalin i wód podziemnych w Polsce".
W latach 1981-1991 był członkiem Rady Naukowej Państwowego Instytutu Geologicznego, a w latach 1981-1995 także Rady Geologicznej przy Prezesie Centralnego Urzędu Geologii, a następnie przy Ministrze Ochrony Środowiska i Zasobów Naturalnych. Przez dłuższy czas był wiceprzewodniczącym Komisji Zasobów Kopalin przy Ministrze Ochrony Środowiska i Zasobów Naturalnych.
Odznaczenia.
Otrzymał m.in. Krzyż Kawalerski Orderu Polonia Restituta.

</doc>
<doc id="1272182" url="https://pl.wikipedia.org/wiki?curid=1272182" title="Tila al-Ali">
Tila al-Ali



</doc>
<doc id="1272183" url="https://pl.wikipedia.org/wiki?curid=1272183" title="Toszek (stacja kolejowa)">
Toszek (stacja kolejowa)

Toszek – stacja kolejowa w miejscowości Toszek, w województwie śląskim, w powiecie gliwickim, w gminie Toszek, w Polsce.
W roku 2017 stacja obsługiwała 150–199 pasażerów na dobę.

</doc>
<doc id="1272184" url="https://pl.wikipedia.org/wiki?curid=1272184" title="Paisley Gilmour Street">
Paisley Gilmour Street

Paisley Gilmour Street – stacja kolejowa w Paisley, w hrabstwie Renfrewshire, w Szkocji. Stacja została otwarta w 1840. Znajdują się tu 3 perony.

</doc>
<doc id="1272188" url="https://pl.wikipedia.org/wiki?curid=1272188" title="Hajawata">
Hajawata



</doc>
<doc id="1272189" url="https://pl.wikipedia.org/wiki?curid=1272189" title="Casuariiformes">
Casuariiformes



</doc>
<doc id="1272191" url="https://pl.wikipedia.org/wiki?curid=1272191" title="Apterygiformes">
Apterygiformes



</doc>
<doc id="1272193" url="https://pl.wikipedia.org/wiki?curid=1272193" title="Turniciformes">
Turniciformes



</doc>
<doc id="1272195" url="https://pl.wikipedia.org/wiki?curid=1272195" title="Hasiakowa Skała">
Hasiakowa Skała

Hasiakowa Skała (1232 m n.p.m.) – najdalej na wschód wysunięta kulminacja Połoniny Wetlińskiej w Bieszczadach, położona na północ od Przełęczy Wyżnej i na zachód od doliny potoku Prowcza. Na północ odchodzi ze szczytu boczny grzbiet Jawornika i Dwernika Kamienia, ciągnący się aż do doliny Sanu. Od wysokości ok. 1100 m n.p.m. stoki pokrywa połonina. Kilka metrów na południe od najwyższego punktu znajduje się schronisko „Chatka Puchatka”, najwyżej położone w Bieszczadach.
Przez wierzchołek prowadzi znakowany na czerwono Główny Szlak Beskidzki Smerek – Berehy Górne, z którym łączy się szlak żółty z Przełęczy Wyżnej. Do niego z kolei (w dolnej części) dochodzi czarny szlak z kempingu „Górna Wetlinka”.

</doc>
<doc id="1272196" url="https://pl.wikipedia.org/wiki?curid=1272196" title="Musophagiformes">
Musophagiformes



</doc>
<doc id="1272198" url="https://pl.wikipedia.org/wiki?curid=1272198" title="Trochiliformes">
Trochiliformes



</doc>
<doc id="1272199" url="https://pl.wikipedia.org/wiki?curid=1272199" title="Upupiformes">
Upupiformes



</doc>
<doc id="1272201" url="https://pl.wikipedia.org/wiki?curid=1272201" title="Galbuliformes">
Galbuliformes



</doc>
<doc id="1272203" url="https://pl.wikipedia.org/wiki?curid=1272203" title="Ar-Ramta">
Ar-Ramta



</doc>
<doc id="1272206" url="https://pl.wikipedia.org/wiki?curid=1272206" title="Jingdezhen (stacja kolejowa)">
Jingdezhen (stacja kolejowa)

Jingdezhen () – stacja kolejowa w Jingdezhen, w prowincji Jiangxi, w Chinach. Znajdują się tu 2 perony.

</doc>
<doc id="1272209" url="https://pl.wikipedia.org/wiki?curid=1272209" title="Reginald Prentice">
Reginald Prentice

Reginald Ernest Prentice, baron Prentice (ur. 16 lipca 1923, zm. 18 stycznia 2001) – brytyjski polityk, minister w rządach Harolda Wilsona i Jamesa Callaghana, początkowo członek Partii Pracy, później Partii Konserwatywnej, jedyny czołowy polityk laburzystowski, który przeszedł do konserwatystów.
Życiorys.
Wykształcenie odebrał w Whitgift School w South Croydon w Londynie, a następnie w London School of Economics. Podczas II wojny światowej walczyła na froncie włoskim. W 1947 r. bez powodzenia startował w wyborach do rady okręgu Thornton Heath. Od 1949 r. zasiadał w radzie okręgu Whitehorse Manor. W 1950 r. został członkiem zarządu związku zawodowego pracowników transportu. W 1950 i ponownie w 1951 r. bez powodzenia startował w wyborach do Izby Gmin w okręgu Croydon North. W 1955 r. próbował swoich sił w okręgu Streatham, ale ponownie bez powodzenia.
Do parlamentu dostał się dopiero w 1957 r., wygrywając wyborczy uzupełniające w okręgu East Ham North. Po likwidacji tego okręgu w 1974 r. reprezentował okręg wyborczy Newham North East. Po wyborczym zwycięstwie laburzystów w 1964 r. został ministrem stanu w departamencie edukacji i nauki. W latach 1966–1967 był ministrem prac publicznych. W 1967 r. stanął na czele ministerstwa rozwoju zamorskiego. W 1969 r. był ministrem stanu ds. technologii. W 1974 r. został członkiem gabinetu jako minister edukacji i nauki. W 1975 r. został ministrem rozwoju zamorskiego. Na tym stanowisku pozostał do 1976 r.
W 1977 r. Prentice opuścił Partię Pracy w proteście przeciwko zdominowaniu jej przez skrajnie lewicowe skrzydło Tony’ego Benna. Wstąpił do Partii Konserwatywnej. W wyborach 1979 r. uzyskał mandat z okręgu Daventry. W latach 1979–1981 był ministrem stanu w ministerstwie zabezpieczenia socjalnego. W 1987 r. uzyskał tytuł szlachecki. W tym samym roku zrezygnował z miejsca w Izbie Gmin. W 1992 r. otrzymał dożywotni tytuł parowski barona Prentice i zasiadł w Izbie Lordów.
Zmarł w 2001 r. Miał żonę Joan i córkę Christine.

</doc>
<doc id="1272211" url="https://pl.wikipedia.org/wiki?curid=1272211" title="Al-Balka">
Al-Balka



</doc>
<doc id="1272212" url="https://pl.wikipedia.org/wiki?curid=1272212" title="Balka">
Balka



</doc>
<doc id="1272213" url="https://pl.wikipedia.org/wiki?curid=1272213" title="Rezerwat przyrody Białaczów">
Rezerwat przyrody Białaczów

Rezerwat przyrody Białaczów – częściowy, leśny rezerwat przyrody w gminie Białaczów, w powiecie opoczyńskim, w województwie łódzkim, opodal wsi Białaczów. Leży na gruntach w zarządzie Nadleśnictwa Opoczno. W rezerwacie dominują siedliska Lasu mieszanego świeżego.
Utworzony w 1976 dla ochrony lasu wielogatunkowego z grabem, lipą, jaworem i bukiem. Według aktu powołującego zajmował 22,55 ha. W roku 2010 zmniejszono obszar rezerwatu do 21,87 ha.

</doc>
<doc id="1272215" url="https://pl.wikipedia.org/wiki?curid=1272215" title="Andrzej Chodakowski">
Andrzej Chodakowski

Andrzej Chodakowski (ur. 4 lutego 1955 w Łodzi) – polski hokeista, reprezentant kraju.
Zawodnik grający na pozycji obrońcy. Syn Kazimierza Chodakowskiego, legendarnego polskiego hokeisty. Wychowanek Łódzkiego Klubu Sportowego. Ponadto gracz Legii oraz klubów belgijskich.
Zdobywca ostatniej bramki w historii występów hokeistów ŁKS-u.
Linki zewnętrzne.
Profil zawodnika na stronie worldhockey

</doc>
<doc id="1272216" url="https://pl.wikipedia.org/wiki?curid=1272216" title="Okręg wyborczy East Ham North">
Okręg wyborczy East Ham North

Okręg wyborczy East Ham North powstał w 1918 r. i wysyłał do brytyjskiej Izby Gmin jednego deputowanego. Okręg obejmował północną część dystryktu East Ham w Londynie. Został zlikwidowany w 1974 r.

</doc>
<doc id="1272217" url="https://pl.wikipedia.org/wiki?curid=1272217" title="Alba Iulia (stacja kolejowa)">
Alba Iulia (stacja kolejowa)

Alba Iulia – stacja kolejowa w Alba Iulii, w okręgu Alba, w Rumunii. Znajdują się tu 2 perony.

</doc>
<doc id="1272218" url="https://pl.wikipedia.org/wiki?curid=1272218" title="Stadion Worskła im. Butowskoho w Połtawie">
Stadion Worskła im. Butowskoho w Połtawie

Stadion „Worskła” im. Butowskoho w Połtawie (ukr. "Стадіон «Ворскла» імені Олексія Бутовського") to wielofunkcyjny stadion na Ukrainie, leżący w mieście Połtawa. Na stadionie najczęściej odbywają się mecze piłkarskie – gra tutaj zespół piłkarski z tego miasta, Worskła Połtawa. Stadion posiada także bieżnię lekkoatletyczną, w związku z tym może być także używany do zawodów lekkoatletycznych. Został wybudowany za czasów ZSRR w 1951 roku. W 1974 roku został rekonstruowany. Obiekt może pomieścić 25 tysięcy widzów. W 2008 nadano mu imię Butowskoho.

</doc>
<doc id="1272219" url="https://pl.wikipedia.org/wiki?curid=1272219" title="Walther Spielmeyer">
Walther Spielmeyer

Walther Spielmeyer (ur. 23 kwietnia 1879 w Dessau, zm. 4 lutego 1935 w Monachium) – niemiecki lekarz neurolog, neuropatolog i psychiatra.
Życiorys.
Studiował medycynę na Uniwersytecie w Greifswaldzie i na Uniwersytecie w Halle, jego nauczycielami byli Eduard Hitzig, Karl Heilbronner i Karl Joseph Eberth. Od 1906 roku we Fryburgu Bryzgowijskim, gdzie został asystentem Alfreda Hoche. W 1905 roku habilitował się. W 1912 roku jego kandydatura na następcę Aloisa Alzheimera, dyrektora laboratorium anatomopatologicznego kliniki psychiatrycznej Uniwersytetu w Monachium, została wysunięta przez Emila Kraepelina. W Monachium pracował razem z Franzem Nisslem i Felixem Plautem. W 1913 roku uzyskał tytuł profesora nadzwyczajnego, w 1917 roku został profesorem tytularnym.
Żonaty z Marią Spielmeyer, córka Ruth została psychiatrą.
Zmarł po krótkiej chorobie, na zapalenie płuc. Został pochowany na Cmentarzu Północnym w Monachium.
Dorobek naukowy.
Spielmeyer badał m.in. uszkodzenia nerwów obwodowych i dysfunkcje mózgu spowodowane czasowymi zaburzeniami krążenia mózgowego. W 1922 opublikował "Histopathologie des Neurvensystems", podręcznik neurohistopatologii z doskonałymi ilustracjami.
W jego pracowni uczyło się neuropatologii wielu lekarzy z Niemiec i zagranicy, przede wszystkim z Japonii. Wśród uczniów Spielmeyera byli Julius Hallervorden, Hugo Spatz, Hans-Joachim Scherer (1930), Angel Pentschew, Ludo van Bogaert, Nils Gellerstedt (1932–1933), Fritz Lotmar, Gustav Bodechtel (1927), Adam Opalski, Yūshi Uchimura, Berthold Ostertag, Anton von Braunmühl, Harry Zimmerman, Hans Gerhard Creutzfeldt, Gennosuke Fuse, Adolf Heidenhain, Willibald Scholz i Gerd Peters.
Upamiętnia go nazwa choroby Spielmeyera-Vogta-Sjögrena. 

</doc>
<doc id="1272220" url="https://pl.wikipedia.org/wiki?curid=1272220" title="ITunes Originals – 3 Doors Down">
ITunes Originals – 3 Doors Down

iTunes Originals – 3 Doors Down – album 3 Doors Down z serii "iTunes Originals", wydany 18 lipca 2006 roku. Stanowi on częściowo album z największymi przebojami grupy, jednak zawiera nowe wersje dobrze znanych piosenek, nagranych specjalnie dla "iTunes Originals". Wydawnictwo zawiera także komentarze artystów dotyczące ich muzyki oraz życia prywatnego.

</doc>
<doc id="1272221" url="https://pl.wikipedia.org/wiki?curid=1272221" title="Mejisti">
Mejisti

Mejisti (gr. "Μεγίστη, Megísti", tur. "Meis") lub Kastelorizo (gr. "Καστελλόριζο, Kastellórizo", wł. "Castelrosso") – najdalej na wschód zamieszkana wyspa Grecji na Morzu Śródziemnym, 3 km od południowych wybrzeży Turcji.
Leży w administracji zdecentralizowanej Wyspy Egejskie, w regionie Wyspy Egejskie Południowe, w jednostce regionalnej Rodos, w gminie Mejisti. W 2011 roku liczyła 492 mieszkańców.
W swojej historii wyspa miała wiele nazw, takich jak Kastelorizo (grecki), Castellorizo (grecka nazwa z włoską wymową), Castellorosso (włoski), Chateau Rouge (francuskie tłumaczenie włoskiej nazwy) i Meis, Kızılhisar (turecki). Tłumaczenie oficjalnej aktualnej nazwy "Mejisti" (Μεγίστη) to: „największa”. Wyspa ma 11,987 km² powierzchni, jest najmniejsza w archipelagu Dodekanezu; nazwa jednakże odnosi się do faktu, że wyspa jest największa w grupie małych wysepek.
Pochodzenie nazwy.
Istnieje kilka hipotez co do pochodzenia nazwy wyspy. Nazwa Kastelorizo albo Kastellorizon pochodzi z czasów Cesarstwa Bizantyńskiego. Uznano, że słowo „Kastelo” pochodzi z łacińskiego słowa "castello", które oznacza „zamek”, jako że (w greckiej formie) było często używane przez Greków z Cesarstwa Bizantyńskiego. Jest także uzasadnienie drugiej części nazwy. Argumenty skupiają się na poniższych możliwych pochodzeniach słowa 'rizo':
Geografia.
Kastelorizo jest (z wyjątkiem pobliskiej wyspy Strongili) wysuniętą najdalej na wschód wyspą grecką i leży we wschodniej części Morza Śródziemnego. Znajduje się około 3 km od anatolijskiego miasta Kaş, mniej więcej w połowie drogi pomiędzy Rodos a Antalya. Jest długa na 6 kilometrów i szeroka na 3 kilometry, a jej powierzchnia wynosi 9,2 km². Ma kształt trójkątny, jest skierowana z północnego wschodu na południowy zachód. Wyspa ma trzy przylądki: Ajos Stefanos (północ), Nifti (wschód) i Punenti (południowy zachód); pomiędzy dwoma pierwszymi znajduje się szeroka zatoka, będąca głównym portem wyspy, gdzie znajduje się jedyne miasto na wyspie. Przylądek Ajos Stefanos, położony najbliżej Anatolii, leży 2250 m na południe od nowoczesnego tureckiego miasta Kaş ("Andífli"(gr.)). Przylądek Nifti leży dalej od anatolijskiego wybrzeża. Wyspa jest górzysta, z wysokimi i stromymi liniami brzegowymi, które stają się trudniej dostępne w kierunku zachodnim. Gleba jest wapienna i rośnie na niej mała ilość oliwek, winogron i fasoli. Na wyspie nie ma źródła pitnej wody. Gmina Mejisti zawiera zamieszkane przybrzeżne wyspy Ro i Strongili, a także kilka niezamieszkałych wysp.
Geologia.
Wyspa zbudowana jest głównie z wapienia pochodzącego z mezozoiku/kenozoiku. Z powodu braku flory pokrywającej wyspę, krajobraz wykazuje wiele oznak krasowienia. Znajduje się tu wiele znanych jaskiń morskich, włączając w to tzw. niebieską jaskinię, która jest dużo większa niż jej imiennik w Capri. Badania podjęte w 2006 przez członków SELAS Caving Club of Greece ujawniły pionowe jaskinie w różnych częściach wyspy. Najgłębsza odkryta do tej pory została zmierzona na głębokości 60 metrów w marcu 2006 i będzie przedmiotem eksploracji przez ten sam zespół.
Opis wyspy.
Domy w mieście są smukłe, charakteryzują się drewnianymi balkonami i oknami w anatolijskim typie. Poza wybrzeżem wiele domów jest w zrujnowanym stanie. Przy wejściu do portu, po wschodniej stronie, znajdują się pojedyncze pozostałości historyczne, wybudowane w 1926 roku przez włoskiego architekta Florestano Di Fausto, który zaprojektował również niektóre z najważniejszych budynków w Rodos. W pobliżu portu znajduje się dawny osmański meczet, którego pochodzenie datuje się na drugą połowę XVIII wieku, odnowiony i ponownie otwarty jako muzeum (2007). Znajduje się tam również molo, które biegnie wzdłuż wszystkich 3 stron przystani. Plac główny ("Plateia Ethelondon Kastellórizou") leży w środkowym punkcie wschodniej strony, blisko doków. Po przeciwnej stronie portu można zobaczyć "Pera Meria", zachodnie molo oraz klasztory "Profitis Elías" i "Aghia Triadha", które były bazą wojskową.
Nad nabrzeżem po wschodniej stronie znajduje się ścieżka, która prowadzi do Zamku Rycerzy z XIV wieku. Do dzisiaj przetrwały ściany zewnętrzne, część kwadratowej wieży, ruiny dwóch okrągłych wież: jedna we wschodnim rogu i druga od strony morza. Napis dorycki, wykuty w skale, świadczy o istnieniu w starożytności wcześniejszej twierdzy w tym miejscu.
We wschodniej części miasta jest przedmieście "Horafia", na którym znajduje się kościół "Agios Yeorgios" (1906) z dużą kopułą typu bizantyjskiego oraz katedra "Agios Konstandinos and Eleni" (1835), która ma 3 nawy podzielone przez kolumny z monolitycznego granitu ze świątyni Apolla w Patara (Anatolia). Kolumny mają ostrołukowe wnęki. Dalej na wschód położona jest mała zatoka znana jako "Mandraki".
Na zachód od miasta, za wierzchołkiem wyspy zwanym "Vigla" (270 m), stoi "Paleokastro" (stary zamek), starożytny Akropol tej wyspy. To obronne wzniesienie ma klasyczne wymiary: jego powierzchnia jest prostokątna i wynosi 60 na 80 m. We wnętrzu stoi starożytna wieża, zbudowana z sześciennych bloków wykonanych z wapna, oraz duże zbiorniki na wodę. U podłoża zamku znajduje się wyryty "napis dorycki", pochodzący z IV–III wieku przed naszą erą, z odniesieniem do "Megiste" (starożytna nazwa Kastellorizo) i swojej zależności od Rodos. We wschodniej części leżą szczątki bramy lub propyleje.
Transport.
Wyspa jest połączona z Rodos przez prom i lotnisko. Kastellorizo ma 4 rejsy do Kaş i Turcji. Istnieje tam również turecka firma Altug Meis Lines przewożąca ludzi.
Archipelag pomiędzy Turcją a Kastelorizo.
Na tym terenie, wśród dużej ilości kamieni i klifów, znajduje się wiele małych wysp: "Volos" koło Kalkan (po grecku "Kalamaki"), "Ochendra", "Furnachia", "Prassonisi", "Ro", "Tragonera", "Marathi", "Strongili", "Dhassia", "Alimentaria" oraz "Kekova". Najważniejszą z tych wysp jest niezamieszkana Kekova (zwana także "Caravola"), której powierzchnia wynosi 4,5 km². Wyspy wyżej wymienione były przedmiotem konfliktu między Włochami i Turcją. W 1932 według postanowień kongresu, w którym wzięły udział będące w sporze państwa, wszystkie wyspy z wyjątkiem Ro i Strongili (Mejisti) zostały nadane Turcji.
Historia.
Wyspa została skolonizowana przez Dorów, którzy nazwali ją "Megiste". Napisy znalezione u podnóża zamku rycerzy potwierdziły, że podczas epoki hellenistycznej wyspa podlegała Rodos; jego mieszkańcy wysłali nadzorcę albo "epistatis", który miał obserwować wydarzenia na wyspie.
Podczas okresu panowania Cesarstwa Bizantyjskiego, Kastelorizo było częścią 'eparchii wyspy', której stolicą było Rodos. W 1306 roku wyspa została przejęta przez Zakon Szpitalników z Jerozolimy, dowodzony przez Folquesa de Villaret. Byli oni w drodze z Cypru do Ziemi Świętej gdy dotarli do Rodos, który został podbity 3 lata później, stając się centrum ich państwa krzyżowego. Odbudowali zamek, który był potem używany jako więzienie dla nieposłusznych rycerzy. W 1440 r. wyspa pozostawała we władzy sułtana Egiptu, Al-Aziza Jusufa, który zniszczył zamek. 10 lat później Rodos zostało podbite przez Alfonsa V Aragońskiego, króla Neapolu, który w 1461 odbudował zamek i wysłał gubernatora. Neapol odzyskał posiadanie go do 1512 roku, kiedy to Rodos zostało podbite przez sułtana Sulejmana Wspaniałego.
22 września 1659 r., podczas oblężenia Kandii, wyspa została zdobyta przez Wenecję i zamek ponownie został zniszczony. Pomiędzy 1828 a 1833 rokiem Kastelorizo dołączyło do greckich powstańców, ale po zakończeniu wojny o niepodległość Grecji wróciło pod panowanie Imperium Osmańskiego.
W 1912 roku, podczas wojny włosko-tureckiej pomiędzy Włochami a Imperium Osmańskim, mieszkańcy poprosili generała Ameglio, dowódcę włoskich wojsk okupacyjnych na Rodos, o aneksję wyspy do Włoch. Odmówiono im i 14 marca 1913 r. lokalna ludność uwięziła tureckiego gubernatora oraz jego osmański garnizon i wybrała tymczasowe władze. W sierpniu tego samego roku rząd grecki wysłał z Samos tymczasowego gubernatora wspieranego przez żandarmów. Również oni zostali wygnani przez mieszkańców 20 października 1915. 28 grudnia 1915 francuska flota wojenna, dowodzona przez krążownik „Jeanne d’Arc”, okupowała wyspę z inicjatywy profrancuskiej partii lokalnej, która bała się represji tureckich. Francuzi szybko zablokowali inną próbę lądowania w tym samym dniu przez grecki kontyngent Ewzoni. Tureckie baterie nabrzeżne odpowiedziały Francji poprzez ostrzał wyspy, a w 1917 zatopiły brytyjski tender wodnosamolotów HMS „Ben-my-Chree”. Poprzez traktat w Sèvres wyspa została ostatecznie przypisana do Włoch; włoska flota wojenna przyjęła ją od Francji 1 marca 1921 roku. Kastelórizo – pod włoską nazwą Castelrosso, następnie zintegrowane w posiadaniu Isole Italiane dell'Egeo.
Konwencja między Włochami a Turcją w 1932 roku określiła granicę morską pomiędzy dwiema stronami, przydzielając wszystkie wyspy małego archipelagu wokół Kastelorizo z wyjątkiem Ro i Strongili do Turcji. Podczas drugiej wojny światowej, 25 lutego 1941, brytyjscy żołnierze okupowali wyspę, ale włoskie oddziały z Rodos zdobyły ją ponownie kilka dni później. Gdy Włochy skapitulowały na rzecz aliantów (8 września 1943), wyspa znowu była zajęta przez siły alianckie, co nie uległo zmianie już przez resztę wojny. W lipcu 1944 zapas paliwa zapalił się rozprzestrzeniając pożar na sąsiedni skład amunicji, niszcząc w ten sposób połowę domów na wyspie.
Kastelorizo zostało przypisane Grecji w pokoju paryskim. W maju 1945 była ciągle pod rządami brytyjskimi, ale 15 września 1947 przeszła na grecką administrację. Formalnie została połączona z Grecją 7 marca 1948 razem z innymi wyspami archipelagu Dodekanez.
Wyspa stała się bardziej popularna w ostatnich latach, głównie dzięki turystom szukającym cichego miejsca na Dodekanezie, a także przez nakręcony tam film "Mediterraneo", który zdobył Oskara w 1991 roku. Kastelorizo było jedynym terytorium Unii Europejskiej, gdzie zaćmienie słońca dnia 29 marca 2006 było w pełni widoczne.
Demografia i ekonomia.
Populacja i ekonomia w Kastelorizo osiągnęły apogeum pod koniec XIX wieku, mając około 10 000 mieszkańców. Wyspa w tym czasie miała ciągle jedyną bezpieczną przystań na trasie pomiędzy Makri (dzisiaj Fethiye) i Bejrutem. Statki Kastelorizo handlowały produktami z Anatolii (węgiel, drewno, kora sosny) w zamian za egipskie dobra (ryż, cukier, kawa, tkanina i włókno) i przewoziły anatolijskie zboże na Rodos i Cypr. Na wyspie istniała również dobrze prosperująca kopalnia węgla drzewnego (który był używany w sziszach) który był ceniony w Aleksandrii. Przemysł rybny (głównie gąbki) także odgrywał ważną rolę.
Na początku XX wieku sytuacja gospodarcza na wyspie zaczęła się stabilizować między innymi z powodu deportacji anatolijskich Greków w 1923. W późnych latach 20. XX wieku populacja wyspy zmalała do 3000, a około 8000 obywateli mieszkało za granicą, głównie w Australii, Egipcie, Grecji i Stanach Zjednoczonych. W tym czasie miasto miało 730 zamieszkanych domów, 675 było już opuszczonych i wiele było zburzonych.
Populacja, według spisu ludności w 2001, wynosi 430. Spośród nich większość zamieszkuje miasto Mejisti (406 osób). Gmina obejmuje także wyspy Ro z 15 osobami i Strongili z 9 osobami. Wielu emigrantów mieszka w Australii (znani są jako „Kazzies”), głównie w miastach Perth i Sydney.
Kultura.
Kastelorizo było znane z tradycji swoich mieszkańców. Wyróżnia się co najmniej 3 różne rodzaje sukni kobiecych, wszystkie bogate. Zrobione z kolorowej tkaniny, z kilkoma naszyjnikami, broszkami, wisiorkami i kolczykami, które wykonane były ze starożytnych weneckich albo bizantyjskich złotych monet i wieńczyły suknie.
 Uroczysty strój kobiecy składał się z:
Inne rodzaje sukni były podobne, ale mniej jaskrawe i bez ozdób z futra. Suknia dziewczyn była prostsza, także inne były suknie dziewczyn wolnych, zamężnych i wdów.
Obyczaje i przesądy.
Zaręczyny, które były ustalane przez rodziców, i wesele, które trwało 15 dni, odbywały się w ustalony dla uroczystości symboliczny i poetycki sposób. Ślub odbywał się w niedzielę w kościele Ajos Kostandinos, a ogłoszenie na głównym placu zapraszało do udziału w nim całe miasto. Chrzest i pogrzeb (z płaczącą kobietą ("preficae") i naczyniem z oliwą i winem rozbijaną o trumnę) również miały ugruntowane tradycje.
31 grudnia i w Nowy Rok grupy dzieci noszące małe papierowe łódki, które ozdobione były wstążkami i flagami, chodziły po domach, sklepach i kawiarniach śpiewając pieśni, w zamian otrzymując monety i ciasta pszenne. W tym samym czasie starsi ludzie odwiedzali siebie nawzajem. O poranku w dniu Bazyla Wielkiego, podczas powrotu z Boskiej Liturgii, mężczyźni zwyczajowo rzucali owocami granatowca o ściany swego domu, życząc dostatku i szczęścia dla swojej rodziny. Im więcej nasion rozrzuconych po pokojach, tym więcej szczęścia miała mieć rodzina w nadchodzącym roku.
Podczas uczty św. Eliasza, 16 lutego, mężczyźni skakali wielokrotnie do morza, po czym nosili mokre ubrania cały dzień. Ci, którzy nie chcieli uczestniczyć, byli do tego zmuszani.
W Wielkanoc Liturgia Zmartwychwstania odbywała się na otwartym terenie o północy, podczas niej wierzący nosili świece. Gdy dzwon zaczął dzwonić, młodzi wypuszczali petardy, a ludzie wymawiali rytualne słowa: „Jezus zmartwychwstał”. Wtedy każdy wchodził do kościoła i brał z rąk księdza święty ogień, po czym szedł do domu i rozpalał ogień w kominku. W Poniedziałek Wielkanocny wszyscy gromadzili się na głównym placu i zostawali tam cały dzień jedząc, pijąc i śpiewając. Niezamężne dziewczyny musiały zostać w domu, ale pozwalano im na stanie przy wejściu, gdzie śpiewały i tańczyły.
1 maja o świcie wszystkie dziewczyny na wyspie, połączone w grupy, niosąc słoje szły po wodę poza miasto; podczas trasy miały zakaz rozmawiania. Woda ta ("Amilito Neró", „woda ciszy”) miała przynosić szczęście rodzinie. Każdy w tym dniu się w niej mył, a wszystkie przyrządy i ściany w domu były nią oblewane. Kiedy dziewczyna się zaręczyła, wypełniała kryształowy dekanter tą wodą i przynosiła do przyszłej teściowej, otrzymując w zamian specjalne ciasto i nieparzystą liczbę złotych monet.
Kiedy dziecko było bardzo chore, kobieta znająca modlitwy przeciwko 'złemu oku' była zapraszana do domu chorej osoby. Rysowała znaki krzyża na ciele dziecka kadzielnicą wypełnioną żarem i gałązkami oliwnymi, które były zebrane w kościele podczas Niedzieli Palmowej, wymawiając słowa: „Jezus przyszedł: potem położył swój kij i wypędził węża i złego bliźniego z naszego domu”. Po tym egzorcyzmie czarownica rzucała zawartość kadzielnicy do wiadra z wodą i liczyła części drzewa, które się nie spaliły. Ta liczba miała oznaczać liczbę osób, które będą mieć chore dziecko. Przepowiednia była pewna, gdy liście oliwy paliły się z głośnym trzaskiem.
Kiedy mężczyzna emigrował, koledzy śpiewali mu delikatne i pobożne pieśni.

</doc>
<doc id="1272223" url="https://pl.wikipedia.org/wiki?curid=1272223" title="Okręg wyborczy Daventry">
Okręg wyborczy Daventry

Okręg wyborczy Daventry powstał w 1918 i wysyłał do brytyjskiej Izby Gmin jednego deputowanego. Okręg zlikwidowano w 1950, ale przywrócono go ponownie w 1974. Okręg obejmuje miasto Daventry w zachodniej części hrabstwa Northamptonshire.

</doc>
<doc id="1272225" url="https://pl.wikipedia.org/wiki?curid=1272225" title="Welcome to Paradise">
Welcome to Paradise

„Welcome to Paradise” – utwór amerykańskiego zespołu Green Day z wydanego w 1992 roku albumu "Kerplunk!", która została ponownie nagrana na album "Dookie" (1994). Ukazała się na drugim singlu z tej płyty po "Longview". Wersja z albumu "Dookie" pojawiła się na ich albumie z największymi przebojami z 2001 roku pt. "International Superhits!".

</doc>
<doc id="1272228" url="https://pl.wikipedia.org/wiki?curid=1272228" title="Pocket Full of Kryptonite">
Pocket Full of Kryptonite

Pocket Full of Kryptonite – pierwszy album studyjny amerykańskiej grupy Spin Doctors, wydany w 1991 roku.

</doc>
<doc id="1272230" url="https://pl.wikipedia.org/wiki?curid=1272230" title="Adam Bal (zm. 1646)">
Adam Bal (zm. 1646)

Adam I Bal herbu Gozdawa (zm. w 1646 roku) – dworzanin królewski w 1633 roku, chorąży przemyski w latach 1635-1637, właściciel 25 majątków ziemskich. 
Syn Piotra i Jadwigi ze Szczekanowic. W 1641 r. poślubił Reginę Konstancję, córkę Samuela Słupeckiego, kasztelana radomskiego. 
Poseł na sejm koronacyjny 1633 roku, sejm zwyczajny 1635 roku, sejm zwyczajny 1637 roku, sejm 1641 roku.
Poseł sejmiku wiszeńskiego na sejmy ekstraordynaryjne w 1634, 1635, 1637 i 1642 roku.
W roku 1634 uzyskał od króla Władysława IV prawa miejskie dla Baligrodu, Był również właścicielem Jaćmierza i Łopianki a oprócz tego 23 innych dóbr ziemskich. 
Miał syna Aleksandra Bala (zm. ok. 1665), który po nim odziedziczył wspomniane dobra ziemskie. Po śmierci Aleksandra Bala, dobra te w 1647 r. przejął jego stryj Stefan Bal, chorąży przemyski i podkomorzy sanocki.

</doc>
<doc id="1272231" url="https://pl.wikipedia.org/wiki?curid=1272231" title="Blackwatch">
Blackwatch



</doc>
<doc id="1272233" url="https://pl.wikipedia.org/wiki?curid=1272233" title="Józef Stefaniak">
Józef Stefaniak

Józef Stefaniak (ur. 14 marca 1941 w Piątku) – polski hokeista, olimpijczyk, trener.
Życiorys.
Jeden z najlepszych napastników w historii polskiego hokeja na lodzie. Wychowanek Boruty Zgierz (1956–1961), zawodnik Gryfa Toruń (1961–1962), Pomorzanina Toruń (1962–1969), Łódzkiego Klubu Sportowego (1969–1976) i austriackiego EHC Lustenau (1977–1980). W ekstraklasie rozegrał 386 meczów, zdobywając 298 goli.
Dwukrotny król strzelców hokejowej ekstraklasy (1966, 1969).
Uczestnik Igrzysk Olimpijskich w Innsbrucku (1964) oraz siedmiu turniejów o mistrzostwo świata.
Po zakończeniu kariery sportowej trenował hokeistów ŁKS Łódź, Boruty Zgierz oraz TTH Toruń (1995-1996).

</doc>
<doc id="1272237" url="https://pl.wikipedia.org/wiki?curid=1272237" title="Józef Raszewski">
Józef Raszewski

Józef Raszewski (ur. 3 grudnia 1936 w Zduńskiej Woli, zm. 28 listopada 2011 w Gdańsku) – działacz opozycyjny w PRL.
Życiorys.
Urodził się jako syn Wojciecha i Marii. Ukończył Szkołę Podstawową w Szubinie (1952). W latach 1955-1957 w zastępstwie służby wojskowej górnik w KWK „Zabrze Wschód” i KWK „Rozbark”. W latach 1957-1959 pracownik kilku zakładów pracy w Szczecinie, 1959-1971 zatrudniony w Kołobrzeskim Przedsiębiorstwie Budowlanym, 1971-1984 w Zakładzie Remontowo-Montażowym „Budimor” w Gdańsku.
W Związku od 1980, po 13 grudnia 1981 współtwórca struktur podziemnej „S” w „Budimorze”, działacz podziemia: drukarz „Biuletynu Informacyjnego ‘Budimoru’”, kolporter wydawnictw podziemnych, m.in. pisma „Portowiec”, współorganizator pomocy dla represjonowanych i ich rodzin. 12 listopada 1982 aresztowany, w grudniu skazany przez Sąd Pomorskiego Okręgu Wojskowego na 1,5 roku więzienia, osadzony w ZK w Barczewie i Braniewie, zwolniony w sierpniu 1983 na mocy amnestii. W marcu 1984 organizator strajku transportu w „Budimorze”, w kwietniu aresztowany, więziony w AŚ w Gdańsku, zwolniony w sierpniu 1984 w wyniku umorzenia na mocy amnestii. Zwolniony z pracy. W październiku 1985 ponownie aresztowany, skazany przez Sąd Rejonowy w Gdyni na 2,5 roku, więziony w AŚ w Gdańsku, zwolniony we wrześniu 1986 na mocy kolejnej amnestii. Od 1986 zatrudniony w gdańskim „Geoprojekcie”. We wrześniu 1987 skazany przez Kolegium ds. Wykroczeń na wysoką grzywnę.
W 1989 pełnił funkcję wiceprzewodniczącego KZ w „Geoprojekcie”, w 1990 był delegatem na WZD Regionu Gdańsk. W latach 1989-2002 był członkiem KPN. W wyborach parlamentarnych w 1991 bezskutecznie kandydował z ramienia tej partii do Senatu. W latach 1991-92 szef Okręgu Gdańskiego KPN. Od 2001 członek Związku Represjonowanych Politycznie Żołnierzy Górników, od 1999 członek Stowarzyszenia „Godność”. Od 1995 na emeryturze. 
W 2004 odznaczony Krzyżem „Semper Fidelis”.

</doc>
<doc id="1272238" url="https://pl.wikipedia.org/wiki?curid=1272238" title="Schwäbisch Gmünd (stacja kolejowa)">
Schwäbisch Gmünd (stacja kolejowa)

Schwäbisch Gmünd – stacja kolejowa w Schwäbisch Gmünd, w kraju związkowym Badenia-Wirtembergia. Znajdują się tu 2 perony.

</doc>
<doc id="1272240" url="https://pl.wikipedia.org/wiki?curid=1272240" title="Welcome To Paradise">
Welcome To Paradise



</doc>
<doc id="1272242" url="https://pl.wikipedia.org/wiki?curid=1272242" title="Stadion Kaftanzoglio">
Stadion Kaftanzoglio

Kaftanzoglio Stadio, "Kaftanzoglio National Stadium of Thessaloniki" – wielofunkcyjny stadion sportowy w Grecji, leżący w mieście Saloniki. Jego inauguracja odbyła się 27 października 1960 roku. Trybuny obiektu mogą pomieścić 28 028 widzów.
W latach 2002–2004 stadion został zmodernizowany z myślą o igrzyskach olimpijskich podczas których rozegrano tutaj kilka meczów w ramach turnieju piłki nożnej. W roku 2009 gościł światowy finał lekkoatletyczny.
Aktualnie jest to największy grecki stadion poza stolicą Grecji, Atenami.

</doc>
<doc id="1272243" url="https://pl.wikipedia.org/wiki?curid=1272243" title="Herb gminy Opoczno">
Herb gminy Opoczno



</doc>
<doc id="1272246" url="https://pl.wikipedia.org/wiki?curid=1272246" title="Kolumna (żonglerka)">
Kolumna (żonglerka)

Kolumna to trik w żonglerce wykonywany przy użyciu trzech piłeczek.
Podrzucamy do środka piłeczkę z ręki, w której trzymamy dwie piłeczki, gdy spada wyrzucamy jednocześnie obie piłeczki (z obu rąk) pionowo w górę i łapiemy tę, która spada dowolną ręką. Gdy tamte piłeczki spadają wyrzucamy pomiędzy nimi trzecią. Czynność powtarzamy dowolną liczbę razy.

</doc>
<doc id="1272247" url="https://pl.wikipedia.org/wiki?curid=1272247" title="Herb gminy Drzewica">
Herb gminy Drzewica



</doc>
<doc id="1272251" url="https://pl.wikipedia.org/wiki?curid=1272251" title="Babu (tytuł)">
Babu (tytuł)

Babu (dewanagari बाबू, bezpośrednie znaczenie w hindi to „pan, urzędnik”) – określenie honoryfikatywne używane wobec osoby uczonej. Potocznie też, pełne szacunku określenie ojca, innego starszego mężczyzny lub
urzędnika (również w bengali)
– wtedy najczęściej łączone z użyciem tytułu Dźi. Do grona osób uczonych, których tytułuje się w ten sposób, zaliczani są też nauczyciele duchowi. Tytuł babu również znaleźć można, na określenie funkcji tłumacza, w książce "Tomek na tropach Yeti".

</doc>
<doc id="1272252" url="https://pl.wikipedia.org/wiki?curid=1272252" title="Samson Nowacki">
Samson Nowacki

Samson Nawacki, ros. Самсон Новацкий (ur. u schyłku XVI wieku, zm. w XVII wieku) – polski szlachcic, zesłaniec, dowódca wojskowy w służbie carskiej, jeden z kilku zdobywców Jakucji i terenów przyległych dla Rosji. 
Polski szlachcic, wzięty do niewoli przez wojska rosyjskie i w 1621 zesłany na Syberię. Po przyjęciu prawosławia zaliczony w poczet niższej szlachty rosyjskiej tak zwanych „synów bojarskich”. Następnie zorganizował w Tobolsku jedną z pierwszych rosyjskich ekspedycji wojskowo-badawczych nad Jenisej i Lenę, gdzie działał w roku 1628 i późniejszych. Celem wyprawy było przede wszystkim podporządkowanie miejscowej ludności władzy carskiej, zorganizowanie poboru danin, ale także rozpoznanie tego prawie nieznanego Rosji kraju. Dzięki podzieleniu swoich sił na szereg oddziałów zdołał on, po walkach z miejscowymi plemionami, zorganizować zaczątki administracji carskiej w Jakucji.

</doc>
<doc id="1272253" url="https://pl.wikipedia.org/wiki?curid=1272253" title="Maebashi (stacja kolejowa)">
Maebashi (stacja kolejowa)

 – stacja kolejowa w Maebashi, w prefekturze Gunma, w Japonii. Znajdują się tu 2 perony.

</doc>
<doc id="1272255" url="https://pl.wikipedia.org/wiki?curid=1272255" title="Gazela piaskowa">
Gazela piaskowa

Gazela piaskowa ("Gazella leptoceros") – ssak kopytny z rodziny wołowatych. Międzynarodowa Unia Ochrony Przyrody (IUCN) wymienia "Gazella leptoceros" w Czerwonej księdze gatunków zagrożonych jako gatunek zagrożony. Ich populacja obejmuje około 300–600 osobników. Na wolności zwierzęta te żyją ok. 4,7 lat.
Występowanie.
Występuje w Algierii, Tunezji i Libii. Pojedynczo także na terenach Egiptu, północno-wschodniej części Sudanu, północnej części Czadu oraz środkowej części Nigeru. Możliwe występowanie także w północnej części Mali. 

</doc>
<doc id="1272258" url="https://pl.wikipedia.org/wiki?curid=1272258" title="Giuseppe Lomellini">
Giuseppe Lomellini

Giuseppe Lomellini (ur. 1723, zm. 1803) – polityk genueński z wpływowej rodziny Lomellini.
Doża Genui w okresie 4 II 1777-4 II 1779. W 1777 roku musiał salwować się ucieczką ze swej siedziby oficjalnej. Pałac dożów Genui stanął bowiem w ogniu. Po pożarze pałac odbudowano w stylu klasycyzmu.
Prywatna rezydencją Lomelliniego był rodowy pałac z XVI wieku, którego budowę zamówił Nicolò Lomellini. Po roku 1797 Giuseppe Lomellini sprzedał pałac Giacomo Durazzo.
W Genui do dziś znany jako "Palazzo Di Nicolo' Lomellini" (piazza della Nunziata, 5).

</doc>
<doc id="1272264" url="https://pl.wikipedia.org/wiki?curid=1272264" title="Okręg wyborczy Leeds South">
Okręg wyborczy Leeds South

Okręg wyborczy Leeds South powstał w 1885 r. i wysyłał do brytyjskiej Izby Gmin jednego deputowanego. Okręg obejmował południową część miasta Leeds. Został zniesiony w 1983 r.

</doc>
<doc id="1272265" url="https://pl.wikipedia.org/wiki?curid=1272265" title="Okręg wyborczy Morley and Leeds South">
Okręg wyborczy Morley and Leeds South

Okręg wyborczy Morley and Leeds South powstał w 1983 r. i wysyłał do brytyjskiej Izby Gmin jednego deputowanego. Okręg obejmował południową część miasta Leeds i okoliczne przedmieścia. Został zniesiony w 1997 r.

</doc>
<doc id="1272266" url="https://pl.wikipedia.org/wiki?curid=1272266" title="Noce szatana / Ostatni tabor">
Noce szatana / Ostatni tabor



</doc>
<doc id="1272267" url="https://pl.wikipedia.org/wiki?curid=1272267" title="Herb gminy Sławno (województwo łódzkie)">
Herb gminy Sławno (województwo łódzkie)

Herb gminy Sławno przedstawia tarczę dwudzielną w słup. W polu błękitnym lilia srebrna z łodygą, liśćmi i pręcikami złotymi. W polu czerwonym trzy pasy białe.
Lilia jest atrybutem Najświętszej Marii Panny - patronki kościoła w Sławnie. Pasy to jeden z elementów herbu Ziemi Sandomierskiej, na której pograniczu leży gmina.

</doc>
<doc id="1272269" url="https://pl.wikipedia.org/wiki?curid=1272269" title="BA-22">
BA-22

BA-22 (ros. "БА-22") – radziecki wóz ewakuacji medycznej skonstruowany pod koniec lat 30. Powstała tylko seria prototypowa tych wozów używanych w początkowym okresie II wojny światowej.
Historia.
W 1939 roku w fabryce Iżorskiej powstał prototyp wozu ewakuacji medycznej. Był to kolejny sowiecki pojazd pancerny oparty o podwozie ciężarówki GAZ-AAA. Pojazd napędzany był silnikiem GAZ-AA. Był to czterocylindrowy silnik gaźnikowy o pojemności skokowej 3485 cm³ i mocy 40 KM (30 kW). BA-22 był wyposażony w mechaniczną skrzynię biegów z czterema biegami do przodu i jednym wstecznym, oraz reduktor pozwalający podwoić liczbę biegów. Koła z oponami 6.50-20, na tylnych osiach podwójne, na przedniej pojedyncze.
Na podwoziu osadzony był pancerny kadłub. Wykonywano go z walcowanych i tłoczonych płyt ze stali pancernej. Wszystkie płyty były łączone ze sobą spawami, pancerz miał grubość 6 mm. Przednia część kadłuba pełniła funkcję pancernej osłony silnika, dalej znajdowała się pancerna kabina mieszcząca kierowcę i sanitariusza. Za kabiną kadłub mieścił przedział transportowy mogący pomieścić do 10 rannych.
BA-22 z uwagi na dużą masę i brak napędu na wszystkie koła miał niewielkie możliwości poruszania się po bezdrożach. Także prędkość maksymalna i przyspieszenia podczas jazdy po drogach utwardzonych były niskie. Słabe właściwości trakcyjne były prawdopodobnie przyczyną rezygnacji z wykorzystania BA-22 w roli transportera opancerzonego.
Wyprodukowano tylko krótką serię prototypową BA-22. Wozy te były używane w początkowym okresie wojny. Ostatnie znane zdjęcia BA-22 pochodzą z okresu bitwy stalingradzkiej. Wojny nie przetrwał żaden egzemplarz pojazdu.

</doc>
<doc id="1272271" url="https://pl.wikipedia.org/wiki?curid=1272271" title="Neli Marinowa">
Neli Marinowa



</doc>
<doc id="1272272" url="https://pl.wikipedia.org/wiki?curid=1272272" title="Pałac dożów Genui">
Pałac dożów Genui

Pałac dożów Genui (wł. "Palazzo ducale") przy piazza De Ferrari w Genui był oficjalną rezydencją doży genueńskiego przez cały okres trwania Republiki Genui.
W latach 1251-1275 wzniesiono wieżę palazzo Fieschi, (obecnie części palazzo Ducale) W 1291 Republika Genui zakupiła od rodu Doria domy między Piazza San Matteo a San Lorenzo by zbudować tam pałac doży. W 1294 Republika Genui zakupiła pałac Leonardo Fieschi.
Około 1590: Andrea Ceresola zaprezentował projekty przebudowy rezydencji doży w stylu renesansowym. Pałac poszerzono w XVII wieku. W 1777 roku pożar strawił pałac. Doża Giuseppe Lomellini (1723 -1803) musiał salwować się ucieczką. Po pożarze pałac odbudowano w stylu klasycyzmu.
W latach 1940-1945 pałac był uszkodzony przez bombardowania. W latach 1990-1992 został odrestaurowany.

</doc>
<doc id="1272274" url="https://pl.wikipedia.org/wiki?curid=1272274" title="Bronisław Mierzwiński">
Bronisław Mierzwiński

Bronisław Władysław Mierzwiński (ur. 1941 w Dobrzyniówce) – polski kapłan katolicki, teolog pastoralista, profesor nauk teologicznych.
W latach 1958-1964 studiował w Arcybiskupim Seminarium Duchownym w Poznaniu. Święcenia kapłańskie otrzymał 17 maja 1964 roku. W latach 1966-1968 odbył studia specjalistyczne w Instytucie Katolickim w Paryżu (Instytut Pastoralno-Katechetyczny). Kontynuował je na Wydziale Teologicznym Katolickiego Uniwersytetu we Fryburgu (1968-1973), gdzie w 1969 roku otrzymał licencjat z teologii, a w 1973 stopień doktora teologii w zakresie teologii pastoralnej (tytuł rozprawy: "La famille, cellule active de l'Eglise. L'expérience française de l'apres guerre (1945-1970)").
W latach 1975-1989 był adiunktem w Instytucie Studiów nad Rodziną Akademii Teologii Katolickiej. W 1989 otrzymał stopień doktora habilitowanego z teologii, w zakresie teologii rodziny, na Wydziale Teologicznym ATK (tytuł rozprawy: "Istotna rola mężczyzny we wspólnocie życia rodzinnego"). W tym samym roku został docentem, a w 1994 profesorem nadzwyczajnym ATK (od 1999 roku Uniwersytetu Kardynała Stefana Wyszyńskiego). W 2004 otrzymał tytuł profesora zwyczajnego.

</doc>
<doc id="1272277" url="https://pl.wikipedia.org/wiki?curid=1272277" title="Pałeczka nosacizny">
Pałeczka nosacizny

Pałeczka nosacizny ("Burkholderia mallei") – to Gram-ujemna, nieprzetrwalnikująca, bezotoczkowa, urzęsiona biegunowo pałeczka będąca przyczyną nosacizny. Drobnoustrój został opisany po raz pierwszy przez Löfflera i Schutza w 1882 roku.
Fizjologia i morfologia.
Bakteria wzrasta na pożywkach prostych w warunkach tlenowych. Na agarze kolonie wyrastają po około dwóch dniach i przyjmują barwę szarą. Starsze hodowle mogą mieć inny wygląd morfologiczny bakterii (łańcuszki etc.). Rezerwą węgla jest kwas hydroksymasłowy.
Wrażliwość.
Pałeczka nosacizny może przeżyć w środowisku zewnętrznym nawet kilka tygodni, jednak jest wrażliwa na czynniki zewnętrzne (światło słoneczne, fenol). Antybiotykami aktywnymi wobec drobnoustroju jest tetracyklina, chloramfenikol oraz streptomycyna.
Synonimy.
Czasami spotykaną nazwą drobnoustroju jest "Pseudomonas mallei". Inne, starsze nazwy to "Acinetobacter mallei", "Malleomyces mallei", "Loefflerella mallei".

</doc>
<doc id="1272279" url="https://pl.wikipedia.org/wiki?curid=1272279" title="Afera „łowców skór”">
Afera „łowców skór”

Afera „łowców skór” – używane w mediach określenie na proceder zabijania pacjentów przez pracowników łódzkiego pogotowia ratunkowego i sprzedaży informacji o zgonach zakładom pogrzebowym. Sprawa została ujawniona 23 stycznia 2002 roku przez dziennikarzy „Gazety Wyborczej” Tomasza Patorę, Marcina Stelmasiaka oraz Przemysława Witkowskiego z Radia Łódź; nazwa afery wzięła się od tytułu reportażu.
Czterem pracownikom łódzkiego pogotowia nieprawomocnym wyrokiem Sądu Okręgowego w Łodzi z 20 stycznia 2007 i prawomocnym wyrokiem Sądu Apelacyjnego w Łodzi z 9 czerwca 2008 udowodniono udział w zabójstwie pacjentów przy użyciu leku pankuronium (nazwa handlowa Pavulon). 27 października 2009 roku Sąd Najwyższy oddalił kasację i ostatecznie utrzymał wyrok. Byli to:
Ponadto kilkudziesięciu pracowników pogotowia i właścicieli firm pogrzebowych było oskarżonych o udział w procederze handlu informacjami o zgonach pacjentów. Handel odbywał się za wiedzą komisji zakładowej NSZZ „Solidarność”, która od 1991 była dysponentem uzyskanych w ten sposób środków. Po 11 latach śledztwo zostało umorzone – prokuratura potwierdziła ponad wszelką wątpliwość handel informacjami o zgonach na ogromną skalę, ale uznała, że pracownicy pogotowia „nie robili tego w związku z pełnioną przez siebie funkcją. I dlatego nie można tu mówić o korupcji”.
W 2008 roku powstał szwedzki film dokumentalny o aferze „łowców skór” "Necrobusiness" w reż. Fredrika von Krusenstjerny. Wystąpił w nim łódzki przedsiębiorca pogrzebowy Witold Skrzydlewski, prezes Polskiej Izby Pogrzebowej, który – jak twierdzi w wywiadzie dla tygodnika „Newsweek” – brał czynny udział w tym procederze.
W 2023 roku Wydawnictwo Otwarte wydało reportaż Tomasza Patory "Łowcy skór. Tajemnice zbrodni w łódzkim pogotowiu", opisujący proceder i przedstawiający nowe dane.

</doc>
<doc id="1272280" url="https://pl.wikipedia.org/wiki?curid=1272280" title="Burkholderia mallei">
Burkholderia mallei



</doc>
<doc id="1272281" url="https://pl.wikipedia.org/wiki?curid=1272281" title="Pseudomonas mallei">
Pseudomonas mallei



</doc>
<doc id="1272282" url="https://pl.wikipedia.org/wiki?curid=1272282" title="Acinetobacter mallei">
Acinetobacter mallei



</doc>
<doc id="1272284" url="https://pl.wikipedia.org/wiki?curid=1272284" title="Malleomyces mallei">
Malleomyces mallei



</doc>
<doc id="1272285" url="https://pl.wikipedia.org/wiki?curid=1272285" title="Loefflerella mallei">
Loefflerella mallei



</doc>
<doc id="1272287" url="https://pl.wikipedia.org/wiki?curid=1272287" title="Médard Chouart Des Groseilliers">
Médard Chouart Des Groseilliers



</doc>
<doc id="1272289" url="https://pl.wikipedia.org/wiki?curid=1272289" title="Puchar Narodów Afryki 1988">
Puchar Narodów Afryki 1988

Puchar Narodów Afryki 1988 (16. edycja) rozegrany został na boiskach Maroka. W turnieju wzięło udział 8 zespołów podzielonych na dwie grupy.
Eliminacje.
"Zobacz: Puchar Narodów Afryki 1988 (eliminacje)"
Turniej główny.
Grupa A.
13 marca 1988
16 marca 1988
19 marca 1988
Algieria i Wybrzeże Kości Słoniowej imały identyczny bilans na zakończenie rozgrywek w Grupie A – o awansie Algierii zdecydowało losowanie.
Grupa B.
14 marca 1988
17 marca 1988
20 marca 1988
Półfinały.
23 marca 1988
Mecz o trzecie miejsce.
26 marca 1988
Finał.
27 marca 1988

</doc>
<doc id="1272291" url="https://pl.wikipedia.org/wiki?curid=1272291" title="Żabowo (przystanek kolejowy)">
Żabowo (przystanek kolejowy)

Żabowo – przystanek kolejowy w Żabowie, w województwie zachodniopomorskim, w Polsce.
W roku 2017 przystanek obsługiwał 0–9 pasażerów na dobę.

</doc>
<doc id="1272292" url="https://pl.wikipedia.org/wiki?curid=1272292" title="Jeżogłówka pokrewna">
Jeżogłówka pokrewna

Jeżogłówka pokrewna ("Sparganium angustifolium" Michx.) – gatunek rośliny z rodziny jeżogłówkowatych ("Sparganiaceae") (według systemu Reveala) lub pałkowatych ("Typhaceae") według Angiosperm Phylogeny Website.
Rozmieszczenie geograficzne.
Występuje w Ameryce Północnej, Azji i Europie. Największy zwarty obszar zasięgu ma w Ameryce Północnej, w Azji występuje tylko w rozproszeniu na Dalekim Wschodzie. W Europie główny zwarty obszar jego zasięgu obejmuje Skandynawię, Wielką Brytanię i Islandię, poza tym występuje na rozproszonych stanowiskach głównie w górach: Alpach, Karpatach, górach Półwyspu Bałkańskiego i na Szumawie. W Polsce jest rzadkim reliktem polodowcowym i występuje tylko na Pomorzu Zachodnim oraz na jednym stanowisku w Tatrach (Toporowy Staw Wyżni).
Biologia i ekologia.
Bylina, hemikryptofit, hydrofit. Rośnie w strefie przybrzeżnej jezior, na głębokości 0,5-1,5 m. Kwitnie od czerwca do sierpnia. Liczba chromosomów 2n=30.. Gatunek charakterystyczny klasy "Littorelletea".
Zagrożenia.
Roślina objęta w Polsce ścisłą ochroną gatunkową.
Kategorie zagrożenia gatunku:

</doc>
<doc id="1272293" url="https://pl.wikipedia.org/wiki?curid=1272293" title="Herb gminy Żarnów">
Herb gminy Żarnów

Herb gminy Żarnów przedstawia w polu błękitnym pięć kłosów złotych nad misą srebrną.
Według informacji na stronie heraldycznej Andrzeja Kupskiego, herb ten jest nieoficjalny.

</doc>
<doc id="1272296" url="https://pl.wikipedia.org/wiki?curid=1272296" title="Mangazeja">
Mangazeja

Mangazeja (Мангазея) – nieistniejące obecnie miasto rosyjskie z XVI-XVII wieku w zachodniej Syberii
Zbudowany nad brzegiem rzeki Taz na tzw. morskim mangazejskim szlaku prowadzącym od ujścia Północnej Dźwiny przez morza wokół półwyspu Jamał do ujścia Obu dalej rzeką Taz do Jeniseju. Ze względu na militarne i handlowe znaczenie tego szlaku Rosjanie wysłali ekspedycję wojskową, która zbudowała twierdzę mangazejską w latach 1600 - 1607. Mangazeja od razu stała się znacznym centrum handlowym i administracyjnym oraz centrum wypraw nad Jenisej. Nazwa miasta pochodziła od krainy mangazejskiej, jak zwano cały ten okręg jeszcze w XVI w.
Miasto posiadało kreml, który był siedzibą wojewody mangazejskiego, cerkwi soborowej i garnizonu (Kozacy uralscy oraz sotnia strzelców z armatami). W osadzie poza kremlem było 80-100 domów mieszkalnych rzemieślników, domy kupców, zajazd, komora celna i podatkowa, 3 cerkwie.
Miasto sprawowały kontrolę nad miejscowymi plemionami (gł. Nieńcami), na które nałożono obowiązek składania daniny (jasak) w futrach. Mieszkańcy miasta zajmowali się handlem wymiennym z okoliczną ludnością, polowaniami na sobole, żeglugą, rybołówstwem, hodowlą bydła, rzemiosłem (metalurgia, wyroby z kości). Mangazeja stała się celem wypraw wielu rosyjskich kupców, którzy przybywali tu po futra, przywożąc w zamian zachodnioeuropejskie towary.
Upadek miasta zaczął się wkrótce po jego powstaniu. Przyczyniło się do tego zamknięcie w 1619 morskiego szlaku mangazejskiego (powodem było uniemożliwienie kupcom zachodnioeuropejskim dotarcie do Syberii) oraz wielki pożar miasta w tym samym roku. W tej sytuacji aprowizacja osady i dostarczanie towarów handlowych, i tak utrudnione przez ciężkie warunki klimatyczne, stały się bardzo trudne. W dodatku w okolicy wytrzebiono większość zwierząt futerkowych, upadł więc także handel futrami. Ostateczny upadek miasta nastąpił po kolejnym pożarze odbudowanej osady, w 1642. Choć podjęto próby odbudowy, to jednak w 1662 resztki ludności cywilnej i garnizon przesiedlono bardziej na południe, nad Jenisej, gdzie założyli oni miasto "Nowa Mangazeja" (od 1780 zwane Turuchańskiem).
Jednym z wojewodów mangazejskich był Polak, zesłaniec Paweł Chmielewski.

</doc>
<doc id="1272298" url="https://pl.wikipedia.org/wiki?curid=1272298" title="Siarczan dibutylu">
Siarczan dibutylu

Siarczan dibutylu, DBS, – organiczny związek chemiczny z grupy siarczanów, ester kwasu siarkowego i butanolu.

</doc>
<doc id="1272305" url="https://pl.wikipedia.org/wiki?curid=1272305" title="Organizacja formalna">
Organizacja formalna

Organizacja formalna - jest to duża grupa wtórna utworzona z myślą o osiągnięciu konkretnego celu lub zestawu celów.&lt;br&gt;
Organizacje formalne są starannie zaprojektowane i zawierają formalną strukturę statusów i roli, a także mniejsze grupy.
Każdą organizacje łączą pewne podobieństwa, które wyznaczają jej charakterystykę:
Przykładem organizacji formalnej jest biurokracja, w której zarówno poszczególne pozycje oraz relacje pomiędzy nimi są szczegółowo określone.

</doc>
<doc id="1272308" url="https://pl.wikipedia.org/wiki?curid=1272308" title="Brizio Giustiniani">
Brizio Giustiniani

Brizio Giustiniani (1713-1778) genueński polityk z antycznego rodu Giustiniani.
Doża Genui w okresie: 31 I 1775 - 31 I 1777

</doc>
<doc id="1272310" url="https://pl.wikipedia.org/wiki?curid=1272310" title="Kara porządkowa">
Kara porządkowa

Kara porządkowa – w polskim prawie jeden z trzech rodzajów środków wymuszających spełnienie obowiązków procesowych (obok przymusowego doprowadzenia do organu procesowego i obciążenia dodatkowymi kosztami postępowania).
Kary porządkowe należą do wyłącznej kompetencji sądu, zaś w postępowaniu przygotowawczym do kompetencji prokuratora, oprócz aresztowania i nakładania na obrońcę lub pełnomocnika kary pieniężnej, które na wniosek prokuratora stosuje sąd rejonowy.
Do kar porządkowych zalicza się:
Przykładowo, zgodnie z art. 49 § 1 Prawa o ustroju sądów powszechnych w razie naruszenia powagi, spokoju lub porządku czynności sądowych albo ubliżenia sądowi, innemu organowi państwowemu lub osobom biorącym udział w sprawie, sąd może ukarać winnego karą porządkową grzywny w wysokości do 3000 złotych lub karą pozbawienia wolności do czternastu dni. Zgodnie z § 3 tego artykułu sąd może postąpić tak samo, gdy dopuszczono się takiego czynu w piśmie złożonym w sądzie lub za pośrednictwem środków porozumiewania się na odległość, o ile istnieje pewność co do osoby sprawcy.
W Niemczech w przypadku odmowy zeznań lub nieodpowiedniego zachowania się świadka na sali sądowej zasądzany jest na podstawie § 70 ustęp 1 Kodeksu Postępowania Procesowego (StPO) areszt porządkowy ("Ordnungshaft"), trwający od jednego dnia do sześciu tygodni. Ponadto § 70 ustęp 2 StPO przewiduje wyłącznie w sprawach karnych areszt wydobywczy ("Beugehaft"), trwający maksymalnie sześć miesięcy i upływający z dniem zgłoszenia przez świadka gotowości do złożenia zeznania. W przypadku, gdy chodzi o wymuszenie zeznań dotyczących tego samego czynu, ponowne zasądzenie aresztu wydobywczego jest zabronione.

</doc>
<doc id="1272312" url="https://pl.wikipedia.org/wiki?curid=1272312" title="Kiedy zajaśniał dzień">
Kiedy zajaśniał dzień

Kiedy zajaśniał dzień (tyt. oryg. "Kur zbardhi një ditë") – albański film fabularny z roku 1971 w reżyserii Piro Milkaniego.
Klasyczny film partyzancki, opowiadający o heroizmie partyzantów albańskich w okresie II wojny światowej. Kanwą dla powstania scenariusza stały się trzy opowiadania Anastasa Kondo "Broń", "Meço" i "Most".

</doc>
<doc id="1272313" url="https://pl.wikipedia.org/wiki?curid=1272313" title="Legia Księstwa Warszawskiego">
Legia Księstwa Warszawskiego

Legia Księstwa Warszawskiego - polska formacja wojskowa utworzona w dniu 3 marca 1812 roku na skutek przemianowania pułków pierwszej Legii Nadwiślańskiej z powodu jej przejścia do francuskiej młodej gwardii cesarskiej.
Trzy pułki Legii Księstwa Warszawskiego (1, 2 i 3) wzięły udział w wyprawie na Rosję, gdzie poniosły ogromne straty. Ponieważ 4 pułk przybył z Hiszpanii z opóźnieniem, nie wziął udziału w wyprawie.
Resztki Legii cofały się w kierunku Berlina w składzie IV Korpusu Eugeniusza Beauharnais. Później włączone zostały do VIII Korpusu księcia Józefa Poniatowskiego.

</doc>
<doc id="1272317" url="https://pl.wikipedia.org/wiki?curid=1272317" title="Time of Revenge / Czas zemsty">
Time of Revenge / Czas zemsty

Time of Revenge / Czas zemsty – singel polskiej grupy muzycznej Kat, promujący album pt. "Metal and Hell".

</doc>
<doc id="1272318" url="https://pl.wikipedia.org/wiki?curid=1272318" title="Aleksander Chodkiewicz (wojewoda trocki)">
Aleksander Chodkiewicz (wojewoda trocki)

Aleksander Chodkiewicz herbu własnego (zm. 1626) – wojewoda trocki od 1605, hrabia (św. Państwa rzymskiego) na Szkłowie i Myszy.
Był starszym bratem Jana Karola.
Studiował prawo i filozofię na jezuickiej akademii w Ingolstadt. W 1588 obronił i ogłosił dysertację "De communibus naturalium rerum principiis". W 1589 dla kontynuacji studiów wyjechał do Włoch. W 1590 powrócił na Litwę. W 1595 był posłem na sejm. W 1600 wraz z własnym pocztem zbrojnych towarzyszył bratu w wyprawie na Wołoszczyznę, w 1601 poparł jego działania zbrojne w Inflantach. Brał udział w bitwie pod Kircholmem w 1605. 7 października 1606 roku podpisał ugodę pod Janowcem. 
Deputat na Trybunał Główny Koronny z województwa wołyńskiego w 1610 roku. W 1613 roku został wyznaczony do Trybunału Skarbowego Wielkiego Księstwa Litewskiego. W 1613 roku wyznaczony został senatorem rezydentem. Jedyna córka Anna Eufrozyna wyszła za mąż za chorążego Prokopa Sieniawskiego.

</doc>
<doc id="1272321" url="https://pl.wikipedia.org/wiki?curid=1272321" title="Metal and Hell / Oracle">
Metal and Hell / Oracle

Metal and Hell / Oracle – singel promujący album pt. "Metal and Hell" polskiej grupy muzycznej Kat.

</doc>
<doc id="1272322" url="https://pl.wikipedia.org/wiki?curid=1272322" title="Ulica Warszawska w Mińsku Mazowieckim">
Ulica Warszawska w Mińsku Mazowieckim

Ulica Warszawa w Mińsku Mazowieckim – najdłuższa ulica w Mińsku Mazowieckim.
Jest częścią drogi krajowej nr 92 i mierzy ponad 4 km. Na całej długości obowiązują zasady ruchu w obszarze zabudowanym. W większości posiada po obu stronach chodniki i drogi rowerowe.
Historia.
Trakt z Warszawy do Brześcia powstał w latach 1818-1821, wcześniej była w tym miejscu droga z Warszawy do Cegłowa. Zmiana polegała na tym, że droga lokalna stała się drogą carską i uzyskała nową nawierzchnię.
Od lat 30' XX wieku droga pokryta jest kostką bazaltową, a od lat 70' dodatkowo asfaltem.
W 2009 roku ulica przechodzi kapitalny remont. Poza tym zmodernizowano sterowanie ruchem, dodano monitoring oraz w kilku miejscach sygnalizację świetlną tylko dla pieszych.
Przebieg.
Rozpoczyna się pod wiaduktem linii kolejowej nr 13 (jej przedłużeniem jest ul. Warszawska w Stojadłach), a kończy na wschodniej granicy miasta.
Znajduje się na niej jedno rondo, tuż przy wylocie w kierunku Warszawy. Rozbija część ruchu z drogi krajowej na ulice równoległe: Warszawskie Przedmieście oraz Stanisławowską. W przyszłości będzie także stanowiło dojazd do powstającego węzła autostradowego.
Posiada 5 skrzyżowań z sygnalizacją świetlną:
Na większości pozostałych skrzyżowań obowiązuje zakaz skrętu w lewo (prawie zawsze patrząc od strony drogi podporządkowanej), ze względu na duży ruch.
Zabudowa.
Na ul. Warszawskiej znajduje się m.in. 5 obiektów zabytkowych chronionych prawnie (kościół barokowy, pałac barokowo-klasycystyczny, empirowy zajazd pocztowy, szkoła z XIX wieku oraz ruiny dworku), 2 biura poselskie (główne) oraz garnizon wojskowy.
Ważne obiekty idąc od zachodu:

</doc>
<doc id="1272323" url="https://pl.wikipedia.org/wiki?curid=1272323" title="Herb Działoszyna">
Herb Działoszyna

Herb Działoszyna – jeden z symboli miasta Działoszyn i gminy Działoszyn w postaci herbu przyjęty w statucie z 30 września 2008.
Wygląd i symbolika.
Herb przedstawia w polu złotym ceglany mur obronny czerwony o trzech rzędach cegieł. Na dwóch górnych rzędach koła złote na każdej cegle. Na murze trzy baszty, środkowa najwyższa. Każda baszta zwieńczona trzema okrągłymi blankami, środkowa blanka nieco większa od dwóch skrajnych. W wieżach bocznych po trzy okna w układzie jedno nad dwoma, w środkowej – cztery okna w układzie jedno nad jednym nad dwoma.
Mury miejskie to częsty element herbów miejskich. Symbolizują ich samorząd gwarantowany prawami miejskimi.
Historia.
W stosunku do herbu przyjętego w statucie z 31 marca 2003, w herbie z 2008 umieszczono godło na zalecanej przez Komisję Heraldyczną tarczy typu hiszpańskiego, zmieniono układ okien, oraz proporcje niektórych elementów.
Miasto ustanowiło także medal "Za zasługi dla miasta i gminy Działoszyn", na którego jednej stronie znalazł się herb w wersji zaszczytnej – z klejnotem w postaci trzech wież w wachlarz i labrami.

</doc>
<doc id="1272325" url="https://pl.wikipedia.org/wiki?curid=1272325" title="Taz (rzeka)">
Taz (rzeka)

Taz () – rzeka w Rosji, w zachodniej Syberii.
Długość 1401 km, powierzchnia dorzecza 150 tys. km². Ujście do Zatoki Tazowskiej, będącej częścią zatoki Obskiej. 
W XVI w. i na pocz. XVII w. rzeka Taz była częścią tzw. morskiego mangazejskiego szlaku handlowego prowadzącego od ujścia Dwiny przez morza wokół półwyspu Jamał do ujścia Obu, dalej Tazem do Jeniseju. Szlak ten miał również duże znaczenie w kolonizacji środkowej i zachodniej Syberii przez Rosję. Na brzegu Tazu leżało duże miasto wojewódzkie Mangazeja. Znaczenie rzeki dla gospodarki znacznie zmalało po zamknięciu w 1619 morskiego szlaku mangazejskiego (powodem było uniemożliwienie kupcom zachodnioeuropejskim dotarcie do Syberii) i po likwidacji Mangazei w 1662.
W górnym biegu rzeki znajduje się Rezerwat przyrody „Wierchnie-Tazowskij”.

</doc>
<doc id="1272331" url="https://pl.wikipedia.org/wiki?curid=1272331" title="System senioralny">
System senioralny

System senioralny – określenie sposobu nadawania, posiadania i korzystania z ziemi w Nowej Francji.
Senior otrzymywał ziemię z nadania królewskiego; miał obowiązek ją zagospodarować. Ziemie seniora dzieliło się na jego domenę własną oraz domenę pośrednią, którą senior oddawał w użytkowanie przybyłym z nim rolnikom.
Senior, zobowiązany do złożenia aktu poddańczego, był kontrolowany przez państwo; rolnicy składali seniorom deklarację uznania praw własności seniora do nadanej ziemi.
Dochodami seniora były uiszczane przez rolników renty senioralne, podatek od sprzedaży gruntów przez kolonistów (1/12 sumy) oraz zastrzeżone dla niego prawo do wyrębu lasów, korzystanie z zysków z młyna oraz pańszczyzna (stosowana rzadko).

</doc>
<doc id="1272334" url="https://pl.wikipedia.org/wiki?curid=1272334" title="Bonifacy Teofil Pac">
Bonifacy Teofil Pac

Bonifacy Teofil Pac (zm. 1678) – oboźny wielki litewski od 1676, strażnik wielki litewski od 1665, ciwun trocki od 1663, pułkownik wojsk litewskich od 1665.
Był członkiem konfederacji kobryńskiej wojsk Wielkiego Księstwa Litewskiego w 1672 roku. Elektor Michała Korybuta Wiśniowieckiego z województwa trockiego w 1669 i Jana III Sobieskiego z powiatu wiłkomierskiego w 1674 roku.

</doc>
<doc id="1272335" url="https://pl.wikipedia.org/wiki?curid=1272335" title="Gazella leptoceros">
Gazella leptoceros



</doc>
<doc id="1272341" url="https://pl.wikipedia.org/wiki?curid=1272341" title="Sparganium angustifolium">
Sparganium angustifolium



</doc>
<doc id="1272342" url="https://pl.wikipedia.org/wiki?curid=1272342" title="Kazimierz Pac">
Kazimierz Pac

Kazimierz Pac herbu Gozdawa (zm. 1695) – biskup żmudzki od 3 października 1667 i smoleński od 1664, kanonik wileński od 1657.
Był synem Piotra Paca, młodszym bratem hetmana wielkiego litewskiego Michała Kazimierza Paca. Studiował w Wilnie, już wówczas zdecydował się poświęcić karierze duchownej. W 1643 objął probostwo słonimskie, w 1650 otrzymał stanowisko sekretarza królewskiego, w 1654 przeniesiony ze Słonimia na stanowiska proboszcza białostockiego i kustosza piltyńskiego. Wkrótce, w czasie wojny polsko-rosyjskiej trafił do rosyjskiej niewoli, z której wyszedł dopiero w 1662. Zaraz po powrocie otrzymał probostwo wileńskie i gieraniońskie, a także został mianowany biskupem smoleńskim. W 1666 nominowany biskupem żmudzkim, który to urząd objął w roku następnym. Aktywnie uczestniczył w życiu publicznym, biorąc udział w sejmach i pełniąc różne funkcje doraźne (m.in. kilkakrotnie był komisarzem do spraw zapłaty zaległego żołdu wojsku). Kilkakrotnie był kandydatem na stanowisko biskupa wileńskiego, ale nie zdołał otrzymać tego stanowiska pozbawiony poparcia swych potężnych krewnych po śmierci brata Michała Kazimierza i kuzyna Krzysztofa Zygmunta. Na sejmie 1667 roku wyznaczony z Senatu komisarzem do zapłaty wojsku Wielkiego Księstwa Litewskiego. 
Po abdykacji Jana II Kazimierza w 1668 roku, popierał do polskiej korony kandydaturę carewicza Fiodora. Był elektorem Michała Korybuta Wiśniowieckiego w 1669 roku z Księstwa Żmudzkiego.

</doc>
<doc id="1272343" url="https://pl.wikipedia.org/wiki?curid=1272343" title="Behati Prinsloo">
Behati Prinsloo

Behati Prinsloo-Levine (ur. 16 maja 1988 w Grootfontein) – namibijska modelka.
Życiorys.
Urodziła się w Namibii w miasteczku Grootfontein w rodzinie Afrykanerów namibijskich, wychowywała się na farmie na obrzeżach miasta. W wieku 16 lat została odkryta w supermarkecie w Kapsztadzie w Południowej Afryce przez Sarah Doukas, założycielkę agencji Storm Model Management. Po kilku dniach odwiedziła ich agencję. Po zrobieniu kilku zdjęć została zabrana do Londynu, gdzie podpisała kontrakt i rozpoczęła karierę jako modelka. W lutym 2009 wystąpiła na okładce rosyjskiego Vogue. Brała udział w kampaniach takich projektantów i firm jak Adore, Aquascutum, Chanel, H&amp;M, Hugo Boss, Kurt Geiger, Marc by Marc Jacobs, Max Studio, Nina Ricci, Princesse Tam Tam, Seafolly. Brała udział w pokazach Prady, Paul Smith, Shiatzy Chen, Vera Wang, Marc Jacobs, Proenza Schouler, Versace, Chanel, Missoni i DKNY. Została twarzą Seafolly na rok 2012.
Od 2007 roku bierze udział w prestiżowym Victoria’s Secret Fashion Show. Od 2009 roku jest Aniołkiem Victoria’s Secret. W latach 2008-2011 była twarzą linii ubrań Pink. Zagrała w teledysku „Rich Girls” grupy The Virgins, pojawiła się w pierwszym odcinku reality show MTV, The City, zagrała w serialu Hawaii Five-0. Behati jest zaangażowana w działalność charytatywną na rzecz ofiar trzęsienia Ziemi w Haiti.
Życie prywatne.
Prinsloo jest przedstawicielką niemal ćwierćmilionowej mniejszości białoskórych Namibijczyków. Jej ojczystym językiem jest popularny wśród białoskórych mieszkańców Afryki Południowej afrikaans. Zanim zaczęła pracować jako modelka, planowała zostać biologiem. Jej ojciec jest pastorem w Namibii. Jej przyjaciółką jest kanadyjska modelka – Coco Rocha. Spotykała się z brytyjskim modelem Jamiem Strachanem.
Od 2014 r. jej mężem jest piosenkarz i frontman Maroon 5 Adam Levine, 21 września 2016 roku na świat przyszła ich córka Dusty Rose Levine. 16 lutego 2018 Prinsloo i Levine ogłosili narodziny drugiej córki – Gio Grace.

</doc>
<doc id="1272344" url="https://pl.wikipedia.org/wiki?curid=1272344" title="HEM">
HEM



</doc>
<doc id="1272353" url="https://pl.wikipedia.org/wiki?curid=1272353" title="Super Eurobeat presents ayu-ro mix 2">
Super Eurobeat presents ayu-ro mix 2

SUPER EUROBEAT presents ayu-ro mix 2 – dziewiąty remiksowy album Ayumi Hamasaki. Album został wydany 27 września 2001. Znalazł się na #1 miejscu w rankingu Oricon, utrzymywał się na tej pozycji przez 11 tygodni. Sprzedano kopii.

</doc>
<doc id="1272354" url="https://pl.wikipedia.org/wiki?curid=1272354" title="Allu Arjun">
Allu Arjun

Allu Arjun, telugu:అల్లు అర్జున్, znany też jako Master Allu Venkatesh (ur. 8 kwietnia 1983 w Ćennaj, w stanie indyjskim Tamil Nadu) – aktor grający w tollywoodzkich filmach (w języku telugu).
Jest synem producenta filmowego Allu Aravinda, wnukiem komika Allu Ramalingaiah, bratankiem gwiazdy telugu aktora Chiranjeevi. Ma dwóch braci młodszego Allu Sirish i starszego Allu Venkatesh. Wszystkie jego 5 filmów były hitami, znany ze swoistego stylu tańca i gry. W każdym filmie inaczej wygląda.
Allu debiutował w 2002 roku w filmie Daddy, wyprodukowanym przez jego ojca. 

</doc>
<doc id="1272356" url="https://pl.wikipedia.org/wiki?curid=1272356" title="Zatoka Tazowska">
Zatoka Tazowska

Zatoka Tazowska (ros. "Тазовская губа", Tazowskaja guba) – zatoka we wschodniej części Zatoki Obskiej, będąca estuarium rzeki Taz.
Długość 250 km, szerokość 25 km. Zamarznięta od października do czerwca. Do Zatoki Tazowskiej wpada rzeka Taz.
W XVI i początku XVII wieku Zatoka Tazowska była częścią tzw. morskiego mangazejskiego szlaku handlowego prowadzącego od ujścia Północnej Dźwiny przez morza wokół półwyspu Jamał do ujścia Obu, dalej Tazem do Jeniseju. Szlak ten miał również duże znaczenie w kolonizacji środkowej i zachodniej Syberii przez Rosję. Znaczenie zatoki dla gospodarki znacznie zmalało po zamknięciu w 1619 morskiego szlaku mangazejskiego (powodem było uniemożliwienie kupcom zachodnioeuropejskim dotarcie do Syberii) i po likwidacji Mangazei w 1662. 

</doc>
<doc id="1272357" url="https://pl.wikipedia.org/wiki?curid=1272357" title="Krafft">
Krafft

Krafft – to nazwisko pochodzenia niemieckiego
Ludzie:
Inne:

</doc>
<doc id="1272358" url="https://pl.wikipedia.org/wiki?curid=1272358" title="Stefan Franciszek Medeksza">
Stefan Franciszek Medeksza

Stefan Franciszek Medeksza z Proszcza herbu Medeksza (Lis odmienny) (ur. ok. 1629, zm. 25 czerwca 1692) – sędzia ziemski kowieński w latach 1690–1692, podsędek kowieński w latach 1677–1690, podstarości kowieński w latach 1674–1677, podczaszy żmudzki już w 1673 roku, pisarz grodzki kowieński w latach 1666–1674, dworzanin pokojowy Jego Królewskiej Mości, podskarbi Trybunału Głównego Wielkiego Księstwa Litewskiego w 1664 roku, sekretarz królewski, dyplomata, pamiętnikarz i mówca.
Życiorys.
Urodził się ok. roku 1629, w rodzinie osiadłej na Żmudzi jak syn Marka z Prószcza. Za młodu służył w wojsku. W roku 1652 przebywał na dworze Janusza Radziwiłła, następnie w służbie u Wincentego Gosiewskiego, hetmana polnego litewskiego, a nieco później u Krzysztofa Paca, kanclerza wielkiego litewskiego. Uczestniczył w wielu ważnych wydarzeniach politycznych i akcjach dyplomatycznych. W latach 1655, 1657-1658 i 1662 odbywał legacje do Moskwy. Od roku 1660 był deputatem trybunalskim, następnie pisarzem grodzkim kowieńskim i przez pewien czas (1661) sekretarzem Jana Kazimierza. Po jego abdykacji (16 września 1668) posłował na konwokację i elekcję Michała Wiśniowieckiego, z którego polecenia witał na Śląsku przybywającą do Polski arcyksiężniczkę Eleonorę. Był członkiem konfederacji generalnej zawiązanej 5 listopada 1668 roku na sejmie konwokacyjnym. Był elektorem Jana III Sobieskiego z powiatu kowieńskiego w 1674 roku. W roku 1676 został podczaszym żmudzkim. Poseł sejmiku kowieńskiego na sejm zwyczajny 1677 roku. W latach 1676, 1681, 1685 i 1688 był posłem na kolejne sejmy. Prawdopodobnie w końcu marcu roku 1690 został sędzią ziemskim kowieńskim. Najczęściej przebywał w majątku rodzinnym Zejny pod Wilnem. Zmarł 25 czerwca 1692.

</doc>
<doc id="1272359" url="https://pl.wikipedia.org/wiki?curid=1272359" title="Samuel Courtauld">
Samuel Courtauld

Samuel Courtauld (ur. w 1876 w Braintree, Essex, zm. w 1947) – brytyjski przemysłowiec i kolekcjoner sztuki, jeden z założycieli Courtauld Gallery.
Ród Curtauldów.
Courtauld pochodził z rodziny założonej niegdyś przez hugenockiego złotnika Augustina Courtaulda, który w 1690 roku uciekł z Francji przed prześladowaniami protestantów i zamieszkał w Londynie. W XVIII wieku jego ród znany był z kunsztu złotniczego, rzemiosłem tym trudzili się liczni członkowie jego rodziny. Jednak na początku XIX wieku głównym zajęciem Curtauldów stało się tkactwo jedwabiu. Ich firma zachowała charakter rodzinny do pierwszych lat XX wieku, kiedy dokonała ogromnej ekspansji na rynki europejskie, dzięki nabyciu wyłącznych praw do produkcji sztucznego jedwabiu.
Praca.
Po ukończeniu szkoły, aby przygotować się do pracy w rodzinnej firmie, Samuel Courtauld wyjechał do Francji i Niemiec, gdzie studiował techniki włókiennicze. 
W 1901 roku został dyrektorem jednego z zakładów (w Halstead, w Esseksie), a następnie w 1908 roku, dyrektorem generalnym wszystkich fabryk firmy. W 1915 roku wszedł do rady nadzorczej, a w 1921 roku. Został mianowany prezydentem Courtaulds Limited. Stanowisko to zachował do odejścia na emeryturę w 1946 roku. 
W ciągu 25 lat jego rządów firma znacznie się rozrosła i liczyła ponad 20 fabryk w Wielkiej Brytanii.
Zainteresowanie Courtaulda sztuką.
Courtauld zgromadził pokaźną fortunę, co pozwoliło mu wydać duże sumy na zakup obrazów. Początkowo interesował się sztuką renesansową, ale z czasem zaczął odkrywać późniejsze malarstwo francuskie, zwłaszcza impresjonizm i postimpresjonizm. W 1917 roku nastąpił zwrot zainteresowań artystycznych porównywalnych do tego, którego doświadczył we Włoszech. Odwiedził on wówczas londyńską Tate Galery, zobaczył wystawę francuskiego malarstwa, przekazaną galerii przez irlandzkiego kolekcjonera sir Hugh Lane’a. Obrazy impresjonistów zachwyciły go. Kilka lat później na wystawie w Burlington Fine Arts Club (maj 1922 roku), Courtauld „odkrył” Cezanne’a.
Początki Courtauld Galery.
Samuel Courtauld zaczął kupować obrazy według pewnego klucza i w kolejnym dziesięcioleciu nabył ważne dzieła impresjonistów i postimpresjonistów, jak Bar w Folies-Bergère Moneta i Loża Renoira. Przy zakupie płótna nie kierował się opinią krytyków na temat artysty, ale rozumem i zdaniem swojej żony.
Jeśli tylko było to możliwe, przechowywał u siebie obraz przez jakiś czas przed jego zakupem. Po 1930 roku Courtauld postanowił podzielić się swoim zamiłowaniem do sztuki z szeroką publicznością. Pragnąc, aby obrazy impresjonistów i postimpresjonistów zdobyły większe uznanie, podarował Tate Galery 50 tysięcy funtów na zakup 23 obrazów.
W 1931 roku założył Courtauld Institute of Art. W tym samym roku przekazał Uniwersytetowi dom przy Nortman Square (XVII-wieczny pałac zaprojektowany przez Roberta Adama) w bezpłatne użytkowanie na 50 lat.
Podarował Uniwersytetowi także większość swoich obrazów i 70 tysięcy funtów na budowę pinakoteki. Otwarto ją dopiero 11 lat po jego śmierci, w 1958 roku przy Woburn Square.
Zarówno Courtauld Institute of Art., Ja I pinakotekę (nazywaną wówczas Courtauld Institute Galleries) przeniesiono do budynku Somerset Mouse w latach 1989 – 1990 i po raz pierwszy połączono. Nazwa kolekcji została wówczas zmienona na Courtauld Gallery.

</doc>
<doc id="1272360" url="https://pl.wikipedia.org/wiki?curid=1272360" title="Nadym (rzeka)">
Nadym (rzeka)

Nadym ros. "Надым" – rzeka w Rosji, w zachodniej Syberii.
Długość 545 km, basen rzeki 64 tys. km2. Wpada do Zatoki Obskiej, źródła w jeziorze Numto. Zamarznięta od października do schyłku maja. Nad brzegiem rzeki znajduje się miasto Nadym, od którego do ujścia jest żeglowna. W ujściu średni przepływ wynosi 590 m3/s.

</doc>
<doc id="1272361" url="https://pl.wikipedia.org/wiki?curid=1272361" title="Muchotrzew trwały">
Muchotrzew trwały

Muchotrzew trwały ("Spergularia media" (L.) C. Presl) – gatunek rośliny z rodziny goździkowatych ("Caryophyllaceae"). Naturalny obszar jego zasięgu obejmuje Azję, Europę i Afrykę Północną. W Polsce uznany za wymarły.
Biologia i ekologia.
Bylina, halofit. Kwitnie od czerwca do września. Gatunek wyróżniający klasy "Asteretea tripolium". Liczba chromosomów 2n = 18.
Zagrożenia.
Kategorie zagrożenia gatunku:

</doc>
<doc id="1272362" url="https://pl.wikipedia.org/wiki?curid=1272362" title="Windeks">
Windeks

Gaius Iulius Vindex (ur. ok. 25 n.e., zm. maj 68 n.e. pod Vesontio obecnie Besançon) – przywódca powstania w Galii przeciwko Neronowi w 68 n.e., uruchomił lawinę wydarzeń, które doprowadziły do upadku i śmierci Nerona oraz kryzysu w Imperium Rzymskim zwanego rokiem czterech cesarzy.
Windeks, zromanizowany Gal z Akwitanii, potomek władców Akwitanii, był po ojcu senatorem rzymskim. Jako propretor zarządzał prowincją Galią (prawdopodobnie Lugdunensis). W marcu 68 roku n.e. stanął na czele powstania Galów przeciwko Neronowi. Wezwał na pomoc Galbę, który wtedy był namiestnikiem Hiszpanii Tarrakońskiej i uznał go za cesarza. Próbował opanować Lugdunum (obecnie Lyon). Emitował monety bez swego imienia i galijskich motywów a z napisami m.in. "wolność". Namiestnik Germanii Górnej Lucjusz Werginiusz Rufus wyruszył przeciw Windeksowi, by zdławić jego rebelię, która przypominała poprzednie rewolty Juliusza Florusa i Juliusza Sakrowira z 21 n.e. Rufus rozpoczął obleganie Vesontio (obecnie Besançon), któremu z pomocą przybył Windeks i rozłożył się obozem niedaleko obleganego miasta w maju 68 n.e. Windeksowi udało się doprowadzić do spotkania z Rufusem i przekonania do współpracy przeciwko Neronowi. Jednakże gdy wyruszył z wojskiem by zająć Vesontio żołnierze Rufusa zaatakowali go sądząc, że Windeks chce na nich uderzyć (zobacz: bitwa pod Vesontio). Windeks nie zorientował się w sytuacji i w przekonaniu, że został zdradzony popełnił samobójstwo. W bitwie miało zginąć 20 tysięcy Galów.
Rewolta Windeksa zainicjowała wydarzenia, które doprowadziły do obalenia Nerona i szeregu buntów w Imperium zakończonych przez Wespazjana.

</doc>
<doc id="1272363" url="https://pl.wikipedia.org/wiki?curid=1272363" title="Nis Petersen">
Nis Petersen

Nis Petersen (ur. 1897, zm. 1943) – duński pisarz i poeta, autor głośnej powieści historycznej z życia chrześcijańskiej gminy za czasów Marka Aureliusza "Ulica sandalników" (1931, wydanie polskie 1935). Pisał również nastrojowe poezje ("Til en dronning" 1934), a także nowele.

</doc>
<doc id="1272365" url="https://pl.wikipedia.org/wiki?curid=1272365" title="Regina Salomea Rusiecka">
Regina Salomea Rusiecka



</doc>
<doc id="1272366" url="https://pl.wikipedia.org/wiki?curid=1272366" title="S. Arend">
S. Arend



</doc>
<doc id="1272368" url="https://pl.wikipedia.org/wiki?curid=1272368" title="Sékou Berthé">
Sékou Berthé

Sékou Berthé (ur. 7 października 1977 w Bamako) – malijski piłkarz występujący na pozycji obrońcy, reprezentant kraju.
Kariera.
Berthé karierę rozpoczynał w zespole Djoliba AC. Następnie był zawodnikiem AS Monaco, jednak w barwach pierwszej drużyny nie rozegrał żadnego oficjalnego spotkania i występował jedynie w rezerwach. Od sezonu 1999/00 reprezentował barwy zespołu Troyes AC, z którym w 2001 grał w Puchar Intertoto. Sam rozegrał w tych rozgrywkach dwa spotkania - z VfL Wolfsburg (2:2) i Newcastle United (0:0).
W sezonie 2002/03 bronił barw West Bromwich Albion. W rozgrywkach ligowych rozegrał 2 spotkania i strzelił jednego gola oraz zdobył jedną żółtą kartkę, natomiast w rozgrywkach o Puchar Ligi Angielskiej wystąpił w jednym meczu. W 2005 roku odszedł z klubu. W kolejnych latach występował jeszcze w greckim Panioniosie, a także w irańskim Persepolis. W 2011 roku zakończył karierę.

</doc>
<doc id="1272373" url="https://pl.wikipedia.org/wiki?curid=1272373" title="Dreams of Sanity">
Dreams of Sanity

Dreams of Sanity – grupa pochodząca z Austrii, grająca gothic metal. Powstała w 1991 roku, działalność zakończyła w 2002. Wydała 3 albumy.
Historia.
Na początku zespół tworzyło trio – zespół w kwietniu 1991 roku utworzył Christian Marx (gitara i komponowanie), Michael Knoflach (gitara basowa, liryka) oraz Hannes Richter (perkusja). Latem 1992 roku dołączył do nich pierwszy wokalista Gudrun Gfrerer oraz grający na instrumentach klawiszowych Florian Razesberger i razem już jako Dreams of Sanity pogrywali w piwnicy domu rodziców Michaela. 
Zimą 1993 zespół opuścił Richter, którego zastąpił Romed Astner, dołączył również Sefan Manges, którego miejsce było za klawiszami. Głównymi wokalistkami zespołu zostały Sandra Schleret oraz Martina Hornbacher, dzięki którym udało się nagrać pierwsze demo w maju 1994 roku (wydawca Fleischorgelstudios of Christoph Niederwieser, Korova). Tego samego roku w grudniu Ratzesberger został zastąpiony przez Andreasa Wilauera na gitarze. 
Zespół podpisał kontrakt w wytwórnią Hall of Sermon 6 kwietnia 1997 roku. Wytwórnia zainteresowała się zespołem po usłyszeniu utworu "Komödia I" oraz "Dark Winter Nights", których nagranie zostało sfinansowane przez samych członków zespołu. Zespół koncertował razem z Lacrimosa, The Gathering, Sentenced i D-Age. Pełnometrażowy album "Komodia" został wydany w listopadzie w 1997 roku, zarejestrowany został w Zero-Point Studios (Robert Romagna, Kramsach, Austria), później dopracowany w Impuls Studios w Hamburgu.
Latem 1997 roku zespół zakończył współpracę z Martiną oraz Astnerem (kłótnie pod kątem muzycznym i osobistym). Zespół opuścił również Manges, do zespołu dołączył Frédéric Heil. 25 stycznia 1999 roku wydany został album "Masquerade", a 15 września 2000 roku "The Game" (problemy z dystrybucją w Niemczech). Po nagraniu "The Game" Obexera zastąpił Patrick Schrittwieser (perkusja). Wkrótce w miejsce Heila do zespołu wszedł Florian Steiner.
Zespół rozpadł się na wiosnę 2002 roku po rozstaniu się z ich wydawnictwem płytowym.

</doc>
<doc id="1272376" url="https://pl.wikipedia.org/wiki?curid=1272376" title="Goffredo Petrassi">
Goffredo Petrassi

Goffredo Petrassi (ur. 16 lipca 1904 w Zagarolo, zm. 3 marca 2003 w Rzymie) – włoski kompozytor.
Życiorys.
W młodości był członkiem chóru chłopięcego przy rzymskim kościele S. Salvatore in Lauro. Początkowo był samoukiem - pracując w księgarni muzycznej studiował wszystkie dostępne partytury. Później uczył się prywatnie. Został przyjęty do klasy kompozycji Alessandro Bustiniego w Akademii Świętej Cecylii w Rzymie. 
Od 1939 profesor tej Akademii.
Twórczość.
Tworzył dzieła utrzymane w konwencji neoklasycystycznej, wykorzystujące również zdobycze dodekafonii. Autor muzyki orkiestrowej, utworów kameralnych, pieśni, oper i baletów.

</doc>
<doc id="1272379" url="https://pl.wikipedia.org/wiki?curid=1272379" title="Sandra Schleret">
Sandra Schleret

Sandra Schleret (ur. 26 czerwca 1976) - wokalistka niemieckiego zespołu Siegfried, Elis oraz Eyes Of Eden. Była wokalistka austriackiego zespołu grającego gothic metal Dreams of Sanity.

</doc>
<doc id="1272380" url="https://pl.wikipedia.org/wiki?curid=1272380" title="Pier Franco Grimaldi">
Pier Franco Grimaldi

Pier Franco Grimaldi, lub: Alessandro Piero Francesco Grimaldi (ur. 12 sierpnia 1715, zm. 4 stycznia 1791) – polityk i doża Genui.
Pier Francesco Grimaldi został wpisany do "Libro d'Oro" dnia 28 marca 1735.
Należał do potężnego rodu Grimaldi, który wydał wielu dożów. Jego ojciec Giovanni Battista Grimaldi został dożą w roku 1752, a kuzyn Giovanni Giacomo Grimaldi w 1756.
Karierę rozpoczął w armii genueńskiej. W wieku lat 35 był inspektorem batalionu ("ispettore del battaglione") "Andergosser" na Korsyce, gdzie dowodził 667 żołnierzami.
Gdy w roku 1746 Giovan Battista Perasso wyrzucił Austriaków z Genui, Grimaldi brał udział w tych walkach jako komisarz generalny riwiery wschodniej ("Commissario Generale di tutta la Riviera di Levante"). Jego brat Francesco Grimaldi walczył w tym samym sektorze.
W roku 1756 Pier Francesco został wybrany jako jeden z pięciu patrycjuszy stanowiących "Magistrato di Guerra" (magistrat wojenny).
W roku 1772 został wybrany inkwizytorem państwowym ("inquisitore di stato").
W okresie: 26 I 1773 - 26 I 1775 doża Genui.
Za jego rządów jako doży genueńskiego, miał zostać zniesiony (ordonans z października 1774 roku) w Genui zakon jezuitów. Pier Francesco Grimaldi, wiedząc, że wielu arystokratów ma słabość do zakonu, zwlekał z wykonaniem decyzji. Ostatecznie Genua była ostatnim miastem, które wydaliło jezuitów.
Pod koniec czasu urzędowania jako doża Pier Francesco zapadł na zdrowiu. Ciężko chorował przez pięć miesięcy. Udało mu się wyzdrowieć, gdy był już o krok od śmierci. Musiał na miesiąc (7 VII-5 VIII 1774) leczenia opuścić pałac dożów Genui i wyprowadzić się na ten czas do swego własnego domu.
W roku 1776 Pier Francesco został prezydentem "Magistrato di Guerra".
Jego żoną była Giulia Durazzo, córka Giuseppe Durazzo, z którą miał czworo dzieci.

</doc>
<doc id="1272382" url="https://pl.wikipedia.org/wiki?curid=1272382" title="Hrehory Kazimierz Podbereski">
Hrehory Kazimierz Podbereski

Hrehory Kazimierz Podbereski (zm. 20 czerwca 1677) – wojewoda smoleński od 1667, kuchmistrz wielki litewski od 1663/1664, pułkownik generalny wojsk litewskich od 1666, starosta gulbiński i upicki, członek Rady Konsultacyjnej Litwy Szwedzkiej w latach 1655-1656 z powiatu brasławskiego.
Poseł powiatu upickiego na sejm 1661 roku. Na sejmie 1667 roku wyznaczony z Senatu komisarzem do zapłaty wojsku Wielkiego Księstwa Litewskiego. Elektor Jana III Sobieskiego z województwa smoleńskiego w 1674 roku, podpisał jego "pacta conventa". Na sejmie zwyczajnym 1670 roku wyznaczony z Senatu komisarzem do zapłaty [wojsku Wielkiego Księstwa Litewskiego

</doc>
<doc id="1272385" url="https://pl.wikipedia.org/wiki?curid=1272385" title="Egon Petri">
Egon Petri

Egon Petri (ur. 23 marca 1881 w Hanowerze, zm. 27 maja 1962 w Berkeley) − niemiecki pianista i pedagog pochodzenia holenderskiego. W latach 1926–1939 przebywał w Polsce, następnie w USA. Był wybitnym odtwórcą dzieł Bacha i F. Liszta.

</doc>
<doc id="1272386" url="https://pl.wikipedia.org/wiki?curid=1272386" title="Dreams of sanity">
Dreams of sanity



</doc>
<doc id="1272388" url="https://pl.wikipedia.org/wiki?curid=1272388" title="ITunes Originals – Fiona Apple">
ITunes Originals – Fiona Apple

iTunes Originals – Fiona Apple – album Fiony Apple z serii "iTunes Originals", wydany w Stanach Zjednoczonych 14 lutego 2006 roku. Składa się on z piosenek artystki oraz jej komentarzy dotyczących dotychczasowej twórczości oraz życia prywatnego. Płyta jest wydaniem cyfrowym – nigdy nie była dostępna w sklepach.

</doc>
<doc id="1272390" url="https://pl.wikipedia.org/wiki?curid=1272390" title="Turuchansk">
Turuchansk

Turuchansk () – wieś w Rosji, w zachodniej Syberii, w Kraju Krasnojarskim, siedziba administracyjna rejonu turuchanskiego.
Ludność 4800 osób (2002).
Założona jako osada zimowa w 1607 nad brzegiem Jeniseju (obecnie rzeka ta jest oddalona od osady). W związku z powolnym upadkiem Mangaziei od 1619 zamieszkana na stałe i rozrastająca się. W 1662 przeprowadzono tu garnizon, władze i ludność z opuszczonej Mangaziei, od tego czasu było to spore miasto i stolica województwa, nazwana Nową Mangazieją. W 1780 miasto uzyskało dzisiejszą nazwę. W 1785 zostało miastem powiatowym. Centrum handlowe, zwłaszcza handlu futrami, siedziba dużego jarmarku. W drugiej połowie XIX w. szybki upadek, tak że w 1897 mieszkało tu tylko 200 mieszkańców.
Turuchansk i Kraj Turuchański stał się wówczas miejscem zesłania. Karę tę odbywali tu m.in.:
W czasach ZSRR przebywała tu

</doc>
<doc id="1272391" url="https://pl.wikipedia.org/wiki?curid=1272391" title="Muchotrzew solniskowy">
Muchotrzew solniskowy

Muchotrzew solniskowy ("Spergularia salina" J. Presl &amp; C. Presl) – gatunek rośliny z rodziny goździkowatych ("Caryophyllaceae"). Jest szeroko rozprzestrzeniony na całej półkuli północnej: naturalny obszar jego występowania obejmuje Azję, Europę, Afrykę Północną i Amerykę Północną, rozprzestrzenił się także gdzie indziej. W Polsce jest niezbyt częsty. Rośnie na wybrzeżu oraz na solniskach w głębi kraju.
Biologia i ekologia.
Roślina jednoroczna, halofit. Rośnie na solniskach. Kwitnie od maja do września. Gatunek charakterystyczny zespołu "Puccinellio-Spergularietum salinae". Gatunek wyróżniający zespołu "Puccinellio distantis-Salicornietum". Liczba chromosomów 2n = 36.
Zagrożenia.
Roślina umieszczona na Czerwonej liście roślin i grzybów Polski (2006, 2016) w grupie gatunków narażonych na wymarcie (kategoria zagrożenia: VU).

</doc>
<doc id="1272399" url="https://pl.wikipedia.org/wiki?curid=1272399" title="Andre Kana-Biyik">
Andre Kana-Biyik



</doc>
<doc id="1272400" url="https://pl.wikipedia.org/wiki?curid=1272400" title="Szuwar kosaćcowy">
Szuwar kosaćcowy

Zespół kosaćca żółtego, szuwar kosaćcowy ("Iridetum pseudacori") – zespół roślinności szuwarowej budowany głównie przez kosaćca żółtego. Należy do związku "Magnocaricion", choć ze względu na stosunkowo mały udział turzyc i podobieństwo do szuwarów wysokich początkowo umieszczany był w związku "Phragmition".
Charakterystyka.
Szuwar zajmujący strefę przejściową między otwartą, płytką wodą a podmokłym lądem. Często porasta wysychające latem zbiorniki astatyczne. Siedlisko żyzne (eutroficzne). Podłoże mineralne muliste lub silnie zmineralizowane organiczne (torfowisko niskie). Odczyn wody i podłoża od lekko kwaśnego do lekko zasadowego.
W sukcesji ekologicznej zastępowane są przez turzycowiska i olsy.

</doc>
<doc id="1272401" url="https://pl.wikipedia.org/wiki?curid=1272401" title="Raoul Pictet">
Raoul Pictet

Raoul-Pierre Pictet (ur. 4 kwietnia 1846, zm. 27 lipca 1929) – szwajcarski fizyk.
Od 1879 profesor uniwersytetu w Genewie. Prowadził badania w zakresie niskich temperatur. Opracował projekt pierwszej maszyny chłodniczej, zrealizowany w 1875 we Francji. Badał właściwości substancji w niskich temperaturach.

</doc>
<doc id="1272402" url="https://pl.wikipedia.org/wiki?curid=1272402" title="Zespół kosaćca żółtego">
Zespół kosaćca żółtego



</doc>
<doc id="1272404" url="https://pl.wikipedia.org/wiki?curid=1272404" title="Iridetum pseudoacori">
Iridetum pseudoacori



</doc>
<doc id="1272406" url="https://pl.wikipedia.org/wiki?curid=1272406" title="Składowe symetryczne">
Składowe symetryczne



</doc>
<doc id="1272409" url="https://pl.wikipedia.org/wiki?curid=1272409" title="Szuwar kosaćca żółtego">
Szuwar kosaćca żółtego



</doc>
<doc id="1272410" url="https://pl.wikipedia.org/wiki?curid=1272410" title="Hrabstwo Morgan (Wirginia Zachodnia)">
Hrabstwo Morgan (Wirginia Zachodnia)

Hrabstwo Morgan (ang. "Morgan County") – hrabstwo w północno-wschodniej części amerykańskiego stanu Wirginia Zachodnia. Hrabstwo zajmuje powierzchnię 594 km² i według szacunków United States Census Bureau w 2006 roku liczyło 16 337 mieszkańców. Siedzibą hrabstwa jest miejscowość Bath.

</doc>
<doc id="1272413" url="https://pl.wikipedia.org/wiki?curid=1272413" title="1971 (film)">
1971 (film)

1971 (inny tytuł: "1971: Prisoner of War") – indyjski dramat wojenny zrealizowany w 2007 roku przez debiutanta Amrit Sagara w oparciu o prawdziwą historię indyjskich jeńców więzionych na terenie Pakistanu po wojnie z 1971 roku. To film autorski, reżyser jest jednocześnie współscenarzystą i współproducentem filmu. W rolach głównych Manoj Bajpai, Ravi Kishan i inni. Tematem filmu jest brawurowa ucieczka kilku więźniów z obozu pakistańskiego. Po sześciu latach od zakończenia wojny nie doczekawszy się uwolnienia, ryzykują życie próbując dotrzeć do Indii.
Film kręcono w Himachal Pradesh.
Fabuła.
Od przegranej przez Pakistan wojny z 1971 roku minęły lata. Mimo wielokrotnych zaprzeczeń pakistańskiego rządu w więzieniach tego kraju pozostali jeńcy indyjscy. W pilnie strzeżonym obozie jenieckim szóstka żołnierzy decyduje się na ucieczkę. Wokół nich jest obcy, nieznany im kraj. Każdy z mieszkańców gotów jest wydać ich żołnierzom. Tylko niejasno orientują się, gdzie się znajdują i w jakim kierunku jest wytęskniona, wyśniona przez nich granica Indii.
Oto losy każdego z tej szóstki:
Muzułmanin Subedar Ahmed (Chittaranjan Giri). Poświęcił się, aby inni mogli uciec. Gdy zamoczona bomba nie mogła wybuchnąć, wysadził się w powietrze w magazynie broni, wywołując panikę w obozie. Umożliwiła ona ucieczkę pozostałym.
Kapitan Jacob (Ravi Kishan). Zraniony przez pakistańskiego żołnierza, zastrzelił się podczas wyciągania mu kuli przez Kabira i majora. Nie chciał być ciężarem udaremniającym reszcie ucieczkę. Najlepiej zorientowany w terenie przed śmiercią wyznaczył kierunek ucieczki.
Porucznik lotnictwa Ram (Manav Kaul). Gdy wojsko pakistańskie otoczyło uciekinierów, skupił na sobie uwagę wrogów. Odjeżdżając w porwanym gaziku umożliwił ucieczkę na motorze Kabirowi, Gurtu i majorowi. Osaczony zderzył się czołowo jeepem z autem wroga i wysadził w powietrze odbezpieczając granat. Wzbudził tym podziw jednego z Pakistańczyków, który stwierdził: „Oni dotrą do Indii za wszelką cenę, gotowi są za siebie umierać”.
Kapitan Kabir (Kumud Mishra). Przewracający się na zboczu motor przygniótł mu nogę odmrożoną potem podczas marszu. Po nastawieniu złamania niesiony przez góry, w śniegu na plecach majora. Zmarł nocą tuż obok granicy indyjskiej.
Major Suraj Singh (Manoj Bajpai). Dowodził akcją. Miał już za sobą kilka ucieczek. Niósł w śniegu rannego Kabira. Zastrzelony na granicy przy słupku z nazwa Indii. Indusi zmyleni fałszywą kartą identyfikacyjną oddali jego ciało Pakistańczykom uznając go za zastrzelonego dezertera.
Porucznik lotnictwa Gurtu (Deepak Dobriyal). Podczas ucieczki stracił przyjaciela Rama, z którym przeżył całą wojnę. Zrobił trójce zabitych (Subedarowi, Jacobowi i Ramie) symboliczne groby w śniegu. Ciągnięty do granicy przez majora. Złapany tuż przed nią. Jedyny, który przeżył. Nadal przebywa w pakistańskim więzieniu. Wraz z 74 innymi więźniami. Ostatnio widziano ich w 1988 roku.

</doc>
<doc id="1272415" url="https://pl.wikipedia.org/wiki?curid=1272415" title="Adam Olejniczak (prawnik)">
Adam Olejniczak (prawnik)

Adam Olejniczak (ur. 16 marca 1952) – polski prawnik, profesor nauk prawnych, specjalista w zakresie prawa cywilnego związany z Wydziałem Prawa i Administracji UAM w Poznaniu, radca prawny.
Życiorys.
Absolwent Wydziału Prawa i Administracji UAM (1973). Studiował prawo europejskie na Uniwersytecie w Nancy (1979–1980), odbył staże naukowe na Uniwersytecie Luksemburskim (1975), w Instytucie Prawa Porównawczego w Paryżu (1986), oraz na Uniwersytecie w Rennes (1993, 1994, 1998). 
Specjalizuje się w zakresie prawa cywilnego, w szczególności prawa zobowiązań. Stopień doktora uzyskał w 1978 roku na podstawie pracy "Udzielenie rozwodu w polskim prawie rodzinnym. Analiza przesłanek materialno-prawnych". Habilitował się w 1995 na podstawie oceny dorobku naukowego i rozprawy "Transakcje kompensacyjne w handlu międzynarodowym. Studium cywilnoprawne". Tytuł naukowy profesora nauk prawnych został mu nadany w 2015. W latach 1997–2005 był radcą prawnym. 
Zajmował stanowiska asystenta (1973), adiunkta (1979), profesora nadzwyczajnego (1996), profesora zwyczajnego (od 2016). Pełnił funkcję prodziekana Wydziału Prawa i Administracji (1996–2002), a od 2012 pełni funkcję kierownika Katedry Prawa Cywilnego, Handlowego i Ubezpieczeniowego. Pracuje także jako profesor w Katedrze Prawa Cywilnego na Wydziale Prawa i Administracji Uczelni Łazarskiego. Pełni funkcję pełnomocnika rektora Uczelni Łazarskiego ds. mediacji. Wykładał także na warszawskiej Wyższej Szkole Zarządzania i Prawa im. Heleny Chodkowskiej oraz Wyższej Szkole Zarządzania i Bankowości w Poznaniu. Od 2005 członek Stowarzyszenia Naukowego Prawa Prywatnego.
Członek Komisji Dyscyplinarnej przy Radzie Głównej Szkolnictwa Wyższego (1996−1999), komisji egzaminacyjnych do spraw aplikacji przy Ministrze Sprawiedliwości: aplikacji radcowskiej (2006−2007) oraz aplikacji notarialnej (2008−2016), zespołów problemowych Komisji Kodyfikacyjnej Prawa Cywilnego działającej przy Ministrze Sprawiedliwości (2007−2015), zespołu specjalistycznego do oceny czasopism naukowych przy Ministrze Nauki i Szkolnictwa Wyższego (2012−2016), Kolegium Prokuratorii Generalnej Rzeczypospolitej Polskiej (od 2017). 
Laureat nagród Ministra Nauki, Szkolnictwa Wyższego i Techniki (1981) oraz zespołowej Ministra Edukacji Narodowej i Sportu (2003). Odznaczony m.in. Medalem Komisji Edukacji Narodowej (2004) oraz Złotym Medalem za Długoletnią Służbę (2016).

</doc>
<doc id="1272420" url="https://pl.wikipedia.org/wiki?curid=1272420" title="Romuald Pieńkowski (architekt)">
Romuald Pieńkowski (architekt)

Romuald Pieńkowski (ur. 1906, zm. 1955) – architekt i urbanista. 
Życiorys.
Od 1945 działał głównie na Śląsku. W latach 1949-55 pod jego kierunkiem został opracowany i zrealizowany pierwszy w Polsce projekt regionalnego planu zagospodarowania przestrzennego GOP.
Spoczywa na cmentarzu Powązkowskim w Warszawie (kwatera 274-5-20/21).

</doc>
<doc id="1272422" url="https://pl.wikipedia.org/wiki?curid=1272422" title="Głowienka wielkokwiatowa">
Głowienka wielkokwiatowa

Głowienka wielkokwiatowa ("Prunella grandiflora" ) – gatunek rośliny wieloletniej z rodziny jasnotowatych. Głównie w środkowej Europie. W Polsce na rozproszonych stanowiskach na niżu.
Biologia i ekologia.
Bylina, hemikryptofit. Kwitnie od czerwca do sierpnia. Siedlisko: suche murawy i ubogie murawy nawapienne, słoneczne, widne lasy i brzegi lasów. Chętnie na glebach próchniczych i zawierających wapń.
Zmienność.
Tworzy mieszańce z głowienką pospolitą i kremową.
Zagrożenia i ochrona.
Umieszczona na polskiej czerwonej liście w kategorii NT (bliski zagrożenia).

</doc>
<doc id="1272429" url="https://pl.wikipedia.org/wiki?curid=1272429" title="The Kings of Appletown">
The Kings of Appletown

The Kings of Appletown – film z 2009 roku, w którym w roli głównej grają Dylan i Cole Sprouse. Film opiera się na przygodach Tomka Sawyera. Film kręcony był w Nowym Braunfels w stanie Teksas. Premiera odbyła się 12 grudnia 2009, ale był on wtedy wyświetlany tylko w kilku miastach, a potem raz w Lincoln Square w Nowym Jorku, 13 kwietnia 2009. Premiera światowa miała miejsce 12 grudnia 2009 roku.

</doc>
<doc id="1272432" url="https://pl.wikipedia.org/wiki?curid=1272432" title="Muchotrzew zbożowy">
Muchotrzew zbożowy

Muchotrzew zbożowy, delia polna ("Spergularia segetalis" (L.) G. Don) – gatunek rośliny z rodziny goździkowatych ("Caryophyllaceae"). Występuje w Europie Zachodniej po Niemcy oraz na Ukrainie. W Polsce jest bardzo rzadki, dawno temu stwierdzony tylko koło Dalkowa w województwie dolnośląskim. Roślina namulisk i wilgotnych zagłębień wśród pól. Współcześnie uznany za wymarły.
Zagrożenia.
Roślina umieszczona na Czerwonej liście roślin i grzybów Polski (2006) w grupie gatunków wymierających, krytycznie zagrożonych (kategoria zagrożenia: E). W wydaniu z 2016 roku otrzymała kategorię RE (wymarły na obszarze Polski).
Znajduje się także w Polskiej Czerwonej Księdze Roślin w grupie gatunków wymarłych (kategoria EX).

</doc>
<doc id="1272433" url="https://pl.wikipedia.org/wiki?curid=1272433" title="Koniuchy (Toruń)">
Koniuchy (Toruń)

Koniuchy – część urzędowa Torunia zlokalizowana na prawobrzeżu.
Przy podziale miasta dla potrzeb rad okręgów (jednostek pomocniczych gminy), teren Koniuch współtworzy okręg „Chełmińskie”.
Lokalizacja.
Koniuchy zlokalizowane są w północnej części miasta, od północy graniczą z Wrzosami, od wschodu z Mokrem, zaś od południa i wschodu z Chełmińskim Przedmieściem.
Ulice.
Do głównych ulic przecinających lub stanowiących granice Koniuch zaliczyć należy: Legionów, Długą, Grudziądzką, Koniuchy, Kozacką, Wielki Rów oraz Żwirki i Wigury.

</doc>
<doc id="1272438" url="https://pl.wikipedia.org/wiki?curid=1272438" title="Dekanat III – św. Stanisława Biskupa Męczennika w Czeladzi">
Dekanat III – św. Stanisława Biskupa Męczennika w Czeladzi

Dekanat czeladzki – jeden z 23 dekanatów diecezji sosnowieckiej, należący do 1992 do archidiecezji częstochowskiej. Patronem dekanatu jest św. Stanisław.

</doc>
<doc id="1272440" url="https://pl.wikipedia.org/wiki?curid=1272440" title="Prunella grandiflora">
Prunella grandiflora



</doc>
<doc id="1272442" url="https://pl.wikipedia.org/wiki?curid=1272442" title="Hermann Stehr">
Hermann Stehr

Hermann Stehr (ur. 16 lutego 1864 w Bystrzycy Kłodzkiej, zm. 11 września 1940 w Szklarskiej Porębie) – niemiecki nauczyciel i pisarz.
Hermann Stehr był synem siodlarza Roberta Stehra i nauczycielki Teresy Faber. W 1885 ukończył seminarium nauczycielskie w Bystrzycy Kłodzkiej i jeszcze w tym samym roku podjął pracę w szkole w Dzbanowie. W 1887 przeniósł się do Paszkowa. Tu napisał pierwsze nowele i w 1894 ożenił się z Hedwig Nentwig. Z tego małżeństwa pochodziło 5 synów i córka. Od 1899 uczył w szkole w Podgórzu (dziś dzielnica Wałbrzycha). W 1911 przeszedł na emeryturę.
Jesienią 1915 osiedlił się w Cieplicach Śląskich, skąd przeniósł się w 1926 do Szklarskiej Poręby Górnej, gdzie mieszkał do śmierci. Został pochowany w Bystrzycy Kłodzkiej.
Hermann Stehr był autorem licznych powieści. W swoich utworach ukazywał życie bohaterów, głównie śląskich chłopów i robotników, jako dramatyczne poszukiwanie Boga. Pisał także baśnie i liryki. Otrzymał wiele nagród, m.in. doktorat honoris causa Uniwersytetu Wrocławskiego, honorowe obywatelstwo Bystrzycy Kłodzkiej i Szklarskiej Poręby, (1934).

</doc>
<doc id="1272445" url="https://pl.wikipedia.org/wiki?curid=1272445" title="Basarab Panduru">
Basarab Panduru

Basarab Nică Panduru (ur. 11 lipca 1970 w Mârzăneşti), piłkarz rumuński grający na pozycji ofensywnego pomocnika.
Kariera klubowa.
Piłkarską karierę Panduru rozpoczynał w klubie CSM Reşiţa. W sezonie 1987/1988 zadebiutował w jego barwach w drugiej lidze. W zespole tym grał do końca 1990 roku, a na początku 1991 przeszedł do Steauy Bukareszt. W pierwszej lidze zadebiutował 10 marca w zremisowanym 1:1 wyjazdowym meczu z Progresulem Braşov. Od czasu przyjścia do Steauy grał w podstawowym składzie, a już w pierwszym sezonie wywalczył wicemistrzostwo Rumunii. Sukces ten powtórzył także rok później, a także zdobył Puchar Rumunii. W sezonie 1992/1993 wraz ze Steauą został mistrzem Rumunii, a sukces ten powtórzył jeszcze dwukrotnie z rzędu w kolejnych dwóch latach. Przez 4,5 roku rozegrał dla Steauy 131 spotkań ligowych i zdobył 34 gole.
Latem 1995 roku Panduru trafił do portugalskiej Benfiki, jednak nie osiągnął takiej formy, jaką prezentował w Rumunii. Po rozegraniu rundy jesiennej został wypożyczony do szwajcarskiego Neuchâtel Xamax, z którym zajął 3. miejsce w lidze szwajcarskiej. W międzyczasie Benfica została wicemistrzem Portugalii, a Panduru powrócił do Lizbony. Przegrał jednak rywalizację z Brazylijczykiem Valdo, a następnie z Boliwijczykiem Erwinem Sánchezem i przez dwa sezony zdobył tylko 4 gole dla klubu z Estádio da Luz. Z Benfiką zajął 3. miejsce, a w 1998 roku – 2.
Latem 1998 r. Rumun trafił do rywala Benfiki, FC Porto. Tam jednak także był rezerwowym, przede wszystkim dla gwiazdy zespołu, Słoweńca Zlatko Zahovicia i miał mały udział w wywalczeniu mistrzostwa Portugalii. Po pół roku wyjechał do Brazylii do klubu SC Internacional, stając się pierwszym w historii Rumunem w tamtejszej lidze. Latem wrócił do Portugalii i przez pół roku bronił barw Salgueiros Porto, a pod koniec 1999 roku zakończył sportową karierę.
Kariera reprezentacyjna.
W reprezentacji Rumunii Panduru zadebiutował 12 lutego 1992 roku w przegranym 0:1 meczu z Grecją. W 1994 roku był w kadrze Rumunii na Mistrzostwach Świata w USA. Tam wystąpił we dwóch meczach: grupowym ze Szwajcarią (1:4) oraz w ćwierćfinale ze Szwecją, przegranym po serii rzutów karnych. Karierę reprezentacyjną zakończył w 1996 roku. W drużynie narodowej wystąpił 22 razy i zdobył 1 gola (w 1993 roku w wygranym 1:0 sparingu z Izraelem).
Kariera trenerska.
Po zakończeniu kariery piłkarskiej Panduru został trenerem. W 2002 roku został szkoleniowcem zespołu Politehnica Timişoara. Zatrudnił go kolega z boiska i reprezentacji, ówczesny prezydent klubu Anton Doboş. W 2004 roku został zwolniony ze stanowiska z powodu jednej z wypowiedzi odnośnie do formy obrońców klubu.
W 2005 roku Panduru podpisał kontrakt z FC Vaslui. Jednak już po kilku meczach został zwolniony ze stanowiska. Następnie trenował Farul Konstanca. W październiku 2007 r. został trenerem drugoligowego Progresulu Bukareszt, ale w trakcie sezonu został zastąpiony przez Mariusa Ṣumudicę.

</doc>
<doc id="1272447" url="https://pl.wikipedia.org/wiki?curid=1272447" title="Artur Hofman">
Artur Hofman

Artur Hofman (ur. 1959 w Wałbrzychu) – polski działacz społeczności żydowskiej w Polsce, od roku 2006 Prezes Towarzystwa Społeczno-Kulturalnego Żydów w Polsce, od 2009 redaktor naczelny miesięcznika „Słowo Żydowskie”, Przedstawiciel Mniejszości Żydowskiej w Komisji Wspólnej Rządu i Mniejszości Narodowych i Etnicznych, wiceprzewodniczący Rady Muzeum Historii Żydów Polskich POLIN, członek Rady Muzeum Getta Warszawskiego, członek Zarządu European Jewish Association. Reżyser teatralny i telewizyjny.
Życiorys.
W 1982 zdał egzamin eksternistyczny dla aktorów dramatu w Warszawie. W 1992 ukończył studia na Wydziale Reżyserii Państwowej Wyższej Szkoły Teatralnej w Warszawie. W latach 1977–1982 był adeptem, a w latach 1982–1991 aktorem Teatru Żydowskiego w Warszawie. W latach 1993–1998 pracował jako reżyser Opery i Operetki w Szczecinie. Od 2003 do 2008 był reżyserem w Teatrze Żydowskim. 
Twórca ponad 50 spektakli teatralnych, 9 spektakli Teatru TVP i 4 filmów dokumentalnych oraz wielu programów rozrywkowych dla TVP i telewizji Polsat. 
Pełnił obowiązki wiceprzewodniczącego okręgu warszawskiego Towarzystwa Społeczno-Kulturalnego Żydów w Polsce. W 2006 został wybrany przewodniczącym TSKŻ. Od jesieni 2009 pełni funkcję redaktora naczelnego "Słowa Żydowskiego". Wchodzi w skład Kolegium Społecznego Muzeum Historii Żydów Polskich Polin w Warszawie.

</doc>
<doc id="1272450" url="https://pl.wikipedia.org/wiki?curid=1272450" title="Art-B">
Art-B

Art-B (skrót od "Artystyczny Biznes") – polska spółka z ograniczoną odpowiedzialnością z siedzibą w Cieszynie, później z siedzibą Biura Krajowego spółki w Warszawie, założona przez Bogusława Bagsika i Andrzeja Gąsiorowskiego, działająca w latach 1989–1991.
Według mediów współwłaścicielem „Art-B” był Izraelczyk Meir Bar, co nigdy nie zostało wiarygodnie potwierdzone. Firma zasłynęła za sprawą wykorzystania oscylatora ekonomicznego, dzięki któremu właścicielom udawało się kilkadziesiąt razy oprocentowywać w bankach tę samą wpłatę (tzw. „afera Art-B”).
Historia.
Spółka została założona w 1989 roku w Cieszynie z kapitałem zakładowym 100 tys. PLZ (równowartość ok. 1000 PLN w 2017). W 1990 roku podniosła swój kapitał zakładowy do kwoty 300 mld PLZ (ok. 437 mln PLN w 2017). Zajmowała się handlem praktycznie wszystkimi towarami i dobrami – od kawy i herbaty, przez sprzęt RTV (współpraca z koncernem GoldStar – dzisiejsze LG, w tym montownie w Polsce), samochody, aż po dzieła sztuki. Art-B w krótkim czasie przekształciła się w holding 3 tysięcy spółek, zatrudniających około 140 tysięcy osób i obracający bilionami ówczesnych złotych. Jako pierwsza prywatna spółka w Polsce otrzymała koncesję na handel bronią.
Spółka Art-B w części sfinansowała operację Most.
Nieprawidłowości w obrocie kapitałem zostały zauważone już w 1990 roku, ale dopiero rok później prokuratura podjęła działania.
W nocy z 31 lipca na 1 sierpnia 1991 obaj właściciele wyjechali do Izraela, gdzie później Gąsiorowski otrzymał obywatelstwo, natomiast Bagsik był obywatelem Izraela od 1990 roku (od urodzenia posiada również obywatelstwo Niemiec). Gąsiorowski nie został do dziś ujęty, Bagsik został aresztowany w 1994 roku w Szwajcarii, na podstawie wniosku o ekstradycję wydany Polsce w 1996 roku i skazany w 2000 roku. W 2004 roku przedterminowo wyszedł na wolność. Przegrał wszystkie odwołania od wyroków przed polskimi sądami, ostatecznie wniósł skargę do Europejskiego Trybunału Praw Człowieka w Strasburgu (do dzisiaj nierozpoznana). Zarzuty dla Gąsiorowskiego i Bagsika dotyczą „oszustw wobec "systemu bankowego"” na sumę 4,2 biliona starych złotych, czyli 420 mln PLN.
Likwidatorzy Spółki Art-B.
Od 1992 do 2017 roku procedury likwidacji spółki Art-B przeprowadzali Jerzy Cyran i prokurator Kazimierz Radomski. Cyran został mianowany likwidatorem przez Bank Handlowo-Kredytowy w Katowicach.
Art-B Made in Poland.
Canal+ Discovery w 2018 roku wyemitował sześcioodcinkowy serial dokumentalny o kulisach działalności spółki Art-B. Serial opowiada historię działalności spółki głównie z perspektywy Bogusława Bagsika i Andrzeja Gąsiorowskiego. Ponadto w serialu wypowiadają się m.in. prezydent Lech Wałęsa, szef UOP Andrzej Milczanowski, p.o. prezesa NBP Andrzej Topiński i prokurator Marek Łopuszański. Wypowiedzi w filmie odmówili b. premier Jan Krzysztof Bielecki i likwidator spółki Jerzy Cyran.
W dokumencie poruszono kwestię oscylatora ekonomicznego, który był przyczyną wybuchu afery. Andrzej Topiński twierdził, że oscylator miał znaczenie w początkowym etapie działalności spółki, ale ostatecznie służył zaciemnieniu operacji kredytowych spółki. Według słów Bagsika i opinii biegłych sądowych Lecha Grudzińskiego i Kazimierza Madeńskiego Art-B rezygnowała z należnych jej odsetek od środków na rachunkach bieżących. Z tytułu wykorzystania oscylatora według opinii biegłego spółka zyskała 150 863 milionów starych złotych (nominalnie 15 tys. PLN), co według słów Gąsiorowskiego było nieistotnym przychodem spółki (stosunek zysku do obrotu wyniósł 0,07%).
Show biznes.
W 1991 roku Bogusław Bagsik i Andrzej Gąsiorowski założyli Viva Art Music, która od 1994 roku stała się 50% udziałowcem z Viva Art Music Sweden AB, której prezesem był szwedzki producent Lars Olsson. Firma zajmowała się organizacją imprez i produkcją koncertów o charakterze międzynarodowym.
Produkcje Viva Art Music Sweden:
Kolekcja sztuki Art-B.
26 maja 2012 czterdzieści pięć dzieł z kolekcji Art-B zostało przekazanych w depozyt Muzeum Narodowemu w Warszawie przez Narodowy Bank Polski. Obiekty te były zabezpieczeniem zobowiązań finansowych Art-B wobec Banku Handlowo-Kredytowego w Katowicach, którego wierzycielem był NBP. Wśród nich znalazły się:
Na przełomie czerwca i lipca 2009 roku w Muzeum Narodowym w Warszawie odbyła się wystawa dzieł z kolekcji Art-B.

</doc>
<doc id="1272451" url="https://pl.wikipedia.org/wiki?curid=1272451" title="Sanktuarium Matki Bożej Brzemiennej w Wąbrzeźnie">
Sanktuarium Matki Bożej Brzemiennej w Wąbrzeźnie

Sanktuarium Matki Bożej Brzemiennej w Wąbrzeźnie – sanktuarium w Wąbrzeźnie w województwie kujawsko-pomorskim znajdujące się przy parafii pw. świętych Apostołów Szymona i Judy Tadeusza w dekanacie Wąbrzeźno
Sanktuarium zostało zbudowane w XIV wieku na miejsce wcześniejszej drewnianej świątyni z XIII wieku będącej pod tym samym patronatem.
Głównym elementem sanktuarium jest obraz pochodzący z XVII wieku, przedstawiający Maryję w stanie brzemiennym. 
Drugim sanktuarium Matki Bożej Brzemiennej jest Sanktuarium Matki Bożej Brzemiennej w Gdańsku Matemblewie.

</doc>
<doc id="1272452" url="https://pl.wikipedia.org/wiki?curid=1272452" title="Wp.eu">
Wp.eu



</doc>
<doc id="1272454" url="https://pl.wikipedia.org/wiki?curid=1272454" title="Kościół św. Mikołaja w Polance Wielkiej">
Kościół św. Mikołaja w Polance Wielkiej

Kościół św. Mikołaja w Polance Wielkiej – obecnie nieużytkowany drewniany kościół znajdujący się w Polance Wielkiej w powiecie oświęcimskim, w województwie małopolskim. Wybudowany w I połowie XVI wieku, w 1658 przebudowany w stylu barokowym, do roku 1991 kościół parafialny parafii św. Mikołaja w Polance Wielkiej, następnie funkcję tę przejąła nowa świątynia pw. Narodzenia Najświętszej Maryi Panny. Kościół znajduje się na Szlaku Architektury Drewnianej województwa małopolskiego.
Budowa kościoła.
Świątynia ma konstrukcje zrębową o ścianach oszalowanych pionowo z listowaniem i usztywnione lisicami. Nawa i prezbiterium pokryte są jednolitym dachem wielopołaciowym o jednej kalenicy. Przy prezbiterium znajduje się zakrystia zamknięta wielobocznie. Od strony zachodniej do nawy kościoła przylega dwukondygnacyjna wieża o konstrukcji słupowo- ramowej i o ścianach oszalowanych pionowo i poziomo. Wieża pokryta jest hełmem kopulastym zwieńczonym obeliskiem z blachy. Nad świątynia znajduje się sześcioboczna wieżyczka sygnaturkową z pozorną latarnią. 
Świątynia jest wyposażona w rokokowe ołtarze z XVIII wieku, z tego samego okresu marmurowa chrzcielnica oraz ambona. Na chórze muzycznym znajdują się organy z 1735 roku. Ich autorem jest Wawrzyniec Harbutowski. 

</doc>
<doc id="1272457" url="https://pl.wikipedia.org/wiki?curid=1272457" title="Katakumby Kaum asz-Szukafa">
Katakumby Kaum asz-Szukafa

Katakumby Kaum asz-Szukafa () – katakumby odkryte przypadkowo w Aleksandrii w Egipcie w 1900, jeden z siedmiu cudów średniowiecznego świata. Nazwa arabska jest tłumaczeniem greckiej nazwy "Lofus Kerameikos" i w tłumaczeniu polskim oznacza "wzgórze skorup" i pochodzi od rozbijanych naczyń, których po uczcie nie wolno było wynosić z grobowca. Unikatowość katakumb wiąże się zarówno z ich rozplanowaniem, jak i widocznym połączeniem tradycji egipskich, greckich i rzymskich. Wewnątrz zachowany trzypoziomowy grób rodzinny z II-III w. (najniższy poziom zalany wodą) z triklinium ("triclinium funebre") – salą z wykutymi w skale ławami, służącymi libacjom ku czci pochowanych zmarłych. Do naszych czasów przetrwały one w idealnym stanie.

</doc>
<doc id="1272462" url="https://pl.wikipedia.org/wiki?curid=1272462" title="Historia Zduńskiej Woli">
Historia Zduńskiej Woli

Historia Zduńskiej Woli:
Czasy przedlokacyjne.
W roku 1314 pojawiła się pierwsza pisemna wzmianka dotycząca terenów Zduńskiej Woli i pierwszego prawdopodobnego właściciela Zdun, którym miał być Andrzej herbu Dołęga — stolnik sieradzki (1314-1318), późniejszych sędzia sieradzki (1327-1330) oraz kasztelan rozpierski (1334-1339).
Pod koniec XIV wieku pojawiła się notatka w Tekach Pstrokońskiego: "Andreas de Zduny alias Wola". Rzeczony Andreas de Zduny alias Wola herbu Dołęga ze Zdun i Kawęczyna był miecznikiem łęczyckim w latach 1386-1403.
Osoby pieczętujące się herbem Dołęga związane ze Zduńską Wolą:
Pieksciński wspomina o dwóch chorążych łęczyckich, pieczętujących się herbem Dołęga: pod pozycją 1412. — "Sduński chorąży mniejszy łęczycki; Drogosz z Podola." oraz pod pozycją 1415. — "Sduński chorąży łęczycki i brat jego Piotrasz z Woli."
W roku 1673 sporządzono pierwszy inwentarz dóbr zduńskowolskich, a w 1699 przeprowadzono inwentarz całej majętności dóbr Zduńska Wola, przejętych na początku XVIII wieku przez Złotnickiego herbu Prawdzic.
22 grudnia 1766 sporządzono akt erekcyjni parafii rzymskokatolickiej w Zduńskiej Woli, aby rok później — 2 maja 1767 Gnieźnieńska Kuria Arcybiskupia erygowała samodzielną parafię rzymskokatolicką w Zduńskiej Woli, należącej uprzednio do parafii w Korczewie.
Feliks Złotnicki h. Prawdzic — łowczy sieradzki — wystąpił w 1773 roku do króla Stanisława Augusta Poniatowskiego o nadanie przywileju organizowania targów wielkich miejscowości Czekaj. Król przywilej nadał i miejscowość uzyskała prawo organizowania dwunastu targów wielkich rocznie. Po dojściu do pełnoletności, w roku 1788, od Hipolita Masłowskiego — podstolego owruckiego i łowczego wieluńskiego — Antoni Złotnicki (syn Feliksa) otrzymuje dobra Zduńska Wola. Inwentarz stwierdza, że w skład dóbr wchodziły wsie: Zduńska Wola, Kawęczynek, Stęszyce, Opiesin oraz miasteczko Czekaj.
Na początku XIX wieku do Zduńskiej Woli przybywają osadnicy z Krotoszyna, Rawicza, Bojanowa oraz Zielonej Góry. W wyniku prowadzonej przez Stefana Złotnickiego w roku 1818 akcji osadniczej do miasta przybywają osadnicy: sukiennicy oraz tkacze bawełniani z Poznańskiego, Śląska, Czech, Saksonii i Prus; płóciennicy z Czech i Śląska. Osiedlają się także mieszkańcy okolicznych wsi i miast, głównie Żydzi i trudniący się handlem.

</doc>
<doc id="1272464" url="https://pl.wikipedia.org/wiki?curid=1272464" title="Sanktuarium MB Brzemiennej">
Sanktuarium MB Brzemiennej



</doc>
<doc id="1272465" url="https://pl.wikipedia.org/wiki?curid=1272465" title="Antoni Sadowski">
Antoni Sadowski

Antoni Sadowski (ang. Anthony Sadowski) (ur. 1669 w Ostrowcu Świętokrzyskim, zm. 1736 w Amityville, Pensylwania) – polski szlachcic, pionier, traper i handlarz futer na terenach Kraju Ohio, tłumacz i przyjaciel Indian, założyciel miasta Sandusky w Stanach Zjednoczonych.
Rodzina.
Urodził się około roku 1669 w Ostrowcu Świętokrzyskim w rodzinie szlacheckiej. Jego ojciec Marcin Sadowski (ur. 1644 w Poznaniu, zm. 1673) był szambelanem polskich królów na zamku w Gostyniu w Wielkopolsce, posłem na Sejm I Rzeczypospolitej oraz inspektorem dóbr królewskich na Ukrainie. Antoni Sadowski był ojcem Jamesa i Jacoba, uczestników wypraw Daniela Boone’a.
Życiorys.
Podczas III wojny północnej w 1701 roku, Sadowski wraz ze swoim bratem został wzięty w Rydze jako zakładnik przez Szwedów. Udało mu się uciec z niewoli i przedostać do Szkocji, Anglii, a następnie, w roku 1704, do Nowego Jorku w Ameryce. Po przeniesieniu się do nowego świata Sadowski poślubił Mary Bordt Amerykankę duńskiego pochodzenia, z którą miał dziewięcioro dzieci.
W roku 1712 roku przybył do kolonii Pensylwania, gdzie starał się nawiązać przyjazne stosunki z rdzennymi Indianami amerykańskimi. Posiadł znajomość wielu języków indiańskich z grupy Delaware oraz języków irokeskich, więc został urzędowym tłumaczem kolonii. Wkrótce zajął się handlem podróżując po niezbadanych jeszcze obszarach Ameryki, docierając do Logstown w pobliżu obecnego miasta Ambridge w Pensylwanii.
Założył kilka faktorii handlowych w Kraju Ohio, służących do handlu z Indianami. W 1729 roku, wraz z dwoma innymi handlarzami, utworzył Kittanning w Pensylwanii, a w 1735 roku założył faktorię, która dała początek miastu Sandusky. W roku 1735 Sadowski otrzymał obywatelstwo Pensylwanii. Zginął w przypadkowym starciu z Indianami w Wirginii.
Anthony Sadowski jest dalekim przodkiem amerykańskiego prezydenta Geralda Forda

</doc>
<doc id="1272468" url="https://pl.wikipedia.org/wiki?curid=1272468" title="Order Zasługi Meklemburgii-Pomorza Przedniego">
Order Zasługi Meklemburgii-Pomorza Przedniego

Order Zasługi Meklemburgii-Pomorza Przedniego (niem. "Verdienstorden des Landes Mecklenburg-Vorpommern") – odznaczenie za zasługi, nadawane przez rząd krajowy niemieckiego kraju związkowego Meklemburgia-Pomorze Przednie.
Historia.
Order został ustanowiony 23 kwietnia 2001 roku przez landtag landu Meklemburgia-Pomorze Przednie jako jedno z najmłodszych odznaczeń w historii orderów lokalnych niemieckich krajów związkowych. Obecnie już tylko Brema i Hamburg nie posiadają własnych odznaczeń krajowych.
Dyskusja parlamentarna nad ustanowieniem i wyglądem orderu trwała prawie rok. Proponowano ograniczenie liczby żyjących posiadaczy odznaczenia do najwyżej 100 osób i ukształtowanie oznaki według wzoru dawnego Orderu Gryfa, nadawanego do 1918 przez wielkich książąt Schwerina i Strelitz z dynastii obodryckiej, który posiadał formę krzyża maltańskiego. W końcu zdecydowano się na ustawowe ograniczenie liczby nadań odznaczenia do najwyżej 20 rocznie, ale bez limitu liczby żyjących posiadaczy, i na nadanie krzyżowi zupełnie innego wyglądu niż ordery monarchii meklemburskiej (zachowano jednak czerwony kolor oznaki). Przyznawany jest niezależnie od obywatelstwa i płci kandydata za znamienite zasługi dla landu Meklemburgia-Pomorze Przednie i jego ludności, szczególnie za zasługi w dziedzinach pracy społecznej, gospodarczej i kulturalnej. Podobnie jak w przypadku innych odznaczeń krajów RFN, wnioski o przyznanie odznaczenia kierowane są do krajowego prezesa Rady Ministrów; mogą je składać prezes landtagu, ministrowie poszczególnych resortów oraz każdy obywatel. Do roku 2007 order otrzymały 22 osoby, w tym 6 kobiet, a więc nadaje się go bardzo restryktywnie.
Insygnium.
Oznaka jednoklasowego orderu to krzyż kawalerski z wklęsłymi zakończeniami ramion (identyczny jak polski Order Virtuti Militari, ale bez kulek na szpicach ramion), na awersie emaliowany na czerwono ze złotą bordiurą. W medalionie środkowym oznaki umieszczony jest w złotym polu czteropolowy herb państwowy Meklemburgii-Pomorza Przedniego. Rewers oznaki jest złoty, nieemaliowany i nosi w medalionie środkowym napis „Mecklenburg-Vorpommern für Verdienste”. Order noszony jest przez mężczyzn na szyi na białej wstędze z szeroką niebieską z lewej i szeroką czerwoną bordiurą z prawej strony, z wąskim żółtym paskiem pośrodku wstęgi (barwy flagi krajowej landu). Kobiety noszą go na damskiej kokardzie nad lewą piersią poniżej obojczyka.
Bibliografia.
Meklemburgia-Pomorze Przednie

</doc>
<doc id="1272469" url="https://pl.wikipedia.org/wiki?curid=1272469" title="Stefan Tyzenhauz">
Stefan Tyzenhauz

Stefan Tyzenhauz herbu Bawół (niem. "Stefan von Tiesenhausen", zm. 28 lutego 1708) – wojewoda nowogródzki od 1689, kuchmistrz wielki litewski i podstoli wielki litewski od 1687, starosta kuliski.
Poseł sejmiku województwa inflanckiego na sejm konwokacyjny 1696 roku. Był członkiem konfederacji olkienickiej w 1700 roku.

</doc>
<doc id="1272470" url="https://pl.wikipedia.org/wiki?curid=1272470" title="Mission Viejo">
Mission Viejo

Mission Viejo – miasto na południowy zachód od Los Angeles w hrabstwie Orange w Kalifornii. Liczy ok. 100 tys. mieszkańców.
Z Mission Viejo pochodzi Kaitlin Sandeno, amerykańska pływaczka, mistrzyni olimpijska i mistrzyni świata.

</doc>
<doc id="1272480" url="https://pl.wikipedia.org/wiki?curid=1272480" title="Klasyfikacja medalowa MŚ w narciarstwie klasycznym (1924-2007)">
Klasyfikacja medalowa MŚ w narciarstwie klasycznym (1924-2007)



</doc>
<doc id="1272482" url="https://pl.wikipedia.org/wiki?curid=1272482" title="Medaliści mistrzostw świata w narciarstwie klasycznym w skokach narciarskich">
Medaliści mistrzostw świata w narciarstwie klasycznym w skokach narciarskich

Medaliści mistrzostw świata w narciarstwie klasycznym w skokach narciarskich – zestawienie zawodników i drużyn, które przynajmniej raz stanęły na podium mistrzostw świata w narciarstwie klasycznym w konkurencjach skoków narciarskich.
Konkursy skoków narciarskich w ramach mistrzostw świata w narciarstwie klasycznym rozgrywane są od pierwszej tego typu imprezy, która odbyła się w 1925 roku w Jańskich Łaźniach. Do 1958 roku rozgrywany był jeden konkurs indywidualny na skoczni dużej, a od 1962 roku przeprowadzane są dwie indywidualne konkurencje – na skoczni dużej i normalnej. W 1982 roku do kalendarza mistrzostw świata wprowadzono także konkurs drużynowy na obiekcie dużym. W latach 2001, 2005 oraz 2011 rywalizację drużynową przeprowadzono zarówno na skoczni dużej, jak i na normalnej. W 2009 roku po raz pierwszy w historii mistrzostw świata odbył się również konkurs kobiet na skoczni normalnej. W 2013 roku w kalendarzu mistrzostw po raz pierwszy znalazł się drużynowy konkurs mieszany, w 2019 konkurs drużynowy kobiet, a w 2021 konkurs indywidualny kobiet na dużej skoczni.
Najwięcej – osiem razy – na najwyższym stopniu podium stawał Thomas Morgenstern, który w 2011 roku zdobył indywidualny tytuł mistrza świata, a w latach 2005–2013 siedmiokrotnie zwyciężał w zawodach drużynowych. Siedem tytułów mistrzowskich zdobył natomiast Wolfgang Loitzl, który w 2009 zwyciężył indywidualnie, a w latach 2001–2013 sześciokrotnie został mistrzem świata w drużynie. Największą liczbę wszystkich medali uzyskał natomiast Gregor Schlierenzauer – 12 – 6 złotych, 5 srebrnych i 1 brązowych. Jedynym skoczkiem, który czterokrotnie zdobył tytuł indywidualnego mistrza świata jest Adam Małysz, który zwyciężył w 2001 roku, dwukrotnie w 2003 roku oraz w 2007 roku. Najbardziej utytułowaną zawodniczką spośród kobiet jest Carina Vogt, w dorobku której jest 6 medali – 5 złotych i 1 brązowy. Więcej medali – po 8 – zdobyły Daniela Iraschko-Stolz i Maren Lundby (obie po 2 złote, 3 srebrne i 3 brązowe).
W konkursach drużynowych dziesięć tytułów mistrza świata zgromadziła reprezentacja Austrii, dziewięć tytułów Niemiec, sześć Finlandii, trzy tytuły drużyna Norwegii, a po jednym – Japonii i Polski. Największą liczbę wszystkich medali zarówno tych zdobytych w konkurencjach indywidualnych, jak i drużynowych wywalczyli reprezentanci Norwegii, którzy zdobyli łącznie 69 medali, w tym 22 złote.
Sześciokrotnie wszystkie miejsca na podium konkursów indywidualnych zdobyli reprezentanci tego samego kraju. W latach: 1926, 1929, 1930, 1935 i 1937 dokonali tego skoczkowie norwescy, a w 1999 roku skoczkowie japońscy.
Pięciu zawodników w historii zdobyło dwa złote medale w konkurencjach indywidualnych rozgrywanych w trakcie jednych mistrzostw. Pierwszym skoczkiem, który tego dokonał był Bjørn Wirkola, który zwyciężył w 1966 roku. W kolejnych dwóch mistrzostwach wyczyn Norwega powtórzyli także: Garij Napałkow w 1970 roku i Hans-Georg Aschenbach w 1974 roku. W 2003 roku tego samego dokonał Adam Małysz. Kolejnym skoczkiem z tym osiągnięciem jest Stefan Kraft, który wygrał oba konkursy indywidualne w 2017 roku. Ponadto, Thomas Morgenstern, Rune Velta, Stefan Kraft oraz Karl Geiger w trakcie jednych mistrzostw zdobyli po cztery medale – Morgenstern dokonał tego w 2011 roku (trzy złote i jeden srebrny), Velta w 2015 roku (dwa złote, jeden srebrny i jeden brązowy), Kraft w 2017 roku (trzy złote i jeden brązowy), a Geiger w 2021 roku (dwa złote, jeden srebrny i jeden brązowy).
W 1941 roku rozegrano konkurs indywidualny mistrzostw świata w Cortina d’Ampezzo, w którym na podium stanęli: Paavo Vierto, Leo Laakso i Sven Eriksson. Konkurs miał jednak charakter nieoficjalny z powodu zbyt małej liczby startujących skoczków. Także w 1984 roku rozegrany został nieoficjalny konkurs mistrzostw świata w Engelbergu, w którym wyłoniono medalistów konkursu drużynowego – pierwsze miejsce zajęła Finlandia przed NRD i Czechosłowacją.
Medaliści konkursów olimpijskich z lat 1924–1980 automatycznie zostawali mistrzami świata w narciarstwie klasycznym. Poniższe statystyki nie uwzględniają jednak tego faktu, traktując obie imprezy niezależnie.
Medaliści.
Konkurs indywidualny mężczyzn na skoczni dużej.
Konkursy skoków narciarskich na obiektach dużych w ramach mistrzostw świata w narciarstwie klasycznym rozgrywa się od pierwszej tego typu imprezy, która miała miejsce w 1925 roku. Według zasad klasyfikacji skoczni narciarskich z 2008 roku, obiekty, na których przeprowadzono konkursy mistrzostw świata w latach 1925-1958 i 1966 uważane byłyby za małe, średnie lub normalne, jednak w poniższej tabeli uwzględniono fakt, że według ówczesnych norm były one skoczniami dużymi. Tabela prezentuje medalistów wszystkich oficjalnych konkursów mistrzostw świata w latach 1925–2021. W 1941 roku przeprowadzony został konkurs mistrzostw świata w Cortina d’Ampezzo, w którym na podium znaleźli się: Paavo Vierto, Leo Laakso i Sven Eriksson, jednak podczas zebrania członków Międzynarodowej Federacji Narciarskiej w 1946 roku we francuskim Pau uznano, że wyniki mistrzostw nie będą uznawane z powodu zbyt małej liczby zawodników.
Konkurs indywidualny mężczyzn na skoczni normalnej.
Zawody na skoczni normalnej rozgrywane są od mistrzostw w 1962 w Zakopanem. W poniższej tabeli przedstawiono medalistów konkursów w latach 1962–2023.
Konkurs drużynowy mężczyzn na skoczni dużej.
W 1982 roku rozegrany został pierwszy drużynowy konkurs w skokach narciarskich w ramach mistrzostw świata. Od początku zawody te rozgrywane były na obiektach dużych. Poniższe zestawienie przedstawia wszystkich medalistów oficjalnych konkursów drużynowych w latach 1982–2021. Nie został uwzględniony nieoficjalny konkurs rozegrany w 1984 w Engelbergu, w którym złoty medal zdobyli reprezentanci Finlandii, srebro wywalczyli skoczkowie w barwach NRD, a brąz zdobyli zawodnicy czechosłowaccy.
Konkurs drużynowy mężczyzn na skoczni normalnej.
Trzykrotnie do kalendarza mistrzostw świata w narciarstwie klasycznym wprowadzone zostały konkursy drużynowe na skoczniach normalnych. Miało to miejsce w 2001, 2005 i 2011 roku. Poniższa tabela przedstawia składy drużyn, które zdobyły medale w wymienionych konkursach.
Konkurs indywidualny kobiet na skoczni normalnej.
W historii mistrzostw świata konkurs kobiet w skokach narciarskich rozgrywany jest od 2009 roku. Pierwsze zawody odbyły się na skoczni Ještěd w Libercu. Poniżej wymieniono medalistki konkursów z lat 2009–2021.
Konkurs indywidualny kobiet na skoczni dużej.
Konkurs indywidualny kobiet na dużym obiekcie znajduje się w programie mistrzostw świata od 2021 roku. Poniżej przedstawiono medalistki tego konkursu.
Konkurs drużynowy kobiet na skoczni normalnej.
Konkurs drużynowy kobiet został włączony do programu mistrzostw świata w narciarstwie klasycznym w 2019 roku. W tabeli przedstawiono medalistki tych zawodów w latach 2019–2023.
Konkurs drużyn mieszanych na skoczni normalnej.
Konkurs drużyn mieszanych rozgrywany jest od 2013 roku. W poniższej tabeli znajdują się składy zespołów, które zdobyły medale mistrzostw świata w tej konkurencji w latach 2013–2023.
Klasyfikacje medalowe.
Klasyfikacja zawodników.
Poniżej znajduje się zestawienie zawodników, którzy zdobyli przynajmniej jeden medal mistrzostw świata w konkursach indywidualnych bądź drużynowych. W przypadku, gdy podany zawodnik zdobywał medale jako reprezentant więcej niż jednego kraju, zostały wymienione wszystkie państwa, w barwach których startował. W przypadku, gdy kilku zawodników uzyskało taką samą liczbę medali, w pierwszej kolejności zostali wymienieni ci zawodnicy, którzy pierwszy medal wywalczyli wcześniej. W drugiej kolejności rolę odgrywał porządek alfabetyczny. Do statystyki nie zostały wliczone medale zdobyte podczas konkursów nieoficjalnych w 1941 i 1984 roku ani podczas konkursów igrzysk olimpijskich.
Klasyfikacja medalistów w konkursach indywidualnych.
Tabela zawiera skoczków narciarskich, którzy w konkursach indywidualnych w ramach oficjalnych mistrzostw świata w narciarstwie klasycznym zdobyli przynajmniej dwa medale, w tym minimum jeden złoty. Nie wliczono medali zdobytych podczas zimowych igrzysk olimpijskich.
Klasyfikacja zawodniczek.
W poniższej tabeli wymienione zostały wszystkie medalistki konkursów kobiet o mistrzostwo świata w skokach narciarskich.
Klasyfikacja medalistek w konkursach indywidualnych.
W tabeli przedstawiono zawodniczki, które zdobyły przynajmniej dwa medale mistrzostw świata w konkurencjach indywidualnych, w tym co najmniej jedno złoto.
Klasyfikacja państw.
W tabeli zawarto wszystkie kraje, których reprezentanci zdobyli przynajmniej jeden medal mistrzostw świata. Do statystyk wliczone zostały konkurencje indywidualne i drużynowe, zarówno mężczyzn, jak i kobiet. Nie uwzględniono nieoficjalnych konkursów z 1941 i 1984 roku ani konkursów olimpijskich.
Klasyfikacja reprezentacji w konkursach drużynowych.
Tabela przedstawia reprezentacje, które zdobyły przynajmniej jeden medal w konkurencjach drużynowych rozgrywanych w ramach mistrzostw świata. Uwzględniono zarówno konkursy drużynowe kobiet i mężczyzn, jak i konkursy mieszane. Medalistów nieoficjalnego konkursu, który odbył się w 1984 roku, nie wliczono.

</doc>
<doc id="1272483" url="https://pl.wikipedia.org/wiki?curid=1272483" title="Medaliści mistrzostw świata w narciarstwie klasycznym w biegach narciarskich">
Medaliści mistrzostw świata w narciarstwie klasycznym w biegach narciarskich

Lista medalistów mistrzostw świata w narciarstwie klasycznym w biegach narciarskich
Mężczyźni.
18/17/15 km.
Zawody mistrzostw świata w biegu na 15 km mężczyzn rozgrywane są od pierwszej edycji imprezy, czyli od 1925 roku. Pierwotnie jednak zawodnicy rywalizowali na dystansie 18 km, przy czym w latach 1929-1930 dystans ten skrócono do 17 km. Od 1954 roku zawodnicy startują na dystansie 15 km.
50 km.
Zawody mistrzostw świata w biegu na 50 km mężczyzn rozgrywane są od pierwszej edycji imprezy, czyli od 1925 roku. Od 2005 roku bieg jest rozgrywany ze startu masowego.
Bieg pościgowy/łączony.
Zawody mistrzostw świata w biegu pościgowym/łączonym mężczyzn rozgrywane są od 26. edycji imprezy, czyli od 1993 roku. Pierwotnie zawodnicy rywalizowali najpierw w biegu na 10 km techniką klasyczną, a następnie na dystansie 15 km stylem dowolnym, przy czym biegi te nie były rozgrywane tego samego dnia. W 2001 roku zmieniono format na dwa biegi po 10 km w każdej z technik, a całość zawodów rozgrywała się tego samego dnia, bez przerwy. Od 2005 roku zwiększono dystans do dwóch rund po 15 km.
Sprint.
Zawody mistrzostw świata w sprincie mężczyzn rozgrywane są od 30. edycji imprezy, czyli od 2001 roku. 
30 km.
Zawody mistrzostw świata w biegu na 30 km mężczyzn rozegrano po raz pierwszy podczas drugiej edycji imprezy, w 1926 roku. Jednak już na kolejnych mistrzostwach bieg ten nie znalazł się w programie, powracając dopiero w 1954 roku. Następnie był rozgrywany stale, do 2003 roku, kiedy odbył się ze startu masowego. Od 2005 roku rozgrywanie tego biegu zarzucono.
10 km.
Zawody mistrzostw świata w biegu na 10 km mężczyzn rozgrywane były tylko w latach 1991-1999.
Sztafeta 4×10 km.
Zawody mistrzostw świata w sztafecie mężczyzn rozgrywane są od siódmej edycji imprezy, czyli od 1933 roku. Rywalizacja odbywa się niezmiennie w formacie 4x 10 km.
Sprint drużynowy.
Zawody mistrzostw świata w sprincie drużynowym mężczyzn rozgrywane są od 32. edycji imprezy, czyli od 2005 roku. Jest to najnowsza konkurencja biegowa w programie mistrzostw świata.
Kobiety.
10 km.
Zawody mistrzostw świata w biegu na 10 km kobiet rozgrywane są od 14. edycji imprezy, czyli od 1954 roku. Była to jednak z dwóch pierwszych kobiecych konkurencji, obok sztafety.
30 km.
Zawody mistrzostw świata w biegu na 30 km kobiet rozgrywane są od 20. edycji imprezy, czyli od 1978 roku. W latach 1978-1987 bieg odbywał się na dystansie 20 km. Począwszy od 2005 roku bieg ten rozgrywany jest ze startu masowego.
Bieg pościgowy/łączony.
Zawody mistrzostw świata w biegu pościgowym/łączonym kobiet rozgrywane są od 26. edycji imprezy, czyli od 1993 roku. Pierwotnie zawodniczki rywalizowały najpierw w biegu na 5 km techniką klasyczną, a następnie na dystansie 10 km stylem dowolnym, przy czym biegi te nie były rozgrywane tego samego dnia. W 2001 roku zmieniono format na dwa biegi po 5 km w każdej z technik, a całość zawodów rozgrywała się tego samego dnia, bez przerwy. Od 2005 roku zwiększono dystans do dwóch rund po 7,5 km.
Sprint.
Zawody mistrzostw świata w sprincie kobiet rozgrywane są od 30. edycji imprezy, czyli od 2001 roku. 
5 km.
Zawody mistrzostw świata w biegu na 5 km kobiet rozgrywane były w latach 1962-1999.
15 km.
Zawody mistrzostw świata w biegu na 15 km kobiet rozgrywane były w latach 1989-2003. W 2003 roku bieg odbył się ze startu masowego.
Sztafeta 4×5 km.
Zawody mistrzostw świata w sztafecie kobiet rozgrywane są od 14. edycji imprezy, czyli od 1954 roku. Pierwotnie zawodniczki rywalizowały w formacie 3×5 km, który zmieniono w 1974 roku na 4×5 km. 
Sprint drużynowy.
Zawody mistrzostw świata w sprincie drużynowym kobiet rozgrywane są od 32. edycji imprezy, czyli od 2005 roku. Jest to najnowsza konkurencja biegowa w programie mistrzostw świata.

</doc>
<doc id="1272484" url="https://pl.wikipedia.org/wiki?curid=1272484" title="Medaliści mistrzostw świata w narciarstwie klasycznym w kombinacji norweskiej">
Medaliści mistrzostw świata w narciarstwie klasycznym w kombinacji norweskiej

Lista medalistów mistrzostw świata w narciarstwie klasycznym w kombinacji norweskiej
Mężczyźni.
Sprint.
Zawody mistrzostw świata w sprincie rozgrywane są od 29. edycji imprezy, czyli od 1999 roku. Sprint rozegrano jeszcze czterokrotnie, od 2009 roku konkurencji tej nie ma w programie mistrzostw. Najbardziej utytułowanym zawodnikiem jest Ronny Ackermann, w dorobku którego znajdują się trzy medale: jeden złoty, jeden srebrny i jeden brązowy. 
Bieg indywidualny.
Zawody mistrzostw świata w biegu indywidualnym rozgrywane są od pierwszej edycji imprezy, czyli od 1925 roku. Początkowo była to jedyna konkurencja kombinacji norweskiej w ramach mistrzostw świata, z biegiem rozgrywanym na dystansie 18 km. Dystans biegu skrócono w 1962 roku do 15 km, a następnie w 2009 roku do 10 km, jednocześnie wprowadzając zawody zarówno na skoczni dużej jak i normalnej. Najbardziej utytułowanym zawodnikiem jest Ronny Ackermann, w dorobku którego znajdują się trzy medale: jeden złoty, jeden srebrny i jeden brązowy. Od 1985 roku konkurencja ta rozgrywana jest metodą Gundersena.
Start masowy.
Zawody mistrzostw świata w starcie masowym zostały rozegrwane tylko raz, w 2009 roku. 
Sztafeta.
W latach 1982-1993 rozgrywano sztafetę 3 × 10 km, następnie w formacje 4 × 5 km. W 2011 roku jedyny raz rozegrano sztafetę na skoczni dużej i na skoczni normalnej. Od 2013 do 2021 roku sztafeta rozgrywana była z serią skoków na obiekcie normalnym. W 2023 roku rozegrano sztafetę na skoczni dużej.
Sprint drużynowy.
Zawody mistrzostw świata w sprincie drużynowym po raz pierwszy rozegrano w 2013 roku, jako drugie zawody drużynowe (na dużej skoczni) obok sztafety (rozgrywanej na obiekcie normalnym).

</doc>
<doc id="1272488" url="https://pl.wikipedia.org/wiki?curid=1272488" title="BCC Lions FC">
BCC Lions FC

BCC Lions Gboko – nigeryjski zespół z miasta Gboko. Pełna nazwa zespołu to "Benue Cement Company Lions Gboko". Został on założony w 1982 roku. Aktualnie gra w II lidze nigeryjskiej.
Stadion zespołu to J. S. Tarka Stadium, który może pomieścić 15 000 widzów.
Największym sukcesem w historii klubu jest zdobycie Pucharu Afryki (Afrykański Puchar Zdobywców Pucharów) po remisie 1:1 i zwycięstwu 3:0 nad Club Africain Tunis (Tunezja).

</doc>
<doc id="1272489" url="https://pl.wikipedia.org/wiki?curid=1272489" title="Zamek w Barcianach">
Zamek w Barcianach

Zamek w Barcianach – krzyżacki zamek z XIV wieku w stylu gotyckim, położony we wsi Barciany w powiecie kętrzyńskim w województwie warmińsko-mazurskim.
W wieku XIV Barciany "(dawne nazwy historyczne; Barty, Borty, niem Barten, Barthen)" leżały w prowincji krzyżackiej Bartenland.
Historia.
Zamek zbudowany został zapewne na miejscu istniejącego grodu pruskiego, który zdobył zakon krzyżacki. Gród zniszczyli Prusowie w 1320. Z użyciem drewna warownia barciańska została odbudowana w 1325 roku.
Pod koniec XIV wieku wielki mistrz Winrich von Kniprode podjął decyzję o wydzieleniu nowego komturstwa. Zamek został sytuowany na niewielkim wzniesieniu otoczonym bagnami Liwny "(dawna nazwa historyczna: Liebe)".
Budowę murowanego zamku przeprowadzono w latach 1377–1390, jednak nie zbudowano jeszcze wtedy wież. Otaczały go fortyfikacje zewnętrzne oraz fosa. Za fosą od strony wschodniej znajdowało się przedzamcze gospodarcze.
Do roku 1400 wzniesiono mury na planie prostokąta o wymiarach 55x58 oraz skrzydło wschodnie z bramą wjazdową. Następnie dobudowano trzykondygnacyjne skrzydło północne. Na początku XV wieku w narożniku północno-wschodnim dostawiono niską okrągłą basztę. Po sekularyzacji zakonu zamek był siedzibą zarządcy miejscowego majątku. W tym okresie wybudowano spichlerz przy murze zachodnim.
Od XIX wieku zamek pozostawał w rękach prywatnych, aż do 1945 roku. Po wojnie stanowił siedzibę miejscowego PGR-u. Mieściły się tu biura oraz magazyny.
Później został kupiony przez prywatnego inwestora, który miał w planach przystosować go do funkcji hotelowych. Rozpoczęte prace zostały jednak przerwane, obecnie nic tam się nie dzieje i jest obiektem zamkniętym. Zamek w Barcianach do naszych czasów zachował się w dobrym stanie i pozbawiony wyniosłych wież stanowi przykład zmian w krzyżackiej architekturze militarnej.
Pod koniec 2016 zamek był na sprzedaż.

</doc>
<doc id="1272497" url="https://pl.wikipedia.org/wiki?curid=1272497" title="Dłuto pasieczne">
Dłuto pasieczne

Dłuto pasieczne – płaskownik stalowy grubości ok. 4 mm, ze spłaszczonymi, rozszerzonymi i zaostrzonymi końcami, długości 18–20 cm i szerokości w środkowej części 2 cm. Jeden koniec na długości 1 cm jest zagięty pod kątem prostym. Zagięty koniec może być zabudowany z boków ściankami.
Dłuto pasieczne służy do rozdzielania połączonych kitem pszczelim elementów ula, zeskrobywania z ramek kitu i wosku.

</doc>
<doc id="1272500" url="https://pl.wikipedia.org/wiki?curid=1272500" title="Meczet Ethema Beja w Tiranie">
Meczet Ethema Beja w Tiranie

Meczet Ethema Beja (alb. "Xhamia e Haxhi Et'hem Beut") – meczet znajdujący się w Tiranie, stolicy Albanii na Placu Skanderbega.
Budowa meczetu rozpoczęła się w 1789 roku z inicjatywy Mollego Beja. Został ukończony w 1823 roku przez jego syna, Hadżi Ethema Beja. Był jedynym czynnym meczetem w kraju w czasach Envera Hodży, ale nie dla Albańczyków, mogli do niego wchodzić tylko obcokrajowcy. Ponownie otwarty dla wszystkich w 1991 roku. Jego wnętrze zdobią bogate freski i sztukaterie. W 1948 roku meczet został wpisany na listę religijnych zabytków kulturowych Albanii; jest zabytkiem I kategorii.

</doc>
<doc id="1272503" url="https://pl.wikipedia.org/wiki?curid=1272503" title="Kręczynka">
Kręczynka

Kręczynka ("Spiranthes" Rich.) – rodzaj roślin z rodziny storczykowatych ("Orchidaceae"). Liczy 35 gatunków, spośród których typowym jest kręczynka jesienna "Spiranthes autumnalis", zarazem jedyny przedstawiciel rodzaju we florze Polski.
Systematyka.
"Ibidium" R. A. Salisbury ex J. K. Small, "Orchiastrum" Seguier
Jeden z rodzajów plemienia "Spiranthinae" w obrębie podrodziny storczykowych ("Orchideae") z rodziny storczykowatych ("Orchidaceae"). Storczykowate są kladem bazalnym w rzędzie szparagowców "Asparagales" w obrębie jednoliściennych.
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa jednoliścienne ("Liliopsida" Brongn.), podklasa liliowe ("Liliidae" J.H. Schaffn.), nadrząd "Lilianae" Takht., rząd storczykowce ("Orchidales" Raf), podrząd "Orchidineae" Rchb., rodzina storczykowate ("Orchidaceae" Juss.), podplemię "Spiranthinae" Lindl. ex Meisn., rodzaj kręczynka ("Spiranthes" Rich.).
Mieszańce:

</doc>
<doc id="1272504" url="https://pl.wikipedia.org/wiki?curid=1272504" title="Zamek w Barczewie">
Zamek w Barczewie

Zamek w Barczewie – zamek biskupi, który znajdował się w Barczewie. Zniszczony w pożarze w 1798 roku.
Historia.
Zamek w Barczewie polecił zbudować w 1364 roku biskup Jan II Styprock równocześnie z murami miasta, jednak do faktycznej budowy mogło dojść w ciągu kilkunastu następnych lat. Zamek znajdował się w narożu płn.wschodnim murów obronnych otaczających miasto. Zbudowano go w kształcie czworoboku z dwoma równoległymi budynkami połączonymi murami. W narożniku południowo-wschodnim przypuszczalnie istniała wieża. Zamek zniszczono w czasie Wojny głodowej w roku 1414, jednak wkrótce go odbudowano. Na początku Wojny trzynastoletniej zamek zajęli propolscy powstańcy ze Związku Pruskiego, jednak w roku 1455 zaciężne oddziały krzyżackie pod dowództwem Jerzego von Schliebena odbiły go z rąk powstańców i utrzymały do końca wojny w 1466 roku. W czasie ostatniej wojny między Królestwem Polskim a Zakonem Krzyżackim w latach 1519–21, w styczniu 1521 roku wojska zakonne próbowały zdobyć zamek, jednak mimo ostrzału artyleryjskiego odstąpiły od szturmu. 
W 1594 roku zamek spłonął, jednak niedługo potem został odbudowany i był użytkowany przez kapitułę warmińską. Barczewski zamek był aż do czasu rozbiorów siedzibą zarządcy dóbr biskupich, jednak pożar z 1798 roku dokonał tak rozległych zniszczeń, że podjęto decyzję o częściowej rozbiórce zamku. Najlepiej zachowane skrzydło mieszkalne w latach 1826-1832 zaadaptowano na szkołę ewangelicką. 
Z dawnego zamku biskupiego zachował się jedynie przebudowany budynek, który kryje w sobie gotyckie fragmenty muru oraz sklepione piwnice. Pozostałości te znajdują się w centrum miasta przy ulicy Nowowiejskiego 9.

</doc>
<doc id="1272506" url="https://pl.wikipedia.org/wiki?curid=1272506" title="Spiranthes">
Spiranthes



</doc>
<doc id="1272507" url="https://pl.wikipedia.org/wiki?curid=1272507" title="HMS Anson (1940)">
HMS Anson (1940)

HMS Anson – pancernik typu "King George V" służący w Royal Navy. Nazwa pancernika wzięła się od nazwiska admirała George’a Ansona. Pancernik został zbudowany w stoczni Swan Hunter w Wallsend i włączony do służby jako HMS „Jellicoe” w imię zasług dowódcy Grand Fleet podczas bitwy jutlandzkiej Johna Jellicoe. Nazwa okrętu została zmieniona w lutym 1940 r. Okręt, mimo że służył w trakcie II wojny światowej, nie oddał ani jednego strzału w kierunku wrogich jednostek. W 1946 r. „Anson” odbył podróż z Sydney do Hobart w celu odebrania księcia Henryka Windsora oraz księżnej Alicji i bezpiecznego powrotu do Sydney. W 1957 r. zezłomowany wraz z trzema okrętami tej samej klasy.

</doc>
<doc id="1272513" url="https://pl.wikipedia.org/wiki?curid=1272513" title="Șurdești">
Șurdești

Șurdești – wioska w gminie Șișești, w okręgu Marmarosz w Rumunii. Znajduje się w niej kościół drewniany pod wezwaniem św. Archaniołów z XVIII w. z jedną z najwyższych w Europie wież drewnianych.

</doc>
<doc id="1272515" url="https://pl.wikipedia.org/wiki?curid=1272515" title="Spichlerz folwarczny w Bobrku">
Spichlerz folwarczny w Bobrku

Spichlerz folwarczny z Bobrka – drewniana budowla zbudowana w 1779 roku, była własnością rodu Wielkopolskich. Do 2018 roku znajdowała się w miejscowości Bobrek w województwie małopolskim, do niedawna spełniająca swoją rolę. W 2018 roku przeniesiona na teren Nadwiślańskiego Parku Etnograficznego w Wygiełzowie. 
Budowa spichlerza.
Spichlerz został zbudowany na konstrukcji zrębowej na wzór śląskich spichlerzy folwarczych. Budynek wzniesiono na rzucie prostokąta. Posiada dwie kondygnacje, jest dwutraktowy, pokryty dachem czterospadowym. Spichlerz obiega wokół daszek okapowy pokryty tak jak dach, gontami. Do budynku prowadzą drzwi zdobione wypustami w kształcie kolistych wałków i rozetami karpackimi. We wnętrzu budynku znajdują się stropy belkowe bez podsufitek. Pomieszczenie podzielone jest na sień z dwoma pomieszczeniami po bokach i ze schodami na piętro.
Spichlerz folwarczny w Bobrku znajduje się na Szlaku architektury drewnianej w województwie małopolskim.

</doc>
<doc id="1272519" url="https://pl.wikipedia.org/wiki?curid=1272519" title="American Desi">
American Desi

American Desi – amerykański film z 2001 roku, zagrany przez aktorów pochodzenia indyjskiego. Akcja filmu dzieje się w Ameryce w środowisku Hindusów żyjących poza krajem. Film wyreżyserował debiutant Piyush Dinker Pandya (w oparciu o własny scenariusz). Muzyka jest mieszanką zachodniej i indyjskiej muzyki. W filmie można usłyszeć śpiewaną a capella klasyczną już piosenkę 'Aap Jaisa Koi' z filmu "Qurbani" i zobaczyć sceny z filmu "Sangam".

</doc>
<doc id="1272520" url="https://pl.wikipedia.org/wiki?curid=1272520" title="Wielbłąd amerykański">
Wielbłąd amerykański



</doc>
<doc id="1272525" url="https://pl.wikipedia.org/wiki?curid=1272525" title="Sarcze">
Sarcze

2 jeziora w Polsce:

</doc>
<doc id="1272531" url="https://pl.wikipedia.org/wiki?curid=1272531" title="Anton Pilgram">
Anton Pilgram

Anton Pilgram (ur. ok. 1460 w Brnie (?), zm. 1515 w Wiedniu) – austriacki budowniczy i rzeźbiarz, przedstawiciel późnego gotyku.
Sylwetka artysty.
Jego pochodzenie nie jest w pełni wyjaśnione, najprawdopodobniej swoje dzieciństwo spędził w Brnie na Morawach. Działał ok. 1480 w Wiedniu, a ok. 1481 i później w południowych Niemczech, w latach 1502–1511 w Brnie, jako budowniczy kościoła Św. Jakuba, a następnie w Wiedniu jako główny architekt i rzeźbiarz katedry. Podczas swoich wędrówek zapoznał się z twórczością m.in. Mikołaja Gerhaerta z Lejdy.
Charakterystyka dzieł.
Jego dzieła architektoniczne cechuje bardzo dobra znajomość i umiejętność analizy gotyckiego detalu architektonicznego. Równolegle z działalnością w dziedzinie architektury Anton Pilgram tworzył dzieła rzeźbiarskie, mniej bądź bardziej powiązane z architekturą, zarówno od strony formy, jak kompozycji. Jego rzeźby cechuje m.in. dążenie do prawidłowego oddania ruchu, wyrażania uczuć (psychologizacja) w postaciach, silnie zaznaczając ich indywidualne cechy. Anton Pilgram reprezentował późnogotycki realizm.
Literatura.
Wien 1951

</doc>
<doc id="1272532" url="https://pl.wikipedia.org/wiki?curid=1272532" title="Yi So-yeon">
Yi So-yeon

Yi So-yeon (ur. 2 czerwca 1978 w Gwangju) – południowokoreańska biotechnolog i astronautka.
Życiorys.
Po ukończeniu szkoły średniej (Kwangju Science High School) studiowała mechanikę na Koreańskim Instytucie Zaawansowanych Badań i Technologii (Korea Advanced Institute of Science and Technology – KAIST). Licencjat a później tytuł magistra uzyskała na uniwersytecie w Daejeon. Po studiach pozostała na KAIST, gdzie 29 lutego 2008 rozdano dyplomy, m.in. za jej pracę doktorską z biotechnologii. Kosmonautka nie wzięła jednak udziału w tej uroczystości.
W październiku 2006 była jednym z 30 półfinalistów kandydujących do udziału w locie na Międzynarodową Stację Kosmiczną. 2 grudnia 2006, w grupie 8 finalistów, udała się na szczegółowe badania do Centrum Wyszkolenia Kosmonautów im. J. Gagarina. Zaliczyła wówczas m.in. loty na samolocie Ił -75-MDK, podczas których na krótko przebywała w stanie nieważkości. Testy medyczne przeszło pomyślnie 6 kandydatów w tym Yi So-yeon. 25 grudnia 2006 oficjalnie ogłoszono nazwiska osób, które będą przygotowywać się do lotu na pokładzie Sojuza TMA-12. Zostali nimi Yi So-yeon oraz 30-letni Ko San. W styczniu 2007 oboje bez problemów przeszli końcowe badania medyczne w Instytucie Problemów Medyczno-Biologicznych. 7 marca rozpoczęli specjalistyczne szkolenie w Rosji.
5 września 2007 Ministerstwo Nauki i Techniki Korei ogłosiło, że pierwszym południowokoreańskim kosmonautą będzie Ko San, a jego dublerem Yi So-yeon. Start statku kosmicznego Sojuz TMA-12 zaplanowano na wiosnę 2008. 10 marca 2008 na prośbę strony rosyjskiej ministerstwo nauki i techniki Korei zgodziło się na zmianę w składach załóg. Ko San został przeniesiony do załogi rezerwowej, a jego miejsce zajęła Yi So-yeon. Powodem tej zmiany było naruszenie przez koreańskiego kandydata zasad przebywania w Gwiezdnym Miasteczku. Przesłał on podręcznik szkoleniowy do swojego domu (twierdził, że przez przypadek) i bez upoważnienia przeglądał instrukcję pilotażu statku Sojuz. Było to naruszenie ustaleń, do przestrzegania których koreańscy kandydaci zobowiązali się pisemnie.
8 kwietnia 2008 jako tzw. „uczestnik lotu kosmicznego” wystartowała na pokładzie Sojuza TMA-12 w kierunku Międzynarodowej Stacji Kosmicznej. Na Ziemię powróciła 19 kwietnia 2008 na pokładzie statku Sojuz TMA-11 razem z Jurijem Malenczenką i Peggy Whitson.

</doc>
<doc id="1272533" url="https://pl.wikipedia.org/wiki?curid=1272533" title="Kanzen Na Hiruma">
Kanzen Na Hiruma

Kanzen Na Hiruma (完全な昼間) – album japońskiej post-rockowej grupy kabaddi kabaddi kabaddi kabaddi, wydany w 2006 roku przez label 7 e.p.
Spis utworów.
Na okładce albumu tytuły nie są podane, zamiast nich znajdują się różnobarwne kreski symbolizujące tytuły. Discogs i iTunes podają tytuły utworów jak następuje:

</doc>
<doc id="1272536" url="https://pl.wikipedia.org/wiki?curid=1272536" title="ITunes Originals – Barenaked Ladies">
ITunes Originals – Barenaked Ladies

iTunes Originals – Barenaked Ladies - album Barenaked Ladies z serii "iTunes Originals", wydany 24 stycznia 2006 roku. Wydawnictwo, prócz piosenek grupy, zawiera także komentarze artystów dotyczące ich muzyki oraz życia prywatnego.

</doc>
<doc id="1272538" url="https://pl.wikipedia.org/wiki?curid=1272538" title="Starosta bartny">
Starosta bartny

Starosta bartny (łac. "capitaneus mellificus") – wyznaczony przez władzę feudalną zwierzchnik organizacji bartnej i sądu bartnego. 
Pierwsza informacja o staroście bartnym pochodzi ze statutu księcia mazowieckiego Janusza I z 1401 r. Z funkcji pełnionych przez starostę bartnego najważniejsze było uczestniczenie w posiedzeniach sądu bartnego w roli przewodniczącego sądu, obwieszczanie o rokach bartnych, tj. zebraniach bartników na posiedzeniach sądu, oraz odbieranie dla władzy zwierzchniej daniny miodowej. Pobierał także od bartników kunowe, tj. daninę w postaci skórek kunich lub innych świadczeń, dokonywał inspekcji borów bartnych oraz wszelakich egzekucji w obrębie puszczy.
Do uprawnień starosty bartnego należało posiadanie jednego boru bez obowiązku składania daniny, pozostawienie sobie części opłat i kar pieniężnych uiszczanych przez bartników, a także części danin miodowych.
Jeszcze w XVI wieku starości bartni pochodzili z różnych warstw społecznych: ze szlachty, mieszczan, a nawet chłopów, ale już od początku XVII wieku urząd ten zaczęła przejmować szlachta, często najzamożniejsza.

</doc>
<doc id="1272540" url="https://pl.wikipedia.org/wiki?curid=1272540" title="Opanas Andrijewśkyj">
Opanas Andrijewśkyj

Opanas Andrijewśkyj (ur. 1878, zm. 16 maja 1955) – ukraiński polityk, prawnik, w latach 1918–1919 członek Dyrektoriatu URL.
Po upadku Ukraińskiej Republiki Ludowej przebywał na emigracji, w latach 1924–1937 profesor Wolnego Uniwersytetu Ukraińskiego w Pradze.

</doc>
<doc id="1272542" url="https://pl.wikipedia.org/wiki?curid=1272542" title="Partia Narodowa (Rumelia Wschodnia)">
Partia Narodowa (Rumelia Wschodnia)

Partia Narodowa (bułg. "Народна партия"), nazywana także Partią Zjednoczeniową (bułg. "Съединистка партия") – partia polityczna założona po 1879 przez Bułgarów zamieszkujących Rumelię Wschodnią. Ugrupowanie reprezentowało przede wszystkim interesy burżuazji i stanowiło opozycję polityczną wobec Partii Liberalnej. Głównym celem Partii Narodowej było szybkie zjednoczenie Rumelii Wschodniej z Księstwem Bułgarii przy pomocy Rosji, jednak po zdobyciu władzy w 1884 jej działacze wycofali się z realizacji tego celu. Spowodowało to gwałtowny spadek popularności ugrupowania i utratę przez nie znaczenia na scenie politycznej Rumelii Wschodniej. W 1894, już po zjednoczeniu kraju, część narodowców utworzyła wraz ze zwolennikami dawnej Partii Konserwatywnej nową Partię Narodową, która następnie przez 5 lat sprawowała władzę w Księstwie Bułgarii.
Historia Partii Narodowej.
Pierwsze wybory do parlamentu Rumelii Wschodniej, nazywanego Zgromadzeniem Dzielnicowym (bułg. "Областно събрание"), przeprowadzone 17 października 1879, przyniosły zdecydowane zwycięstwo Bułgarom, którzy zdobyli 31 mandatów, wobec 3 mandatów uzyskanych przez mniejszość grecką i 2 przez mniejszość turecką. Tym samym stało się oczywiste, że podstawowym celem polityków powinno być zjednoczenie kraju z Księstwem Bułgarii. Wkrótce po wyborach wyłoniły się dwa stronnictwa na rzecz zjednoczenia: umiarkowane, reprezentujące interesy burżuazji i duchowieństwa, które opowiadało się za szybkim przyłączeniem Rumelii do Księstwa z pomocą przychylnej tym dążeniom Rosji, oraz skrajne, odrzucające współpracę z Rosją i dążące do zjednoczenia na drodze walki zbrojnej, lecz dopiero wówczas, gdy zaistnieją sprzyjające okoliczności. Wkrótce potem zwolennicy pierwszego stronnictwa założyli Partię Narodową, a drugiego - Partię Liberalną. Wśród narodowców dominującą rolę odgrywał płowdiwski ród Geszowów, zajmujący się głównie handlem. 
W 1883 przeprowadzono drugie wybory parlamentarne, które zakończyły się porażką Partii Narodowej. Do zwycięstwa liberałów przyczyniło się poparcie gubernatora generalnego Rumelii Wschodniej, Aleka Bogoridiego, któremu nie odpowiadały prorosyjskie sympatie narodowców. W kwietniu następnego roku wygasł pierwszy pięcioletni mandat gubernatora. Rządząca Partia Liberalna opowiedziała się za ponownym wyborem Bogoridiego, jednak Rosja zablokowała jego kandydaturę i przeforsowała wybór Gawriła Krystewicza, na rzecz którego agitowała Partia Narodowa. Wkrótce potem, we wrześniu 1884, Krystewicz rozpisał nowe wybory parlamentarne. Narodowcy poprzedzili je szeroko zakrojoną kampanią, w której opowiedzieli się za rychłym zjednoczeniem Rumelii Wschodniej z Księstwem Bułgarii. Stanowisko to zostało poparte przez większą część społeczeństwa, co przełożyło się na zwycięstwo Partii Narodowej. W międzyczasie jednak zmieniła się sytuacja polityczna w Rosji, która przestała popierać zjednoczenie Bułgarii. Z tego powodu politycy Partii Narodowej jeszcze w 1884 wycofali się ze swoich obietnic wyborczych i ogłosili konieczność odłożenia planu przyłączenia Rumelii do Księstwa. Decyzja ta spotkała się z negatywnym przyjęciem ze strony społeczeństwa. Do narodowców przylgnęło określenie "fałszywi zjednoczeniowcy" (bułg. "лъжесъединисти"), zaś liberałowie ponownie zyskali popularność. W 1885 sympatycy Partii Liberalnej, wspierani przez emisariuszy Księstwa Bułgarii i księcia Aleksandra Battenberga, doprowadzili do zjednoczenia kraju. 
Po zjednoczeniu Partia Narodowa stopniowo rozwiązała się. W 1894 wywodzący się z niej działacze utworzyli wraz z politykami dawnej Partii Konserwatywnej, działającej w Księstwie Bułgarii w latach 1879–1884, nową Partię Narodową. Ta ostatnia sprawowała samodzielną władzę w kraju do 1899.

</doc>
<doc id="1272543" url="https://pl.wikipedia.org/wiki?curid=1272543" title="Jezioro Raduń">
Jezioro Raduń



</doc>
<doc id="1272546" url="https://pl.wikipedia.org/wiki?curid=1272546" title="Ołeksandr Archypenko">
Ołeksandr Archypenko



</doc>
<doc id="1272550" url="https://pl.wikipedia.org/wiki?curid=1272550" title="Aline MacMahon">
Aline MacMahon

Aline Laveen MacMahon (ur. 3 maja 1899 w McKeesport, zm. 12 października 1991 w Nowym Jorku) − amerykańska aktorka, nominowana do Oscara za rolę drugoplanową w filmie "Smocze nasienie".

</doc>
<doc id="1272553" url="https://pl.wikipedia.org/wiki?curid=1272553" title="Stan niewolności">
Stan niewolności

Stan niewolności – powieść amerykańskiej pisarki Lois McMaster Bujold, będąca częścią Sagi Vorkosiganów. Powieść zdobyła nagrodę Nebula w 1988 r.
Fabuła.
Akcja powieści dzieje się ok. 200 lat przed wydarzeniami opisywanymi w Sadze Vorkosiganów. Wielka korporacja kosmiczna GalacTech, tworzy genetycznie zmodyfikowanych ludzi, stworzonych do prac w warunkach zerowej grawitacji. Modyfikacja polega głównie na zamianie nóg na drugą parę rąk. Umieszczono ich na stacji kosmicznej, gdzie przyuczano do przyszłych prac. Były ściśle kontrolowane, nadzorowany był przepływ informacji, edukacja, a nawet ich rozmnażanie. Było to możliwe dzięki pozbawieniu ich jakichkolwiek praw obywatelskich – w oficjalnej dokumentacji figurowały jako "post-eksperymentalne kultury tkankowe", w praktyce były niewolnikami korporacji.
Gdy w Kolonii Beta wynajduje się tanie urządzenie niwelujące grawitację, czworączki przestają być potrzebne. Bruce Van Atta, cyniczny administrator stacji kosmicznej, na której mieszkają istoty, zamierza przenieść je na powierzchnię planety, mimo iż oznacza to dla nich cierpienie, a w niedługiej przyszłości śmierć. Dla inżyniera Leo Grafa, który przez kilka miesięcy szkolenia polubił sympatyczne dzieciaki to zbyt wiele. Sam dziwiąc się swojej determinacji, obmyśla szaleńczy plan porwania całego habitatu.

</doc>
<doc id="1272555" url="https://pl.wikipedia.org/wiki?curid=1272555" title="Jávea">
Jávea

Jávea (hiszp. wym. ), także jako Xàbia (walenc. wym. ) – gmina w Hiszpanii, w prowincji Alicante, we wspólnocie autonomicznej Walencja, o powierzchni 68,59 km². W 2011 roku liczyła 32 983 mieszkańców.

</doc>
<doc id="1272556" url="https://pl.wikipedia.org/wiki?curid=1272556" title="Parabiel">
Parabiel

Parabiel (ros. Парабель) – rzeka w azjatyckiej części Rosji, lewy dopływ Obu. Przepływa przez rejon parabielski w obwodzie tomskim. Powstaje przez połączenie rzek: Kionga i Czuzik.
Długość 308 km, powierzchnia zlewni 25,5 tys. km², średni przepływ 123 m³/s. Żeglowna. Jedna z ważnych arterii komunikacyjnych rejonu. Nieopodal wsi Parabiel rozdziela się na dwie odnogi: jedna wpływa do Obu, druga płynie ponad 50 km na północny zachód w odległości 10–15 km od Obu i łączy się z nim 7 km powyżej wsi Kargasok.
Jesienią 2000 roku oddano do eksploatacji 210-metrowy most przez Parabiel, co pozwoliło uruchomić całoroczne połączenie drogowe rejonu kargasokskiego z centrum administracyjnym obwodu.
Główne dopływy: Omielicz, Czarus, Cziwok, Urja, Tisat (wszystkie lewe).
Miejscowości leżące nad rzeką: Ust-Czuzik, Starica, Nowikowo, Tarsk, Czanowka, Sieńkino, Parabiel.

</doc>
<doc id="1272558" url="https://pl.wikipedia.org/wiki?curid=1272558" title="Czyściec polny">
Czyściec polny

Czyściec polny ("Stachys arvensis" (L.) L.) – gatunek rośliny z rodziny jasnotowatych ("Lamiaceae").
Zasięg występowania.
Rodzimy obszar występowania obejmuje Afrykę Północną (Algieria, Maroko, Tunezja, Madera, Wyspy Kanaryjskie) oraz Europę Południową i Środkową (sięgając jednak na zachodzie aż do Szwecji). W Polsce jest rzadki. Rośnie w południowo-zachodniej i północnej części kraju.
Biologia i ekologia.
Roślina jednoroczna. Rośnie na polach, brzegach wód i lasów. Kwitnie od lipca do października.
Zagrożenia.
Roślina umieszczona na Czerwonej liście roślin i grzybów Polski (2006) w grupie gatunków narażonych na wymarcie (kategoria zagrożenia: V). W wydaniu z 2016 roku otrzymała kategorię CR (krytycznie zagrożony).

</doc>
<doc id="1272561" url="https://pl.wikipedia.org/wiki?curid=1272561" title="Danina miodowa">
Danina miodowa

Danina miodowa – obowiązkowe świadczenie w miodzie i wosku, nakładane przez panującego na ludność poddaną.
Pojawiła się w wieku VIII–IX, kiedy nastąpił rozkład ustroju rodowego i kształtowały się początki feudalizmu. Ziemia stała się wówczas własnością indywidualną, a miejsce wspólnoty rodowej zajęła wspólnota terytorialna – opole.
O daninie miodowej wspominają przekazy pisemne z VIII–IX w. Po Przyjęciu przez Słowian chrześcijaństwa miód i wosk był przedmiotem daniny składanej księciu i Kościołowi. Wspomina o tym "Bulla gnieźnieńska" (1136 r.) Innocentego II. Normą była 1 donica miodu rocznie z pasieki.

</doc>
<doc id="1272563" url="https://pl.wikipedia.org/wiki?curid=1272563" title="Brunnentalschanze">
Brunnentalschanze



</doc>
<doc id="1272570" url="https://pl.wikipedia.org/wiki?curid=1272570" title="Peterlee">
Peterlee

Peterlee – miasto i civil parish w Wielkiej Brytanii, w Anglii, w hrabstwie Durham, w dystrykcie (unitary authority) County Durham. W 2011 roku civil parish liczyła 20 164 mieszkańców.

</doc>
<doc id="1272572" url="https://pl.wikipedia.org/wiki?curid=1272572" title="Bazylika św. Katarzyny Aleksandryjskiej w Braniewie">
Bazylika św. Katarzyny Aleksandryjskiej w Braniewie

Bazylika św. Katarzyny Aleksandryjskiej w Braniewie – bazylika mniejsza w Braniewie. Jej patronką jest św. Katarzyna Aleksandryjska z Egiptu.
Historia.
Kościół wybudowany został w miejscu wcześniejszego, drewnianego kościoła. Prace nad prezbiterium rozpoczęto w 1343 lub 1346, a w 1350 roku przystąpiono do budowy nawy. Początkowo kościół miał mieć kształt pseudobazyliki, jednak w 1367 roku koncepcję tę zmieniono na rzecz układu halowego. W roku 1381 kościół był już przykryty dachem i miał przeszklone okna. Wieżę wybudowano po 1420 roku, a w 1425 pojawił się zegar na wieży. Sklepienie rozpięto w 1442 roku. Pożar z 1480 roku spowodował niewielkie zniszczenia usuwane do końca stulecia, gdy zmieniono szczyt korpusu. W 1536 roku podwyższona została wieża, a prace wykonał mistrz Mikołaj z Ornety. Budowniczym kościoła halowego był Heinrich Penkune, a po nim Godiko Hamm, a po 1381 roku mistrzowie Berndt i Jan. Zbudowany wtedy kościół ma sporo cech wskazujących na związek z kościołem św. Bartłomieja w Demmin na Pomorzu.
W 1500 roku z fundacji biskupa Łukasza Watzenrodego obok prezbiterium zbudowano murowaną emporę muzyczną. Nagrobna płyta biskupa Pawła Legendorfa (zm. 1467) ufundowana została w 1494 roku również przez biskupa Watzenrodego, Po zniszczeniach wojennych płytę nagrobną biskupa Legendorfa udało się zabezpieczyć przez Muzeum Warmii i Mazur w Olsztynie i po konserwacji znalazła godne miejsce w refektarzu w zamku w Lidzbarku Warmińskim.
W "kaplicy Ostatniej Wieczerzy" znajdował się późnogotycki poliptyk w typie ołtarzy antwerpskich. Z kolei w "kaplicy Matki Boskiej" znajdował się malowany tryptyk z 1485 roku, ufundowany przez kanonika Tomasza Wernera.
Kościół został przebudowany w stylu neogotyckim w latach 1855–1859, gdy m.in. dodano schodkowy szczyt. Na początku 1945 roku gotycka wieża kościelna została wysadzona w powietrze przez wojska niemieckie, w wyniku czego zniszczeniu uległa większość kościoła wraz ze sklepieniami. Ocalała tylko strona południowa i połowa strony północnej, chór wschodni i jeden filar (z dziesięciu). Kościół pozostawał w ruinie aż do roku 1979. Wtedy to, dzięki nowemu proboszczowi ks. Tadeuszowi Brandysowi, rozpoczęła się odbudowa z ruin zabytkowego kościoła. Pierwszą mszę św. w murach odbudowanego kościoła ks. Brandys odprawił podczas pasterki w stanie wojennym, w 1981 roku. Konsekracja kościoła nastąpiła w 1986. W roku 2001 kościół św. Katarzyny w Braniewie podniesiono do rangi bazyliki mniejszej.
Architektura.
Monumentalna budowla trójnawowa posiada 63-metrową wieżę, której fasadę przecina dziewięć rzędów blend i okien. Fasada wschodnia posiada rozbudowany szczyt, długą latarenkę oraz wysokie, pięcioboczne prezbiterium, do którego przylegają narożne rotundy i zakrystie. Wnętrze bazyliki jest przestronne i puste, wyposażenie niemal zupełnie nowoczesne, nad nawami sklepienia gwiaździste. W prezbiterium dwie gotyckie rzeźby.
Organy.
Historia.
Organy z 1951 roku wybudowane zostały przez firmę Stockmann jako instrument o 31 (według katalogu 29) głosach dla kościoła św. Klemensa w Dortmundzie. Po translokacji do Braniewa instrument został rozbudowany o kolejne 9 głosów w sekcji manuału II, na którą przygotowane było miejsce w stole gry. Montaże i rozbudowę ukończono w październiku 2017 roku, a przeprowadził je organmistrz Tomasz Szałajda.
Dzwony.
Przed wojną w kościele wisiały 3 dzwony, w tym 4,5-tonowy – największy w Prusach Wschodnich. Na ten moment dzwon znajduje się w Kornelimünster, natomiast mniejsze dzwony wiszą do dziś w Kalkar, Kempen.
Obecnie na wieży wiszą 4 dzwony odlane w Taciszowie.

</doc>
<doc id="1272577" url="https://pl.wikipedia.org/wiki?curid=1272577" title="Zamek w Braniewie">
Zamek w Braniewie

Zamek w Braniewie (niem. "Bischofsburg Braunsberg") – zamek biskupi z XIII wieku w Braniewie. Jego pozostałości znajdują się w południowo-wschodniej części Starego Miasta niedaleko kościoła św. Katarzyny.
Historia.
Zamek w Braniewie zbudowano pod koniec XIII wieku w czasach biskupa Henryka I Fleminga (1279–1300). Pierwsza informacja źródłowa o zamku w Braniewie po jego założeniu w nowym miejscu, po zniszczeniu starszej drewnianej warowni przez Prusów, została zawarta w dokumencie z 1282 roku. Około 1320–1330 r. murowany zamek w Braniewie został rozbudowany. Do 1340 r. murowany zamek w Braniewie był główną rezydencją biskupów warmińskich, a także siedzibą władz administracyjnych zarządzających domeną biskupią oraz komornictwem braniewskim. W 1340 roku biskup Herman z Pragi przeniósł się wraz z dworem do Ornety, a jego następca Jan z Miśni obrał ostatecznie za miejsce rezydowania Lidzbark Warmiński. Od roku 1340 na zamku rezydował biskupi burgrabia. W 1396 podczas rewolty wobec biskupa Henryka Sorboma zamek zdobyli mieszczanie braniewscy i częściowo zniszczyli. Z kolei w 1454 roku zamek zdobyli członkowie Związku Pruskiego, a od 1461 ponownie znalazł się w posiadaniu biskupim odbity z rąk czeskich zaciężnych przez mieszczan. W XV w. lub na początku XVI w. na południowym przedmurzu zamku głównego ufortyfikowano przejazd bramny oraz groblę za pomocą barbakanu. Przed 1626 r. umocnienia barbakanu wzmocniono dodatkowo elementem fortyfikacji stałej – dwuramiennikiem. Został on umieszczony po południowej stronie fosy miejskiej. W latach 1626–1635 wojska szwedzkie, podczas pierwszej wojny z Rzecząpospolitą i okupacji północnej części władztwa warmińskiego, rozwinęły umocnienia przed barbakanem. W miejsce dwuramiennika został wzniesiony bastion. W 1636 roku zamek gościł króla Władysława IV. W 1807 roku zamek został częściowo zniszczony podczas wojen napoleońskich (bitwa o Braniewo, 26 lutego 1807). Od roku 1811 w zamku mieściła się szkoła (Seminarium Nauczycielskie w Braniewie). Podczas przebudowy w latach 1873–1874 rozebrano część zabudowań zamkowych, w tym dom główny. W nowo wybudowany budynek szkolny wkomponowana została gotycka wieża bramna. W czasie walk w 1945 roku zamek spłonął i około 1958 roku ruiny zostały rozebrane. Ocalała jedynie wieża bramna z kaplicą na piętrze.
Architektura.
Zamek wzniesiono z cegły nad brzegiem starego koryta Pasłęki, na miejscu poprzedniej warowni założonej przez Krzyżaków około 1240 roku, a zniszczonej przez Prusów dwa lata później. Budowlę założono na planie kwadratu z przelotem bramnym od południowego wschodu wiodącym na główny dziedziniec przez budynek mieszkalny. Od strony południowo-zachodniej znajdowało się przedzamcze, do którego prowadziła brama z głównego dziedzińca. W latach 1320–1330 nastąpiła rozbudowa warowni, którą otoczono murem obronnym z dwiema wieżami, od północy i zachodu. Wzdłuż muru od strony północno-wschodniej zbudowano budynki gospodarcze.
Wieża bramna przed i po renowacji.
Jedyną pozostałością zamku jest trzykondygnacyjna ceglana wieża bramna prowadząca dawniej na dziedziniec zamkowy. Dolna część wieży została zbudowana w czwartej ćwierci XIII wieku. Nadbudowano ją w latach 1320–1330, umieszczając w nadbudowanej części kaplicę pod wezwaniem św. Andrzeja ze sklepieniami. Przypuszczalnie kaplica została zbudowana na polecenie biskupa Eberharda z Nysy. Kaplica została przykryta sklepieniem gwiaździstym, które po zniszczeniach z 1945 roku zostało zrekonstruowane w 1960 roku. W kaplicy znajduje się wnęka ołtarza, a w piętrach kręcone schody, które prowadziły na obiegającą wnętrze kaplicy galeryjkę utworzoną w grubości murów wieży. W północnej wnęce jest prostokątna tablica z piaskowca, przedstawiającą herb biskupa Szymona Rudnickiego (1604–1621) z napisem: "SIMON RUDNICKI DGEPIS VARMIENSIS". Najwyższa kondygnacja wieży pochodzi z XVII wieku, a wieńczące ją gzymsy w stylu neogotyckim z lat 1873–1874.
W dolnej części w ścianie zachodniej i wschodniej widoczne są fragmenty ostrołukowych arkad przejazdu, z których wschodni obrzeżony został w partii łuku fryzem z cegieł układanych rębem skośnym. Część przejazdu bramnego zajmują obecnie murowane schody.
20 października 2017 po pozytywnej weryfikacji projektu „"Nowe życie wieży bramnej zamku biskupiego w Braniewie"” została podpisana umowa z Urzędem Marszałkowskim na dofinansowanie remontu wieży. Projekt objął remont wieży bramnej zamku biskupiego z adaptacją na funkcję punktu informacji turystycznej wraz z tarasem widokowym oraz zagospodarowaniem terenu wokół wieży (wytyczenie ścieżek i placu, elementy małej architektury, miejsca parkingowe). Zakres projektu uwzględnił także prace remontowe murów obronnych przy ul. Kromera o długości 55,3 m. Łączna wartość projektu wyniosła 3,5 mln zł, z czego 3 mln zł stanowiło dofinansowanie.
W latach 2019–2020 wieża została poddana gruntownym pracom konserwatorskim, po czym 19 września 2020 została uroczyście otwarta i udostępniona do zwiedzania, stając się kolejną atrakcją turystyczną miasta.

</doc>
<doc id="1272580" url="https://pl.wikipedia.org/wiki?curid=1272580" title="Flora Robson">
Flora Robson

Flora McKenzie Robson (ur. 28 marca 1902 w South Shields, zm. 7 lipca 1984 w Brighton) − brytyjska aktorka, nominowana do Oscara za rolę drugoplanową w filmie "Saratoga Trunk".

</doc>
<doc id="1272587" url="https://pl.wikipedia.org/wiki?curid=1272587" title="Iwan Bahriany">
Iwan Bahriany

Iwan Bahriany (ukr. Іва́н Багря́ний; właśc. Iwan Pawłowycz Łozowjaha (Łozowjahin), ; ur. w Kuzieminie w guberni połtawskiej, dziś obwód sumski, zm. 25 sierpnia 1963 w Neu-Ulm) – ukraiński pisarz, publicysta i polityk.
W młodości związany z poetycką grupą MARS, w 1932 aresztowany i osadzony w łagrze na Dalekim Wschodzie, przebywał tam do 1938, po II wojnie światowej na emigracji, lider Ukraińskiej Partii Rewolucyjno-Demokratycznej, założyciel pisma „Ukrajinśki Wisty".
W latach 1948–1954 był zastępcą przewodniczącego Ukraińskiej Rady Narodowej. 
Był autorem znanego pamfletu politycznego "Czomu ja ne choczu wertatyś do SRSR?" (1946), zbiorów poezji, powieści ("Sad Hetsymanśkyj", 1950) i dramatów ("Moriłuri", "Generał").

</doc>
<doc id="1272588" url="https://pl.wikipedia.org/wiki?curid=1272588" title="Edward Maj">
Edward Maj

Edward Maj (ur. 29 września 1893 w Częstochowie, zm. 7 kwietnia 1967 w Krakowie) – polski kompozytor, określany mianem Polskiego Króla Marszów. 
Życiorys.
Edward Maj od dzieciństwa wykazywał zainteresowania w dziedzinie muzyki. W wieku 7 lat rozpoczął naukę gry na skrzypcach. W wieku 15 lat rozpoczął naukę w częstochowskiej szkole muzycznej. Jednocześnie był członkiem Małej Orkiestry Symfonicznej prof. Neussera, w której był skrzypkiem, później zaś Zastępcą Dyrygenta. Mając 18 lat zostaje dyrygentem Małej Orkiestry Salonowej w Zawierciu oraz Orkiestry Dętej, w 1920 objął stanowisko kapelmistrza 5 batalion saperów w Krakowie. Od 1930 podjął obowiązki dyrygenta krakowskiej Orkiestry Miejskiej, która uczestniczyła we wszystkich najważniejszych uroczystościach miasta. Pod batutą Edwarda Maja, Orkiestra odprowadziła na miejsca wiecznego spoczynku na Wawel marszałka Józefa Piłsudskiego (w 1935) oraz Karola Szymanowskiego (w 1937) na Skałkę, a w 1947 na miejsce wiecznego spoczynku na Cmentarz Salwatorski wybitnego polskiego aktora i reżysera Juliusza Osterwę. Wybuch wojny w 1939 przerywa jego działalność, lecz po wojnie Edward Maj znów wraca o funkcji dyrygenta aż do roku 1952. 
Skomponował wiele marszów m.in. "P.O.S." (Państwowa Odznaka Sportowa), "Odwach", "Apel Strzelecki", "Laur żołnierski", "Prezydent", "Na falach eteru", "Żałobny", "Krakus", "Cześć Krakowowi" i "Pod Ratuszem". 
Edward Maj zmarł 7 kwietnia 1967 w Krakowie i spoczywa na starym Cmentarzu Rakowickim.

</doc>
<doc id="1272590" url="https://pl.wikipedia.org/wiki?curid=1272590" title="Espelkamp">
Espelkamp

Espelkamp – miasto w Niemczech, w kraju związkowym Nadrenia Północna-Westfalia, w rejencji Detmold, w powiecie Minden-Lübbecke. W 2010 liczyło 25 236 mieszkańców.
Współpraca.
Miejscowości partnerskie:

</doc>
<doc id="1272592" url="https://pl.wikipedia.org/wiki?curid=1272592" title="Michał Sprusiński">
Michał Sprusiński

Michał Sprusiński (ur. 2 września 1940 w Krakowie, zm. 31 maja 1981 w ) – polski poeta, krytyk literacki, tłumacz.
Życiorys.
Ukończył filologię polską na Uniwersytecie Jagiellońskim w 1963 roku. Od 1970 roku w Warszawie, gdzie był redaktorem naczelnym Spółdzielni Wydawniczej „Czytelnik”, stałym współpracownikiem tygodnika „Literatura” i miesięcznika „Literatura na Świecie”. W latach 1974-1975 przebywał na stypendium w USA.
Debiutował w 1959 jako krytyk na łamach „Tygodnika Powszechnego”. Autor esejów: "Imiona naszego czasu. Szkice o poetach współczesnych i dawnych" (1974), "Między prawdą a zmyśleniem. Szkice o nowszej prozie polskiej" (1978), pośmiertnie "Zwycięzcy i pokonani" (1984) o literaturze amerykańskiej XX wieku.
Poeta, autor zbiorów refleksyjnych wierszy, utrzymanych w stylu neoklasycyzmu, nawiązujących do literatury anglosaskiej: "Popołudnie" (1963), "Horoskop" (1967), "Sen słoneczny" (1972), pośmiertny wybór "Miejsce w słońcu" (1982).
W 1976 roku zagrał rolę prezesa klubu w filmie "Powrót" w reżyserii Filipa Bajona.
Zmarł w drodze do szpitala w Atenach w wyniku obrażeń odniesionych podczas upadku na skalistej plaży w (Ermionida).
Jego pamięci wiersz poświęcił Tadeusz Kijonka.

</doc>
<doc id="1272595" url="https://pl.wikipedia.org/wiki?curid=1272595" title="Carlos Torres">
Carlos Torres

Carlos Torres (ur. 1929, zm. 2011) – astronom chilijski.
Pracując na Universidad de Chile odkrył, w latach 1968–1982, 37 planetoid (18 samodzielnie oraz 19 wspólnie z innymi astronomami). Odkrył także trzy komety jednopojawieniowe – C/1979 M3 (Torres), C/1980 L1 (Torres) i C/1987 F1 (Torres). Był członkiem Międzynarodowej Unii Astronomicznej.
Nazwa planetoidy (1769) Carlostorres upamiętnia Carlosa Torresa oraz hiszpańskiego astronoma o tym samym nazwisku – Carlosa Guillermo Torresa (1910–1965).

</doc>
<doc id="1272598" url="https://pl.wikipedia.org/wiki?curid=1272598" title="Dragomirna">
Dragomirna

Dragomirna – wieś w Rumunii, w okręgu Suczawa, w gminie Mitocu Dragomirnei. W 2011 roku liczyła 208 mieszkańców. Jest położona w północnej części Mołdawii, na Bukowinie, kilkanaście kilometrów na północ od Suczawy.
We wsi znajduje się obronny monastyr z cerkwią pod wezwaniem Zesłania Ducha Świętego, zbudowany na początku XVII w. z fundacji metropolity mołdawskiego Anastazego. 
Podczas wojny z Turcją monastyr w 1690 roku zajęły oddziały polskie pod dowództwem chorążego Nikodema Żaboklickiego. 
W pobliżu miejscowości znajduje się rezerwat przyrody "Dragomirna", obejmujący las bukowy.

</doc>
<doc id="1272599" url="https://pl.wikipedia.org/wiki?curid=1272599" title="Gloria Grahame">
Gloria Grahame

Gloria Hallward (ur. 28 listopada 1923 w Los Angeles, zm. 5 października 1981 w Nowym Jorku) – amerykańska aktorka, laureatka Oscara za rolę drugoplanową w filmie "Piękny i zły".
Życiorys.
Grahame urodziła się w Los Angeles jako Gloria Hallward. Reginald Michael Bloxam Hallward, jej ojciec był architektem, a jej matka, Jeanne McDougall, która korzystała z pseudonimu Jean Grahame, była brytyjską aktorką teatralną i nauczycielką aktorstwa. Starsza siostra Glorii, Joy Hallward (1911–2003), to również aktorka, oraz żona brata Roberta Mitchuma. McDougall kształciła swoją młodszą córkę w czasie jej dzieciństwa i dorastania.
Grahame podpisała umowę ze studiem filmowym MGM, po tym gdy Louis B. Mayer zauważył jej występ na Broadwayu.
Zadebiutowała w filmie "Blonde Fever" (1944). W 1946 roku wystąpiła w filmie Franka Capry "To wspaniałe życie". MGM nie był w stanie rozwinąć jej potencjału jako gwiazda i jej umowa została sprzedana RKO Radio Pictures w 1947 roku.
Grahame była często obsadzana w filmach noir jako nadszarpnięta piękność z nieodpartym urokiem seksualnym. W tym czasie zagrała w kilku hollywoodzkich filmach. Otrzymała również swoją pierwszą nominację do Oscara dla najlepszej aktorki drugoplanowej za "Krzyżowy ogień" (1947).
Następnie wystąpiła u boku Humphreya Bogarta w filmie "Pustka" z roku 1950, w obrazie, który zdobył dla niej znaczne uznanie. Powróciła do studia MGM, by wystąpić w filmie "Piękny i zły", który przyniósł jej Oscara dla najlepszej aktorki drugoplanowej.
Kariera aktorki zaczęła zanikać po jej występie w musicalu "Oklahoma!" (1955). Po nieudanej operacji plastycznej nastąpił u niej paraliż warg. Jednakże aktorka powróciła do pracy w teatrze oraz do epizodycznych występów w serialach telewizyjnych.
Grahame ma swoją gwiazdę w Hollywood Walk of Fame, znajdującą się przy 6522 Hollywood Boulevard. Została pochowana na cmentarzu Oakwood Memorial Park Cemetery w Los Angeles.
Życie prywatne.
Jej związek z Anthonym, pasierbem Nicholasa Raya, wywołał skandal w Hollywood. 14-letni chłopak został nakryty in flagranti przez ówczesnego męża Glorii Grahame. Anthony był ostatnim, czwartym mężem aktorki.
W 2017 powstał film "Gwiazdy nie umierają w Liverpoolu", przedstawiający życie Glorii Grahame i jej ostatni związek z aktorem Peterem Turnerem, znacznie od niej młodszym i wspierającym ją w chorobie.

</doc>
<doc id="1272601" url="https://pl.wikipedia.org/wiki?curid=1272601" title="Radar AN/SPY-1">
Radar AN/SPY-1



</doc>
<doc id="1272603" url="https://pl.wikipedia.org/wiki?curid=1272603" title="Jezioro Liptowskie">
Jezioro Liptowskie



</doc>
<doc id="1272604" url="https://pl.wikipedia.org/wiki?curid=1272604" title="Nagykőrös">
Nagykőrös

Nagykőrös – miasto na Węgrzech, w komitacie Pest. W 2009 liczyło 29 000 mieszkańców.
W mieście rozwinął się przemysł mięsny, owocowo-warzywny, meblarski oraz skórzany.

</doc>
<doc id="1272605" url="https://pl.wikipedia.org/wiki?curid=1272605" title="El Morro National Monument">
El Morro National Monument

El Morro National Monument – amerykański pomnik narodowy znajdujący się w stanie Nowy Meksyk. Jego główną atrakcją są formacje skalne zbudowane z piaskowca, na których znajdują się liczne inskrypcje rzeźbione na przestrzeni wieków przez Indian Pueblo, hiszpańskich konkwistadorów oraz amerykańskich żołnierzy.
Pomnik został ustanowiony decyzją prezydenta Theodore'a Roosevelta 8 grudnia 1906 roku jako drugi pomnik narodowy w historii Stanów Zjednoczonych. Później jego granice były kilkakrotnie zmieniane. Obecnie zajmuje powierzchnię 5,17 km² i jak wiele innych pomników narodowych zarządzany jest przez National Park Service.

</doc>
<doc id="1272608" url="https://pl.wikipedia.org/wiki?curid=1272608" title="Nowogard (stacja kolejowa)">
Nowogard (stacja kolejowa)

Nowogard – stacja kolejowa w Nowogardzie, w województwie zachodniopomorskim, w Polsce. Według klasyfikacji PKP ma kategorię dworca lokalnego.
W roku 2017 stacja obsługiwała 300–499 pasażerów na dobę.

</doc>
<doc id="1272610" url="https://pl.wikipedia.org/wiki?curid=1272610" title="Radzim (województwo wielkopolskie)">
Radzim (województwo wielkopolskie)

Radzim – osada leśna (w średniowieczu wieś) w Polsce położona w województwie wielkopolskim, w powiecie obornickim, w gminie Oborniki.
Historia.
Od XIII w. istnienie osady potwierdzają źródła historyczne, donosząc o konsekracji kościoła parafialnego, wystawionego z fundacji księcia wielkopolskiego Władysława Odonica w 1236 roku. Położenie wsi w dolinie Warty, w miejscu, w którym rzeka zmienia swój bieg z południkowego na równoleżnikowy, sprzyjało rozwojowi. Już w połowie XIII w., na położonej tuż przy Radzimiu wyspie wybudowano rezydencję kasztelańską. W 1256 roku został wymieniony kasztelan radzimski – "castellanus de Radhim". Przypuszczalnie budowa grodu w tym miejscu miała związek z rywalizacją książąt wielkopolskich i śląskich, gdy granica między ich posiadłościami biegła wzdłuż Warty. Koniec XIII i początek XIV w. to okres największej świetności Radzimia. W połowie XIV w. kasztelania upada, a od XVI w. wieś się systematycznie wyludnia. Wieś duchowna, własność komandorii joannitów w Poznaniu pod koniec XVI wieku leżała w powiecie poznańskim województwa poznańskiego. Kres osadnictwa na tym terenie wyznacza rozbiórka leśniczówki w latach 90. XIX wieku.
Archeologia.
Obecnie jest to teren badań archeologicznych zainwentaryzowany jako Radzim 1/7 (Starczanowo), gm. Murowana Goślina, pow. poznański, woj. wielkopolskie. Znajduje się on na wyspie, ograniczonej z jednej strony korytem rzeki Warty, z drugiej bagnistym (częściowo zasypanym w końcu XIX w.) starorzeczem. Jest oddalony o 1,5 km od wsi Starczanowo i 1 km od rezerwatu przyrodniczego Śnieżycowy Jar. Z wykopalisk wynika, że był to gródek stożkowaty. Dawniej, tj. przed regulacją rzeki w końcu XIX w., położony był na wyspie, otoczonej wodami Warty, której główny nurt opływał Ostrów Radzimski z prawej strony – dziś jest to starorzecze. Po lewej stronie rzeki (obecny teren poligonu w Biedrusku) usytuowana była wieś Radzim. Osada po lewej stronie Warty, jak i oddalone o 30 m badane stanowisko (na wyspie), położone jest w dolinie poznańskiego przełomu Warty w odległości 6 km, na północny zachód od Murowanej Gośliny.
Gród radzimski był grodem lokalnym powstałym na rubieży tzw. państwa gnieźnieńskiego na głównym szlaku wodnym państwa wczesnopiastowskiego - Warcie. Głównym celem jego istnienia była ochrona tego szlaku wodnego oraz drogi lądowej z Gniezna przez Lednicę do zachodniej granicy państwa, jak również egzekucja danin i posług. Pierwszy obiekt został spalony w połowie XI wieku, co wiązało się z kryzysem dynastii piastowskiej w latach 30. i 40. XI wieku. Relikty grodu wkrótce po jego zniszczeniu zaadaptowano na potrzeby osady otwartej. Za rządów Kazimierza Odnowiciela, w drugiej połowie XI i w XII wieku była to osada nieufortyfikowana. Pod koniec XII wieku wzniesiono tu nowy gród kasztelański, który w swej formie nawiązywał do założeń obronnych typu motte i był centralnym punktem okręgu administracyjnego o powierzchni około 350-410 km², w zasięgu którego znajdowały się m.in. opola w Objezierzu, Radzimiu, Chojnicy, a może i w Kiekrzu. Gród był prawdopodobnie związany z osobą Mieszka Starego. Zabudowa mieszkalna grodu składająca się z chat drewnianych (głównie dębowych z elementami klonowymi i topolowymi), spaliła się w pierwszej połowie XIII wieku w wyniku wojen toczących się podówczas w Wielkopolsce, ale już w drugiej połowie XIII wieku został odbudowany, co może świadczyć o jego dużym znaczeniu, zwłaszcza, że w tym okresie nastąpiła jeszcze jedna przebudowa wnętrza osady. Z tego też czasu pochodzi pierwsza pisana wzmianka o kasztelanie radzimskim Beniaminie, który rezydował tam co najmniej od 1256. Ostatecznie gród uległ zniszczeniu w pierwszej połowie XIV wieku i nie został już potem odbudowany (z pewnością nie istniał już w 1360, kiedy wieś i wyspa przekazana została przez Kazimierza Wielkiego poznańskim joannitom związanym z kościołem św. Jana Jerozolimskiego za murami). W 1383 na ostrowiu radzimskim został podpisany pokój w wojnie Grzymalitów z Nałęczami, co opisał Jan z Czarnkowa, nie wspominając już o istnieniu grodu. Jeszcze w 1843 radca ziemski powiatu obornickiego Gumpert pisał o istnieniu na wyspie fundamentów i sklepienia "ogromnego gmachu jakiegoś". 
Grodem Kasztelańskim w Radzimiu opiekuje się Muzeum Pierwszych Piastów na Lednicy, które specjalnie do tego celu utworzyło "Pracownię Radzim" mieszczącą się w Bibliotece Publicznej w Murowanej Goślinie. Tam też w kilku gablotach przygotowano wystawę najciekawszych zabytków wydobytych z dworu kasztelańskiego i jego zaplecza. Co roku zmieniana jest aranżacja wystawy i zabytki ukazujące dorobek prowadzonych latem badań archeologicznych. Zwiedzający ekspozycję może poznać użytkowe i kultowe funkcje prezentowanych zabytków również dzięki dostępnej broszurze.
Całość zbioru (odkopanego w latach 2002–2009), licząca ponad 25 tys. ułamków ceramiki naczyniowej, blisko 9 tys. fragmentów kości stanowiących odpady konsumpcyjne i ponad 300 zabytków wydzielonych, przechowywana jest w magazynach Muzeum Pierwszych Piastów na Lednicy. Do najciekawszych należą: przekłuwacze, igła kościana, osełki, koser, noże, gwoździe, kabłączki skroniowe, monety – denary krzyżowe, brakteat guzikowaty, misa żelazna typu śląskiego, haczyki do łowienia ryb, ucha do wiader, okucia brązowe, sierp, krzesiwo ogniwkowe, klucz do kłódki, kamień żarnowy, przęśliki, groty od kuszy i łuku, trzewik pochwy miecza, żelazne ramie wagi szalkowej i naczynia gliniane od początków wczesnego średniowiecza po czasy wczesnonowożytne.
Kalendarium dziejów kasztelanii.
W latach 50. XIX w. powstało leśnictwo, ale okupanci niemieccy po 1939 wysiedlili ostatniego rezydującego leśniczego, a lata-siedemdziesiąte XX w. przyniosły likwidację leśnictwa radzimskiego.

</doc>
<doc id="1272612" url="https://pl.wikipedia.org/wiki?curid=1272612" title="Haaksbergen">
Haaksbergen

Haaksbergen – miasto w Holandii, w prowincji Overijssel. W 2007 liczyło 24 339 mieszkańców.

</doc>
<doc id="1272615" url="https://pl.wikipedia.org/wiki?curid=1272615" title="Sąd bartny">
Sąd bartny

Sąd bartny – instytucja prawna powołana do rozstrzygania spraw niespornych i spornych bartników, działająca w obrębie jurysdykcji bartnej. 
Początkowo bartnicy nie mieli odrębnych sądów, np. w Łomżyńskiem w sądzie bartnym zasiadał pisarz ziemi łomżyńskiej, który na mocy postanowienia z 1499 miał prawo sądzenia spraw bartnych. Ziemia bielska na Podlasiu przywilejem z 1501 r. miała zastrzeżone rozstrzyganie spraw bartnych przez sądy ziemskie i starostę, a ziemia drohicka (przywilej z 1511 r.) przez gajowników i pisarzy sądów grodzkich. Niekiedy pisarz tworzył z bartników sąd wzorowany na ziemskim, umieszczając jednego podsędka i powierzając im rozstrzyganie sporów. W ten sposób utworzyły się z czasem sądy bartne (XV-XVI w.).
W skład sądu bartnego wchodziło kilku bartników, pisarz bartny, podstarości i starosta bartny, który przewodniczył posiedzeniom (rokom bartnym). Na Mazowszu zdolność procesową miały wyłącznie osoby fizyczne, przy czym stroną w procesie mogła oprócz bartnika być także osoba spoza organizacji bartnej. Ograniczenie zdolności procesowej stosowano w stosunku do banitów, osób nietrzeźwych, ludzi uznanych za chorych umysłowo, kobiet i nieletnich. W sądach bartnych mogli występować zastępcy stron, zwani plenipotentami lub prokuratorami. Ustawowo zastępców musiały mieć sieroty, a mogły mieć także wdowy.
Do sądu nie dopuszczano osób nietrzeźwych, osób z bronią i kobiet. Jedynie wdowy mogły przebywać w sądzie i występować jako strony, nawet gdy miały plenipotentów.

</doc>
<doc id="1272616" url="https://pl.wikipedia.org/wiki?curid=1272616" title="Schönau-Berzdorf auf dem Eigen">
Schönau-Berzdorf auf dem Eigen

Schönau-Berzdorf auf dem Eigen, Schönau-Berzdorf a.d. Eigen – miejscowość i gmina w Niemczech, w kraju związkowym Saksonia, w okręgu administracyjnym Drezno, w powiecie Görlitz (do 31 lipca 2008 w powiecie Löbau-Zittau), przy granicy z Polską, na Łużycach Górnych, wchodzi w skład wspólnoty administracyjnej Bernstadt/Schönau-Berzdorf. W 2009 gmina liczyła 1 645 mieszkańców.
Współpraca.
Miejscowość partnerska:

</doc>
<doc id="1272619" url="https://pl.wikipedia.org/wiki?curid=1272619" title="Jurij Tepeš">
Jurij Tepeš

Jurij Tepeš (ur. 14 lutego 1989 w Lublanie) – słoweński skoczek narciarski. Reprezentant klubu SD Dolomiti.
Jest synem Mirana Tepeša i bratem Anji Tepeš.
Przebieg kariery.
W Pucharze Świata zadebiutował w sezonie 2005/2006 podczas konkursu w Garmisch-Partenkirchen, gdzie zajął 35. miejsce. W sezonie 2007/2008 zdobył swoje pierwsze pucharowe punkty, zajmując 24. miejsce w Villach.
W Planicy w 2011 roku podczas odwołanej serii próbnej przed konkursem indywidualnym skoczył 210,5 metra, co było wówczas jego najdłuższym w karierze skokiem. Podczas konkursu drużynowego na skoczni im. Heiniego Klopfera w Oberstdorfie w 2012 roku pobił swój rekord życiowy o 7,5 metra. Podczas mistrzostw świata w lotach narciarskich w Vikersund poprawił dotychczasowy rekord, skacząc 235,5 metra. W 2015 roku w Planicy ustanowił swój nowy rekord życiowy skokiem na 244. metr.
3 marca 2012 roku podczas drugiej serii konkursu drużynowego na skoczni K-90 w Lahti skoczył 101 metrów i poprawił dotychczasowy rekord skoczni Janne Ahonena (98,5 m).
3 lutego 2013 po raz pierwszy w karierze stanął na podium zawodów Pucharu Świata. W zawodach na mamuciej skoczni w Harrachovie zajął 3. pozycję. W poprzednim konkursie rozgrywanym tego samego dnia oddał skok na 220 metrów, którego nie ustał. Gdyby nie to, ustanowiłby nowy rekord obiektu. 24 marca 2013 zwyciężył w kończącym sezon konkursie w Planicy, co było jego pierwszym zwycięstwem w karierze.
W czerwcu 2020 roku ogłosił zakończenie kariery zawodniczej.

</doc>
<doc id="1272623" url="https://pl.wikipedia.org/wiki?curid=1272623" title="Metoda Tiurina">
Metoda Tiurina

Metoda Tiurina – metoda oznaczania zawartości węgla oraz pośrednio próchnicy w glebie. Należy do grupy metod objętościowych, które polegają na spalaniu (utlenianiu) materii organicznej na mokro. Próbkę gleby umieszczoną w środowisku silnie kwaśnym, tj. roztworze kwasu siarkowego, traktuje się określoną ilością dwuchromianu potasu (K2Cr2O7), który utlenia związki organiczne z gleby. Ilość pozostałego w roztworze dwuchromianu potasu miareczkuje się solą Mohra, Fe(NH2)SO4 6H2O, co pozwala określić procentową zawartość węgla w glebie. Jako punkt odniesienia przeprowadza się tzw. pomiar zerowy, w którym zamiast gleby analizuje się piasek kwarcowy, pumeks lub less wyprażony w 900 °C, czyli materiał pozbawiony węgla. 
Reakcja utleniania węgla:
Reakacja utleniania żelaza zachodząca w czasie miareczkowania:
Obliczanie zawartości węgla i próchnicy w glebie przeprowadza się w oparciu o następujące wzory:
gdzie:
Metoda Tiurina daje zawyżone wyniki w warunkach dużej zawartości Fe+2, Mn+2, Cl- w glebie. Nie powinna być wykorzystywana do badań gleb zawierających powyżej 15% próchnicy, ponieważ uzyskiwane wyniki są bardzo zawyżone.

</doc>
<doc id="1272624" url="https://pl.wikipedia.org/wiki?curid=1272624" title="Che'nelle">
Che'nelle



</doc>
<doc id="1272626" url="https://pl.wikipedia.org/wiki?curid=1272626" title="Octave Pirmez">
Octave Pirmez

Octave Pirmez (ur. 19 kwietnia 1832 w Châtelet, zm. 1 maja 1883 w Acoz) – belgijski pisarz. 
Tworzył w języku języku francuskim, był jednym z prekursorów „Młodej Belgii”. Utwory Pirmeza utrzymane są w stylu poetyckim, zawierają refleksje filozoficzne inspirowane przez myśl Pascala oraz romantyków (m.in. zbiór "Jours de solitude" 1862).

</doc>
<doc id="1272629" url="https://pl.wikipedia.org/wiki?curid=1272629" title="Dębosz żukowaty">
Dębosz żukowaty

Dębosz żukowaty, dębosz ("Aesalus scarabaeoides") – gatunek chrząszcza z rodziny jelonkowatych.
Opis.
Wyglądem zbliżony do modzelatkowatych. Ciało długości 5-8 mm, silnie wypukłe, słabo błyszczące, brunatne do czarnobrunatnego. Głowa niewielka, gęsto punktowana i oszczeciniona. Czułki o buławce trójczłonowej. Przedplecze silnie punktowane i oszczecinione. Pokrywy wypukłe, gęsto punktowane, grubo, czarnobrunatnie oszczecinone, o krawędziach ząbkowanych. Przednie golenie z szeregiem ząbków po zewnętrznej stronie, a środkowe i tylne spłaszczone z kilkoma ząbkami. W budowie żuwaczek przejawia się dymorfizm płciowy: na grzbietowej ich stronie występują u samców tępe, prostopadłe zęby, a u samic mały ząbek lub brak ząbków w ogóle
Biologia i ekologia.
Zamieszkuje cieplejsze obszary nizin i pogórza. Cykl rozwojowy trwa 3 lata. Larwy zasiedlają próchniejące drewno, najczęściej pieńków dębów, rzadziej buków, a poza Polską także grabów, wiązów, wierzb i orzechów. Przepoczwarczają się pod koniec lata bądź jesienią i zimują jako imagines w kolebkach poczwarkowych. Pojawiają się w maju i czerwcu. Latają wieczorami i nocą.
Rozprzestrzenienie.
Wykazany został z Austrii, Bośni i Hercegowiny, Bułgarii, Chorwacji, Czech, europejskiej Turcji, Francji, Grecji, Hiszpanii, byłej Jugosławii, Niemiec, Norwegii, Polski, Rumunii, Rosji, Sardynii, Słowacji, Słowenii, Sycylii, Szwecji, Szwajcarii, Węgier i Włoch.
W Polsce gatunek spotykany sporadycznie, głównie na zachodzie i południu kraju, objęty częściową ochroną gatunkową.

</doc>
<doc id="1272631" url="https://pl.wikipedia.org/wiki?curid=1272631" title="Petrified Forest National Monument">
Petrified Forest National Monument

Petrified Forest National Monument to nieistniejący obecnie pomnik narodowy w Stanach Zjednoczonych, w stanie Arizona.
Pomnik został ustanowiony decyzją prezydenta Theodore'a Roosevelta 8 grudnia 1906 roku. Później jego granice były kilkakrotnie zmieniane. Kongres Stanów Zjednoczonych decyzją z 28 marca 1958 roku utworzył na tym miejscu istniejący obecnie Park Narodowy Skamieniałego Lasu.

</doc>
<doc id="1272632" url="https://pl.wikipedia.org/wiki?curid=1272632" title="Benassi Bros.">
Benassi Bros.

Benassi Bros. – włoski duet wykonujący muzykę elektroniczną z gatunków takich jak electro house i electroclash. W skład grupy wchodzi Benny Benassi oraz Alle Benassi. Wbrew nazwie nie są oni braćmi, lecz kuzynami.
Kuzyni rozpoczęli współpracę w ich rodzinnym Mediolanie już w późnych latach 80. minionego wieku. W połowie lat 90. dołączyli do kolektywu producenckiego Off Limits kierowanego przez Larry’ego Pignagnoliego. Uczestniczyli wówczas w wielu projektach muzycznych (m.in. współpraca z Whigfield, J.K. i Ally &amp; Jo).

</doc>
<doc id="1272634" url="https://pl.wikipedia.org/wiki?curid=1272634" title="Kaniula">
Kaniula



</doc>
<doc id="1272635" url="https://pl.wikipedia.org/wiki?curid=1272635" title="Gwiazdnica grubolistna">
Gwiazdnica grubolistna

Gwiazdnica grubolistna ("Stellaria crassifolia" Ehrh.) – gatunek rośliny z rodziny goździkowatych ("Caryophyllaceae"). Występuje w strefie umiarkowanej i subarktycznej półkuli północnej. W Polsce rośnie w północnej części kraju.
Biologia i ekologia.
Bylina. Występuje na torfowiskach. Kwitnie wczesnym latem. Gatunek charakterystyczny zespołu "Caricetum diandrae".
Liczba chromosomów: 2n=26.
Zagrożenia i ochrona.
Roślina umieszczona na Czerwonej liście roślin i grzybów Polski (2006) w grupie gatunków wymierających (kategoria zagrożenia: E). W wydaniu z 2016 roku otrzymała kategorię VU (narażony).
Znajduje się także w Polskiej Czerwonej Księdze Roślin w kategorii VU (narażony).
Od 2014 r. roślina podlega w Polsce ochronie gatunkowej.

</doc>
<doc id="1272636" url="https://pl.wikipedia.org/wiki?curid=1272636" title="Jezioro Kopcze">
Jezioro Kopcze



</doc>
<doc id="1272638" url="https://pl.wikipedia.org/wiki?curid=1272638" title="Jan Šimůnek">
Jan Šimůnek

Jan Šimůnek (ur. 20 lutego 1987 w Pradze) – czeski piłkarz występujący na pozycji obrońcy. Syn Milana Šimůnka, również piłkarza.
Kariera klubowa.
Pierwszym zespołem Šimůnka była Sparta Praga – w latach 1999–2005 występował w młodzieżówce tego klubu, a w sezonie 2005/2006 już w profesjonalnej kadrze. Debiut w Gambrinus Lidze zaliczył jednak w barwach zespołu SK Kladno, do którego był wypożyczony. Po sezonie zmienił klub na niemiecki VfL Wolfsburg. W sezonie 2007/2008 rozegrał 30 spotkań w Bundeslidze, jednak już w kolejnym sezonie, po sprowadzeniu do Wolfsburga włoskich obrońców Cristiana Zaccardo i Andrei Barzagliego pełnił rolę rezerwowego. Podczas przerwy zimowej, w większości meczów sparingowych ponownie zaczął grać na pozycji środkowego obrońcy w miejsce kontuzjowanego Ricardo Costy. Zagrał również całe spotkanie w Pucharze Niemiec przeciwko Hanzie Rostock, które odbyło się 28 stycznia 2009 roku, wygrane przez Wolfsburg 5:1. Graczem Wolfsburga był do 2010 roku.
Następnie występował w 1. FC Kaiserslautern, VfL Bochum, Dukli Praga oraz Vasasu.
Kariera reprezentacyjna.
W latach 2008–2009 Šimůnek rozegrał 4 spotkania w reprezentacji Czech.

</doc>
<doc id="1272639" url="https://pl.wikipedia.org/wiki?curid=1272639" title="Bryan (Teksas)">
Bryan (Teksas)

Bryan – miasto w Stanach Zjednoczonych, w stanie Teksas. W 2005 liczyło ok. 70 tys. mieszkańców.
W mieście rozwinął się przemysł spożywczy, meblarski, chemiczny, elektroniczny, szklarski oraz hutniczy.

</doc>
<doc id="1272642" url="https://pl.wikipedia.org/wiki?curid=1272642" title="Gwda (rzeka)">
Gwda (rzeka)



</doc>
<doc id="1272645" url="https://pl.wikipedia.org/wiki?curid=1272645" title="Ihor Biłozir">
Ihor Biłozir

Ihor Josipowycz Biłozir (; ur. 24 marca 1955 w Radziechowie, zm. 28 maja 2000 we Lwowie) – ukraiński piosenkarz i kompozytor, od 1979 lider popularnej grupy Watra, czerpiącej motywy z ukraińskiego folkloru.
Został śmiertelnie pobity po tym, jak zaprotestował w lwowskiej kawiarni przy prospekcie Szewczenki (dawnej ul. Akademickiej) przeciw śpiewaniu wulgarnych piosenek po rosyjsku. Pochowany na cmentarzu Łyczakowskim. W pogrzebie uczestniczyło kilkadziesiąt tysięcy mieszkańców Lwowa.

</doc>
<doc id="1272646" url="https://pl.wikipedia.org/wiki?curid=1272646" title="Tatebayashi">
Tatebayashi

 – miasto w Japonii, na wyspie Honsiu, w prefekturze Gunma. Ma powierzchnię 60,97 km2 . W 2020 r. mieszkało w nim 75 335 osób, w 31 534 gospodarstwach domowych (w 2010 r. 78 580 osób, w 29 539 gospodarstwach domowych).
Przemysł.
W mieście rozwinął się przemysł wełniany oraz spożywczy.
Turystyka.
Tatebayashi słynie w Japonii z przepięknego parku azalii oraz wiśni.

</doc>
<doc id="1272647" url="https://pl.wikipedia.org/wiki?curid=1272647" title="Øresundsmotorvejen">
Øresundsmotorvejen

Autostrada M3 odcinek (duń. "Øresundsmotorvejen") - autostrada biegnąca ze wschodu na południowy zachód od granicy za Szwecją do węzła "København-Centrum" gdzie przechodzi w autostradę M3.
Autostrada oznakowana jest jako E20.
Odcinki międzynarodowe.
Droga na całej długości jest częścią trasy europejskiej E20.

</doc>
<doc id="1272648" url="https://pl.wikipedia.org/wiki?curid=1272648" title="Jezioro Jeleniowe">
Jezioro Jeleniowe



</doc>
<doc id="1272649" url="https://pl.wikipedia.org/wiki?curid=1272649" title="Sadziec konopiasty">
Sadziec konopiasty

Sadziec konopiasty ("Eupatorium cannabinum" L.) – gatunek rośliny z rodziny astrowatych ("Asteraceae" Dum.). Znany też jako sadziec konopnica. Rośnie dziko na dużej części Azji, w całej niemal Europie oraz w Algierii i Maroku. W Polsce dość pospolity gatunek rodzimy. 
Biologia i ekologia.
Bylina, hemikryptofit. Kwitnie od lipca do września. Nasiona są rozsiewane przez wiatr (anemochoria). Siedlisko: rośnie nad brzegami wód i rowów, na wilgotnych łąkach oraz na skrajach wilgotnych lasów, w zaroślach i zrębach. W klasyfikacji zbiorowisk roślinnych gatunek charakterystyczny dla zespołu (Ass.) "Calystegio-Eupatorietum" i wyróżniający dla związku (All.) "Atropion belladonnae". Liczba chromosomów 2n = 20.
Zmienność.
Wyróżnia się dwa podgatunki: 
Zastosowanie.
Ze względu na ładne kwiatostany bywa uprawiany jako rośliny ozdobne. Oprócz formy typowej uprawiane są wyhodowane przez ogrodników bardziej ozdobne kultywary. Jest odporny na mróz (strefy mrozoodporności 5-9). Wymaga żyznej i przepuszczalnej gleby oraz słonecznego stanowiska. Rozmnaża się z sadzonek wytwarzanych latem, przez wysiew nasion wiosna lub przez podział jesienią. Po przekwitnięciu obcina się kwiatostany.

</doc>
<doc id="1272652" url="https://pl.wikipedia.org/wiki?curid=1272652" title="Autostrada M52 (Dania)">
Autostrada M52 (Dania)



</doc>
<doc id="1272653" url="https://pl.wikipedia.org/wiki?curid=1272653" title="Osiedle Kowalowiec">
Osiedle Kowalowiec

Kowalowiec – dzielnica Radomska. Wyróżnia się Kowalowiec Stary i Kowalowiec Nowy. Kowalowiec Nowy i Stobiecko Miejskie to zagłębie stolarzy. 
W dzielnicy znajdował się największy w Europie zakład mebli giętych „Fameg”, teraz już w rozsypce, oraz magazyn farmaceutyczny „Cefarm”. Przez Kowalowiec przechodzi Droga krajowa nr 42. Na Kowalowcu znajduje się Publiczne Przedszkole nr 5, a także Publiczna Szkoła Podstawowa nr 7 w Radomsku. Głównymi ulicami dzielnicy są: ul. 11 Listopada, ul. ks. K.Kościowa, ul. Krasickiego oraz ul. Brzeźnicka. Kowalowiec położony jest na zachód od centrum miasta. Kowalowiec sąsiaduje z dzielnicami: Stobiecko Miejskie, os. Brzeźnicka, Młodzowy oraz Centrum.

</doc>
<doc id="1272655" url="https://pl.wikipedia.org/wiki?curid=1272655" title="Mychajło Bondarenko">
Mychajło Bondarenko

Mychajło Bondarenko, ukr. Михайло Ілліч Бондаренко (ur. w Jelizawietgradzie, zm. 10 lutego 1938 w Moskwie) – działacz bolszewicki, w latach trzydziestych członek KC KP(b)U. Od grudnia 1936 do lipca 1937 II sekretarz Komitetu Miejskiego, a w lipcu-sierpniu 1937 Komitetu Obwodowego KP(b)U w Charkowie. W sierpniu-wrześniu 1937 I sekretarz Komitetu Obwodowego KP(b)U w Winnicy. Po samobójstwie Panasa Lubczenki od 30 sierpnia 1937 do 13 października 1937 członek Politbiura KC KP(b)U i przewodniczący Radzie Komisarzy Ludowych USRR. Podczas służbowego wyjazdu 13 października 1937 aresztowany w Moskwie przez NKWD. 8 lutego 1938 na zamkniętym posiedzeniu Kolegium Wojskowego Sądu Najwyższego ZSRR skazany na śmierć za przynależność do "szkodniczo-terrorystycznej organizacji trockistowskiej, działającej w przemyśle naftowym ZSRR", rozstrzelany. 

</doc>
<doc id="1272656" url="https://pl.wikipedia.org/wiki?curid=1272656" title="Witen duński">
Witen duński

Witen duński (duń. "hvid", l. mn. "hvide" od "hvidt" – biały) – dawna moneta duńska wartości 4 fenigów, czyli 1/3 szylinga. 
Witen był pierwszą w Danii monetą bitą według lubeckiego systemu monetarnego, jaka pojawiła się w 1380 roku. Mając wartość 4 fenigów, ważył 1,27 grama i przy próbie 10 łutów (625‰) zawierał ok. 0,66 grama czystego srebra. Na awersie nosił liść pokrzywy (później herb płd. Jutlandii – dwa lwy) z legendą "Moneta Holsaci", na rewersie – wyobrażenie krzyża z nazwą mennicy. 
Za rządów Eryka Pomorskiego wypuszczano w Nästved lżejszy witen z koroną i tytułem królewskim (awers) oraz z pastorałem biskupim (rewers). W znacznych ilościach emitowano ten nominał w XV stuleciu – w okresie panowania Krzysztofa Bawarskiego, Chrystiana Oldenburskiego i Jana Oldenburskiego, gdy stał się w Danii główną monetą obiegową. 
Z biegiem czasu, wraz z dewaluacją duńskiego pieniądza, witen zawierał coraz mniej srebra, będąc 6-łutowy, a następnie mniej niż 5-łutowy przy wadze ok. 1 grama. 
Ostatnie witeny wybito w 1686 za panowania Chrystiana V.

</doc>
<doc id="1272663" url="https://pl.wikipedia.org/wiki?curid=1272663" title="Wasyl Bobynśkyj">
Wasyl Bobynśkyj

Wasyl Bobynśkyj lub Bobynski (ukr. Василь Бобинський, ur. 11 lub 23 marca 1898 w Krystynopolu, zm. 2 stycznia 1938) – ukraiński poeta, dziennikarz, tłumacz literatury francuskiej.
Uczeń gimnazjum we Lwowie, absolwent gimnazjum w Wiedniu.
W okresie wojny galicyjskiej był żołnierzem Strzelców Siczowych, od początku lat dwudziestych członek KPZU, w 1930 razem z rodziną wyemigrował do USRR (do Charkowa). W 1933 został aresztowany za udział w nieistniejącej „organizacji terrorystyczno-dywersyjnej”, w 1934 zesłany na Wyspy Sołowieckie, następnie rozstrzelany.
Został zrehabilitowany 1956.
Autor wielu artykułów i wierszy. Był członkiem grup Horno i Zachodnia Ukraina.

</doc>
<doc id="1272664" url="https://pl.wikipedia.org/wiki?curid=1272664" title="Mosty (przystanek kolejowy)">
Mosty (przystanek kolejowy)

Mosty – przystanek kolejowy w Mostach, w województwie zachodniopomorskim, w Polsce.
W roku 2017 przystanek obsługiwał 20–49 pasażerów na dobę.

</doc>
<doc id="1272667" url="https://pl.wikipedia.org/wiki?curid=1272667" title="Wish (album The Cure)">
Wish (album The Cure)

Wish – dziewiąty studyjny album brytyjskiego zespołu The Cure wydany w 1992 roku.
Jest to ostatni album, na którym grają Porl Thompson i Boris Williams oraz pierwszy, na którym gra Perry Bamonte. Specjalny gość, Kate Wilkinson, gra na altówce w utworze "To Wish Impossible Things".
Chociaż album nie został przez krytyków oceniony tak dobrze, jak jego poprzednik, "Disintegration", zyskał największy komercyjny sukces spośród albumów The Cure – dotarł na szczyt notowania w Wielkiej Brytanii, a w Stanach Zjednoczonych, gdzie sprzedał się w ilości 1,2 mln egzemplarzy, dostał się na drugie miejsce.
Drugi singel z tego albumu, "Friday I’m in Love", szybko stał się jedną z najpopularniejszych piosenek zespołu (6. miejsce w Wielkiej Brytanii, 18. miejsce w Stanach Zjednoczonych). Stało się to głównie za sprawą jego wesołego nastroju (tak innego od większości poprzednich dokonań zespołu), dzięki któremu trafił do większego grona odbiorców. Singel dotarł na 1. miejsce notowania w Afryce Południowej
W wyemitowanym 13 kwietnia 2018 na antenie BBC Radio 6 Music wywiadzie z Robertem Smithem, lider zespołu poinformował, iż gotowa jest już wersja Deluxe Edition albumu. Nie przytoczył jednak żadnych szczegółów na temat jej zawartości, ani przybliżonej daty wydania.
Lista utworów.
Wszystkie piosenki napisane przez Bamontego, Gallupa, Smitha, Thompsona i Williamsa.
Dodatkowe utwory.
Lost Wishes (EP)
Twórcy.
oraz
Notowania na listach muzycznych.
Album – Billboard (Ameryka Północna)
Single – Billboard (Ameryka Północna)

</doc>
<doc id="1272669" url="https://pl.wikipedia.org/wiki?curid=1272669" title="Kuźnica (zakład)">
Kuźnica (zakład)

Kuźnica lub hamernia albo młotownia – dawny typ zakładu-manufaktury, w którym wytopione z rudy metale uzdatniano lub przerabiano za pomocą młota poruszanego kołem wodnym. Kuźnice (hamernie) stosowano także do nadawania odpowiedniego kształtu półproduktom i gotowym wyrobom metalowym, najczęściej żelaznym, ale także z miedzi, mosiądzu, itp. Sama kuźnica była symbolem postępu stąd takie nazwy jak np. Kuźnica Kołłątajowska.
Zależnie od konstrukcji pieca, a co za tym idzie – od uzyskiwanej temperatury można uzyskać żelazo miękkie, żelazo twarde (stal różnej jakości) lub surówkę, czyli żeliwo. W Polsce z wykorzystaniem rodzimych rud typu limonit już od VII wieku przy pomocy dymarek uzyskiwano żelazo. W większości wytopów było to żelazo miękkie, wystarczające do produkcji pewnych narzędzi, ale nie do produkcji np. mieczy. Aby uzyskać żelazo twarde, należało je wyjąć z pieca w postaci łupka (zwanego też kęsem) i rozżarzone przekuć z dodatkiem węgla drzewnego. Przekuwanie podnosiło stopień nawęglenia i przekształcało miękkie żelazo w stal (na obszarze Polski X-XI w.). Z czasem wytopów zaczęto dokonywać na powierzchni, z użyciem miechów i w coraz większych piecach, wciąż jednak zwanych dymarkami. Prawdopodobnie dopiero w ostatniej ćwierci XVIII w. wprowadzono w Polsce trwałe piece do wytopu żelaza (miały wtedy ok. 7 m. wysokości). Po drodze był jeszcze etap „pieców tygodniowych” z przyczyn religijnych wygaszanych przed dniem świątecznym. Coraz większe piece dawały coraz większe kęsy żelaza. Tu już do przekucia nie wystarczał jeden czy dwóch kowali. Należało zastosować mechanizację – młoty napędzane energią koła wodnego. Miejsca, gdzie budowano takie urządzenia zwano kuźnicami (kuźnica = wielka kuźnia) lub hamerniami (od niemieckiego słowa Hammer = młot). Tam też można było dowozić wyprodukowane gdzie indziej kęsy żelaza. Zrozumiałym jest że w jednych miejscach, ze względu na obecność rudy mogły działać huty (miejscowości Huta, Hutki albo Ruda, Rudki, Rudnik, itp.), a w innych ze względu na obecność odpowiednio nachylonego koryta rzecznego kuźnice. Te miejsca często dziś noszą nazwy Kuźnica, Kuźniczki lub Hamernia. Jeszcze w mniejszej ilości miejsc mogły powstać równocześnie huty i kuźnice.
Wydobywanie rud było początkowo przywilejem królewskim. W 1025 r. Bolesław I Chrobry takim przywilejem obdarzył Kościół. W XII w. na prośbę króla francuskiego Bolesław III Krzywousty wysłał do Francji polskich specjalistów od wyrobu żelaza. Wtedy też Francuzi przyjęli w wersji chełmińskiej polskie uregulowania prawne dotyczące górnictwa. Dopiero Stefan Batory w 1576 r. przywilej górniczy przelał na wszystkich posiadaczy ziemskich. W owych czasach wydobycie (górnictwo) i przerób (hutnictwo) były jednym zawodem. W 1645 r. w miejscowości Bobrza (dobra biskupstwa krakowskiego) istniał wielki piec (ówczesny wielki piec nie przekraczał 2 m wysokości) służący do wytopu żeliwa. Żeliwa używano wówczas do odlewania kul armatnich, armat, różnego rodzaju naczyń np. kotłów do destylacji. Z wyrobu żelaza najbardziej znany był Staropolski Okręg Przemysłowy, a najlepszą stal oraz szable, zbroje i pistolety produkowały królewskie kuźnice w Samsonowie. Niejedno zwycięstwo polskiego oręża w XVII i XVIII w. wywalczono przygotowywaną w samsonowskich manufakturach bronią. Julian Ursyn Niemcewicz pisze, że pierwszy wielki piec zbudowano tam już w 1598 r.
Miejscowość Hamernia jest przykładem kuźnicy zajmującej się obróbką miedzi. Założono ją w połowie XVIII w. dla Ordynacji Zamojskiej nad rzeką Sopot. Produkowano tam miedziane narzędzia, okucia, rury, naczynia browarne. W 1790 r. komisarz Ordynacji Joachim Owidzki wydzierżawił zakład. W 1849 r. nastąpił kryzys gorzelniany i zakład upadł. W tej części Roztocza znajduje się wiele miejscowości których nazwy wskazują na ich związek z metalurgią żelaza. Niedaleko Hamerni istniała wieś Fryszarka. Jej nazwa może wskazywać, że znajdowała się tam fryszerka, w której odbywał się proces fryszowania, dziś bardziej znany jako świeżenie, czyli odwęglanie surówki żelaznej.

</doc>
<doc id="1272670" url="https://pl.wikipedia.org/wiki?curid=1272670" title="Burowo (przystanek kolejowy)">
Burowo (przystanek kolejowy)

Burowo - nieczynny przystanek kolejowy w Burowie, w województwie zachodniopomorskim, w Polsce.

</doc>
<doc id="1272671" url="https://pl.wikipedia.org/wiki?curid=1272671" title="Bill Rodgers">
Bill Rodgers

William Thomas Rodgers, "baron Rodgers of Quarry Bank" (ur. 28 października 1928 w Liverpoolu) – brytyjski polityk, członek Partii Pracy, Partii Socjaldemokratycznej i Liberalnych Demokratów, minister w rządzie Jamesa Callaghana.
Życiorys.
Wykształcenie odebrał w rodzinnym Liverpoolu oraz w Magdalen College na Uniwersytecie Oksfordzkim. W latach 1953-1960 był sekretarzem generalnym Fabian Society. W latach 1958-1962 zasiadał w radzie okręgu St. Marylebone. W 1957 r. bez powodzenia startował w wyborach uzupełniających w okręgu Bristol West. Był przewodniczącym Kampanii na rzecz Demokratycznego Socjalizmu – popierał lidera laburzystów Hugh Gaitskella oraz sprzeciwiał się jednostronnemu rozbrojeniu nuklearnemu.
Do Izby Gmin dostał się w 1962 r., wygrywając wybory w okręgu Stockton-on-Tees. W latach 1964-1967 był podsekretarzem stanu w ministerstwie spraw ekonomicznych. W 1967 r. objął analogiczne stanowisko w ministerstwie spraw zagranicznych. W latach 1968-1969 był ministrem stanu ds. handlu, a w latach 1969-1970 ministrem stanu Skarbu. W 1971 r. był jednym z 69 laburzystowskich deputowanych, którzy wbrew oficjalnemu stanowisku partii zagłosowali za członkostwem Wielkiej Brytanii w EWG. W 1976 r. został członkiem gabinetu jako minister transportu. Pozostał na tym stanowisku do wyborczej porażki laburzystów w 1979 r.
Wobec narastającego eurosceptycyzmu w Partii Pracy i zdominowania jej przez skrajną lewicę pod przywództwem Tony’ego Benna, Rodgers oraz trzech innych deputowanych (Roy Jenkins, David Owen i Shirley Williams) założyli w 1981 r. Partię Socjaldemokratyczną. Następnie prowadził negocjacje dotyczące koalicji z Partią Liberalną. W wyborach 1983 r. koalicja uzyskała 25% głosów, ale przełożyło się to na zaledwie 23 mandaty parlamentarne. Rodgers przegrał wybory w swoim okręgu i na kilka lat znalazł się na marginesie życia politycznego kraju.
W 1987 r. podjął nieudaną próbę powrotu do Izby Gmin, startując wyborach w okręgu Milton Keynes. W tym samym roku stał na czele kampanii „Yes to Unity”, która doprowadziła do połączenia się SDP z Partią Liberalną. Podczas przerwy w aktywności politycznej Rodgers był dyrektorem generalnym Królewskiego Instytutu Brytyjskich Architektów oraz przewodniczącym Agencji Standardów Reklamowych.
Do parlamentu powrócił dopiero w 1992 jako par dożywotni "baron Rodgers of Quarry Bank" zasiadł w Izbie Lordów. W 1994 został rzecznikiem Liberalnych Demokratów w Izbie Lordów ds. wewnętrznych. W latach 1997-2001 był liderem swojej partii w Izbie Lordów. Z tego stanowiska zrezygnował z powodu choroby.

</doc>
<doc id="1272672" url="https://pl.wikipedia.org/wiki?curid=1272672" title="Jarosław Baranowśkyj">
Jarosław Baranowśkyj

Jarosław Baranowśkyj (ur. 10 lipca 1906 w Temerowcach, zm. 11 maja 1943 we Lwowie) – członek władz Ukraińskiej Organizacji Wojskowej, a następnie Organizacji Ukraińskich Nacjonalistów. Brat młodszy Romana Baranowskiego.
Jego ojciec, ksiądz greckokatolicki Wołodymyr Baranowśkyj, był proboszczem we wsi rodzinnej. Podobnie jak brat Roman został absolwentem gimnazjum ukraińskiego w Stanisławowie.
W latach 1926-1930 więziony przez władze polskie, od 1930 na emigracji. W latach 1933-1939 przewodniczący Centralnego Związku Ukraińskiego Studenctwa (CESUS).
Był członkiem Prowodu Ukraińskich Nacjonalistów odpowiedzialnym za łączność z krajem, od 1933 sekretarz Prowodu. Po rozłamie we frakcji Melnyka.
Został zabity we Lwowie, prawdopodobnie przez rywali z frakcji banderowskiej.

</doc>
<doc id="1272674" url="https://pl.wikipedia.org/wiki?curid=1272674" title="Osina (przystanek kolejowy)">
Osina (przystanek kolejowy)

Osina - przystanek kolejowy w Osinie, w województwie zachodniopomorskim, w Polsce.
W roku 2017 przystanek obsługiwał 50–99 pasażerów na dobę.

</doc>
<doc id="1272675" url="https://pl.wikipedia.org/wiki?curid=1272675" title="Weiskirchen (Saara)">
Weiskirchen (Saara)

Weiskirchen – miejscowość i gmina uzdrowiskowa w zachodnich Niemczech, w kraju związkowym Saara, w powiecie Merzig-Wadern.
Geografia.
Gmina leży w Schwarzwälder Hochwald (najwyższy szczyt Schimmelkopf 694,8 m n.p.m.), nad rzeką Thailener Bach.
Gmina ma powierzchnię 33,64 km², zamieszkuje ją 6 398 osób (2010). 47,2% powierzchni gminy jest zalesiona, 37,6% użytkowana jest w rolnictwie, 7,5% stanowią zabudowania.
Weiskirchen położone jest ok. 38 km na północny zachód od Saarbrücken i ok. 50 km na południowy wschód od Luksemburga.
Klimat.
Opady w Weiskirchen wynoszą 1158 mm rocznie. Najwięcej opadów przypada w grudniu, najmniej zaś w kwietniu.
Dzielnice.
W skład gminy wchodzi pięć dzielnic: 
Historia.
Pierwsze ślady ludzkie na terenach gminy pochodzą z młodszej epoki kamienia. W XIX w. odkryto 3 kopce pochodzące z okresu lateńskiego z darami grobowymi. Pierwsze wzmianki o Weiskirchen pochodzą z 1030. W 1974 pięć niezależnych gmin zostało połączonych w jedną.
Polityka.
Rada gminy.
Rada gminy składa się z 28 członków:
Współpraca.
Miejscowość partnerska:
Zabytki i atrakcje.
Gmina leży na terenie Parku Natury Saar-Hunsrück, przecina ją szlak turystyczny Saar-Hunsrück-Steigs i Saarland-Rundwanderweg.
Konfeld
Rappweiler
Weiskirchen
Komunikacja.
Przez teren gminy nie przebiega żadna droga krajowa ani linia kolejowa. Ok. 6 km od Weiskirchen (w Losheim am See) znajduje się droga krajowa B268, ok. 12 km w przeciwnym kierunku biegnie autostrada A1 (zjazdy 137 i 138).

</doc>
<doc id="1272676" url="https://pl.wikipedia.org/wiki?curid=1272676" title="Tenali">
Tenali

 
Tenali – miasto w Indiach, w stanie Andhra Pradesh, nad rzeką Kriszna. W 2001 r. miasto to zamieszkiwało 149 839 osób.
W mieście rozwinął się przemysł bawełniany, olejarski oraz tytoniowy.

</doc>
<doc id="1272678" url="https://pl.wikipedia.org/wiki?curid=1272678" title="Izolator elektryczny">
Izolator elektryczny



</doc>
<doc id="1272679" url="https://pl.wikipedia.org/wiki?curid=1272679" title="Dielektryk">
Dielektryk

Dielektryk, izolator elektryczny – materiał, w którym bardzo słabo przewodzony jest prąd elektryczny. Może to być rezultatem niskiej koncentracji ładunków swobodnych, niskiej ich ruchliwości, lub obu tych czynników równocześnie.
Definicja i nomenklatura.
Przewodność materiałów zmienia się w sposób ciągły i nie istnieje jedna powszechnie akceptowana granica wartości przewodności, poniżej której wszystkie materiały byłyby dielektrykami. W technice często przyjmuje się, że oporność właściwa dielektryków jest większa od 107 Ωm (dla dobrych przewodników, np. metali, wynosi 10−8–10−6 Ωm).
Stosowane są również różne definicje izolatora oparte na właściwościach i mikroskopowym mechanizmie przewodnictwa. Na przykład określa się tak substancję, dla której:
Termin „dielektryk” od słów „dia-electric” został utworzony przez angielskiego filozofa i naukowca Williama Whewella na prośbę Michaela Faradaya.
Fizyczne właściwości dielektryków.
Dielektryk w polu elektrycznym.
Podstawowym zjawiskiem determinującym właściwości dielektryka jest polaryzacja dielektryczna. Polega ona na tym, że pod wpływem pola elektrycznego, na skutek przesunięcia ładunków ujemnych względem dodatnich, w materiale tworzą się dipole elektryczne lub istniejące już dipole orientują się zgodnie z polem.
W wyniku polaryzacji w dielektryku powstaje wewnętrzne pole elektryczne, które częściowo równoważy przyłożone pole zewnętrzne. Ciała dielektryczne na skutek polaryzacji uzyskują makroskopowy elektryczny moment dipolowy, co powoduje ich przyciąganie przez ładunki elektryczne.
Historycznie.
Faraday odkrył, że dielektryk całkowicie umieszczony w kondensatorze zwiększa jego pojemność, a efekt ten zależy od rodzaju dielektryka i może być opisany przez współczynnik
Charakteryzującą rodzaj dielektryka wielkość "εr" początkowo nazywano "stałą dielektryczną", ale ponieważ zależy ona od wielu czynników zewnętrznych (na przykład od temperatury i ciśnienia) oraz od częstotliwości, nazwa ta wyszła z użycia i obecnie nazywa się ją względną przenikalnością dielektryczną (lub elektryczną). Faraday wprowadził również pojęcie polaryzacji dielektrycznej.
Wektor polaryzacji.
Polaryzacja dielektryka jest opisywana przez wektor polaryzacji formula_2 związany z natężeniem pola elektrycznego przez równanie
gdzie:
Wektor indukcji elektrycznej.
Ze względów historycznych zewnętrzne pole opisuje się niekiedy za pomocą wektora indukcji elektrycznej.
wtedy związek między polem zewnętrznym i wewnętrznym można opisać przez
Powyższe równanie zawierające wektor formula_10 nie zawsze są prawdziwe i prowadzą do błędów, przytaczane są już właściwie jedynie z przyczyn sentymentów historycznych.
W elektrostatyce.
W stałym polu elektrycznym, w jednorodnym dielektryku izotropowym wektor polaryzacji jest proporcjonalny do natężenia pola elektrycznego i ma ten sam kierunek:
Określający właściwości polaryzacyjne materiału współczynnik proporcjonalności formula_12 nazywa się podatnością dielektryczną (lub elektryczną) dielektryka.
Wtedy
a podatność i przenikalność są związane przez
W zmiennym polu elektrycznym.
W zmiennym polu elektrycznym polaryzacja nie nadąża za zmianami pola elektrycznego przez co wektor polaryzacji wyrażony jako funkcja okresowa jest przesunięty w fazie w stosunku do wektora natężenia pola elektrycznego. Wiążąca je podatność dielektryczna może być wyrażona jako zespolona funkcja częstotliwości.
Dyspersja dielektryczna.
Zależność podatności (i przenikalności) od częstotliwości pola elektrycznego nazywa się dyspersją dielektryczną. Pociąga ona za sobą zależność od częstotliwości własności dielektryka w tym także współczynnika załamania światła, co jest przyczyną powstania zjawiska rozszczepienia światła.
Straty dielektryczne.
Mechanizmy polaryzacji powodują rozpraszanie energii zmiennego pola elektrycznego. Zjawisko to nosi nazwę strat dielektrycznych. Jest ono nierozerwalnie związane z polaryzacją dielektryczną, występuje nawet w idealnym, zupełnie nieprzewodzącym prądu stałego dielektryku.
Przypadek ogólny.
W przypadku dielektryka anizotropowego kierunek wektora polaryzacji nie musi być zgodny z kierunkiem pola. Wiążąca wektor polaryzacji z natężeniem pola podatność dielektryczna jest wówczas tensorem drugiego rzędu.
Jeżeli wartość wektora polaryzacji nie jest proporcjonalna do natężenia pole elektrycznego, ale zmienia się w nieliniowy sposób, mamy do czynienia różnorodnym zjawiskami nieliniowymi – na przykład efektem Pockelsa i efektem Kerra.
Przewodzenie prądu w dielektrykach.
W praktyce nie istnieją idealne dielektryki, te rzeczywiste charakteryzują się skończonymi rezystancjami. Mechanizm przewodzenia prądu elektrycznego przez dielektryki może być skomplikowany, często mamy do czynienia z jednoczesnym występowaniem różnych rodzajów nośników prądu (na przykład elektronów i jonów, albo jonów różnego rodzaju). Rezystywność dielektryków jest zwykle mocno nieliniowa. Ze wzrostem natężenia pola elektrycznego często osiąga się nasycenie i płynący prąd osiąga praktycznie stałą wielkość, niezależną od przyłożonego pola.
W wyniku wywołanego skończoną rezystancją dielektryka przepływu prądu, podobnie jak na skutek strat dielektrycznych, powstają straty energii zmiennego pola elektrycznego. Rezultatem są na przykład straty mocy podczas przesyłu energii elektrycznej liniami wysokiego napięcia, gdzie dielektrykiem jest głównie powietrze.
Zjawiska przebiciowe.
Powyżej pewnej wartości natężenia pola elektrycznego w dielektryku dochodzi do gwałtownego wzrostu płynącego prądu. Zjawisko to nosi nazwę przebicia elektrycznego i może doprowadzić do trwałego uszkodzenia materiału. Krytyczna wartość pola elektrycznego zależy od rodzaju dielektryka, jego kształtu, struktury i warunków zewnętrznych (wilgotności, temperatury). W dielektrykach występują efekty starzeniowe, prowadzące do zmniejszenia odporności na przebicie w trakcie długiego przebywania w polu elektrycznym. Zasadnicze mechanizmy przebicia dielektryka to:
Podział dielektryków.
Ze względu na rodzaj polaryzacji.
Dielektryki niepolarne.
Cząsteczki dielektryka niepolarnego przy braku pola elektrycznego nie są dipolami. Jednak pod wpływem przyłożonego pola elektrycznego następuje przesunięcie ładunków dodatnich i ujemnych, a w konsekwencji wytworzenie indukowanego momentu dipolowego. Takie mechanizmy polaryzacji dielektryka noszą nazwę polaryzacji indukowanej.
Dielektryki polarne.
W dielektrykach polarnych cząsteczki dielektryka są dipolami nawet w nieobecności zewnętrznego pola elektrycznego. Przyłożenie pola powoduje wówczas częściową orientację cząsteczek wzdłuż linii jego sił. Taki mechanizm polaryzacji dielektryka nazywamy polaryzacją orientacyjną. Charakterystyczną cechą takiej polaryzacji jest silna zależność przenikalności dielektrycznej od temperatury.
Dielektryki o specjalnych właściwościach.
Niektóre dielektryki ze względu na złożoną zależność polaryzacji od przyłożonego pola i innych parametrów układu wykazują liczne efekty fizyczne, które można wykorzystać w bardzo różnorodny sposób.
Piezoelektryki.
Piezoelektryki charakteryzują się tym, że występuje w nich polaryzacja przy odkształceniach sprężystych pod wpływem przyłożonych naprężeń (efekt piezoelektryczny). Posiadają one strukturę krystaliczną, której komórka elementarna nie ma środka symetrii. Efekt piezoelektryczny odwrotny polega na odkształcaniu się kryształu umieszczonego w polu elektrycznym.
Biorąc pod uwagę prawo Hooke’a, można efekt piezoelektryczny przypisać odkształceniu ośrodka. Można więc użyć przetwornika piezoelektrycznego do pomiaru naprężeń, lub małych przemieszczeń. Jeśli przyczepi się do przetwornika znaną masę to można użyć go do pomiaru przyśpieszeń. Można też stosując efekt piezoelektryczny odwrotny uzyskać małe przesunięcia przykładając do dielektryka pole. Jest to podstawą na przykład mikroskopii bliskich oddziaływań. Mimo że przesunięcia nie są duże, to uzyskane siły są znaczne. Umożliwia to przestrajanie nawet ciężkich elementów optycznych z dużą dokładnością. Klasycznym zastosowaniem piezoelektryków są przetworniki elektroakustyczne.
Piroelektryki.
Jeśli komórka elementarna kryształu nie ma środka symetrii i ma tylko jedną oś symetrii (oś polarna) to materiał wykazuje spontaniczną polaryzację i efekt piroelektryczny, który polega na powstaniu polaryzacji wskutek zmiany temperatury kryształu.
Materiały piroelektryczne są stosowane do obrazowania w dalekiej podczerwieni (termografia), oraz stosowane w pasywnych czujnikach ruchu.
Ferroelektryki.
Ferroelektryki stanowią podgrupę piroelektryków, w których spontaniczną polaryzację można odwrócić poprzez zewnętrzne pole elektryczne. Charakteryzują się histerezą polaryzacji oraz bardzo dużą i nieliniową przenikalnością dielektryczną. Zależy ona silnie od temperatury i osiąga maksimum w temperaturze zwanej temperaturą Curie.
Ferroelektryki znajdują duże zastosowanie w elektronice, powszechnie stosuje się kondensatory z ceramicznymi dielektrykami ferroelektrycznymi.
Elektrety.
Dielektryki, w których w sposób trwały utrzymuje się polaryzacja dipolowa lub stan naładowania elektrycznego. Elektrety wytwarzają zewnętrzne pole elektryczne i w tym sensie są elektrostatycznymi odpowiednikami magnesu trwałego.
Właściwości nieliniowe.
W dielektrykach występują także różne efekty nieliniowe, które mają zastosowanie w spektroskopii laserowej, na przykład do uzyskania promieniowania o innych długościach fali czy też poszerzenia widma.
Zjawiskiem nieliniowym jest też efekt elektrooptyczny polegający na występowaniu dwójłomności wymuszonej przyłożonym polem elektrycznym. Prowadzi to do obrotu płaszczyzny polaryzacji przechodzącego przez ośrodek światła, przy czym kąt obrotu zależy od przyłożonego pola. Dielektryk taki w połączeniu z polaryzatorem może służyć do modulacji wiązki z dużą szybkością. Jeśli zamiast polaryzatora wprowadzi się polaryzującą płytkę światłodzielącą, można polem elektrycznym sterować kierunkiem wiązki. Znajduje to zastosowanie na przykład we wzmacniaczach optycznych dla laserów femtosekundowych.
Nieliniową odpowiedź polaryzacji na przyłożone zewnętrzne pole elektryczne wykazują paraelektryki i antyferroelektryki.
Dielektryki w technice.
Podział.
Podział materiałów elektroizolacyjnych stosowanych w technice według Międzynarodowej Komisji Elektrotechnicznej (IEC):
Podstawowe parametry techniczne.
W zależności od stanu skupienia i konkretnego zastosowania istotne mogą być różne parametry dielektryków. Najważniejsze z nich to:
Wytrzymałość na przebicie.
Wytrzymałość na przebicie (wytrzymałość elektryczna, wytrzymałość dielektryczna) to wartość natężenia pola elektrycznego, przy którym może nastąpić elektryczne przebicie dielektryka. W gotowych elementach, podzespołach i urządzeniach podaje się napięcie przebicia, lub napięcie próby.
Przewodnictwo właściwe.
W elementach (na przykład kondensatorach), podzespołach i urządzeniach określa się prąd upływu, rezystancję lub inne wielkości pochodne. W kondensatorach jest to często stała czasowa samoczynnego rozładowania (iloczyn pojemności i rezystancji).
Przenikalność dielektryczna.
Przenikalność dielektryczna zależy od częstotliwości, ale ponieważ w elektronice i elektrotechnice dielektryków używa się w zakresie częstotliwości, w którym jej zmiany są niewielkie, podaje się zwykle przenikalność statyczną. Istotna jest też zależność przenikalności od temperatury (w kondensatorach podawana jako temperaturowy współczynnik zmian pojemności).
Współczynnik strat.
Współczynnik strat używany w technice zawiera wszystkie możliwe mechanizmy strat: dielektryczne, przewodnictwo i pochłanianie rezonansowe. Ponieważ mocno zależy od częstotliwości często jest podawany w postaci wykresu, lub dla kilku częstotliwości.

</doc>
<doc id="1272680" url="https://pl.wikipedia.org/wiki?curid=1272680" title="Okręg wyborczy Stockton-on-Tees">
Okręg wyborczy Stockton-on-Tees

Okręg wyborczy Stockton-on-Tees powstał w 1868 r. i wysyłał do brytyjskiej Izby Gmin jednego deputowanego. Okręg obejmował miasto Stockton-on-Tees na pograniczu hrabstwa Durham i północnego Yorkshire. Został zniesiony w 1983 r.

</doc>
<doc id="1272683" url="https://pl.wikipedia.org/wiki?curid=1272683" title="Wyszomierz (przystanek kolejowy)">
Wyszomierz (przystanek kolejowy)

Wyszomierz – przystanek kolejowy w Wyszomierzu, w województwie zachodniopomorskim, w Polsce.
W roku 2017 przystanek obsługiwał 0–9 pasażerów na dobę.

</doc>
<doc id="1272685" url="https://pl.wikipedia.org/wiki?curid=1272685" title="Copernicia">
Copernicia



</doc>
<doc id="1272687" url="https://pl.wikipedia.org/wiki?curid=1272687" title="Esbjergmotorvejen">
Esbjergmotorvejen

Autostrada M52 (duń. "Esbjergmotorvejen") - autostrada biegnąca ze wschodu na zachód od węzła "Kolding-Vest", gdzie krzyżuje się z autostradą M50, do Esbjerg, gdzie kończy swój bieg w porcie promowym.
Autostrada oznakowana jest jako E20.
Odcinki międzynarodowe.
Droga na całej długości jest częścią trasy europejskiej E20.

</doc>
<doc id="1272688" url="https://pl.wikipedia.org/wiki?curid=1272688" title="Tekrur">
Tekrur



</doc>
<doc id="1272689" url="https://pl.wikipedia.org/wiki?curid=1272689" title="Takrur">
Takrur

Takrur – jedno z mniejszych państw Afryki Zachodniej w epoce żelaza, którego rozkwit przypadł mniej więcej na ten sam okres co Imperium Ghany. Położony w dolinie Senegalu, wzdłuż dzisiejszej granicy Senegalu i Mauretanii, był ośrodkiem handlowym, gdzie sprzedawano złoto z regionu Bambuk, sól z Awlil, zboże z Sahelu i niewolników z południa. Takrur przyjął islam w XI stuleciu przed Ghaną i za panowania Labiego (zmarł na przełomie 1040/41), pierwszego władcy który przeszedł na islam, walczył po stronie berberyjskich Almorawidów w wojnie z Imperium Ghany. Jako wcześni wyznawcy islamu, ludzie Takrur odegrali ważną rolę we wprowadzaniu tej religii do zachodniej Afryki. Ostatecznie Takrur wchłonięte zostało przez państwa Dżolof i Songhaj.

</doc>
<doc id="1272690" url="https://pl.wikipedia.org/wiki?curid=1272690" title="Raphia">
Raphia



</doc>
<doc id="1272694" url="https://pl.wikipedia.org/wiki?curid=1272694" title="Nuba">
Nuba



</doc>
<doc id="1272701" url="https://pl.wikipedia.org/wiki?curid=1272701" title="Alfred Bohrmann">
Alfred Bohrmann

Alfred Bohrmann (ur. 28 lutego 1904, zm. 4 stycznia 2000) – astronom niemiecki.
W 1927 uzyskał stopień doktora na Uniwersytecie w Heidelbergu.
Odkrył 9 planetoid. Asteroida (1635) Bohrmann została nazwana jego imieniem.

</doc>
<doc id="1272702" url="https://pl.wikipedia.org/wiki?curid=1272702" title="Extra Virgin">
Extra Virgin



</doc>
<doc id="1272703" url="https://pl.wikipedia.org/wiki?curid=1272703" title="Linia kolejowa nr 13">
Linia kolejowa nr 13

Linia kolejowa nr 13 Krusze – Pilawa – zelektryfikowana, jednotorowa linia kolejowa o długości 56,604 km. Na odcinku Krusze – Mińsk Mazowiecki obsługuje jedynie ruch towarowy oraz podsyły na pociągi osobowe KM ("Czeremszak"). Od posterunków odgałęźnych przy stacji Mińsk Mazowiecki (Stojadła i R101) oraz stacji Grzebowilk do Pilawy kursują po niej pociągi pospieszne i międzynarodowe PKP Intercity, co pozwala im ominąć zatłoczoną linię kolejową nr 7 na odcinku Warszawa Wschodnia – Pilawa.
Historia.
Linia została otwarta 13 października 1897 roku pierwotnie dla kolei rosyjskich PrŻD. 22 sierpnia 1936 roku odcinek pomiędzy Kruszem, a Jaśnicą został włączony do struktur PKP. W 1948 roku zamknięto dla ruchu pasażerskiego odcinek od posterunku odgałęźnego Mińsk Mazowiecki R101 do Pilawy, który został później przywrócony. 22 grudnia 1970 roku odcinek ten został zelektryfikowany. 27 maja 1972 roku zelektryfikowano odcinek Krusze – Mińsk Mazowiecki R101 wraz z łącznicą nr 513, co ostatecznie umożliwiło prowadzenie trakcją elektryczną pociągów po całej linii.

</doc>
<doc id="1272704" url="https://pl.wikipedia.org/wiki?curid=1272704" title="Olej oliwkowy">
Olej oliwkowy

Olej oliwkowy, olej z oliwek, oliwa (łac. "Oleum Olivarum", "Oleum Olivae") – olej roślinny o zmiennym zabarwieniu od złocistożółtego do żółtozielonego, charakterystycznym zapachu oraz specyficznym smaku. Otrzymywany jest w wyniku procesu tłoczenia „na zimno” (poniżej 27 °C) lub „na gorąco” miąższu owoców oliwki. W temperaturach poniżej 15 °C mętnieje, przy czym jest to proces odwracalny. Ze względu na wrażliwość na światło, oliwa powinna być przechowywana w ciemnych miejscach.
Normy Unii Europejskiej.
Według norm Unii Europejskiej, oliwę dzieli się na trzy kategorie jakościowe, zależnie od zawartości wolnych kwasów tłuszczowych (liczby kwasowej). Wyższą ilość kwasów ma oliwa, która powstała np. z oliwek przejrzałych bądź uszkodzonych przez szkodniki.
Oliwy rafinowane i zwykłe powinny mieć liczbę kwasową poniżej 6,6.
Ponadto wyróżnia się olej z oliwek przeznaczony do celów farmaceutycznych, spełniający wymagania Farmakopei Polskiej II, Farmakopei Europejskiej i innych Farmakopei.
Właściwości prozdrowotne.
Zawarty w oliwie kwas oleinowy, należący do kwasów tłuszczowych jednonienasyconych (MUFA), może pełnić rolę ochronną w profilaktyce miażdżycy, chorób serca, cukrzycy i nadciśnienia tętniczego. Diecie bogatej w oliwę przypisuje się działanie hamujące rozwój miażdżycy tętnic. Czynnikiem ochronnym w tym przypadku jest wspomniany kwas oleinowy, który zmniejsza ryzyko peroksydacji lipidów w lipoproteinach (LDL i HDL), co zapobiega tworzeniu się płytek miażdżycowych. Spożywanie oliwy przyczynia się również do zmniejszenia stężenia cholesterolu frakcji LDL, substancji zwiększających krzepliwość krwi i zwiększenia stężenia cholesterolu frakcji HDL i antyoksydantów. W badaniach "in vitro" stwierdzono, że obecny w oliwie skwalen, należący do triterpenów, a także β-sitosterol, wykazują działanie ochronne przed tworzeniem się i rozwojem komórek rakowych. W badaniach przeprowadzonych w Hiszpanii wykazano zmniejszone ryzyko występowania raka piersi u kobiet spożywających duże ilości oliwy. Zawarty w oliwie hydroxytyrosol związany jest z niższym ryzykiem występowania chorób układu krążenia i niższą umieralnością ogólną u osób w wieku starszym.

</doc>
<doc id="1272705" url="https://pl.wikipedia.org/wiki?curid=1272705" title="Milion euro">
Milion euro

Milion euro (tytuł oryginalny: "Një Milion Euro") – kosowski film fabularny z roku 2005 w reżyserii Halila Budakovy. Jeden z pierwszych filmów fabularnych zrealizowanych w Kosowie po 1999 r.
Opis fabuły.
Robert Berisha jest zamożnym biznesmenem pochodzenia albańskiego, mieszkającym w USA. Przyjeżdża do Kosowa wraz z rodziną, z zamiarem robienia interesów. W Kosowie firma Berishy zaczyna budowę zakładów włókienniczych "Illyria". Inwestycja o wartości 20 mln euro, w której mają uczestniczyć dwie firmy amerykańskie i rząd Kosowa ma zatrudnić tysiąc pracowników. 
Majątek Berishy staje się łakomym kąskiem dla przestępców. Banda Beki porywa córkę Berishy, Erę - domagając się za jej głowę miliona euro. Porywacze nie mają większego doświadczenia, jeśli chodzi o opiekę nad rocznym dzieckiem. Skuteczna akcja policji kryminalnej doprowadza do uwolnienia córki, a inwestycja Berishy odnosi pełny sukces. 
Premiera filmu odbyła się 12 maja 2005 r. w kinie ABC w Prisztinie. W kinach Kosowa film ten był największym sukcesem kasowym 2005 r.

</doc>
<doc id="1272707" url="https://pl.wikipedia.org/wiki?curid=1272707" title="Wirusy Umysłu">
Wirusy Umysłu

Wirusy Umysłu () esej napisany przez Richarda Dawkinsa w 1991 odnoszący się do memetyki i używający analogii wirusa biologicznego i wirusa komputerowego oraz schorzeń i epidemiologii do analizy rozprzestrzeniania się idei i zachowań (tzw. wirus umysłu). Szczególnie koncentruje się na zagadnieniach wierzeń i zachowań religijnych. Utworzył w nim pojęcie "zarażonego wiarą" (faith-sufferer). Esej został włączony do książek "Dennett and His Critics: Demystifying Mind" i "A Devil's Chaplain".
Druga część dwuczęściowego programu telewizyjnego Dawkinsa "Źródło wszelkiego zła?" ("The Root of All Evil?", 2006) dotyczy podobnych zagadnień i ma podobny tytuł "Wirus wiary" (The Virus of Faith).
Treść.
Dawkins definiuje "objawy" zarażenia "wirusem religii", przedstawiając przykłady i szukając powiązań pomiędzy elementami religii i ich zdolnościami do przeżycia (używając analogii ewolucyjnych w zastosowaniu do wyznawców religii). Opisuje religijne przekonania jako "pasożyty umysłu".
Według niego przekonania religijne w "zarażonym wiarą" zwykle charakteryzują się następującymi objawami:
Dawkins podkreśla, że przekonania religijne nie rozprzestrzeniają się z powodu wspierających je dowodów, ale zwykle odbywa się to na drodze przekazu kulturowego. To odróżnia religię od nauki, która musi spełniać wymogi metodologiczne "testowalność, dowody, dokładność, intersubiektywność, powtarzalność wyników, uniwersalność, niezależność od kontekstu kulturowego itd.". Pisze również "religia rozprzestrzenia się przy całkowitym braku któregokolwiek z powyższych wymogów".

</doc>
<doc id="1272709" url="https://pl.wikipedia.org/wiki?curid=1272709" title="Josué">
Josué

Josué, właśc. Josué Anunciado de Oliveira (ur. 19 lipca 1979 w Vitória de Santo Antão) – brazylijski piłkarz występujący na pozycji pomocnika.
Kariera klubowa.
Pierwszym klubem Josué był zespół CA Porto Caruaru. Kolejną drużyną brazylijskiego pomocnika stał się zespół Goiás EC. Występował w nim w latach 1996–2004, rozgrywając 190 spotkań i strzelając 6 goli. Po sezonie 2004/05 jego następną drużyną było São Paulo. W latach 2005–2007 rozegrał 61 spotkań i zdobył jednego gola. Jego występy zaowocowały transferem do niemieckiego VfL Wolfsburg. Po sezonie 2007/2008 doceniony przez Felixa Magatha wywalczył w Wolfsburgu opaskę kapitana. Zawodnikiem Wolfsburga był do 2013 roku. Następnie występował w Atlético Mineiro, gdzie w 2015 roku zakończył karierę.
Kariera reprezentacyjna.
W latach 2007–2010 w reprezentacji Brazylii rozegrał 28 spotkań, strzelając 1 gola. Debiut miał miejsce 8 marca 2007 w towarzyskim meczu przeciwko Ghanie.

</doc>
<doc id="1272710" url="https://pl.wikipedia.org/wiki?curid=1272710" title="Josué Anunciado de Oliveira">
Josué Anunciado de Oliveira



</doc>
<doc id="1272711" url="https://pl.wikipedia.org/wiki?curid=1272711" title="Tenis (tkanina)">
Tenis (tkanina)

Tenis – rodzaj wełnianej tkaniny średniej grubości o splocie skośnym, zwykle łamanym wzdłuż osnowy. Tenis charakteryzują podłużne, pasiaste wzory. Stosowany jest w krawiectwie męskim (zwykle na garnitury) oraz damskim (np. na kostiumy i garsonki).

</doc>
<doc id="1272712" url="https://pl.wikipedia.org/wiki?curid=1272712" title="Baluchiterium">
Baluchiterium



</doc>
<doc id="1272713" url="https://pl.wikipedia.org/wiki?curid=1272713" title="Paraceratherium">
Paraceratherium

Paraceratherium – wymarły rodzaj bezrogiego nosorożca, a właściwie przedstawiciel rodziny Hyracodontidae z podrodziny Indricotheriinae; jeden z największych ssaków lądowych w historii. Żył od wczesnej do późnej epoki oligoceńskiej (34–23 miliony lat temu). Jego szczątki znaleziono w Eurazji od Chin do terenów byłej Jugosławii. Nazwa "Paraceratherium" oznacza „obok bezrogiej bestii”, odnosi się do "Aceratherium", rodzaju uznawanego niegdyś za podobny.
Dokładna wielkość "Paraceratherium" pozostaje nieznana z powodu niekompletności znalezisk. Masę ciała zwierzęcia szacuje się na 15-20 ton. Wysokość w kłębie wynosiła około 4,8 m, długość zaś około 7,4 m. Długie kończyny przypominały słupy. Długa szyja nosiła głowę o czaszce mierzącej 1,3 m. Długie siekacze przypominały ciosy. Wcięcie nosowe sugeruje obecność chwytnej górnej wargi bądź nawet trąby.
Trybem życia "Paraceratherium" mogło przypominać współczesne wielkie ssaki, jak słoniowate czy przetrwałe do dziś nosorożcowate. Z uwagi na rozmiary groziło mu niewielu drapieżników, natomiast rozmnażanie następowało wolno. "Paraceratherium" żywiło się liśćmi, miękkimi roślinami, krzewami. Zwierzęta te zasiedlały zróżnicowane siedliska – od suchych pustyń porosłych nielicznymi drzewami, aż do podzwrotnikowych lasów. Przyczyny wyginięcia tych zwierząt nie są znane, zaproponowano różne czynniki mogące odgrywać tu rolę.
Taksonomia rodzaju i zaliczanych doń gatunków ma bogatą i skomplikowaną historię. Opisywano inne rodzaje Indricotheriinae, jak Baluchitherium, Indricotherium i Dzungariotherium. Nie znaleziono jednak kompletnych okazów, co utrudnia porównania i klasyfikację. Większość współczesnych naukowców uznaje wymienione rodzaje za młodsze synonimy "Paraceratherium", w obrębie którego wyróżnia się 4 gatunki: "P. bugtiense" (gatunek typowy), "P. transouralicum", "P. prohorovi" i "P. orgosensis", choć ten ostatni może stanowić odrębny rodzaj. Najlepiej z nich poznano "P. transouralicum", które przedstawia większość rekonstrukcji rodzaju. Różnice pomiędzy "P. bugtiense" i "P. transouralicum" mogą być spowodowane w rzeczywistości dymorfizmem płciowym, co czyniłoby z tych dwojga jeden gatunek.
Historia badań i taksonomia.
Historia taksonomiczna "Paraceratherium" jest złożona z powodu fragmentaryczności znalezionych szczątków, a także izolacji zachodnich, radzieckich i chińskich naukowców – przez większość XX wieku pracujących osobno i publikujących swe odkrycia głównie w swych rodzimych językach. Uczeni z różnych części świata starali się porównać swe wyniki, by znaleźć bardziej kompletny obraz tych stworzeń, jednakże utrudniały im to polityka i wojny. Przeciwstawne tendencje taksonomiczne (ang. "lumping and splitting", klasyfikowanie z użyciem mniejszych bądź większych kategorii) również przyczyniły się do problematycznej sytuacji. Niedokładne datowanie geologiczne doprowadziło wcześniej naukowców do poglądu, jakoby różne formacje geologiczne, obecnie uznawane za równowiekowe, powstawały w różnym czasie. Wiele nazw rodzajowych utworzono na podstawie subtelnych różnic trzonowców, różniących się pomiędzy populacjami innych taksonów Rhinocerotoidea, większość uczonych nie akceptuje ich jako cech stanowiących o wyróżnianiu gatunków.
Wczesne odkrycia Indricotheriinae nauka zawdzięcza kolonialnym związkom z Azją. Pierwsze znane szczątki Indricotheriinae zebrał w Beludżystanie (współczesny Pakistan) w 1846 żołnierz Vickary, wtedy jednak nie potrafiono ich identyfikować. Pierwsze skamieliny obecnie zaliczane do "Paraceratherium" odkrył brytyjski geolog Guy Ellcock Pilgrim w Balochistanie w latach 1907–1908. Zebrany przezeń materiał obejmował szczękę, zęby żuchwy i jej tylny fragment. Pochodził on z formacji Chitarwata z Dera Bugti, gdzie Pilgrim prowadził swe badania. W 1908 na podstawie tych pozostałości opisał nowy gatunek nosorożca z rodzaju "Aceratherium": "A. bugtiense". "Aceratherium" służył jako takson-worek na śmieci, obejmował kilka niespokrewnionych bliżej gatunków bezrogich nosorożców, z których wiele przeniesiono potem do innych rodzajów. Skamieniałe siekacze przypisane przez Pilgrima do niespokrewnionego z wyżej wymienionym rodzaju "Bugtitherium" okazały się później należeć do tego nowego gatunku.
W 1910 odkryto więcej niekompletnych skamielin w Dera Bugti, podczas wyprawy brytyjskiego paleontologa Clive’a Forstera-Coopera. Na podstawie tych szczątków Foster-Cooper przeniósł "A. bugtiense" do nowego rodzaju "Paraceratherium", którego nazwa znaczy „obok bezrogiej bestii”, odnosząc się do "Aceratherium". Reklasyfikację uzasadniał wydatnie zakręcającymi w dół dolnymi ciosami zwierzęcia. W 1913 Forster-Cooper nazwał nowy rodzaj i gatunek "Thaumastotherium osborni". Nazwa rodzajowa oznacza „wspaniałą bestię”. Uczony bazował na większych skamieniałościach z tych samych wykopalisk, jednak zmienił nazwę na "Baluchitherium" później tego samego roku, gdyż poprzedniej użyto już dla określenia owada z grupy pluskwiaków. Skamieniałości "Baluchitherium" były tak fragmentaryczne, że Foster-Cooper był zdolny stwierdzić jedynie, że zwierzę należy do nieparzystokopytnych, wspomniał jednak możliwość pomyłki z "Paraceratherium". Amerykański paleontolog Henry Fairfield Osborn, na cześć którego nazwano "B. osborni", zasugerował, że może należeć do Titanotheriidae.
Ekspedycja Rosyjskiej Akademii Nauk znalazła później skamieliny w formacji Aral w pobliżu Jeziora Aralskiego w Kazachstanie. Był to najbardziej kompletny znany szkielet Indricotheriinae, brakowało mu jednak czaszki. W 1916, bazując na tych szczątkach, Aleksiej Aleksiejewicz Borissiak wskrzesił rodzaj "Indricotherium", nazwany po mitologicznym potworze, Indriku. Nie przypisał mu epitetu gatunkowego aż do 1923, gdy utworzył nazwę "I. asiaticum", jednak Maria Pawłowa zdążyła już nazwać je "I. transouralicum" w 1922. Również w 1923 Borissiak utworzył nową podrodzinę Indricotheriinae, by objąć nią różne spokrewnione ze sobą znane wtedy formy. W 1939 Borissiak również nazwał nowy gatunek "Paraceratherium" z Kazachstanu, "P. prohorovi".
W 1922 amerykański odkrywca Roy Chapman Andrews poprowadził dobrze udokumentowaną wyprawę do Chin i Mongolii, sponsorowaną przez Amerykańskie Muzeum Historii Naturalnej. Różne szczątki Indricotheriinae odnaleziono w formacjach mongolskiej pustyni Gobi, w tym kończyny osobnika stojącego w pozycji wyprostowanej, co wskazuje, że umarł on w kurzawce. Zalicza się doń również czaszka o dużym stopniu kompletności. Pozostałości te stały się podstawą opisu "Baluchitherium grangeri", nazwanego przez Osborna w 1923.
"Dzungariotherium orgosensis" opisano w 1973 głównie w oparciu o zęby z Dżungarii w Sinciang na północnym zachodzie Chin. Na podstawie kolejnych szczątków, kierując się różnicami w wielkości, kształcie pyska i ułożeniu przednich zębów ukuto wiele innych nazw rodzajowych i gatunkowych. Skamieniałości przypisywane "Paraceratherium" cały czas odkrywa się w Eurazji, jednak sytuacja polityczna w Pakistanie stała się zbyt niestabilna, by prowadzić w tym kraju dalsze wykopaliska.
Gatunki i synonimy.
W 1936 amerykańscy paleontolodzy Walter Granger i William K. Gregory zaproponowali uznanie Forster-Cooperowego "Baluchitherium osborni" za prawdopodobnie młodszy synonim "Paraceratherium bugtiense", ponieważ okazy zebrano w tej samej lokalizacji i należały prawdopodobnie do tego samego gatunku wykazującego zmienność morfologiczną. William Diller Matthew i Forster-Cooper wyrażali podobne wątpliwości kilka lat wcześniej. Choć uznano ją już za młodszy synonim, nazwa rodzajowa "Baluchitherium" stała się popularna w różnych mediach dzięki rozgłosowi wokół osbornowego "B. grangeri".
W 1989 paleontolodzy Spencer G. Lucas i Jay C. Sobus opublikowali rewizję taksonów Indricotheriinae, którą popiera do dziś większość zachodnich specjalistów. Autorzy przedstawili konkluzję, że "Paraceratherium", jako najstarsza z nazw, stanowi jedyny pewny rodzaj Indricotherinae z oligocenu, zawierając 4 pewne gatunki: "P. bugtiense", "P. transouralicum", "P. prohorovi" i "P. orgosensis". Wiele innych nazw uznano za młodsze synonimy tych taksonów bądź też "nomina dubia" bazujące na szczątkach zbyt fragmentarycznych, by umożliwiały dokładną identyfikację. Analiza rzekomych różnic pomiędzy nazwanymi rodzajami i gatunkami Lucasa i Sobusa pokazała, że najprawdopodobniej reprezentują one zmienność pomiędzy populacjami, a większość cech była nie do odróżnienia pomiędzy osobnikami, jak zauważono w latach trzydziestych XX wieku. Fakt, że jedna czaszka, przypisywana do "P. transouralicum" lub "Indricotherium", była kopulasta, podczas gdy inne miały płaskie sklepienie, przypisano dymorfizmowi płciowemu. Możliwe jest więc, że skamieniałości opisywane jako "P. bugtiense" reprezentują w rzeczywistości samice, podczas gdy "P. transouralicum" są samcami tego samego gatunku.
Wedle Lucasa i Sobusa gatunek typowy "P. bugtiense" z późnego oligocenu z Pakistanu ma następujące młodsze synonimy: "B. osborni" i "P. zhajremensis". "P. transouralicum", wcześniej "Indricotherium", z późnego oligocenu z terenów Kazachstanu, Mongolii i północnych Chin obejmuje "B. grangeri" i "I. minus". "P. orgosensis", wcześniej "Dzungariotherium", ze środkowego i późnego oligocenu z północnego zachodu Chin ma "D. turfanensis" i "P. lipidus". "P. orgosensis" może wykazywać wystarczającą odrębność dla własnej nazwy rodzajowej, jednak jego właściwa pozycja wymaga jeszcze oceny. "P. prohorovi" z późnooligoceńskiego Kazachstanu może być reprezentowany przez zbyt mało kompletny materiał dla ustalenia jego pozycji. To samo odnosi się do zaproponowanych gatunków "I. intermedium" i "P. tienshanensis", jak również dla rodzajów "Benaratherium" i "Caucasotherium". Choć nazwa rodzajowa "Indricotherium" stanowi obecnie młodszy synonim "Paraceratherium", podrodzina zachowała swą nazwę Indricotheriinae, ponieważ synonimizacja nazwy rodzajowej nie pociąga za sobą zmiany nazw wyższych taksonów, nawet jeśli pochodzą one od niej.
W przeciwieństwie do rewizji Lucasa i Sobus, publikacja chińskich badaczy z 2003 sugeruje uznanie "Indricotherium" i "Dzungariotherium" za pewne rodzaje, w związku z czym "P. prohorovi" nie należałby do "Paraceratherium". Uznają także takie gatunki, jak "P. lipidus", "P. tienshanensis" i "P. sui". Praca z 2004 napisana przez chińskiego paleontologa nazwiskiem Tao Deng i współpracowników podaje trzy odrębne rodzaje. Niektórzy autorzy zachodni także używają nazw uznawanych za niepewne od rewizji 1989, nie podając jednak drobiazgowej analizy i nie próbując uzasadniać takiego stanowiska.
Ewolucja.
Nadrodzina Rhinocerotoidea, do której zaliczają się też współczesne nosorożce, sięga wstecz przynajmniej do wczesnego eocenu, 50 milionów lat temu, kiedy to żył "Hyrachyus". Rhinocerotoidea obejmują 3 rodziny: Amynodontidae, Rhinocerotidae (nosorożcowate) i Hyracodontidae. Różnorodność w tej grupie była w czasach prehistorycznych dużo większa. Rozmiary wahały się od rozmiarów psa aż do "Paraceratherium". Były to długonogie formy dobrze przystosowane do biegu i przysadziste zwierzęta prowadzące częściowo wodny tryb życia. Większość gatunków nie miało rogów. Ich skamieliny identyfikuje się głównie dzięki cechom zębów, które zachowują się najlepiej z całego szkieletu. Górne trzonowce większości z nich noszą π-kształtny wzór na koronie. Na każdym dolnym zębie trzonowym widnieje z kolei podwójny kształt L. Różnorodne cechy czaszek także służą ich identyfikacji.
Podrodzina Indricotheriinae, do której zalicza się "Paraceratherium", została po raz pierwszy uwzględniona jako część rodziny Hyracodontidae przez Leonarda B. Radinsky’ego w 1966. Wcześniej traktowano ją jako podrodzinę wśród Rhinocerotidea, a nawet osobną rodzinę Indricotheriidae. W wydanym w 1999 badaniu kladystycznym Tapiromorpha Luke Holbrook umieścił indrikoteria poza kladem Hyracodontidae, pisząc też, że nie muszą one być grupą monofiletyczną. Ustalenia Radinsky’ego stanowią obecnie przeważającą hipotezę. Rodzina Hyracodontidae obejmuje długonogie ssaki zaadaptowane do biegu, takie jak "Hyracodon". Odróżniają się od innych budową siekaczy. Indricotheriinae wyróżniają się wśród nich większymi rozmiarami oraz synapomorfiami pyska, siekaczy i kłów. Najwcześniejszym znanym przedstawicielem indrikoteriów jest osiągająca rozmiary psa, żyjąca w środkowym i późnym eocenie w zachodniej Ameryce Północnej i w Azji. "Juxia" wielkości krowy żyła w środkowym eocenie. W późnym eocenie azjatyckie "Urtinotherium" osiągnęło rozmiary zbliżające się do "Paraceratherium". "Paraceratherium" zamieszkiwało Eurazję w epoce oligocenu, pomiędzy 23 i 34 miliony lat temu. Rodzaj wyróżnia się wśród Indricotheriinae wielkim wzrostem, wcięciem nosowym wspierającym umięśniony pysk i zawijającą się ku dołowi kością przysieczną. Straciło także 2. i 3. siekacz dolny, dolny kieł, jak też 1 dolny przedtrzonowiec.
Poniższy kladogram pochodzi z rewizji indrikoteriów z 1989 autorstwa Lucasa i Sobusa:
Lucas i współpracownicy doszli do podobnych wniosków w swej poprzedniej analizie "Forstercooperia" z 1981. Pozostawili weń "Paraceratherium" i "Indricotherium" jako osobne rodzaje.
Budowa.
Wielkość.
"Paraceratherium" uważa się za największego lądowego ssaka, jaki kiedykolwiek istniał. Jednak jego dokładna wielkość nie jest znana z uwagi na niekompletność materiału kopalnego. Wczesne oszacowania masy na 30 ton uważa się obecnie za przesadzone. Zwierzę mogło ważyć maksymalnie 15-20 ton, średnio zaś tylko 11 ton. Obliczenia bazowały głównie na skamielinach "P. transouralicum", jako że gatunek ten cechuje się najbardziej kompletnymi szczątkami. Szacunki opierały się o pomiary czaszki, zęby i kości kończyn, jednak znane pozostałości kości pochodzą od osobników różnej wielkości, wobec czego wszystkie rekonstrukcje szkieletu stanowią złożone ekstrapolacje. Skutkuje to różnymi zakresami oszacowanej masy. Całkowitą długość ciała Granger i Gregory w 1936 oszacowali na 8,7 m, natomiast Gromova w 1959 na 7,4 m. Wcześniejsze przybliżenie uznaje się dziś za przeszacowane. Do masy ciała "Paraceratherium" zbliżały się, a być może przewyższały ją, pewne wymarłe trąbowce, o czym świadczy m.in. największy kompletny szkielet mamuta stepowego ("Mammuthus trogontherii") czy niekompletne szczątki mastodontów "Mammut borsoni" i słoni "Palaeoloxodon namadicus". Pomimo mniej więcej podobnych mas "Paraceratherium" było jednak wyższe, niż jakikolwiek trąbowiec. Wysokość w kłębie szacują na 5,25 m Granger i Gregory, na 4,8 m zaś Gregory S. Paul w 1997. Długość szyi szacuje się na 2–2,5 m, jak piszą Michael P. Taylor i Mathew J. Wedel w 2013. Zęby "P. orgosensis" (to głównie z nich znany jest ten gatunek) są o 25% większe, niż należące do "P. transouralicum", co czyni go największym ze znanych indrikoteriów.
Tułów.
Nie znaleziono jeszcze kompletnego zbioru kręgów ani żeber "Paraceratherium". Kompletnie nieznany pozostaje ogon. Dźwigacz i obrotnik są szersze, niż u większości współczesnych nosorożców. Pozostawia to przestrzeń na silne więzadła i mięśnie, potrzebne do utrzymania dużej głowy. Pozostałe kręgi także były bardzo szerokie, miały szerokie wyrostki stawowe, pozostawiające dużo miejsca dla mięśni, ścięgien, więzadeł i nerwów, by wspierać głowę, szyję i kręgosłup. Długie wyrostki kolczyste tworzyły długi garb na grzbiecie, gdzie przyczepiały się mięśnie szyi i więzadło karkowe utrzymujące czaszkę. Żebra przypominały spotykane u współczesnych nosorożców, jednak klatka piersiowa pośród długich kończyn i wielkiego ciała wydawała się względnie mniejsza. Dzisiejsze nosorożcowate cechują się bowiem względnie krótszymi kończynami. Ostatni kręg lędźwiowy łączył się z kością krzyżową. Jest to cecha spotykana u zaawansowanych Rhinocerotoidea. Podobnie jak u zauropodów w kręgach przedkrzyżowych występowały otwory, przypominające pleurocele. Brały one udział w redukcji masy szkieletu.
Kończyny były duże i silnie zbudowane, wspierając znaczną masę zwierzęcia. Przypominały pod pewnymi względami i wykazywały konwergencję z kończynami słoni czy zauropodów – zwierząt ciężkich i nieporuszających się zbyt szybko. W przeciwieństwie do tych zwierząt, wykazujących tendencję do wydłużania kości górnych kończyn i skracania, łączenia i kompresji dolnych, dłoni i stóp, "Paraceratherium" cechowało się krótkimi kośćmi górnymi kończyn, długimi zaś kośćmi dłoni i stóp, nie licząc dyskoidalnych paliczków. Podobny układ występował u biegających Rhinocerotoidea, od których indrikoteria pochodzą. Pewne kości stóp mierzyły prawie 50 cm długości. Kość udowa typowo mierzyła 1,5 m długości. Większe kości udowe spotykano jedynie u niektórych słoni i dinozaurów. Kość udowa jest słupowata, dużo grubsza i znacznie potężniejsza, niż i innych Rhinocerotoidea. Trzy krętarze po bokach uległy znacznej redukcji, jako że mocna budowa kości zmniejsza ich znaczenie. Kończyny zwierzę trzymało prosto jak kolumny, a nie w zgięciu, jak mniejsze zwierzęta, co zmniejszało wymagania stawiane mięśniom kończyn. Przednie łapy kończyły się trzema palcami
Z powodu fragmentarycznej natury znanych skamieniałości "Paraceratherium" zwierzę od czasu jego odkrycia rekonstruowano na kilka odmiennych sposobów. W 1923 W. D. Matthew nadzorował artystę rysującego taką rekonstrukcję szkieletu w oparciu o okazy jeszcze mniej kompletne, niż już wtedy znane. Wykorzystano proporcje dzisiejszych nosorożcowatych. Rezultat był zbyt przysadzisty, zbity. Osborn później w tym samym roku dysponował już bardziej smukłą rekonstrukcją. Pewne późniejsze przedstawienia czyniły z kolei zwierzę zbyt szczupłe, zwracając niewielką uwagę na szkielet. Gromova opublikowała bardziej kompletną rekonstrukcję szkieletu w 1959, bazując na kośćcu "P. transouralicum" z formacji Aral. Także brakowało mu kilku kręgów szyjnych.
Nic nie wiadomo o kolorze i teksturze skóry zwierzęcia. Nie odkryto bowiem żadnych jej odcisków ani mumii. Większość zażyciowych rekonstrukcji przedstawia zwierzę w grubej, pofałdowanej, szarej, bezwłosej skórze, bazując na współczesnych nosorożcach. Ponieważ włosy zatrzymują ciepło produkowane przez organizm, współczesne wielkie ssaki, jak słonie czy nosorożcowate, są w dużym stopniu pozbawione włosia. Amerykański paleontolog Donald Prothero zaproponował, w przeciwieństwie do większości przedstawień, wygląd "Paraceratherium" z dużymi, przypominającymi słoniowe uszami służącymi termoregulacji. Małżowiny uszne słoniowatych powiększają powierzchnię ciała. Są dobrze ukrwione, co dodatkowo ułatwia rozpraszanie ciepła. Zgodnie z poglądem Prothero podobnie wyglądało to u "Paraceratherium"; zwrócił on uwagę na dobrze zbudowane kości wokół otworów słuchowych zewnętrznych. Paleontolog Pierre-Olivier Antoine i Darren Naish odnieśli się do tego pomysłu sceptycznie.
Czaszka.
Największe czaszki "Paraceratherium" mierzą około 1,3 m długości, 33–38 cm w tylnej części czaszki, a 61 cm szerokości w przekroju poprzez łuki jarzmowe. "Paraceratherium" miało wysokie czoło, smukłe i pozbawione chropowatego obszaru służącego za punkt przyczepu rogów innych nosorożców. Kości ponad okolicą nosową są długie. Wcięcie nosowo-siekaczowe sięga daleko w obręb czaszki. Wskazuje to, że "Paraceratherium" dysponowało chwytną górną wargą, podobną do spotykanej u nosorożca czarnego czy indyjskiego, lub nawet krótką trąbą, jak tapirowate. Tylna część czaszki była niska i wąska, pozbawiona dużego grzebienia węgłowego na szczycie czaszki i grzebienia strzałkowego, obserwowanych u rogatych i zaopatrzonych w ciosy zwierząt, potrzebujących silnych mięśni, by pchać i walczyć. Głębokie zagłębienie służyło za to przyczepowi więzadła karkowego, automatycznie podnoszącego czaszkę. Kłykieć potyliczny jest szeroki, "Paraceratherium" wydaje się posiadać duże, silne mięśnie szyi, pozwalające zwierzęciu obracać głowę silnie w dół przy żerowaniu na gałązkach. Jedna z czaszek "P. transouralicum" cechuje się kopulastym czołem, podczas gdy u innych jest ono płaskie. Prawdopodobnie odpowiada za to dymorfizm płciowy. Odlew mózgu "P. transouralicum" wskazuje, że narząd ten obejmował jedynie 8% długości czaszki. U nosorożca indyjskiego wartość ta wynosi 17,7%.
Gatunki "Paraceratherium" rozróżniane są na podstawie cech czaszki. "P. bugtiense" i "P. orgosensis" dzielą takie cechy, jak względnie smukłe kość szczękowa i kość przedszczękowa, płytkie sklepienie czaszki, wyrostki sutkowato-przypotyliczne względnie cienkie, położone z tyłu czaszki, grzebień węgłowy sięgający w mniejszym stopniu ku tyłowi, kłykieć potyliczny ułożony poziomo. "P. transouralicum" miało dobrze zbudowane kości szczękową i przedszczękową, kości jarzmowe kierujące się ku górze, kopulaste kości czołowe, gruby wyrostek sutkowato-przypotyliczny, grzebień węgłowy rozpościerający się do tyłu i kłykcie potyliczne o ułożeniu pionowym. "P. orgosensis" wyróżnia się od innych gatunków większymi rozmiarami zębów i pewnymi cechami trzonowców.
W przeciwieństwie do najprymitywniejszych Rhinocerotoidea przednie zęby "Paraceratherium" uległy redukcji do pojedynczej pary siekaczy w żuchwie i szczęce. Były one duże i stożkowate, opisuje się je jako ciosy. Górne siekacze kierowały się do dołu. Dolne były krótsze, kierowały się ku przodowi. Cechowały się stożkowatą koroną i prostym korzeniem, korzenie zębów w przekroju różniły się u różnych osobników. Taki układ jest unikalny wśród Rhinocerotoidea dla "Paraceratherium" i spokrewnionego zeń "Urtinotherium". Siekacze mogły być większe u samców. Kły zostały utracone. Siekacze były oddzielone od zębów policzkowych dużą diastemą. Cechę tę spotyka się u ssaków, u których siekacze i zęby policzkowe wyspecjalizowały się w różnych kierunkach. Przedtrzonowce tylko częściowo zachowały wzór π. Każdy z trzonowców osiągał wielkość ludzkiej pięści. Przekraczają je rozmiarami jedynie zęby trąbowców. Pokrywało je grube szkliwo. Górne trzonowce, z wyjątkiem V-kształtnego górnego trzonowca, cechują się π-kształtnym wzorem i zredukowanym metastylem. Zęby policzkowe były L-kształtne, co jest typowe dla Rhinocrotoiea. Trzonowce miały po 3 korzenie: przedni, tylny i wargowy.
Paleobiologia.
Zoolog Robert M. Alexander zasugerował, że przegrzewanie się mogło stanowić dla "Paraceratherium" poważny problem z uwagi na jego wielkość. Zgodnie z Prothero analogii należy szukać wśród dużych ssaków, jak słonie, nosorożcowate i hipopotamowate. By wspomóc termoregulację, zwierzęta te za dnia spoczywają w cieniu lub tarzają się w błocie lub wodzie. Żerują i przemieszczają się głównie w nocy. Z powodu swych dużych rozmiarów "Paraceratherium" nie potrafiło biegać ani w ogóle poruszać się szybko. Potrafiło jednak przemierzać duże dystanse, co było konieczne w środowisku o skąpych zasobach żywieniowych. Mogły występować szerokie areały osobnicze, a także migracje. Prothero sugerował, że zwierzęta tak duże jak indrikoteria potrzebowały bardzo rozległych areałów osobniczych bądź terytoriów, przynajmniej 1 tys. km², i z powodu ubogich zasobów żywnościowych było w Azji mało miejsc dla dużej liczby populacji bądź licznych prawie nieróżniących się od siebie gatunków i rodzajów. Zachodzi tu bowiem zasada Gausego, tłumacząca także to, że nosorożec czarny odżywiający się wyżej rosnącą roślinnością niż trawożerny nosorożec biały może zamieszkiwać te same tereny w Afryce – gatunki te zajmują różne nisze ekologiczne.
Większość drapieżników w ich siedliskach osiągało względnie małe rozmiary – mniej więcej wielkości wilka – nie zagrażało więc "Paraceratherium". Dorosłe osobniki były zbyt duże dla większości drapieżników, by mogły je zaatakować. Jednak młode były podatne na ataki drapieżników. Ślady ugryzień na kościach z pokładów z Bugti wskazują jednak, że nawet dorosłe zwierzęta stawały się ofiarami ataków mierzących 10–11 m krokodyli, "Crocodylus bugtiensis". Jak w przypadku słoni, ciąża mogła u "Paraceratherium" trwać długo. Zwierzęta te były też długowieczne. "Paraceratherium" mogły żyć w niewielkich stadach, składających się z samic i ich cieląt, co chroniłoby je przed drapieżnikami. Jako maksymalną masę osiągalną przez ssaki lądowe zaproponowano 20 ton i zbliżało się do tej granicy. Powody, dla których ssaki nie mogą osiągać większych rozmiarów jak zauropody, pozostają nieznane. Powody te mogą wynikać nie z biomechaniki, ale z ekologii, być może wiążą się ze strategią rozrodu. Ruchy, dźwięki i inne zachowania przedstawiane w dokumentach typu CGI, jak "Wędrówki z bestiami", są całkowicie hipotetyczne.
Pożywienie.
Proste zęby o niskich koronach wskazują, że "Paraceratherium" żywiło się wyżej rosnącą roślinnością. Spożywało miękkie liście i krzewy. Późniejsze Rhinocerotoidea żywiły się niską, trawiastą roślinnością. Posiadały zęby o wysokich koronach, gdyż ich dieta zawierała drobiny gleby, na których ścierały się zęby żuchwy. Badania średniej wielkości fasetek zębów (mesowear) potwierdziły, że "Paraceratherium" żywiły się miękkim pokarmem – liśćmi. Badania mikrofasetek dopiero czekają na przeprowadzenie. Analiza izotopowa wykazała, że "Paraceratherium" pasł się głównie na roślinach przeprowadzających fotosyntezę C3, żywiąc się głównie liśćmi. Jak jego krewni spośród nieparzystokopytnych – konie, tapiry, nosorożce – "Paraceratherium" przeprowadzało fermentację w dystalnym jelicie. Pozwalało to na wykorzystanie względnie małych ilości substancji odżywczych z pożywienia, musiało więc pobierać jego znaczne ilości. "Paraceratherium" powinno więc mieć długi przewód pokarmowy.
Granger i Gregory argumentowali, że duże siekacze służyły do obrony bądź do odzierania krzaków poprzez schylenie głową, jakby przy użyciu kilofów i dźwigni. Tapirowate wykorzystują swe trąby, owijając je wokół gałęzi, gdy odkorowują je przednimi zębami. Umiejętność taka przydawałaby się "Paraceratherium". Niektórzy autorzy rosyjscy sugerowali, jakoby ciosy służyły do łamania gałęzi, odkorowywania i zginania ich i dlatego też gatunek ze wczesnego oligocenu miał większe ciosy, niż późniejsze, opierając swą dietę w większym stopniu na korze niż na liściach. Jednakże obecnie oba gatunki uważa się za współczesne sobie, a różnice dotyczące ciosów mogą wynikać z dymorfizmu płciowego. Tak więc pomysł ten nie jest już dziś akceptowany. Stada "Paraceratherium" mogły migrować, żerując na wysokich drzewach, których nie mogli dosięgnąć mniejsi roślinożercy. Osborn zasugerował, że sposób żerowania tego zwierzęcia przypominał raczej obserwowany u żywiących się wysoką roślinnością żyraf czy okapi leśne, a nie współczesnych nosorożcowatych, trzymających głowy blisko ziemi.
Rozmieszczenie geograficzne i siedlisko.
Szczątki przypisywane "Paraceratherium" pochodzą z wczesno- do późnooligoceńskich (34–23 milionów lat temu) formacji euroazjatyckich leżących dziś na terenie Chin, Mongolii, Indii, Pakistanu, Kazachstanu, Gruzji, Turcji, Rumunii, Bułgarii oraz byłej Jugosławii. Zasięg występowania rodzaju może korelować z paleogeograficznym rozwojem systemu górskiego alpejsko-himalajskiego. Zasięg znajdowanych pozostałości wskazuje, że zwierzęta te zamieszkiwały ciągłe masy lądowe tworzące podobne środowiska. Przeczą temu jednak mapy paleogeograficzne, które lokują tam liczne bariery morskie. Gatunek odniósł więc duży sukces, rozprzestrzeniając się wbrew nim. Fauna żyjąca obok "Paraceratherium" obejmuje inne Rhinocerotoidea, parzystokopytne, gryzonie, amficjony, łasicowate, hienodonty, nimrawidy i kotowate.
Siedlisko "Paraceratherium" wydaje się zmieniać w obrębie jego zasięgu występowania. Wskazują na to typy formacji geologicznych, w których znajdowano ich szczątki. Formacja Hsanda Gol leżąca w Mongolii reprezentuje suchy basen pustynny. Uważa się, że środowisko to porastały nieliczne wysokie drzewa i ograniczona pokrywa buszu, fauna zaś składała się głównie ze zwierząt żerujących na roślinności od czubków drzew do poziomu gruntu. Badanie skamieniałych pyłków wykazało, że większość terenów dzisiejszych Chin porastał busz. Tworzyły go takie rośliny, jak łoboda, przęślowate i łużnik, wszystkie zaadaptowane do suchych siedlisk. Drzewa zdarzały się rzadko, skupiając się w pobliżu wód gruntowych. Regiony Chin, na których żyły "Paraceratherium", mieściły wyschnięte jeziora, obfitowały w wydmy. Najpopularniejsze skamieniałości roślinne tworzą tu liście zaadaptowanej do pustyń "Palibinia". Drzewa Mongolii i Chin obejmują brzozy, wiązy, dęby i inne drzewa liściaste, podczas gdy na Syberii i w Kazachstanie występowały także orzechy włoskie. Dera Bugti w Pakistanie porastała suchym lasem, umiarkowanym do podzwrotnikowego.
Powody, dla których "Paraceratherium" wyginęło po przetrwaniu około 11 milionów lat, pozostają nieznane. Wydaje się jednak nieprawdopodobne, by spowodowała to pojedyncza przyczyna. Proponuje się tutaj zmianę klimatu, niskie tempo reprodukcji oraz inwazję należących do trąbowców gomfoterów z Afryki w późnym oligocenie. Gomfotery byłyby zdolne do wywołania znacznej zmiany podbijanych przez siebie siedlisk, podobnie jak dzisiaj czyni to słoń afrykański, niszczący drzewa i przekształcający lasy w tereny trawiaste. W końcu zasoby pokarmowe uległy znacznemu ograniczeniu i liczba "Paraceratherium" obniżyła się wraz z nimi, co uwrażliwiło populację na inne zagrożenia. Duże drapieżniki, jak "Hyaenaelurus" czy "Amphicyon", także przedostały się z Afryki do Azji, co odbyło się we wczesnym miocenie. Mogły one polować na młode "Paraceratherium". W czasie tym pojawili się w Azji również inni roślinożercy.

</doc>
<doc id="1272716" url="https://pl.wikipedia.org/wiki?curid=1272716" title="Pirouette">
Pirouette



</doc>
<doc id="1272717" url="https://pl.wikipedia.org/wiki?curid=1272717" title="Piruet">
Piruet

Piruet (z franc. "Pirouette") – obrót wokół własnej osi, wykonywany przez tancerzy. Piruet może być wykonywany z różnych pozycji - w tańcu zazwyczaj pozycją wyjściową jest pierwsza pozycja klasyczna. Pierwszą wykonawczynią piruetu była Niemka, Anna Hainel, tancerka klasyczna z epoki oświecenia.
Piruety są elementem nie tylko układu baletowego, lecz występują w innych odmianach tańca, jak również w niektórych dyscyplinach sportowych, takich jak: gimnastyka artystyczna i sportowa, czy łyżwiarstwo i wrotkarstwo figurowe. 
Tzw. piruety wykonują również na specjalnych pokazach konie.

</doc>
<doc id="1272718" url="https://pl.wikipedia.org/wiki?curid=1272718" title="BCC Lions">
BCC Lions



</doc>
<doc id="1272719" url="https://pl.wikipedia.org/wiki?curid=1272719" title="Kolej podmiejska Bratysława – Wiedeń">
Kolej podmiejska Bratysława – Wiedeń

Kolej podmiejska Bratysława-Wiedeń (, , , ) – elektryczna kolej dojazdowa, uruchomiona w 1914, pomiędzy stolicą Cesarstwa Austrii, a ówczesnym węgierskim miastem (, dzisiejszą Bratysławą). Łączyła w sobie elementy tramwaju i kolei.
Początki.
Na początku XX wieku Wiedeń przeżywał gwałtowny rozwój gospodarczy i demograficzny, konieczne stało się zatem zapewnienie dogodnego dojazdu do miasta dla pracowników, tymczasem na wschód od miejscowości Schwechat nie było odpowiedniej sieci transportowej. Powstał projekt połączenia z Pozsony, leżącym już w węgierskiej części państwa Habsburgów. W 1904 powstała spółka "AG Elektrische Lokalbahn Wien – Landesgrenze nächst Hainburg", natomiast w 1909 po stronie węgierskiej "Pozsony Országhatárszéli Helyiérdekű Villamos Vasút" (POHÉV, ). Zgodnie z umową przewozem miała kierować spółka austriacka (Węgrzy nie mieli większego interesu w wiązaniu swojego miasta z Wiedniem). Prace ruszyły w czerwcu 1911.
W 1913 otwarto odcinek pomiędzy Groß Schwechat a Fischamend-Reichsstraße, a w 1914 stopniowo kolejne: Groß Schwechat - Kittsee, Wien-Großmarkthalle – Groß Schwechat i wreszcie 15 listopada Kittsee – Pozsony. Na terenie Wiednia i Pozsony obowiązywały przepisy tramwajowe, na odcinku międzymiastowym - przepisy kolejowe.
Przebieg trasy.
Liczyła ona 69 kilometrów normalnotorowej (1435 mm) linii, podzielonej na 3 zasadnicze części:
Losy połączenia po I wojnie światowej.
"Pressburger Bahn" krótko mogło cieszyć się spokojnym okresem eksploatacji. 31 grudnia 1918 Stary Most został obsadzony przez wojsko czechosłowackie (a właściwie czeskie) i połączenie zostało przerwane (pociągi z Wiednia jeździły tylko do Köpcsény/Kittsee). Następnie od 27 kwietnia do 2 października 1919 austriackie pociągi kursowały jedynie do stacji Berg, gdyż na Węgrzech wybuchła wojna domowa. Po uspokojeniu sytuacji, 2 października ruszyło ponownie połączenie z Köpcsény (Kittsee) do Pozsony, przemianowanego już na Bratysławę. 21 maja 1920 uruchomiono odcinek Berg – Köpcsény (Kittsee) i cała przedwojenna linia była znowu używana. W międzyczasie stacja Köpcsény (Kittsee), należąca dotychczas do Węgier, znalazła się w granicach Czechosłowacji jako Kopčany (mimo że większa część miejscowości została przyłączona do Austrii pod nazwą Kittsee) i pasażerowie w tym właśnie miejscu przechodzili kontrolę paszportową i celną (na granicy austriacko-czechosłowackiej), a następnie przesiadali się do wagonów bratysławskich. Ówczesne połączenie było zatem dwuodcinkowe.
Po kilku miesiącach na granicznym odcinku Berg-Kopčany doszło do zmiany zasilania z dotychczasowych 15 kV (używanych przez austriackie koleje) na 550 V (używanego przez bratysławską sieć tramwajową). Od tego momentu pasażerowie nie musieli opuszczać wagonów: na stacji Berg (rozbudowanej i przemianowanej na "Berg-Landesgrenze") przepinano lokomotywy, które przepychały wagony do stacji Kopčany, gdzie przejmowała je lokomotywa czechosłowacka. Analogicznie wyglądało to w drugą stronę - w Kopčanach przepinano lokomotywy na koniec wagonów, po czym te zostały przepchnięte do stacji Berg.
Dawny węgierski POHÉV został przemianowany na "Elektrická lokálna železnica Bratislava – Zemská hranica" (BKH). Po kilku latach został przejęty przez spółkę "Bratislavská elektrická účastinárska spoločnosť" (BEÚS, ), zarządzającą tramwajami w całej Bratysławie. Ponieważ miejska sieć miała tory o szerokości 1000 mm firma postanowiła zwęzić także odcinek z Bergu do centrum Bratysławy. W październiku 1935 zawieszono kursy kolei do granicy austriackiej i uruchomiono zastępczą komunikację autobusową, a w kwietniu 1936 jej miejsce zajęła standardowa linia tramwajowa. Wiązało się to z niedogodnością dla pasażerów, którzy w Bergu musieli wysiąść z wagonów i przejść pieszo przez granicę (około 200 metrów) do przystanku BEÚS, skąd ruszały tramwaje.
10 października 1938 oddziały niemieckie zajęły Petržalkę, a trzy dni wcześniej stanął tramwaj pod stacją w Bergu. Petržalkę (już pod nazwą Engerau) włączono w granice III Rzeszy. Wkrótce powstał plan przedłużenia połączenia w formie normalnej kolei z Bergu do Engerau, który zrealizowano w 1941. Nie przeprowadzono go jednak z powrotem do centrum Bratysławy. Od 1943 pociąg wyruszał z wiedeńskiego dworca Aspangbahnhof, przez Simmering i cmentarz centralny ("Wiener Zentralfriedhof") w kierunku Schwechat i dalej stałą trasą aż do Engerau.
Ponieważ Wiedeń stał się celem nalotów alianckich w 1944 zawieszono ruch z Wiednia do stacji Groß Schwechat, a w wyniku bezpośrednich działań wojennych 3 kwietnia 1945 linię zamknięto całkowicie.
Od 1945.
W lipcu 1945 uruchomiono połączenia (na początek z lokomotywami parowymi) na niektórych krótszych odcinkach, a rok później elektryczną linię z Wiednia do Schwechat. Po odbudowie zniszczonego mostu pociągi mogły ruszyć dalej, do stacji Wolfsthal. Nie uruchomiono jedynie odcinka pomiędzy Wolfsthal a Berg, z powodu małego zainteresowanie potencjalnych pasażerów (stacja "Berg-Landesgrenze" znajdowała się stosunkowo daleko od centrum miejscowości i tuż przy granicy, która stała się wkrótce granicą dwóch wrogich bloków politycznych). Taki stan istnieje do dnia dzisiejszego - połączenie z Wiednia (na trasie dawnej "Pressburger Bahn" od stacji Schwechat) do Wolfsthal funkcjonuje współcześnie jako część linii S7 szybkiej kolei wiedeńskiej ("S-Bahn Wien")
Odcinek kolei podmiejskiej po stronie czechosłowackiej (obecnie słowackiej) od stacji Kopčany przez Petržalkę do centrum Bratysławy przestał istnieć, głównie z przyczyn politycznych. Zamknięto również inne połączenie - z Petržalki przez austriacką stację Kittsee do miejscowości Parndorf – uruchomiono je ponownie dopiero w latach 90. XX wieku i obecnie jest to główne połączenie z południowych dzielnic Bratysławy do Wiednia.
Pojawiały się plany rekonstrukcji dawnej kolei podmiejskiej, która wiązałaby się z odbudową odcinka z Wolfsthal do Bergu po stronie austriackiej oraz odcinka od dawnej stacji Kopčany do dworca na Petržalce, ale nie wyszły one poza początkowe stadium.

</doc>
<doc id="1272721" url="https://pl.wikipedia.org/wiki?curid=1272721" title="Okładzina">
Okładzina



</doc>
<doc id="1272723" url="https://pl.wikipedia.org/wiki?curid=1272723" title="Inkantacje">
Inkantacje



</doc>
<doc id="1272724" url="https://pl.wikipedia.org/wiki?curid=1272724" title="Zaklęcie (magia)">
Zaklęcie (magia)

Zaklęcie – działanie w magii, składające się z wykonywania określonych ruchów i wypowiadania określonych słów, mające na celu częściowe ukształtowanie rzeczywistości. Zaklęcie może być również afirmacją, gdyż według jednego z modeli magii zaklęcie ma wpłynąć na podświadomość. Obrzędowe zaklęcia bywają śpiewane lub recytowane. 
Niezrozumiałe słowa wypowiadane przez maga podczas zaklinania nazywa się inkantacją . Słowo to etymologicznie wywodzi się od późn. łac. "incantatio" 'czarowanie' od łac. "incantare" '(za)czarować'; in- 'w (co); przeciw'; "cantare" 'śpiewać'. 

</doc>
<doc id="1272726" url="https://pl.wikipedia.org/wiki?curid=1272726" title="Lodoicea maldivica">
Lodoicea maldivica



</doc>
<doc id="1272728" url="https://pl.wikipedia.org/wiki?curid=1272728" title="Pressburger Bahn">
Pressburger Bahn



</doc>
<doc id="1272730" url="https://pl.wikipedia.org/wiki?curid=1272730" title="AL.BEN">
AL.BEN



</doc>
<doc id="1272732" url="https://pl.wikipedia.org/wiki?curid=1272732" title="Muzeum Hymnu Narodowego">
Muzeum Hymnu Narodowego



</doc>
<doc id="1272735" url="https://pl.wikipedia.org/wiki?curid=1272735" title="Muzeum Hymnu Narodowego w Będominie">
Muzeum Hymnu Narodowego w Będominie

Muzeum Hymnu Narodowego w Będominie – oddział zamiejscowy Muzeum Narodowego w Gdańsku, znajdujący się w Będominie na Kaszubach. Muzeum ulokowano w dworze szlacheckim, należącym w latach 1740-1785 do rodziny Wybickich. Tam urodził się Józef Wybicki, twórca tekstu Mazurka Dąbrowskiego, hymnu państwowego Polski.
Siedziba.
Pierwotny budynek zbudowany został przez rodzinę Gleissen-Doręgowskich na początku XVIII wieku i przebudowany na dwór w polskim stylu w latach 1741 i 1772-1773, kiedy Będomin był już w posiadaniu rodu Wybickich. Z tego czasu pochodzi istniejąca do dziś parterowa część dworu. W 1906 roku, gdy właścicielami Będomina była już rodzina Dahlweid, wschodnia część dworu spłonęła i wymagała prowizorycznej przeróbki. Budynek radykalnie przebudowano w 1912 roku, nadając mu formę dwukondygnacyjnej budowli, przykrytej polskim łamanym, czterospadowym dachem. W latach 1977-1978 w dworku przeprowadzono gruntowną renowację i zaadaptowano go na muzeum hymnu państwowego. W ramach prac budynkowi przywrócono wygląd z II połowy XVIII w., natomiast pomieszczeniom nadano wystrój i wyposażono zgodnie z tradycją polskich dworków szlacheckich. 
Muzeum.
W muzeum gromadzone są pamiątki po twórcy polskiego hymnu – Józefie Wybickim i innych postaciach z jego epoki, dokumenty dotyczące historii Mazurka Dąbrowskiego, a także elementy wyposażenia dworu z XVIII i początku XIX w. W zbiorach znajdują się: meble, dywany, XIX-wieczne obrazy i kilimy o tematyce patriotycznej, broń (szable i pistolety z XIX w.), biżuteria patriotyczna z okresu powstań narodowych, medale pamiątkowe, telegramy i karty pocztowe o charakterze patriotycznym z początku XX w., dzieła literackie i plastyczne inspirowane "Pieśnią Legionów Dąbrowskiego". Część ekspozycji poświęcona jest wpływowi "Mazurka Dąbrowskiego" na świadomość narodową Polaków.
Najcenniejszą kolekcją muzeum są muzykalia patriotyczne. Tworzą ją: śpiewniki i nuty polskich pieśni (w tym nuty i tekst Mazurka Dąbrowskiego wydane w Paryżu w 1826 r. w języku polskim i francuskim oraz dwie trawestacje hymnu wydane w Niemczech w XIX w.), słowa hymnów innych państw wzorowane na hymnie polskim, różne wersje Mazurka powstające w XIX w., pozytywki wygrywające "Mazurka Dąbrowskiego", najstarsze płyty gramofonowe z nagraniami polskich pieśni hymnicznych (takich jak "Rota", "Chorał", "Warszawianka", "Boże coś Polskę" i "Mazurek Dąbrowskiego"), gramofony z początku XX w. (w tym unikatowy gramofon miniaturowy i dwie miniaturowe płyty z nagraniem hymnu). 
Muzeum organizuje różnotematyczne wystawy okresowe, natomiast wśród stałych ekspozycji można zobaczyć:
Jesienią 2013 w pobliżu muzeum zainstalowany został 5-metrowy pomnik orła, którego skrzydła tworzy około 200 starych kos.

</doc>
<doc id="1272739" url="https://pl.wikipedia.org/wiki?curid=1272739" title="Wielkie Jeziora Mazurskie">
Wielkie Jeziora Mazurskie



</doc>
<doc id="1272741" url="https://pl.wikipedia.org/wiki?curid=1272741" title="Kraina Wielkich Jezior Mazurskich">
Kraina Wielkich Jezior Mazurskich

Kraina Wielkich Jezior Mazurskich (842.83) – mezoregion, położony w północnej Polsce, obejmujący środkową część Pojezierza Mazurskiego o powierzchni 1732 km², z czego 486 km² zajmują jeziora. Na południu graniczy z Równiną Mazurską, od wschodu z Pojezierzem Ełckim, od północy z Krainą Węgorapy, a od zachodu z Pojezierzem Mrągowskim i Niziną Sępopolską. Jeziora połączone są kanałami mazurskimi. Na lądzie, w większości pokrytym lasem, dominuje krajobraz młodoglacjalny, który został ukształtowany w plejstocenie. Największy wpływ na obecną rzeźbę terenu miała ostatnia faza zlodowacenia bałtyckiego, która zakończyła się ok. 10 tys. lat temu. Cofający się lądolód usypywał położone równoleżnikowo ciągi wzgórz morenowych, zbudowane z glin, żwirów i głazów. W zagłębieniach między wyniesieniami pozostawały wielkie bryły martwego lodu, które wytapiając się pozostawiły misy wytopiskowe. Płynące pod lodem rzeki wypłukały głębokie rynny. Tak powstały jeziora mazurskie, dziś połączone systemem kanałów.
Jest to obszar wyjątkowy zarówno w skali całego kraju, jak i Europy – niezwykle bogaty pod względem przyrodniczym, pełen historycznych zabytków oraz uwielbiany przez miłośników sportów wodnych, wędkarstwa i letników. Wielkie Jeziora Mazurskie słyną z niezliczonych siedlisk rzadkich ptaków. Można obserwować m.in. uważanego za symbol Mazur kormorana, perkoza dwuczubego, łyskę, czaplę oraz łabędzia niemego, najliczniej gniazdującego na jeziorze Łuknajno. Żyje tu również rzadki bocian czarny, kania czarna, orzeł przedni i bielik. Wędrowcy spotykają na swojej drodze wydrę, bobra, żółwia błotnego, łosia oraz wiele gatunków nietoperzy i kolorowych ważek. Szczególną atrakcją na przełomie września i października są rykowiska jeleni.
Ważną rolę w gospodarce regionu odgrywa rybołówstwo, przede wszystkim jednak turystyka i sporty wodne. Głównymi ośrodkami są: Giżycko, Mikołajki, Pisz, Węgorzewo. Znajduje się tu szereg rezerwatów przyrody i Mazurski Park Krajobrazowy.
Największą atrakcją turystyczną Krainy Wielkich Jezior są jeziora tam występujące, w tym największe w Polsce Śniardwy (113,8 km²), Mamry (105 km²), oraz Niegocin, Orzysz, Jagodne, Tałty.
Organizacje ratunkowe.
W krainie Wielkich Jezior Mazurskich służbę ratowniczą pełnią głównie 3 podmioty:

</doc>
<doc id="1272742" url="https://pl.wikipedia.org/wiki?curid=1272742" title="Nipa">
Nipa



</doc>
<doc id="1272743" url="https://pl.wikipedia.org/wiki?curid=1272743" title="Nypa fruticans">
Nypa fruticans



</doc>
<doc id="1272744" url="https://pl.wikipedia.org/wiki?curid=1272744" title="Le Bardo">
Le Bardo



</doc>
<doc id="1272746" url="https://pl.wikipedia.org/wiki?curid=1272746" title="NK Brotnjo">
NK Brotnjo

Nogometni Klub Brotnjo Čitluk – bośniacki klub piłkarski z siedzibą w mieście Čitluk.
Historia.
"Brotnjo" założony został w 1955 roku. Swoje największe sukcesy klub osiągnął w końcu drugiego tysiąclecia, zdobywając puchar i mistrzostwo Bośni i Hercegowiny. W następnym po mistrzowskim sezonie było wicemistrzostwo, a rok później trzecia pozycja. Z biegiem czasu było coraz gorzej - 13 miejsce w 2002/03, a w sezonie 2003/04 ostatnie 16 miejsce i spadek do II ligi.

</doc>
<doc id="1272747" url="https://pl.wikipedia.org/wiki?curid=1272747" title="Malcolm Shepherd">
Malcolm Shepherd

Malcolm Newton Shepherd, 2. baron Shepherd (ur. 27 września 1918 w Blackburn, zm. 5 kwietnia 2001 w Lanzarote) – brytyjski arystokrata i polityk, syn George'a Shepherda, 1. barona Shepherd. Członek Partii Pracy, minister w rządach Harolda Wilsona i Jamesa Callaghana.
Życiorys.
Wykształcenie odebrał we Friends' School w Saffron Walden w hrabstwie Essex. Podczas II wojny światowej walczył w Afryce Północnej i we Włoszech w szeregach Royal Army Service Crops. Dosłużył się stopnia kapitana. W 1941 poślubił Allison Redmond. Miał z nią dwóch synów (m.in. Graeme, 3. barona Shepherd).
Po śmierci ojca w 1954 odziedziczył tytuł 2. barona Shepherd i zasiadł w Izbie Lordów. W 1960 został zastępcą głównego whipa Opozycji w Izbie Lordów, a w 1963 głównym whipem. Po wyborczym sukcesie laburzystów w 1964 Shepherd został głównym whipem rządowym oraz kapitanem Gentlemen-at-Arms. W 1967 otrzymał stanowisko ministra stanu w Foreign Office. W latach 1974–1976 był Lordem Tajnej Pieczęci i przewodniczącym Izby Lordów.
W 1999 otrzymał dożywotni tytuł parowski barona Shepherd of Spalding, dzięki czemu mógł pozostać w Izbie Lordów po jej reformie dokonanej przez rząd Tony’ego Blaira. Zmarł w 2001.

</doc>
<doc id="1272749" url="https://pl.wikipedia.org/wiki?curid=1272749" title="Baron Shepherd">
Baron Shepherd

Baronowie Shepherd 1. kreacji (parostwo Zjednoczonego Królestwa)

</doc>
<doc id="1272750" url="https://pl.wikipedia.org/wiki?curid=1272750" title="Monastir (Tunezja)">
Monastir (Tunezja)



</doc>
<doc id="1272751" url="https://pl.wikipedia.org/wiki?curid=1272751" title="Doctor Snuggles">
Doctor Snuggles

Doktor Miłek / Doktor Przytuliński (ang. "Doctor Snuggles") – holenderski serial animowany o sympatycznym i optymistycznym wynalazcy, doktorze Snugglesie, który wraz z przyjaciółmi przeżywał niezwykłe przygody w lekko halucynogennym świecie. Serial pokazywał fantastyczne scenariusze, w których Snuggles wymyślał coś dziwacznego, jak na przykład robota-pomocnika lub maszynę do produkcji diamentów. Towarzyszyło mu kilka różnych postaci, które głównie były antropomorficznymi zwierzętami.
Produkcja.
Serial był współprodukcją między brytyjskimi, niemieckimi oraz holenderskimi producentami. W angielskiej wersji głosu głównej postaci użyczył znany aktor Peter Ustinov. Serial w trzynastu półgodzinnych odcinkach zadebiutował w roku 1979.
Koncepcję plastyczną opracował Nick Price, a oryginalny scenariusz wraz z pomysłami: Jeffrey O’Kelly. Natomiast telewizyjny scenariusz jest dziełem Richarda Carpentera. Dwa odcinki (#7 i #12) zostały napisane przez Douglasa Adamsa i Johna Lloyda.
Fabuła.
Serial opowiada o przygodach doktora Snugglesa, miłego starszego pana, który mieszka w wygodnym domku wraz ze swoją gosposią, starszą panną Nettles. Snuggles spędza większą część swojego czasu przy pracy. Skonstruował maszynę która ma przywrócić kolory tęczy, gadżet do zwalczania depresji czy ognioodporny płyn.
Wersja polska.
Lektor.
Serial był emitowany pod nazwą Doktor Przytuliński w wersji lektorskiej w telewizji regionalnej.
Dubbing.
Źródło:

</doc>
<doc id="1272752" url="https://pl.wikipedia.org/wiki?curid=1272752" title="Alexander Madlung">
Alexander Madlung

Alexander Madlung (ur. 11 lipca 1982 w Brunszwiku) – piłkarz grający na pozycji obrońcy, reprezentant Niemiec.
Kariera klubowa.
Jego pierwszym zespołem był Eintracht Brunszwik. Jednak debiut w Bundeslidze zaliczył w barwach zespołu Herthy Berlin. Po udanym sezonie 2005/06 zmienił klub na niemiecki VfL Wolfsburg. 2 stycznia 2014 został zawodnikiem Eintrachtu Frankfurt. W 2015 przeszedł do Fortuny Düsseldorf. W 2017 roku zakończył tam karierę.
Kariera reprezentacyjna.
W reprezentacji Niemiec rozegrał dwa spotkania.

</doc>
<doc id="1272755" url="https://pl.wikipedia.org/wiki?curid=1272755" title="Nogometni Klub Brotnjo Čitluk">
Nogometni Klub Brotnjo Čitluk



</doc>
<doc id="1272756" url="https://pl.wikipedia.org/wiki?curid=1272756" title="Biertan">
Biertan

Biertan (niem. "Birthälm", węg. "Berethalom") – miejscowość w Rumunii położona w południowej części Siedmiogrodu w okręgu Sybin (ok. 15 km na wschód od Mediaș). W przeszłości zamieszkana głównie przez Sasów siedmiogrodzkich, którzy jednak wyemigrowali stąd w większości w 2. połowie XX w. (ich miejsce zajęli głównie Rumuni i Cyganie). Znana ze znajdującego się w niej jednego z charakterystycznych dla tego regionu kościoła warownego, najbardziej znanego i okazałego. Dzięki temu kościołowi, oraz dzięki zachowanej od stuleci zabudowie wsi, od 1993 r. Biertan znajduje się na liście światowego dziedzictwa UNESCO (w 1999 r. dołączono do Biertan sześć kolejnych wsi).
Kościół warowny.
Pierwsza pisemna wzmianka o wsi pochodzi z 1283 r., natomiast kościół, stojący na wzgórzu ponad wsią, wymieniany w źródłach jest na początku XV w. Z pewnością zatem istniał już wtedy, a dzisiejszy kształt otrzymał w początku XVI w., gdy dokonano jego przebudowy. Powstał wówczas gotycki, trójnawowy kościół halowy o gwiaździstym sklepieniu wspartym na ośmiobocznych filarach, z tego okresu pochodzą też: tryptyk, stalle, kamienna ambona z bogatą dekoracją rzeźbiarską (być może zawierającą wyobrażenie fundatora wyposażenia, proboszcza Jana) oraz portale (w tym portal do zakrystii, pełniącej też funkcję skarbca, w którym osadzono oryginalne drzwi o bardzo skomplikowanym zamku i pięknej dekoracji).
W XV w. rozpoczęto również wznoszenie potężnych fortyfikacji, stopniowo poszerzanych do XVII w. – w tym czasie zbudowano wokół kościoła aż trzy pierścienie murów obronnych. Do dzisiaj zachowały się ich baszty w oryginalnym gotyckim założeniu, kryte czterospadowymi dachami kryjącymi galerie służące obrońcom kościoła. Takie umocnienie tego miejsca, które nigdy nie zostało zdobyte przez najeźdźców, spowodowało, że w Biertan rezydowali przez długi okres (od XVI do XIX w.) miejscowi biskupi luterańscy. W jednej z baszt znajdują się nagrobki kilku z nich, pochodzące z XVII w., a wykonane przez znanego siedmiogrodzkiego rzeźbiarza Eliasa Nicolai z Sybina.
W XVI w., gdy większość mieszkańców wsi przeszła na protestantyzm, również i kościół oddano duchownym protestanckim. Jedną z baszt założenia obronnego zachowano jednak dla tych mieszkańców, którzy pozostali przy katolicyzmie – znajdują się w niej gotyckie freski z pierwszej połowy XV w. Zabudowania zespołu obronnego zawierały też spichlerz.

</doc>
<doc id="1272760" url="https://pl.wikipedia.org/wiki?curid=1272760" title="Gubernatorstwo Monastir">
Gubernatorstwo Monastir



</doc>
<doc id="1272762" url="https://pl.wikipedia.org/wiki?curid=1272762" title="Palma betelowa">
Palma betelowa



</doc>
<doc id="1272763" url="https://pl.wikipedia.org/wiki?curid=1272763" title="Jens Kidman">
Jens Kidman

Jens Roland Kidman (ur. 8 czerwca 1966) – szwedzki muzyk, kompozytor, wokalista, autor tekstów i instrumentalista. Kidman jest wieloletnim wokalistą oraz współzałożycielem grupy muzycznej Meshuggah, współpracował on ponadto z grupą Mushroomhead.

</doc>
<doc id="1272764" url="https://pl.wikipedia.org/wiki?curid=1272764" title="LADEE">
LADEE

LADEE (ang. "Lunar Atmosphere and Dust Environment Explorer") – amerykańska sonda kosmiczna. Sztuczny satelita Księżyca. Start sondy odbył się 7 września 2013 roku. Misja sondy zakończyła się 18 kwietnia 2014 w wyniku zaplanowanego zderzenia z powierzchnią Księżyca.
Instrumenty naukowe i technologiczne.
Masa sondy wynosi około 383 kg. Na jej pokładzie znajdują się trzy instrumenty naukowe, o łącznej masie około 50 kg oraz dodatkowy eksperyment technologiczny.
Przebieg misji.
Start sondy, przy użyciu rakiety nośnej Minotaur V, nastąpił 7 września 2013 roku o godz. 03:27 UTC. Sonda została umieszczona na wstecznej okołorównikowej orbicie wokółksiężycowej o wysokości około 250 km. Miesiąc po starcie rozpoczęła się trwająca około 40 dni faza wdrożenia, podczas której orbita sondy została obniżona do około 75 km. Wysokość końcowej orbity wahała się od 20 do 150 km ze względu na niejednorodne pole grawitacyjne Księżyca. Czas misji na niskiej orbicie wokółksiężycowej planowany był na minimum 100 dni, podczas których sonda co kilka dni przeprowadzała manewry korygujące. Po zakończeniu fazy naukowej i wyczerpaniu paliwa nastąpiła deorbitacja sondy w dniu 18 kwietnia 2014 roku.
Sondę skonstruowano w ośrodku NASA Ames Research Center. Całkowity koszt misji planowany był na 280 mln dolarów amerykańskich.

</doc>
<doc id="1272768" url="https://pl.wikipedia.org/wiki?curid=1272768" title="NK Brotnjo Čitluk">
NK Brotnjo Čitluk



</doc>
<doc id="1272772" url="https://pl.wikipedia.org/wiki?curid=1272772" title="Doktor Snuggles">
Doktor Snuggles



</doc>
<doc id="1272773" url="https://pl.wikipedia.org/wiki?curid=1272773" title="Remada">
Remada



</doc>
<doc id="1272778" url="https://pl.wikipedia.org/wiki?curid=1272778" title="Olympiahalle w Innsbrucku">
Olympiahalle w Innsbrucku

Olympiahalle – hala do hokeja znajdująca się w Innsbrucku w Austrii. Została wybudowana w 1963 roku. Może pomieścić 7212 osób. Na tej hali rozgrywane były mecze hokejowe oraz zawody łyżwiarstwa figurowego podczas Zimowych Igrzysk Olimpijskich w 1964 oraz 1976. W 2005 odbyły się tutaj Mistrzostwa świata w hokeju na lodzie mężczyzn, w 2010 Mistrzostwa Europy w piłce ręcznej mężczyzn, zaś rok później mistrzostwa Europy w piłce siatkowej mężczyzn. Podczas pierwszych zimowych igrzysk olimpijskich młodzieży odbyły się tutaj zawody w łyżwiarstwie figurowym oraz w short tracku. 
Swoje mecze rozgrywała w niej drużyna HC Innsbruck, która swoje domowe mecze rozgrywała tutaj w latach 1994-2005. Od 2005 roku zespół swoje mecze rozgrywa na TWK Arena.

</doc>
<doc id="1272779" url="https://pl.wikipedia.org/wiki?curid=1272779" title="Kłapouchy">
Kłapouchy

Kłapouchy (ang. "Eeyore") – osioł, postać fikcyjna ze świata książek dla dzieci o Kubusiu Puchatku.
Książki A.A. Milne’a.
Tak jak Puchatek, Tygrys, Prosiaczek i Kangurzyca z Maleństwem Kłapouchy opiera się na jednym z oryginalnych pluszaków Christophera Robina Milne’a (patrz: zdjęcie).
Cechuje się właściwie nieprzerwaną anhedonią, najczęściej melancholijnym nastrojem oraz pesymizmem. Nigdy nie jest zaskoczony, gdy stanie się coś złego. Jest jednak mądry i koleżeński. Mieszka w miejscu nazywanym "Ponurym Zakątkiem Kłapouchego". Lubi jeść osty.
Kłapouchy pojawia się w rozdziałach IV, VI, VII i X "Kubusia Puchatka" i jest wspomniany w kilku innych. Pojawia się również we wszystkich rozdziałach "Chatki Puchatka," z wyjątkiem rozdziału VII.
Adaptacje Disneya.
Kłapouchy pojawia się w kreskówkach spopularyzowanych przez The Walt Disney Company. Jest nieco mniej sarkastyczny w wersji Disneya niż w oryginalnych opowiadaniach Milne’a. Choć często jest postacią drugoplanową to film "Kubuś Puchatek i Dzień Kłapouchego" skupia się w całości na nim. Jest on fizycznie jednym z silniejszych zwierząt i często traktowany jest jak zwierzę juczne. Mieszka w szałasie, zbudowanym z paru patyków, który jest prawie ciągle burzony i trzeba go odbudowywać.
W towarach Disneya Kłapouchy często ma nietypowy uśmiech. Jego ogon zdobi różowa kokarda. Mimo że w animacji Kłapouchy ma kolor szary, to jego markowy design jest niebieski z fioletowym brzuchem i różowym pyskiem.
W disneyowskich adaptacjach głosu użyczyli mu m.in.: Ralph Wright, Thurl Ravenscroft, Hal Smith, Ron Feinberg, Peter Cullen, Bud Luckey, a w polskiej wersji Jan Prochyra, Jacek Czyż (audiobook "Urodziny Kłapouchego"), Jakub Szydłowski, Zbigniew Konopka (tylko w serialu "Kubusiowe przygódki") i Mirosław Zbrojewicz.

</doc>
<doc id="1272781" url="https://pl.wikipedia.org/wiki?curid=1272781" title="Thane">
Thane

Thane (marathi: ठाणे) – miasto w Indiach, w stanie Maharashtra, stolica dystryktu Thane. W 2001 miasto to zamieszkiwało 1 261 517 osób.
W mieście rozwinął się przemysł chemiczny, energetyczny oraz bawełniany.

</doc>
<doc id="1272782" url="https://pl.wikipedia.org/wiki?curid=1272782" title="Ramada (ujednoznacznienie)">
Ramada (ujednoznacznienie)

Portugalia:
Tunezja:
Inne:

</doc>
<doc id="1272790" url="https://pl.wikipedia.org/wiki?curid=1272790" title="João Tomás">
João Tomás

João Tomás (ur. 27 maja 1975 roku w Oliveira do Bairro) – portugalski piłkarz występujący na pozycji napastnika. Obecnie gra w klubie Rio Ave.
Kariera klubowa.
João Tomás zawodową karierę rozpoczynał w 1993 roku w zespole Anadia FC. Następnie przeniósł się do Académiki Coimbra, w barwach której najpierw występował w rozgrywkach drugiej ligi, a następnie w ekstraklasie. W rundzie jesiennej sezonu 1999/2000 Tomás w 17 meczach strzelił 19 goli, czym zyskał zainteresowanie Benfiki Lizbona. Ostatecznie podpisał z nią kontrakt w zimowym okienku transferowym. W sezonie 2000/2001 portugalski napastnik zagrał w 31 spotkaniach, w których 17 razy udało mu się wpisać na listę strzelców.
W kolejnych rozgrywkach João Tomás dla "Orłów" zaliczył tylko jeden występ, po czym przeniósł się do Realu Betis. Dla zespołu "Béticos" w sezonie 2001/2002 uzyskał 7 bramek, a hiszpański klub zajął szóste miejsce w tabeli Primera División. Latem 2003 roku João Tomás powrócił do kraju, gdzie na zasadzie wypożyczenia zasilił Vitórię Guimarães. Kolejny sezon Portugalczyk spędził już w Sportingu Braga, z którym dwa razy z rzędu zajmował czwarte miejsce w rozgrywkach BWIN Ligi. W obu tych sezonach dla drużyny "Os Arsenalistas" zdobył po 15 goli.
W 2006 roku Portugalczyk wyjechał do Kataru, gdzie reprezentował kolejno barwy Al-Arabi oraz Ar-Rajjan, dla których uzyskał po 8 trafień. Sezon 2007/2008 Tomás znów rozpoczął jako zawodnik SC Braga, natomiast po zakończeniu ligowych rozgrywek odszedł do Boavisty Porto. Dla nowego klubu w 28 ligowych spotkaniach strzelił 12 bramek, jednak Boavista zajęła przedostatnie miejsce w tabeli Liga de Honra i spadła do trzeciej ligi.
W letnim okienku transferowym w 2009 roku Tomás odszedł do Rio Ave i stał się jego podstawowym zawodnikiem.
Kariera reprezentacyjna.
W reprezentacji Portugalii João Tomás zadebiutował 15 listopada 2000 roku w wygranym 2:1 pojedynku przeciwko Izraelowi. Po ponad pięcioletniej przerwie w występach w drużynie narodowej, Tomás powrócił do kadry 22 maja 2007 roku, kiedy to dostał powołanie od Luiza Felipe Scolariego. 5 czerwca Portugalczyk zdobył bramkę w zremisowanym 1:1 towarzyskim spotkaniu z jedną z kuwejckich drużyn.

</doc>
<doc id="1272793" url="https://pl.wikipedia.org/wiki?curid=1272793" title="Louis Faury">
Louis Faury

Louis Augustin Joseph Faury (ur. 21 lipca 1874 we Fruges, zm. 14 stycznia 1947 w Paryżu) – francuski wojskowy, generał francuskich sił zbrojnych; od 1936 generał dywizji ("général de la Division"), wykładowca taktyki ogólnej, historyk wojskowości i wojen, pisarz, biograf, przez kilkanaście lat swojej kariery związany z Polską jako szkoleniowiec, wykładowca i dowódca w strukturach Wojska Polskiego.
Życiorys.
Podczas I wojny światowej służył początkowo w randze kapitana jako oficer sztabu naczelnego Josepha Joffre’a w I bitwie nad Marną (1914). Od grudnia 1914 roku do stycznia 1916 roku pełnił służbę w randze majora jako dowódca 10 Batalionu Strzelców Pieszych w bitwach pod Notre-Dame-de-Lorette w Artois, następnie jako szkoleniowiec armii gen. Henri Gouraud, a także w walkach pod Moronvilliers (1917). Później, w randze podpułkownika był członkiem francuskiej misji wojskowej we Włoszech i organizatorem sojuszniczej Armii Włoskiej. Pod koniec wojny był szefem sztabu 12 Dywizji.
W kwietniu 1919 r. został przydzielony do służby we Francuskiej Misji Wojskowej w Polsce, gdzie zajął się organizacją wyszkolenia wojskowego. W 1920 służył jako doradca i łącznik w sztabie 4 Armii gen. Leonarda Skierskiego podczas ostatnich faz wojny polsko-bolszewickiej.
Od 1921 do jesieni 1928 piastował urząd Dyrektora Nauk Wyższej Szkoły Wojennej w Warszawie, wieloletni szef pionów naukowego i dydaktycznego tej szkoły, wykształcił liczną kadrę oficerów dyplomowanych. Autor pierwszego w Polsce podręcznika taktyki ogólnej. Wśród studentów Wyższej Szkoły Wojennej miał przydomek "papa Faury". W tym czasie napisał w jednej ze swoich prac: „Przed dwustu laty Polska pod murami Wiednia uratowała świat chrześcijański od niebezpieczeństwa tureckiego; nad Wisła i Niemnem szlachetny ten naród oddał ponownie światu cywilizowanemu zasługę, którą nie dość oceniono”. Funkcję jego tłumacza podczas pracy wykładowcy w WSW pełnił mjr Jan Kosina.
Po powrocie do Francji służył w Sztabie Armii, a od roku 1929 w sztabie 3 Dywizji w Amiens, po czym objął jej dowództwo w 1934. W 1936 r. przeszedł do rezerwy. Współpracował z Centrum Studiów i Biblioteką Polską w Paryżu, gdzie prowadził wykłady informacyjno-propagandowe.
W obliczu wybuchu II wojny światowej, w wieku 65 lat został przywrócony do czynnej służby wojskowej i mianowany szefem francuskiej misji wojskowej w Polsce; kierował nią od 23 sierpnia do 17 września 1939 r. Na podstawie ustaleń dokonanych między generałem Sikorskim i ambasadorem Leonem Noëlem wspomagał w Rumunii przerzut do Francji polskich oficerów i specjalistów wojskowych.
Po powrocie do Francji służył w Misji Francusko-Polskiej. Podczas ataku niemieckiego na Francję w roku 1940 wyprowadził jako spontaniczny dowódca większość nieliniowych oddziałów polskich z bretońskiego kotła. Następnie wspomagał polską sieć przerzutu polskich oficerów z Francji do Wielkiej Brytanii. Zagorzały sympatyk Charles’a de Gaulle’a.

</doc>
<doc id="1272794" url="https://pl.wikipedia.org/wiki?curid=1272794" title="Elaeis guineensis">
Elaeis guineensis



</doc>
<doc id="1272795" url="https://pl.wikipedia.org/wiki?curid=1272795" title="Ludwik Faury">
Ludwik Faury



</doc>
<doc id="1272797" url="https://pl.wikipedia.org/wiki?curid=1272797" title="Siliana">
Siliana



</doc>
<doc id="1272798" url="https://pl.wikipedia.org/wiki?curid=1272798" title="Peter Van der Heyden">
Peter Van der Heyden

Peter Van der Heyden (ur. 16 lipca 1976 w Aalst) – belgijski piłkarz występujący na pozycji obrońcy, reprezentant Belgii.
Kariera klubowa.
Jego pierwszym zespołem był Eendracht Aalst. Występował w nim w latach 1998–2000, rozgrywając 57 spotkań i strzelając 6 goli. Kolejna drużyna to Club Brugge. To właśnie w niej osiągał swoje największe sukcesy. W Eerste Klasse w latach 2000–2005 wystąpił w 150 meczach i strzelił 8 goli. Od 2005 do 2008 roku reprezentował barwy VfL Wolfsburg, dla którego rozegrał 43 spotkania. Następnie podpisał kontrakt z 1. FSV Mainz 05. W 2010 roku wrócił do Club Brugge. W 2011 roku został zawodnikiem Beerschotu AC. W 2012 roku przeszedł do Knokke FC.
Kariera reprezentacyjna.
W pierwszej reprezentacji Belgii rozegrał 21 meczów i strzelił jednego gola. Swoją jedyną bramkę zdobył podczas MŚ 2002 w meczu przeciwko reprezentacji Japonii rozgrywanym w mieście Saitama, który zakończył się rezultatem 2:2.

</doc>
<doc id="1272799" url="https://pl.wikipedia.org/wiki?curid=1272799" title="Gęś tybetańska">
Gęś tybetańska

Gęś tybetańska, gęś indyjska ("Anser indicus") – gatunek dużego ptaka (wielkości gęsi zbożowej) z rodziny kaczkowatych (Anatidae). Gatunek wędrowny, gniazduje w centralnej Azji, zimuje zaś głównie na Wyżynie Tybetańskiej i w Indiach. Nie jest zagrożony wyginięciem.
Taksonomia.
Po raz pierwszy zgodnie z zasadami nazewnictwa binominalnego gatunek ten opisał John Latham w 1790, nadając mu nazwę "Anas indica". Holotyp pochodził z Indii lub Tybetu. Obecnie (2021) Międzynarodowy Komitet Ornitologiczny umieszcza gęś tybetańską w rodzaju "Anser". Uznaje ją za gatunek monotypowy. Niektórzy autorzy umieszczali gęś tybetańską w monotypowym rodzaju "Eulabeia". Odnotowywano mieszańce z berniklą białolicą ("Branta leucopsis"), gęgawą ("A. anser") i gęsią łabędzionosą ("A. cygnoides") w naturze (prawdopodobnie jednak były to zbiegłe z niewoli ptaki) oraz z kazarką obrożną ("Tadorna tadornoides") w niewoli.
Morfologia.
Długość ciała wynosi 68–82 cm; masa ciała 2000–3000 g, rozpiętość skrzydeł 140–160 cm. W niektórych wymiarach ciała zauważono zmienność nie tylko osobniczą, ale też zależną od regionu. Głowa biała, z tyłu głowy u dorosłych osobników znajdują się dwa czarne pasy (młodociane nie mają takowych). Przód szyi, brzuch, plecy i pokrywy skrzydłowe szare, kontrastujące z czarnymi lotkami. Dziób żółty z czarnym paznokciem. Nogi żółte.
Zasięg występowania.
Gęsi tybetańskie występują w centralnej Azji na wysoko położonych obszarach, głównie Mongolii i Chin. Zimują na obszarze od Pakistanu do Mjanmy. Zasięg zmieniał się na przestrzeni historii. Niegdyś zamieszkiwały większy obszar, na zachodzie ograniczony Hindukuszem i Tien-szanem, na wschodzie Wielkim Chinganem, na północy Bajkałem, a Himalajami na południu. W części zasięgu została wytępiona i współcześnie jej zasięg rozciąga się od rosyjskiej części Ałtaju oraz pogranicza Mongolii i Tuwy po Ladakh (północ—południe) oraz od północy Chin (Mandżuria) po Pamir i Tien-szan (wschód–zachód). Obszary gniazdowania są rozmieszczone nieregularnie, ciągnąc się przez blisko 3500 km (dane z 2005 roku). 25% światowej populacji zimuje na Wyżynie Tybetańskiej, zaś 25–50% w Indiach. Ptaki zbiegłe z niewoli bywają spotykane poza swoim naturalnym zasięgiem. Gdzieniegdzie uciekinierzy lub osobniki celowo wypuszczone tworzą populacje lęgowe.
Sporadycznie, choć coraz częściej bywa obserwowana w Polsce (do 2014 odnotowano 96 stwierdzeń, łącznie obserwowano 113 osobników), ze względu jednak na to, że nie ma pewności, czy były to pojawy naturalne, gatunkowi temu nadano kategorię D w klasyfikacji AERC i nie jest on zaliczany do awifauny Polski.
Fizjologia.
Gęsi tybetańskie są jednymi z najwyżej latających ptaków. W związku z tym wypracowały szereg przystosowań anatomicznych i fizjologicznych. Ich mięśnie szkieletowe i serce są lepiej zaopatrywane w tlen ze względu na stosunkowo wyższe zagęszczenie naczyń włosowatych. Hemoglobina zaopatruje tkanki w tlen lepiej niż u większości ptaków, ze względu na mutację punktową wpływającą na jeden z jej aminokwasów. Płuca są większe (o około ¼) niż u innych gęsi. W razie zajścia hipoksji mogą się hiperwentylować, oddychając blisko 7 razy szybciej niż w stanie spoczynku w normalnych warunkach. Podczas lotu średnie tętno badanych gęsi tybetańskich wyniosło 328 ± 64 na minutę; na obszarach powyżej 4800 m n.p.m. (gdzie spędzały 2,3% czasu przelotu) osiągało ponad 455 uderzeń na minutę. Średnia temperatura ciała wynosiła wówczas 40,2°C ± 1,2°C i była raczej niezwiązana z wysokością. W przypadku tętna zaobserwowano znaczącą korelację z ilością uderzeń skrzydeł na minutę.
Ekologia i zachowanie.
Gęsi tybetańskie zamieszkują wyżynne i górskie wody stojące. Podczas okresu lęgowego preferują jeziora o urwistych brzegach, z licznymi skalnymi wysepkami oraz występami skalnymi. Zamieszkują głównie tereny położone na 4000–5300 m n.p.m. Głównie roślinożerne, zjadają trawy, korzonki, łodygi i części zielone różnych roślin, w zimie również ziarno, bulwy i inne warzywa.
Podczas swoich wędrówek gęsi tybetańskie napotykają Himalaje – dla większości migrujących ptaków barierę nie do przebycia. Fakt wędrówki przez Himalaje potwierdziły badania z użyciem nadajników telesatelitarnych. Obserwowano te gęsi przelatujące nad Mount Everestem. Jako jedyne ptaki wędrujące przez te góry nie szybują (jak czynią to wędrujące żurawie stepowe, "Grus virgo"), a cały czas lecą aktywnie, nawet w przypadku gwałtownego spadku wysokości w indyjskiej części Himalajów. Osiągają prędkość do 80 km/h. Lecą, nabierając wysokości stopniowo, zależnie od ukształtowania terenu. Większość szlaków przebiega przez obszary położone powyżej 5000 m n.p.m. Wędrując, zatrzymują się na odpoczynek. Podczas jednego z badań ptaki zatrzymywały się 3 lub 4 razy, wędrując na odległość 1270–1470 km.
Lęgi.
Okres lęgowy zaczyna się w maju lub czerwcu; w Ladakh okres składania jaj przypada głównie na drugi tydzień maja, zaś w Tien-szanie na początek lub środek maja. Gęsi tybetańskie są monogamiczne, łączą się w pary na całe życie. Gniazda umieszczone są przeważnie na skałach lub na urwistym brzegu, ale notowano również wykorzystywanie starych gniazd szponiastych – sępów kasztanowatych ("Aegypius monachus") i myszołowów mongolskich ("Buteo hemilasius"). Zniesienie liczy od 2 do 8 jaj, ale przeważnie jest to 4–6. Inkubacja trwa 27–30 dni. Młode po wykluciu i obeschnięciu podążają za rodzicami do wody i przeważnie nie wracają już do gniazda. Młode gęsi tybetańskie osiągają zdolność lotu po blisko 50 dniach życia. Wcześniej nierzadko dołączają do stad tworzonych przez dorosłe z młodymi, co pozwala im skuteczniej chronić się przed drapieżnikami. Na młode gęsi polują między innymi orły przednie ("Aquila chrysaetos"), bieliki zwyczajne ("Haliaeetus albicilla") i wschodnie ("H. leucoryphus") oraz lisy: rudy ("Vulpes vulpes"), stepowy ("V. corsac") oraz tybetański ("V. ferrilata"). Niekiedy gęsi tybetańskie lęgną się nieopodal gniazd myszołowów mongolskich, które gwarantują im ochronę przed ssakami drapieżnymi.
Status.
IUCN uznaje gęś tybetańską za gatunek najmniejszej troski (LC, "Least Concern"). BirdLife International ocenia trend populacji jako spadkowy. Zmiany w środowisku Chin, np. wpływ globalnego ocieplenia na lodowce, mogą wpływać na trasy i okres migracji tych gęsi. Niegdyś ostoją dla tych ptaków był Tybet, ze względu na rozpowszechniony w regionie buddyzm tybetański i podejście jego wyznawców do zwierząt. Znane jest stanowisko lęgowe w stolicy Tybetańskiego Regionu Autonomicznego – Lhasie, gdzie gęsi tybetańskie wykazywały się podobnym zachowaniem, co ptaki udomowione. Ekspansja chińska w regionie przyniosła szkody populacjom gęsi ze względu na zmianę obyczajów. Podobnie i w Mongolii niekiedy strzela się do zwierząt chronionych w celu uzyskania korzyści materialnych. Oprócz odstrzału zagrożeniem dla tych ptaków jest wybieranie młodych z gniazda oraz niepokojenie ich poprzez pływanie na jeziorach łodziami w okresie wiosenno-letnim oraz niewystarczające pilnowanie psów pasterskich, które łapią młode, nielotne jeszcze ptaki. Gęś tybetańska bywa trzymana w ogrodach zoologicznych i prywatnych hodowlach ze względu na atrakcyjne ubarwienie, wytrzymałość na warunki klimatyczne oraz niewielkie wymagania pokarmowe.

</doc>
<doc id="1272800" url="https://pl.wikipedia.org/wiki?curid=1272800" title="Århus Syd Motorvejen">
Århus Syd Motorvejen

Autostrada Århus Syd Motorvejen (duń. "Århus Syd Motorvejen") - autostrada jest łącznikiem pomiędzy drogą O2 stanowiącą obwodnicę śródmiejską Århus a autostradą Østjyske Motorvej (M60) na węźle "Motorvejskryds Århus-Syd".
Autostrada oznakowana jest jako droga drugorzędna nr 501.

</doc>
<doc id="1272803" url="https://pl.wikipedia.org/wiki?curid=1272803" title="Maciej Krzanowski">
Maciej Krzanowski

Maciej Wacław Krzanowski (ur. 1 maja 1930 w Krakowie, zm. 13 lipca 2017) – polski lekarz i polityk, senator I kadencji.
Życiorys.
W 1948 ukończył Gimnazjum i Liceum im. Adama Mickiewicza w Tarnowie. Był drużynowym w XII Żeglarskiej Drużynie Harcerskiej. W 1953 ukończył studia na Wydziale Lekarskim Akademii Medycznej w Krakowie. W 1968 uzyskał stopień doktora nauk medycznych, specjalizował się w zakresie reumatologii i kardiologii. W 1953 rozpoczął praktykę lekarską w Cieszynie. W latach 1955–1956 pełnił funkcję państwowego inspektora sanitarnego. W latach 1964–1965 był ordynatorem oddziału szpitalnego w Zakładach Azotowych w Tarnowie. W latach 1966–1972 pracował w Pracowni Biologii Stosowanej Instytutu Zootechniki w Gumnach koło Cieszyna. W latach 1972–1974 przebywał w Stanach Zjednoczonych, gdzie praktykował w szpitalu w New Britain w stanie Connecticut. Od 1975 prowadził poradnię kardiologiczną w Cieszynie. W latach 1975–1981 był ordynatorem w Śląskim Szpitalu Reumatologicznym w Ustroniu. Od 1985 pracował w zespole opieki zdrowotnej w Cieszynie, gdzie w latach 1991–1996 pełnił funkcję dyrektora. Od 1987 kierował także wiejskim ośrodkiem zdrowia w Pogwizdowie.
W 1980 wstąpił do NSZZ Solidarność. Od 1989 do 1991 z ramienia Komitetu Obywatelskiego sprawował mandat senatora I kadencji, reprezentując województwo bielskie. W latach 1998–2002 zasiadał w Sejmiku Województwa Śląskiego.
Należał także do Unii Demokratycznej i Unii Wolności, w 2005 przystąpił do Partii Demokratycznej. Był też członkiem Klubu Inteligencji Katolickiej w Cieszynie oraz wiceprezesem Fundacji Zdrowia Śląska Cieszyńskiego.
W 2009, "za wybitne zasługi w pracy naukowej oraz działalności na rzecz ochrony i promocji zdrowia publicznego", został odznaczony Krzyżem Kawalerskim Orderu Odrodzenia Polski.
Życie prywatne.
Był żonaty z Wiktorią, lekarką, miał troje dzieci.

</doc>
<doc id="1272806" url="https://pl.wikipedia.org/wiki?curid=1272806" title="Gubernatorstwo Siliana">
Gubernatorstwo Siliana



</doc>
<doc id="1272807" url="https://pl.wikipedia.org/wiki?curid=1272807" title="Parafia św. Anny w Białej Podlaskiej">
Parafia św. Anny w Białej Podlaskiej

Parafia św. Anny w Białej Podlaskiej – parafia rzymskokatolicka w Białej Podlaskiej.
Zasięg parafii.
Do parafii należy około 5354 wiernych z Białej Podlaskiej mieszkających przy ulicach: Abramowicza, Akademickiej (numery parzyste), Bartoszewicza, Bocznej, Brzechwy, Bema, Budkiewicza, Chłodnej, Chrobrego, Chodkiewicza, Czajki, Czarneckiego, Ćwiklińskiej, Dalekiej, Dobrej, Droga Wojskowa, Folwarcznej, Gromadzkiej, Jagodowej, Jaracza, Kilińskiego, Kleeberga, Klonowej, Kołychawa, Kopernika, Kraszewskiego, Kusocińskiego, Krętej, Krzywej, Koncertowej, Literackiej, Łomaskiej, Narutowicza (połowa), Niemcewicza, Norwida, Nałkowskiej, Pięknej, Podłącznej, Pogodnej, Pokoju, Przyjaźni, Reformackiej (numery parzyste), Rogińskiego, Reymonta, Sidorskiej (część), Słowackiego, Spółdzielczej, Stodolnej (połowa), Szczytowej, Środkowej, Piłsudskiego (numery parzyste), Targowej, Tęczowej, Tuwima, Plac Trzech Krzyży, Twardej, Warszawskiej, Witoroskiej, Droga Wojskowa, Wolskiej, Wyspiańskiego, Zacisznej, Zelwerowicza, Zapolskiej, Zamkowej, Ziemowita, Żurawiej i Żwirowej oraz z miejscowości: Janówka (180–12 km), Jaźwiny (200–11 km), Lisy (70–8 km), Michałówka (370–10 km), Porosiuki (245–7 km), Wólka Plebańska (350–7 km).
W roku 2004 część wiernych z parafii została włączona do nowo utworzonej parafii św. Michała Archanioła.
Przy parafii działa Katolickie Stowarzyszenie Młodzieży. W Janówce i Jaźwinach znajdują się kaplice dojazdowe.
Cmentarz znajduje się w odległości 1 km od kościoła (przy ul. Janowskiej).
Kościół parafialny.
We wnętrzu kościoła znajdują się ołtarze główny barokowy, murowany i marmoryzowany, typowy przykład ołtarza barokowego, potrydenckiego z drugiej połowy XVII wieku, z obrazami „Ofiarowanie w świątyni” oraz „Św. Anna Samotrzecia” (1771) oraz ołtarze boczne z pierwszej połowy XVIII wieku z obrazami „Przemienienie Pańskie” i „Św. Józef”.
W kaplicy Wołłowiczów znajduje się otoczony wotami XVII-wieczny obraz Matki Boskiej Różańcowej z Dzieciątkiem”, w kaplicy Radziwiłłowskiej obraz „Opłakiwanie” (kopia według Jana Reisnera), obraz „Jan Kanty” autorstwa Wiśniewskiego z 1911 roku, XVII-wieczna rzeźba Św. Sebastiana. Interesujący jest również zespół XVIII-wiecznych rzeźb stanowiących pozostałość po dawnym wyposażeniu kaplicy Różańcowej, XVIII-wieczne konfesjonały, portale, ambona z początku XVIII wieku, prospekt organowy z początku XVIII wieku, kamienna kropielnica z 1648 roku, XVIII-wieczne relikwiarze, tablice pamiątkowe poświęcone żołnierzom Armii Krajowej, dr. Czesławowi Wroczyńskiemu (1900), ks. Tomaszowi Halyburtonowi de Stuart (1813), ks. Bartłomiejowi Radziszewskiemu (1855), Kotowskiej (1847) i innym.
Podczas uroczystych procesji można obejrzeć monstrancję w kształcie orła Radziwiłłowskiego, wykonaną przez Karola Malcza w 1857 roku oraz ornaty z XVIII i XIX wieku.
Poza cmentarzem kościelnym zachowała się wybudowana w 1750 roku plebania, którą około 1803 roku obudowano cegłą i otynkowano. Obok niej stoi drewniana wikarówka.
Obrazu zespołu kościelnego dopełniają: mur cmentarny i włączona w jego bieg, wzniesiona w 1762 roku dzwonnica oraz wprowadzone weń bramy - główna na wprost ul. Kraszewskiego i boczna na osi plebanii. Cały ten wzniesiony w jednym czasie zespół przeszedł gruntowny remont w latach 1898 - 1899. Ozdobne kraty bramne są dziełem wybitnie uzdolnionej bialskiej rzemieślniczej rodziny Krassuskich. W dzwonnicy i bramie głównej wykonane zostały w latach trzydziestych XX wieku a w bramce zachodniej w 1944 roku. Stojącą obok niej kamienną grotę ku czci Matki Bożej z Lourdes zbudował ks. kan Jan Godlewski w 1945.
Historia parafii.
Parafię rzymskokatolicką pod wezwaniem Najświętszej Marii Panny i Świętej Jadwigi erygowano w 1525 roku. Jerzy Iwanowicz Ilinicz, ówczesny właściciel Białej, darował parafii plac oraz hojnie uposażył ją w dziesięciny. Zapewne tuż przed erekcją parafii staraniem Illiniczów, mieszczan bialskich oraz pierwszych proboszczów wzniesiono drewniany kościół. Kościół ten, w trakcie poświęcenia, otrzymał za patrona świętą Jadwigę, której kult rozwijał się intensywnie w owym czasie na terenie Polski. Organizacja pierwszej parafii zbiegła się w czasie z tworzeniem przyszłego miasta. Biała miała jeszcze formę osady targowej, a zainwestowanie placów miejskich było bardzo znikome. W tej sytuacji należy zakładać, że wzniesiono kościół niewielki, zbliżony formą do innych prowincjonalnych świątyń, inspirowanych architekturą małopolskich drewnianych kościołów gotyckich. Kościół ten, według niepotwierdzonych źródeł miał spłonąć w 1550 lub w 1572 roku. Jedyna pewna wzmianka o tym pożarze pochodzi z kolejnego Aktu Fundacji Kościoła w Białej, wydanego przez księcia Mikołaja Krzysztofa Radziwiłła (zwanego Sierotką) w 1596 roku. Czytamy w nim: „(...)kościół ten jak wszyscy wiedzą spalił się prawie całkowicie, ledwo po nim ślady pozostały(...)”.
W latach 1597 - 1602 dzięki staraniom Mikołaja Krzysztofa Radziwiłła wzniesiono zupełnie nowy kościół. Decyzja o jego budowie zapadła po przejęciu miasta przez Mikołaja Krzysztofa Radziwiłła i wydanych przez niego prawnych regulacjach. Zabezpieczały one parafię pod względem ekonomicznym, stwarzały także szansę na podjęcie większych inwestycji, do jakich niewątpliwie należała budowa kościoła.
Pierwszy akt fundacyjny, nadany przez Jerzego Iwanowicza Ilinicza 7 marca 1525 roku, nie przetrwał do czasów współczesnych. O jego wydaniu i określonych w nim zapisach na rzecz parafii w Białej dowiadujemy się z aktu fundacyjnego Mikołaja Krzysztofa Radziwiłła z 1596 roku. Jerzy Iwanowicz Ilinicz, Marszałek Wielkiego Księstwa Litewskiego, starosta brzeski i lidzki, uposażył parafię Św. Anny w wieś Grabanów i dziesięciny z ziem „Dworu bialskiego”. Zobowiązania te, w wyniku wydarzeń związanych z reformacją, wygasły w sposób naturalny. Mikołaj Krzysztof Radziwiłł postanowił uporządkować sprawy dotyczące ekonomicznego zabezpieczenia parafii i już 18 listopada 1596 roku nowym aktem fundacyjnym potwierdził kościołowi bialskiemu wcześniejsze nadania, a także znacznie je rozszerzył. Ponieważ wieś Grabanów przejęta została przez spadkobierców Mikołaja Kiszki, wojewody podlaskiego, przyznał parafii wieś Szczosnówkę (dziś Czosnówka) i wieś Wołkową Wólkę (mające razem 26 włók), las zwany Gajem (dwie włóki) oraz dwie włóki ziemi wydzielone z folwarku sławacińskiego. Utrzymał przy parafii prawo połowu ryb na rzece Klikawka (dziś Klukówka), zabronił natomiast proboszczom bialskim połowu ryb na rzece Krznie na obszarze nowych nadań. Przywrócił dziesięcinę z ziem przyznanych mieszczanom bialskim (z wyjątkiem owsa). Potwierdził sześć ogrodów położonych w samym mieście (także I fundacja). Dodał dwa budynki oraz pas łąki położony po wschodniej stronie grobli (za młynem). Przyznał dziesięcinę snopową (pobierana w snopach na polu) ze wsi Czybór (dzisiejszy Cicibór) oraz ze wsi Terebela. Jednocześnie Radziwiłłowie utrzymali przy sobie prawo kolacji oraz zobowiązywali proboszcza do utrzymania na jego koszt wikariusza.
Architektem i budowniczym kościoła był murator Andrys, współpracujący z przedsiębiorcą budowlanym Janem Samuelem Michałowskim, reprezentującym środowisko lubelskie. Materiały źródłowe wskazują także na architekta radziwiłłowskiego Lenarta, odpowiedzialnego za wykończenie budowli.
Kościół Andrysa był budowlą jednonawową z wyodrębnionym węższym i apsydialnie zamkniętym prezbiterium, z płytkimi kaplicami transeptowymi. Nawę główną oszkarpowano od południa i północy, od zachodu narożniki nawy urozmaicono i zabezpieczono skośnymi narożnymi szkarpami. Prezbiterium ujęto od strony północnej zakrystią i skarbczykiem, front wzbogacono gankiem (portykiem) kolumnowym. Natomiast wnętrze nawy przykryto sklepieniem kolebkowym z lunetami. Zdobiło je szerokie, obiegające dookoła nawę belkowanie, potwierdzające umiejętności projektanta w stosowaniu już barokowej artykulacji porządkowej w jej prostym wydaniu. Można przyjąć, że ramiona transeptu były płytkie (w zarysie wewnętrznym 170 cm), wysokie, otwierały się na nawę półkolistymi arkadami. Intrygujący jest fakt umieszczenia przy wschodnich załomach nawy kolistych podstaw wież. Brak jest naukowych przesłanek pozwalających jednoznacznie stwierdzić jaką pełnić miały one funkcję i jaką miały mieć formę.
W latach 1638 - 1639 Aleksander Ludwik Radziwiłł, wypełniając wolę swej zmarłej żony, Tekli z Wołłowiczów Radziwiłłowej, stolnikowej litewskiej, wybudował kaplicę pod wezwaniem Matki Bożej Różańcowej, przekształcając w tym celu południowe ramię transeptu. Do krypty pod kaplicą, w której pochowano Teklę Wołłowiczównę, prowadziło wejście od strony zachodniej. Podobny otwór wejściowy odsłonięto także w południowych fundamentach nawy. Niestety nie przetrwał do czasów współczesnych wystrój wewnętrzny kaplicy. Ściany i wsparta na trompach kopuła nie zachowały żadnych podziałów ani dekoracji, pozostały po nich tylko ścięte narożniki, flankowane pilastrami podtrzymującymi odcinkowe belkowania. Między pilastrami umieszczono wysmukłe, konchowe nisze – charakterystyczny architektoniczny element znany z lubelskiego mauzoleum Firlejów. Stojące w nich figury przynależą do dawnego wyposażenia kościoła, natomiast same ołtarze pochodzą już z okresu międzywojennego i są wierną kopią ołtarzy z kaplicy pw. św. Jana Kantego (tzw. kaplicy Radziwiłłowskiej).
Inicjatorką i realizatorką kolejnej kaplicy (zwanej Radziwiłłowską) była Katarzyna z Sobieskich Radziwiłłowa, synowa Aleksandra Ludwika Radziwiłła, małżonka Michała Kazimierza Radziwiłła. Przyozdobiła ją także freskami.
Wiek XVIII przyniósł kościołowi nowe wyposażenie oraz generalny remont dachu, wnętrz i elewacji. Dzięki Annie z Sanguszków Radziwiłłowej wzbogacił się o dwa ołtarze boczne przytęczowe oraz ołtarze kaplicy Św. Jana Kantego i Wołłowiczów. Osobiste zaangażowanie Anny z Sanguszków może wskazywać na szczególne znaczenie kaplicy Radziwiłłowskiej, ze względu na umieszczone w niej relikwie.
Przekształcono też najbliższe otoczenie kościoła. W latach sześćdziesiątych XVIII wieku wzniesiono dzwonnicę, kostnicę oraz ogrodzenie z bramkami. Także w połowie XVIII wieku wybudowano drewnianą plebanię i drewnianą kuchnię (zamieniona następnie w wikariat). Plebanię w 1803 roku obmurowano cegłą i otynkowano.
Sytuacja ekonomiczna parafii na początku XIX wieku wyglądała następująco. Przy samym kościele istniały zabudowania gospodarskie proboszcza bialskiego, zespół ten składał się z plebanii, kuchni, stajni, spichlerza, dwóch chlewów. Do probostwa należał także drewniany budynek szpitalny (ul. Lubelska), trzy budynki alteryjne i przynależne im place: Najświętszej Panny Różańcowej, św. Jana Nepomucena i św. Wiktora (wszystkie przy ul. Lubelskiej). Własnością parafii był folwark w Czosnówce (30 budynków), browar w Czosnówce, karczmy w Czosnówce i Sidorkach (zajezdna), folwark w Wólce Plebańskiej (22 budynki), młyn wodny w Wólce Plebańskiej. W samym mieście parafia dysponowała kilkoma placami i ogrodami. Z podanych nieruchomości proboszcz pobierał dziesięcinę i czynsz. Z gruntów bialskich prawie 140 ówczesnych korców ziarna lub 1884 złp. Z folwarku Cicibór 42 korce, z Worońca - 7, z Sycyny - 1, z Krzymowskich - 10, z Rogoźniczki - 10. Z placu, na którym funkcjonowała szkoła wydziałowa (Akademia Bialska) parafia otrzymywała 200 złp., z dominium hrabstwa bialskiego - 135 złp. Parafia posiadała także „kapitały niepewne” w wysokości 2000 złp. ulokowane po 1000 złp. na kahale bialskim i na mieszkańcach Białej.
Pod koniec lat 50. XIX wieku, proboszcz bialski w oparciu o powyższe dochody, dysponując zabezpieczeniem finansowym w wysokości 3677 rubli rosyjskich, nosił się z zamiarem wykonania przy kościele prac o charakterze remontu generalnego. Remont ten został przeprowadzony ostatecznie w latach 1873 - 1874, pod nadzorem architekta Maksymiliana Pawłowskiego i pod kierunkiem „Społecznego Komitetu” złożonego z właścicieli ziemskich: Kazimierza Mirskiego, Stefana Buchowieckiego, Maksymiliana Lewickiego, proboszcza bialskiego ks. Józefa Mleczko i Ludwika Rzewuskiego mieszczanina bialskiego. Pracami objęto dach kościoła (więźbę i pokrycie), elewację, stolarkę okienną i drzwiową. Naprawiono także uszkodzone sklepienia, wymieniono tynki wewnętrzne i zewnętrzne. Poddano konserwacji rzeźby św. Anny i św. Joachima, wypełniające nisze fasady. Największe zmiany nastąpiły we wnętrzu świątyni. W trakcie remontu sklepień usunięto ich dekoracje. Przeprowadzono również bliżej nieokreślone prace przy kaplicy Różańcowej (Wołłowiczów), z powodu złego zachowania niszcząc zapewne jej wewnętrzną artykulację. Znacznie łagodniej potraktowano kaplicę św. Jana Kantego (Radziwiłłowską) dostrzegając jej wyjątkowy artystyczny i ideowy charakter. Przy fasadzie przekształcono portyk kolumnowy, zabudowując jego arkady i nadbudowując go o lokalność - magazynek służący organiście. Zamurowano wejścia do obszernych, wypełnionych pochówkami, krypt.
W 1881 roku remontem objęto chór muzyczny.
W latach 1899 - 1900 staraniem ks. Ludwika Górniaka została odnowiona, przez „Salon Artystyczny” z Warszawy (artyści Rudziński i bracia Wiśniewscy), dekoracja kaplicy Radziwiłłowskiej. Także Wiśniewski namalował do ołtarza w kaplicy nowy obraz „Jan Kanty”.
Od ówczesnych prac wygląd kościoła przetrwał do naszych czasów praktycznie w niezmienionym stanie. Raz jeszcze tylko, w 1903 roku, pojawiły się projekty jego rozbudowy. Architekt Władysław Wołłodko widział w tym miejscu kościół nowy, neogotycki. Drugi, nie sygnowany projekt, zakładał rozbudowę kościoła, a właściwie wydłużenie go o dwa przęsła i dobudowę nowej wieżowej fasady. Zamierzenia te skończyły się kolejnym i nie ostatnim remontem kościoła (elewacje - 1911, wnętrze - 1914, w 1919 pokryto dach blachą ocynkowaną). Późniejsze remonty nie wpłynęły na układ przestrzenny świątyni, jej bryłę i artykulacje elewacji.
W 1919 roku zlikwidowano parafię Św. Anny, a kościół przekazano zgromadzeniu OO Salezjanów. Służył im do 1925 roku. W tym czasie najistotniejsze zmiany zaszły w kaplicy Wołłowiczów. Istniejące ołtarze drewniane przeniesiono w 1923 roku do kościoła Św. Antoniego, w ich miejsce wykonano nowe, będące kopią ołtarzy z kaplicy Radziwiłłowskiej. Pierwszy ołtarz powstał już w 1920 roku, drugi w latach 1927 - 1930. W pierwszym umieszczono XVII-wieczny obraz „Matki Boskiej z Dzieciątkiem” (wraz z wotami), w drugim figurę „Serca Jezusowego”. Po przywróceniu przy kościele samodzielnej parafii (21 czerwca 1929 roku) zelektryfikowano i odnowiono cały zespół, do świątyni zakupiono wieczną lampę, obraz „Św. Teresa”, przeprowadzono konserwację rzeźb. Bialczanie wspomogli parafię licznymi darami. Wydaje się, że wymienione wyżej a prowadzone po 1900 roku remonty, miały charakter doraźny, ponieważ w 1935 roku burmistrz miasta Aleksander Walewski zwrócił się z prośbą do biskupa Henryka Przeździeckiego o przymuszenie administratorów kościołów Św. Anny i Św. Antoniego do wykonania prac remontowych. Interwencja okazała się bardzo skuteczna, jeszcze w tym samym roku odnowiono cały zespół kościoła św. Anny.

</doc>
<doc id="1272811" url="https://pl.wikipedia.org/wiki?curid=1272811" title="Mario Balotelli">
Mario Balotelli

Mario Barwuah Balotelli (ur. 12 sierpnia 1990 w Palermo) – włoski piłkarz, występujący na pozycji napastnika w szwajcarskim klubie FC Sion. Wychowanek Lumezzane. Następnie zawodnik Interu Mediolan, Manchesteru City, AC Milanu i Liverpoolu. Reprezentant Włoch, srebrny medalista Mistrzostw Europy 2012 i brązowy medalista Pucharu Konfederacji 2013.
Kariera klubowa.
Początki.
Pierwsze piłkarskie kroki stawiał w parafialnej drużynie Mompiano (dzielnica Brescii). Jako 16-latek zadebiutował w meczu 3. ligi w barwach A.C. Lumezzane.
Inter Mediolan.
We włoskiej Serie A debiutował w barwach Interu Mediolan w grudniu 2007 w wygranym meczu z Cagliari (2:0). W sezonie 2009/2010 wraz z drużyną Interu triumfował w rozgrywkach Ligi Mistrzów.
Manchester City.
13 sierpnia 2010 Balotelli podpisał pięcioletni kontrakt z angielskim Manchesterem City. W barwach nowego zespołu zadebiutował 19 sierpnia w meczu kwalifikacji do Ligi Europy z FC Timișoara (1:0). Na boisku pojawił się w 57. minucie spotkania, a kwadrans później zdobył gola, zapewniając zwycięstwo swojej nowej drużynie.
AC Milan.
W styczniu 2013 Balotelli powrócił na San Siro, by tym razem reprezentować barwy AC Milanu, który kupił włoskiego napastnika z Manchesteru City za ok. 20 milionów euro. Balotelli podpisał 4,5-letni kontrakt, w ramach którego zarabiać miał 5 milionów euro rocznie.
W Milanie zadebiutował 3 lutego w wygranym 2:1, ligowym meczu z Udinese Calcio, strzelając dwie bramki. Sezon 2012/2013 Mario Balotelli zakończył z 12 trafieniami w 13 spotkaniach. Kolejny sezon, który również w całości spędził w Milanie, okazał się jednym z najlepszych w jego karierze pod kątem liczby zdobytych bramek – we wszystkich rozgrywkach zdobył on łącznie 18 goli.
Liverpool.
25 sierpnia 2014 podpisał trzyletni kontakt z Liverpoolem. Kwota transferu wyniosła 16 mln funtów. W klubie zadebiutował 31 sierpnia w wygranym, 3:0, wyjazdowym meczu 2. kolejki Premier League z Tottenhamem. Swoją pierwszą bramkę dla "The Reds" strzelił 16 września 2014 w meczu fazy grupowej Ligi Mistrzów z Łudogorcem Razgrad (2:1). Łącznie w sezonie 2014/2015 zagrał w 28 meczach Liverpoolu i strzelił 4 bramki (3 w pucharach, 1 w lidze).
Powrót do Milanu.
27 sierpnia 2015 na zasadzie rocznego wypożyczenia powrócił do Milanu. W całym sezonie 2015/2016 Balotelli wystąpił w 23 spotkaniach, strzelając 3 bramki, z czego 1 w Serie A.
OGC Nice.
Po zakończeniu sezonu Milan nie zdecydował się na wykupienie Balotellego z Liverpoolu. Angielski klub również nie miał zamiaru dalej zatrudniać zawodnika i nie brał pod uwagę jego powrotu do klubu. Włoch, znany z trudnego charakteru i stwarzania ogromnych problemów pozaboiskowych, miał kłopot ze znalezieniem nowego pracodawcy. Mówiło się o zainteresowaniu jego osobą m.in. klubów tureckich. Ostatecznie, pomocną dłoń do piłkarza wyciągnęło OGC Nice. 31 sierpnia 2016 piłkarz podpisał dwuletni kontrakt z francuskim klubem. W Ligue 1 zadebiutował 11 września 2016, strzelając 2 gole w wygranym 3:2 meczu z Olympique Marsylia.
Kariera reprezentacyjna.
O jego grę w swojej reprezentacji starała się Ghana, ponieważ z tego kraju pochodzą jego biologiczni rodzice, jednak sam Balotelli wybrał grę w reprezentacji Włoch (kadra do lat 21). W seniorskiej reprezentacji Włoch Balotelli zadebiutował 10 sierpnia 2010 w przegranym 0:1 towarzyskim spotkaniu przeciwko WKS, będącym pierwszym meczem Włochów pod wodzą nowego selekcjonera Cesare Prandellego.
Swą pierwszą bramkę dla reprezentacji zdobył 11 listopada 2011 roku w meczu towarzyskim z Polską, rozgrywanym na Stadionie Miejskim we Wrocławiu.
Wraz z reprezentacją Włoch na Mistrzostwach Europy 2012 zajął drugie miejsce. Na tym turnieju strzelił trzy bramki (jedną w meczu fazy grupowej z Irlandią i dwie w spotkaniu półfinałowym z Niemcami).
Życie prywatne.
Balotelli przyszedł na świat w Palermo, w rodzinie imigrantów z Ghany, jako Mario Barwuah. Rodzina następnie przeprowadziła się na północ Włoch, do Brescii. Mały Mario był chorowity, a jego rodzice byli biedni, więc w roku 1993 pracownicy opieki społecznej zaproponowali im, by oddali syna pod opiekę rodziny zastępczej, Franca i Silvii Balotellich, pochodzenia żydowskiego. Nigdy nie został przez nich zaadoptowany formalnie, więc dopiero w wieku 18 lat uzyskał obywatelstwo włoskie i przybrał wtedy nazwisko rodziców zastępczych. Mario regularnie odwiedzał swoich rodziców biologicznych. Twierdzą oni, że syn początkowo miał być pod opieką zastępczą tylko rok, ale potem okres ten przedłużano wbrew ich woli. 
Ma troje rodzeństwa, Abigail, Enocha (będącego także piłkarzem) i Angel.

</doc>
<doc id="1272812" url="https://pl.wikipedia.org/wiki?curid=1272812" title="Książę i żebrak – hollywoodzka opowieść">
Książę i żebrak – hollywoodzka opowieść

Książę i żebrak – hollywoodzka opowieść ("Modern Twain Story: The Prince and the Pauper", 2007) – film Jamesa Quattrochiego. W rolach głównych wystąpili Dylan i Cole Sprouse. Film opiera się na książce Marka Twaina "Książę i żebrak".
Fabuła.
Tom Canty jest dobrze wychowanym dzieckiem mieszkającym ze swoim dziadkiem. Chłopak od zawsze marzył o karierze aktorskiej, a jego specyficzny sposób bycia nie znajdywał aprobaty zarówno ze strony szkolnych kolegów, jak i jego dziadka. Pewnego dnia chłopak poznaje swojego idola ze szklanego ekranu Eddiego Tudora. To odmienia jego życie i doprowadza do serii śmiesznych wydarzeń.
Wersja polska.
Wersja polska: SDI Media Polska
Reżyseria: Łukasz Lewandowski
Dialogi: Aleksander Jaworowski
Wystąpili:
i inni
Lektor: Paweł Bukrewicz i Tomasz Knapik

</doc>
<doc id="1272814" url="https://pl.wikipedia.org/wiki?curid=1272814" title="Niderlandzki">
Niderlandzki



</doc>
<doc id="1272815" url="https://pl.wikipedia.org/wiki?curid=1272815" title="Joseph Helffrich">
Joseph Helffrich

Joseph Helffrich (ur. 12 stycznia 1890 w Mannheimie, zm. 1971) – niemiecki astronom.
W latach 1909–1911 odkrył 13 planetoid. W 1913 uzyskał stopień doktora na Uniwersytecie w Heidelbergu.
Na jego cześć nazwano planetoidę (2290) Helffrich.

</doc>
<doc id="1272818" url="https://pl.wikipedia.org/wiki?curid=1272818" title="Poemat opisowy">
Poemat opisowy

Poemat opisowy – utwór wierszowany, którego podstawową formą podawczą jest opis. Przedmiotem opisu jest przyroda, krajobraz, przedmioty kulturowe, zajęcia ludzi (gospodarowanie na wsi); opisowi towarzyszy ton dydaktyczny, nierzadko w takim poemacie obecna jest refleksja filozoficzna.
Początki gatunkowi dały "Georgiki" Wergiliusza, do których nawiązał później klasycyzm. W oświeceniu to jeden z wiodących gatunków niefabularnej epiki dydaktyczno-filozoficznej, którego rozkwit przypadał w całej Europie na XVIII w., a w Polsce dopiero na XIX w. 
Opisowa prezentacja wybranych fragmentów świata przedstawionego pełniła nade wszystko funkcję filozoficzno-umoralniającą, stając się jednym z ogniw oświeceniowego, racjonalistycznego postrzegania świata oraz miejsca, jakie wyznaczono w nim „oświeconemu”, nowożytnemu człowiekowi.
Dwa najwybitniejsze w literaturze światowej poematy opisowe, "Pory roku" Jamesa Thomsona oraz "Ziemianin" Jacques’a Delille’a, były hołdem złożonym oświeceniowemu przyrodoznawstwu i fizyce. Pierwszemu z wymienionych utworów patronował Isaac Newton ze swą wizją uporządkowanego kosmosu, w którym rządzą odkrywane przez umysł ludzki odwieczne prawa fizyki, drugiemu zaś – George-Louis Leclerc de Buffon, autor kilkutomowej, niezwykle popularnej w XVIII w. "Historii naturalnej" (1794) oraz "Epok natury" (1786). 
Nowożytne poematy opisowe w ich wersji oświeceniowej miały ambicje pogodzenia triumfującego scjentyzmu z literackością, empirycznej refleksji i przyrodzie z pasją subiektywnego opisywania świata. Utwory takie korzystały również z filozofii i etyki pragmatycznej J. Locke'a, dla którego człowiek stawał się kreatorem rzeczywistości, twórca na miarę swoich potrzeb i geniuszu.
Poeci klasycystyczni odwoływali się poza tym chętnie do formuły Horacego pochodzącej z "Listu do Pizonów": "ut pictura poesis" (poemat to jak obraz), wyrażającej pogląd o pokrewieństwie poezji i malarstwa opisowego – dwóch dziedzin sztuki posługujących się zasadą imitacji, naśladowania natury.
Nawiązania i kontynuacje.
Gatunek uprawiany był już w starożytności, czego dowodem są "Praca i dnie" Hezjoda oraz "Georgiki" Wergiliusza.
Innym znanym poematem opisowym, tłumaczonym kilkakrotnie na język polski, były "Ogrody" J. Delille’a.
Polskie poematy rolnicze z ich kultem pracy na roli stanowiły zapowiedź pozytywistycznej filozofii pracy u podstaw oraz pracy organicznej, a ich oddziaływanie widoczne jest choćby w sylwetkach dobrych gospodarzy w "Nad Niemnem" Elizy Orzeszkowej, "Nocach i dniach" Marii Dąbrowskiej czy "Dolinie Issy" Czesława Miłosza.

</doc>
<doc id="1272819" url="https://pl.wikipedia.org/wiki?curid=1272819" title="Holenderski">
Holenderski



</doc>
<doc id="1272820" url="https://pl.wikipedia.org/wiki?curid=1272820" title="Żaba strumieniowa">
Żaba strumieniowa

Żaba strumieniowa ("Rana graeca") – gatunek płaza z rodziny żabowatych występującego na Bałkanach.
Żaba strumieniowa osiąga długość 7–8 cm. Posiada krępy tułów i płaską głowę. Oczy są złotobrązowe, z poziomymi źrenicami. Żaba jest brązowa lub szara, często cętkowana. Spód ciała jasny.
Żyje głównie na chłodnych, wilgotnych, górskich terenach, w rzekach i potokach. 
Zwierzę żywi się owadami i pajęczakami. Aktywna przez całą dobę, zimą zapada w stan hibernacji.
Samica składa 200–2000 jaj, z których po 8–14 dniach wylęgają się kijanki. Po dwóch-trzech miesiącach kijanki przemieniają się w dorosłe żaby.

</doc>
<doc id="1272822" url="https://pl.wikipedia.org/wiki?curid=1272822" title="Rezerwat przyrody Jodły Karnieszewickie">
Rezerwat przyrody Jodły Karnieszewickie

Rezerwat przyrody „Jodły Karnieszewickie” – rezerwat florystyczny w województwie zachodniopomorskim, w powiecie koszalińskim, w gminie Sianów, 2 km na wschód-południowy wschód od Karnieszewic, po południowej stronie drogi krajowej nr 6 Koszalin-Słupsk.
Rezerwat został utworzony na mocy zarządzenia Ministra Leśnictwa i Przemysłu Drzewnego z dnia 16 stycznia 1978 roku. Zajmuje powierzchnię 36,81 ha (akt powołujący podawał 37,14 ha).
Celem ochrony jest zachowanie starodrzewu jodłowego poza granicą naturalnego zasięgu jodły pospolitej ("Abies alba", o obwodach pni 100 do 300 cm) oraz flory mszaków epifitycznych, w tym licznej populacji zagrożonego wyginięciem wątrobowca widlika krzaczkowatego ("Metzgeria fruticulosa"). W poszyciu wiciokrzew pomorski ("Lonicera periclymenum").
Obszar rezerwatu objęty jest ochroną czynną.
Nadzór: Nadleśnictwo Karnieszewice.

</doc>
<doc id="1272825" url="https://pl.wikipedia.org/wiki?curid=1272825" title="Maciejowa (szczyt)">
Maciejowa (szczyt)

Maciejowa (837 m) – szczyt w Gorcach. Położony jest w długim grzbiecie biegnącym od Turbacza na zachód do Rabki-Zdroju. Znajduje się w tym grzbiecie pomiędzy szczytem Tatarów i polaną Przysłop. Nad polaną tą wznoszą się blisko siebie trzy niewybitne szczyty; w kolejności od zachodu na wschód są to: Maciejowa, Przysłop i Bardo. Na szczycie Przysłop stoi Bacówka PTTK na Maciejowej. Pomiędzy Maciejową a Przysłopem jest przełęcz Kocioł.
Maciejową niemal całkowicie porasta las, jedynie w jej wschodni stok wcina się wąski pas polany Przysłop. Stok północno-wschodni opada do doliny Słonki, południowo-zachodni do doliny Poniczanki. W jego dolnej części wypływa potok Worwów. Na północnym stoku znajduje się zespół wyciągów narciarskich, z których najdłuższy dociera w pobliże wierzchołka.
Przez szczyt przebiega znakowany na czerwono Główny Szlak Beskidzki im. Kazimierza Sosnowskiego. Na szczycie kończy się też czarny szlak rozpoczynający się w Rabce-Zdroju na Plasówce. Grzbiet Maciejowej oraz północne zbocza są odsłonięte (tzw. polana Maciejowa). Roztaczają się z niej szerokie widoki na Babią Górę, Pasmo Policy oraz Beskid Makowski.
Maciejowa znajduje się poza obszarem Gorczańskiego Parku Narodowego, w granicach Rabki-Zdroju w powiecie nowotarskim, województwie małopolskim.

</doc>
<doc id="1272826" url="https://pl.wikipedia.org/wiki?curid=1272826" title="Jodie Sweetin">
Jodie Sweetin

Jodie Sweetin (ur. 19 stycznia 1982 w Los Angeles) – amerykańska aktorka, znana najbardziej z roli Stephanie Tanner w serialu "Pełna chata" oraz jego kontynuacji: "Pełniejsza chata" ("Fuller House").
Po zakończeniu zdjęć do "Pełnej chaty" zagrała epizodyczne role w "Ich pięcioro", "Brotherly Love", "Tak, kochanie".

</doc>
<doc id="1272830" url="https://pl.wikipedia.org/wiki?curid=1272830" title="Autostrada M60 (Dania)">
Autostrada M60 (Dania)



</doc>
<doc id="1272831" url="https://pl.wikipedia.org/wiki?curid=1272831" title="Gentlemen-at-Arms">
Gentlemen-at-Arms

Straż Przyboczna Jej Królewskiej Mości Honorowy Korpus Genlemen-at-Arms (, do 1834 r. "Gentlemen Pensioners") – jeden z oddziałów wchodzących w skład straży przybocznej brytyjskiego monarchy, powołany do życia przez króla Henryka VIII w 1509 r. jako straż przyboczna, która miała towarzyszyć królowi podczas bitwy.
Po raz ostatni jednostka walczyła w polu podczas wojny domowej. Podczas bitwy pod Edgehill w 1642 r. jeden z żołnierzy o nazwisku Matthews ocalił życie księcia Walii. Do XIX w. Gentlemen-at-Arms pozostawali w służbie regularnej, mimo iż spełniali wyłącznie rolę ceremonialną. Obecnie korpus pełni głównie rolę ceremonialną. Towarzyszą monarsze podczas oficjalnych uroczystości, np. podczas wizyt głów państwa, uroczystego otwarcia sesji parlamentu oraz uroczystości związanych z nadawaniem orderów.
W skład korpusu wchodzi pięciu oficerów (kapitan, porucznik, chorąży, clerk oraz adiutant) i 27 żołnierzy. Stanowisko kapitana jest urzędem politycznym – jest on jednocześnie głównym whipem rządowym w Izbie Lordów. Aby otrzymać pozostałe stanowiska oficerskie, należy uprzednio służyć w szeregach korpusu. W chwili powołania żołnierze nie mogą mieć więcej niż 55 lat. Wszyscy muszą być emerytowanymi oficerami. Muszą odejść na emeryturę po ukończeniu 70 lat.

</doc>
<doc id="1272832" url="https://pl.wikipedia.org/wiki?curid=1272832" title="Best of Benassi Bros.">
Best of Benassi Bros.

Best of Benassi Bros. – kompilacyjny album greatest hits zawierający najbardziej znane utwory włoskiego duetu Benassi Bros. Wydano dwie wersje albumu:

</doc>
<doc id="1272833" url="https://pl.wikipedia.org/wiki?curid=1272833" title="Salak (drzewo)">
Salak (drzewo)



</doc>
<doc id="1272834" url="https://pl.wikipedia.org/wiki?curid=1272834" title="Agnieszka Kawiorska">
Agnieszka Kawiorska

Agnieszka Kawiorska (ur. 29 stycznia 1982 w Sandomierzu) – polska aktorka teatralna i filmowa.
Życiorys.
Absolwentka Państwowej Wyższej Szkoły Teatralnej w Krakowie (2006). Jeszcze jako studentka drugiego roku zadebiutowała na scenie Teatru Starego w Krakowie w spektaklu "Gang Bang" Pawła Sali w reżyserii Krzysztofa Jaworskiego (2004). Pierwszą ważną rolą na dużym ekranie był film "Katyń" w reżyserii Andrzeja Wajdy, gdzie zagrała Ewę, córkę zamordowanego w Katyniu generała. Po ukończeniu PWST występowała na deskach krakowskich teatrów: Teatru Starego, Teatru Ludowego oraz Teatru Variete. Doskonaliła swój aktorski warsztat w The Actors Temple w Londynie.

</doc>
<doc id="1272835" url="https://pl.wikipedia.org/wiki?curid=1272835" title="Palma olejowa">
Palma olejowa



</doc>
<doc id="1272837" url="https://pl.wikipedia.org/wiki?curid=1272837" title="Salacca edulis">
Salacca edulis



</doc>
<doc id="1272839" url="https://pl.wikipedia.org/wiki?curid=1272839" title="II pochód zimowy">
II pochód zimowy

II pochód zimowy – rajd żołnierzy Armii Czynnej Ukraińskiej Republiki Ludowej z Polski i Rumunii na terytorium USRR w 1921 roku.
Przygotowania.
Po przegranej wojnie ukraińsko-bolszewickiej ruchem powstańczym w USRR kierował Centralny Ukraiński Komitet Powstańczy (CUKP). Utrzymywał on poprzez kurierów stałą łączność z Sztabem Partyzancko-Powstańczym (SPP) we Lwowie. Dzięki temu gen. Jurko Tiutiunnyk dysponował dokładnymi informacjami na temat stanu ruchu powstańczego i dyslokacji jednostek Armii Czerwonej. 
W połowie 1921 roku przygotowania do rajdu na Ukrainę dobiegały końca. Okazało się jednak, że wywiad bolszewicki posiada swoich agentów zarówno w SPP, jak i CUKP. Rząd USRR słał do władz polskich listy protestacyjne, w których żądano zaprzestania popierania organizacji antybolszewickich. Równolegle bolszewicy starali się rozbić ruch ukraiński od środka. Liczni emisariusze odwiedzali obozy internowanych i zachęcali żołnierzy armii URL do powrotu na Ukrainę, obiecując całkowitą amnestię. Jednak mimo trudnych warunków, panujących w obozach internowania, niewielu żołnierzy tym uległo namowom i zdecydowało się na powrót.
Latem 1921 bolszewicy odnieśli szereg sukcesów w walce z ukraińskim ruchem powstańczym. Wojska wewnętrzne CzeKa rozbiły wiele oddziałów partyzanckich; praktycznie zlikwidowany został CUKP. W związku z tym SPP musiał przełożyć termin rajdu, który miał być sygnałem do powstania powszechnego.
Po rozbiciu CUKP szanse powodzenia akcji powstańczej zostały zredukowane praktycznie do zera. Mimo to gen. Tiutiunnyk postanowił przeprowadzić rajd. Pod koniec października 1921 roku utworzono trzy ukraińskie grupy:
Razem liczyły one zaledwie około 1500 żołnierzy, źle wyekwipowanych i słabo uzbrojonych.
Plan maksymalny przewidywał opanowanie północnej części Prawobrzeżnej Ukrainy, a dla grupy besarabskiej zajęcie Odessy wraz z przyległymi terenami. W razie powodzenia akcji na opanowane tereny miały wkroczyć z terenu Polski oddziały Armii URL pod dowództwem gen. Ołeksandra Udowyczenki. Na zdobyte tereny miał przybyć Symon Petlura, wezwać ludność do walki partyzanckiej i wypierać powoli jednostki Armii Czerwonej z terenu Ukrainy.
Plan minimalny przewidywał wykonanie rajdu jedynie o znaczeniu propagandowym.
Atak.
Jako pierwsza przekroczyła granicę Grupa Podolska. Przeprowadziła ona ponad 1500 kilometrowy rajd po Podolu i Kijowszczyźnie i po nieudanych próbach połączenia z grupą J. Tiutiunnyka 6 grudnia ponownie przekroczyła granicę i została internowana przez Polaków.
Grupa besarabska, której zadaniem było odwrócenie uwagi bolszewików od pozostałych grup, przekroczyła granicę w okolicach miasteczka Bendery, jednak już po kilku dniach, osaczona przez bolszewicką kawalerię, zmuszona została do zakończenia akcji.
Największe nadzieje kierownictwo ukraińskie wiązało z najliczniejszą Grupą Wołyńską gen. Tiutiunnyka, która przekroczyła granicę 4 listopada. Po trzech dniach grupa odniosła pierwszy i jedyny sukces, zajmując Korosteń. Bolszewicy rzucili przeciw Ukraińcom całą dywizję kawalerii, która niebawem odzyskała miasto. Zagrożony otoczeniem gen. Tiutiunnyk, straciwszy nadzieję na połączenie z grupą Palija-Czornoho, postanowił zakończyć rajd. Jednak w drodze do granicy polskiej jego oddział został otoczony pod miasteczkiem Bazar i rozbity. Podczas zaciętego boju zginęło ponad 500 żołnierzy ukraińskich, około 400 dostało się do niewoli. Pozostałym, wraz z dowódcą grupy, udało się wydostać z matni. Wzięci do niewoli następnego dnia zostali rozstrzelani przez bolszewików.
Egzekucja pod Bazarem stanowiła tragiczny finał tego etapu walki Ukraińców o niepodległość. Klęska grupy gen. Tiutiunnyka skutecznie zniechęciła dowództwo ukraińskie do podejmowania kolejnych podobnych prób działań rajdowych.

</doc>
<doc id="1272840" url="https://pl.wikipedia.org/wiki?curid=1272840" title="Stadion Ulsan Munsu">
Stadion Ulsan Munsu

Stadion Ulsan Munsu, Ulsan Munsu Football Stadium lub Big Crown Stadium – stadion piłkarski położony w koreańskim mieście Ulsan. Spotkania domowe rozgrywa na nim klub K-League, Ulsan Hyundai Horang-i.
Historia.
Stadion został otwarty w 2001 roku. Posiada 44 466 miejsc siedzących. Rozegrane zostały na nim trzy mecze Mistrzostw Świata 2002:
Mecze fazy grupowej:
Ćwierćfinał:

</doc>
<doc id="1272842" url="https://pl.wikipedia.org/wiki?curid=1272842" title="Anton Sawatzki">
Anton Sawatzki



</doc>
<doc id="1272843" url="https://pl.wikipedia.org/wiki?curid=1272843" title="Andrzej Wieczorkiewicz">
Andrzej Wieczorkiewicz

Andrzej Stanisław Wieczorkiewicz (ur. 25 maja 1942 w Chynowie) – polski ekonomista, nauczyciel akademicki i polityk, profesor nauk ekonomicznych, poseł na Sejm X kadencji.
Życiorys.
W 1966 ukończył studia na Wydziale Ekonomicznym Uniwersytetu Warszawskiego. Rok później został asystentem w Katedrze Międzynarodowych Stosunków Gospodarczych UW, od 1974 pracował jako adiunkt oraz otrzymał stopień doktora. W 1983 uzyskał habilitację, został w 1984 zatrudniony w charakterze docenta. W 1992 otrzymał tytuł profesora. Od 1992 zatrudniony w Katedrze Bankowości i Finansów UW. Został też profesorem w Wyższej Szkole Przedsiębiorczości i Zarządzania im. Leona Koźmińskiego. Był przedstawicielem ministra skarbu państwa w radach nadzorczych spółek. W latach 1993–1997 zajmował stanowisko podsekretarza stanu w Urzędzie Rady Ministrów i Kancelarii Prezesa Rady Ministrów.
W 1982 wstąpił do Polskiej Zjednoczonej Partii Robotniczej, z ramienia partii sprawował mandat posła na Sejm kontraktowy wybranego w okręgu żoliborskim. W trakcie kadencji pełnił funkcję przewodniczącego Komisji Stosunków Gospodarczych z Zagranicą i Gospodarki Morskiej oraz zastępcy przewodniczącego Komisji Przekształceń Własnościowych. Przystąpił do Sojuszu Lewicy Demokratycznej.
W latach 2002–2006 zasiadał w radzie nadzorczej PZU Życie.
Odznaczenia.
W 1987 odznaczony Złotym Krzyżem Zasługi.

</doc>
<doc id="1272844" url="https://pl.wikipedia.org/wiki?curid=1272844" title="Lori Loughlin">
Lori Loughlin

Lori Anne Loughlin (ur. 28 lipca 1964 w Queens, w Nowym Jorku) – amerykańska aktorka i producentka telewizyjna. Wystąpiła jako Rebecca Donaldson „Becky” Katsopolis w sitcomie ABC "Pełna chata" (1988–1995) i sequelu "Pełniejsza chata" (2016–2018), emitowanym na Netflix. Laureatka Young Artist Award (1987) w kategorii nagroda im. Michaela Landona za rolę Kelly w jednym z odcinków serialu "CBS Schoolbreak Special" - pt. "Babies Having Babies" (1986).
Życiorys.
Urodziła się w nowojorskim Queens w rodzinie pochodzenia irlandzkiego. Kiedy miała rok wraz z rodziną przeprowadziła się do Hauppauge na Long Island, gdzie ukończyła Hauppauge-High-School. Była młodszym ratownikiem.
W wieku jedenastu lat rozpoczęła karierę jako modelka i pojawiała się w reklamach telewizyjnych i prasowych. Jako 15-lata została obsadzona w roli początkującej tancerki Jody Travis w operze mydlanej ABC "The Edge of Night" (1980-1984). Powszechnie stała się znana jako Rebecca Donaldson „Becky” Katsopolis w sitcomie ABC "Pełna chata" (1988–1995).
Trafiła na okładki magazynów takich jak „The Lovebook” (w marcu 1985), „TV Guide” (w marcu 1992) i „People” (w kwietniu 2019).
Życie prywatne.
Od stycznia 1981 do października 1982 była związana z Christopherem Atkinsem. Spotykała się też z C. Thomasem Howellem (1985) W latach 1989-1996 była żoną biznesmena Michaela Burnsa. 27 listopada 1997 wyszła za mąż za projektanta mody Mossima Giannulliego. Mają dwie córki: Isabellę Rose (ur. 16 września 1998) i Olivię Jade (ur. 28 września 1999).

</doc>
<doc id="1272846" url="https://pl.wikipedia.org/wiki?curid=1272846" title="Naan (wokalistka)">
Naan (wokalistka)



</doc>
<doc id="1272847" url="https://pl.wikipedia.org/wiki?curid=1272847" title="Kionga">
Kionga

Kionga (ros. Кёнга) – rzeka w azjatyckiej części Rosji. Przepływa przez rejon bakczarski i parabielski w obwodzie tomskim. Źródła na Błotach Wasiugańskich. Po połączeniu z rzeką Czuzik tworzy rzekę Parabiel.
Długość – 498 km, powierzchnia zlewni – 8 570 km², średni przepływ 23,6 m³/s.
Dopływy: Nierszo, Murzia, Makarowka, Ponżenak, Bolszaja Nieńga, Jemielicz, Puża.
Miejscowości nad rzeką: Kionga (wieś), Centralnyj, Ust-Czuzik.

</doc>
<doc id="1272851" url="https://pl.wikipedia.org/wiki?curid=1272851" title="Andrea Barber">
Andrea Barber

Andrea Laura Barber (ur. 3 lipca 1976 w Los Angeles) - amerykańska aktorka. Wystąpiła w roli Kimmy Gibbler w sitcomie ABC "Pełna chata".

</doc>
<doc id="1272854" url="https://pl.wikipedia.org/wiki?curid=1272854" title="Pokonji Dol">
Pokonji Dol

Pokonji Dol – chorwacka wysepka znajdująca się ok. 2 km na południe od miasta Hvar. Jej powierzchnia wynosi 1,67 ha a długość linii brzegowej 466 m. Należy do archipelagu wysp Paklińskich i jest oddzielona od wyspy Hvar kanałem Paklińskim (Pakleni kanal). Na wyspie znajduje się latarnia morska.

</doc>
<doc id="1272855" url="https://pl.wikipedia.org/wiki?curid=1272855" title="ITunes Originals – Death Cab for Cutie">
ITunes Originals – Death Cab for Cutie

iTunes Originals – Death Cab for Cutie – album Death Cab for Cutie z serii "iTunes Originals", wydany 12 października 2005 roku. Składa się on z piosenek grupy nagranych na żywo, a także wywiadów z członkami grupy i filmów dokumentujących sesję nagraniową płyty.

</doc>
<doc id="1272858" url="https://pl.wikipedia.org/wiki?curid=1272858" title="Mercedes Conecto">
Mercedes Conecto



</doc>
<doc id="1272862" url="https://pl.wikipedia.org/wiki?curid=1272862" title="Palma kokosowa">
Palma kokosowa



</doc>
<doc id="1272866" url="https://pl.wikipedia.org/wiki?curid=1272866" title="Zdzisław Dubiella">
Zdzisław Dubiella

Zdzisław Andrzej Dubiella (ur. 27 kwietnia 1938 w Starogardzie Gdańskim) – polski polityk, fizyk, poseł na Sejm I kadencji.
Życiorys.
Ukończył w 1960 studia na Wydziale Matematyki, Fizyki i Chemii Uniwersytetu Mikołaja Kopernika w Toruniu. Uzyskał następnie stopień naukowy doktora nauk fizycznych na Uniwersytecie Gdańskim. Od 1960 do 1970 pracował jako nauczyciel w szkołach średnich. W latach 1970–1981 i 1989–1996 był asystentem i adiunktem w Wyższej Szkole Inżynierskiej w Koszalinie (przemianowanej na Politechnikę Koszalińską). Od 1995 do 2000 pełnił funkcję rektora Bałtyckiej Wyższej Szkoły Humanistycznej, następnie krótko zajmował to stanowisko w Elbląskiej Wyższej Szkole Humanistycznej. Od 2001 był prorektorem Elbląskiej Uczelni Humanistyczno-Ekonomicznej, następnie został wybrany na rektora tej uczelni.
W latach 1991–1993 sprawował mandat posła na Sejm I kadencji, wybranego z listy Porozumienia Obywatelskiego Centrum (z okręgu koszalińsko-słupskiego). Od 1994 do 1998 zasiadał w radzie miasta Koszalina, następnie zaś w radzie miejskiej Elbląga z ramienia Akcji Wyborczej Solidarność (1998–2002). W 2013 ponownie wybrany do rady Elbląga z listy Prawa i Sprawiedliwości; utrzymał mandat również w 2014, jednak zrezygnował z niego w trakcie kadencji.
Odznaczenia.
W 2017 otrzymał Złoty Krzyż Zasługi. W 2021 został odznaczony Krzyżem Kawalerskim Orderu Odrodzenia Polski.

</doc>
<doc id="1272869" url="https://pl.wikipedia.org/wiki?curid=1272869" title="Aromachologia">
Aromachologia

Aromachologia - dziedzina nauki zajmująca się badaniem wpływu zapachów na odczucia, nastroje i stany emocjonalne. Poszukuje odpowiedzi jak przez zapach można osiągnąć stan równowagi między psychiką a sferą somatyczną.

</doc>
<doc id="1272870" url="https://pl.wikipedia.org/wiki?curid=1272870" title="Palma daktylowa">
Palma daktylowa



</doc>
<doc id="1272872" url="https://pl.wikipedia.org/wiki?curid=1272872" title="Tymczasowy Rząd Rusinów Podkarpackich">
Tymczasowy Rząd Rusinów Podkarpackich



</doc>
<doc id="1272878" url="https://pl.wikipedia.org/wiki?curid=1272878" title="Twist (singel Goldfrapp)">
Twist (singel Goldfrapp)

Twist – utwór Goldfrapp utrzymany w stylistyce electro-dance z drugiego albumu duetu, "Black Cherry" (2003). Wyprodukowany przez Goldfrapp, spotkał się w większości z pozytywnymi recenzjami krytyków muzycznych. Piosenka była trzecim singlem promującym płytę i zyskując pewną popularność: w Wielkiej Brytanii znalazła się na liście singli poza pierwszą dwudziestką, w USA osiągnęła 18. pozycję na liście Billboard Dance Sales.
Edycje singla.
CD1 ()
CD2 ()
DVD single ()
Digital single ()
US CD single ()
UK limited edition box set ()
CD1:
CD2:
DVD:

</doc>
<doc id="1272880" url="https://pl.wikipedia.org/wiki?curid=1272880" title="Kevin Phillips">
Kevin Phillips

Kevin Phillips (ur. 25 lipca 1973 w Hitchin) – angielski piłkarz występujący podczas kariery na pozycji napastnika.
Kariera klubowa.
Kevin Phillips zawodową karierę rozpoczynał w 1992 roku w zespole Baldock Town. Następnie przeniósł się do Watfordu, barwy którego reprezentował przez trzy sezony, w trakcie których angielska drużyna występowała w drugiej oraz trzeciej lidze. Łącznie dla Watfordu Phillips strzelił 24 gole w 59 spotkaniach, po czym podpisał kontrakt z Sunderlandem. W pierwszym sezonie występów w barwach "Czarnych Kotów" Kevin zdobył 29 bramek i w znacznym stopniu przyczynił się do zajęcia przez Sunderland trzeciego miejsca w Division One. W kolejnych rozgrywkach klub Phillipsa zwyciężył w rozgrywkach drugiej ligi i awansował do Premier League. Angielski napastnik zaliczył wówczas 23 trafienia w 26 pojedynkach. W sezonie 1999/2000 wychowanek Baldock Town zadebiutował w najwyższej klasie rozgrywek w kraju. Sunderland zakończył zmagania na siódmym miejscu, a sam Phillips z 30 bramkami na koncie został królem strzelców ligi, a także zdobył prestiżową nagrodę – Złotego Buta. W kolejnych sezonach Kevin do siatki rywali trafiał już coraz rzadziej, a łącznie dla Sunderlandu uzyskał aż 115 goli. Latem 2003 roku Phillips zdecydował się podpisać kontrakt z Southamptonem. Dla "Świętych" grał przez dwa sezony, w których zdobył kolejno trzynaście oraz dziesięć bramek. Gdy podopieczni Harry'ego Redknappa spadli do drugiej ligi, Kevin zdecydował się zmienić klub i ostatecznie trafił do Aston Villi. Na Villa Park występował jednak tylko w sezonie 2005/2006, po którego zakończeniu przeniósł się do grającego w The Championship West Bromwich Albion. Zespół "The Baggies" zajął czwartą lokatę w rozgrywkach, jednak w barażu o awans do Premier League musiał uznać wyższość Derby County. 9 lipca 2008 roku Phillips podpisał dwuletni kontrakt z Birmingham City.
Kariera reprezentacyjna.
W reprezentacji Anglii Phillips zadebiutował 28 kwietnia 1999 roku w zremisowanym 1:1 spotkaniu z Węgrami. W 2000 roku znalazł się w kadrze Kevina Keegana na mistrzostwa Europy, na których Anglicy nie zdołali wyjść z grupy. Łącznie dla drużyny narodowej Kevin grał przez dwa lata, w trakcie których wystąpił w ośmiu meczach i nie strzelił ani jednej bramki.

</doc>
<doc id="1272881" url="https://pl.wikipedia.org/wiki?curid=1272881" title="Sosh">
Sosh



</doc>
<doc id="1272882" url="https://pl.wikipedia.org/wiki?curid=1272882" title="Nais">
Nais



</doc>
<doc id="1272883" url="https://pl.wikipedia.org/wiki?curid=1272883" title="Michela Ponza">
Michela Ponza

Michela Ponza (ur. 12 lutego 1979 r. w Bolzano) – włoska biathlonistka, brązowa medalistka mistrzostw świata.
Kariera.
Po raz pierwszy na arenie międzynarodowej pojawiła się w 1997 roku, startując mistrzostwach świata juniorów w Forni Avoltri. Zajęła tam szóste miejsce w sprincie. Podczas rozgrywanych rok później mistrzostw świata juniorów w Valcartier zdobyła srebrny medal w biegu indywidualnym i brązowy w sztafecie. Ponadto na mistrzostwach świata juniorów w Pokljuce w 1999 roku była trzecia w biegu pościgowym.
W zawodach Pucharu Świata zadebiutowała 8 stycznia 1998 roku w Ruhpolding, gdzie nie ukończyła rywalizacji w sprincie. Pierwsze pucharowe punkty zdobyła 16 grudnia 1998 roku w Osrblie, zajmując 19. miejsce w biegu indywidualnym. Na podium zawodów tego cyklu pierwszy raz stanęła 16 lutego 2003 roku w Oslo, kończąc biegu pościgowy na trzeciej pozycji. Wyprzedziły ją jedynie Niemka Martina Beck i Ołena Zubryłowa z Ukrainy. W kolejnych startach jeszcze sześć razy stawała na podium: 23 marca 2006 roku w Oslo była druga w sprincie, 13 grudnia 2007 roku w Pokljuce była druga w biegu indywidualnym, 28 lutego 2008 roku w Pjongczangu była trzecia w sprincie, 1 marca 2008 roku w Pjongczangu zajęła drugie miejsce w biegu pościgowym, 16 marca 2008 roku w Oslo bieg masowy skończyła na trzeciej pozycji, a 28 marca 2009 roku w Chanty-Mansyjsku była druga w biegu pościgowym. Najlepsze wyniki osiągnęła w sezonie 2007/2008, kiedy zajęła dziesiąte miejsce w klasyfikacji generalnej i trzecie w klasyfikacji biegu masowego.
Podczas mistrzostw świata w Novym Měscie w 2013 roku wspólnie z Dorotheą Wierer, Nicole Gontier i Karin Oberhofer zdobyła brązowy medal w sztafecie. Była też między innymi czwarta w sztafecie podczas mistrzostw świata w Chanty-Mansyjsku w 2011 roku i szósta w sprincie na mistrzostwach świata w Anterselvie w 2007 roku. Podczas igrzysk wojskowych w Annecy w 2013 roku zdobyła złoty medal w sprincie drużynowym, srebrny w biegu patrolowym i brązowy w sprincie indywidualnym.
W 2002 roku wystartowała na igrzyskach olimpijskich w Salt Lake City, gdzie zajęła 36. miejsce w biegu indywidualnym, 46. w sprincie, 38. w biegu pościgowym i 11. w sztafecie. Podczas rozgrywanych cztery lata później igrzysk w Turynie uplasowała się między innymi na piątej pozycji w biegu pościgowym i jedenastej w biegu masowym. Na igrzyskach w Vancouver w 2010 roku zajmowała 27. miejsce w biegu indywidualnym, 43. w sprincie, 50. w biegu pościgowym i 11. w sztafecie. Brała też udział w igrzyskach olimpijskich w Soczi w 2014 roku, plasując się na 38. pozycji w sprincie, 48. w biegu pościgowym i 6. w sztafecie.
Jest wnuczką Vincenzo Demetza.

</doc>
<doc id="1272885" url="https://pl.wikipedia.org/wiki?curid=1272885" title="Stanisław Żurowski (ur. 1943)">
Stanisław Żurowski (ur. 1943)

Stanisław Żurowski (ur. 24 sierpnia 1943 we Lwowie) – polski polityk, muzealnik, etnograf, poseł na Sejm X i I kadencji.
Życiorys.
Ukończył w 1972 studia etnograficzne na Wydziale Filozoficzno-Historycznym Uniwersytetu Jagiellońskiego. Od 1969 do 1974 pracował w Muzeum im. Władysława Orkana w Rabce. Następnie do 1995 był kustoszem w Muzeum Tatrzańskim im. dra Tytusa Chałubińskiego w Zakopanem, a w latach 1995–1997 dyrektorem Zespołu Zamkowego w Niedzicy.
W 1980 przystąpił do „Solidarności”, kierował strukturami związku z Zakopanem. Po wprowadzeniu stanu wojennego został internowany na około osiem miesięcy. Zwolniono go 3 lipca 1982. Z ramienia Komitetu Obywatelskiego sprawował mandat posła X kadencji. Zasiadał także w Sejmie I kadencji z listy Unii Demokratycznej. Należał następnie do Unii Wolności. Od 1997 do 2001 był podsekretarzem stanu w Ministerstwie Kultury i Dziedzictwa Narodowego.
Później wycofał się z działalności politycznej. W 2003 został zastępcą dyrektora Łazienek Królewskich w Warszawie. Był prezesem oddziału zakopiańskiego Polskiego Towarzystwa Ludoznawczego i członkiem jego Zarządu Głównego, członkiem Związku Podhalan, Towarzystwa Przyjaciół Orawy oraz członkiem Zarządu Wojewódzkiego Towarzystwa Miłośników Lwowa.
W 2013, "za wybitne zasługi dla przemian demokratycznych w Polsce, za osiągnięcia w działalności państwowej i publicznej", odznaczony Krzyżem Kawalerskim Orderu Odrodzenia Polski. W 2016 otrzymał Krzyż Wolności i Solidarności.

</doc>
<doc id="1272886" url="https://pl.wikipedia.org/wiki?curid=1272886" title="Best Of Benassi Bros.">
Best Of Benassi Bros.



</doc>
<doc id="1272887" url="https://pl.wikipedia.org/wiki?curid=1272887" title="Best Of Benassi Bros">
Best Of Benassi Bros



</doc>
<doc id="1272888" url="https://pl.wikipedia.org/wiki?curid=1272888" title="Michał Kwieciński">
Michał Kwieciński

Michał Jan Kwieciński (ur. 1 maja 1951 w Warszawie) – polski producent filmowy, reżyser, scenarzysta .
Życiorys.
Absolwent Wydziału Reżyserii i Dramatu Państwowej Wyższej Szkoły Teatralnej im. Aleksandra Zelwerowicza w Warszawie. W 1986 zadebiutował w przedstawieniu "Branzilla", które wyreżyserował dla Teatru Telewizji. Pracował przy spektaklach m.in. w Teatrze Współczesnym w Warszawie oraz Warszawskiej Operze Kameralnej.
Jest pomysłodawcą i założycielem przedsiębiorstwa Akson Studio, specjalizującego się w produkcjach filmowych i telewizyjnych. W 2001 utworzył wspólnie z Januszem Morgensternem spółkę Arka Film, zawiązaną na rzecz projektu ekranizacji "Zemsty".
Zajmował się realizacją różnorodnych projektów – od pełnometrażowych, przez kinowe filmy fabularne, seriale dokumentalne, spektakle teatru telewizji, po programy rozrywkowe i edukacyjne. Współpracował m.in. z Andrzejem Wajdą, Barbarą Sass, Leszkiem Wosiewiczem, Filipem Zylberem, Teresa Kotlarczyk, Izabellą Cywińską. Był wiceprzewodniczącym rady Polskiego Instytutu Sztuki Filmowej. Członek Polskiej Akademii Filmowej oraz Europejskiej Akademii Filmowej.
W 1998 został uhonorowany Nagrodą Ministra Kultury i Sztuki za reżyserię spektaklu "Krawiec" Sławomira Mrożka. W 2008 jako producent "Katynia" otrzymał Polską Nagrodę Filmową. Wyróżniony także m.in. Wiktorem 2012 (w kategorii twórca lub producent programu telewizyjnego). Jego produkcje wielokrotnie były nominowane i nagradzane na różnych festiwalach, m.in. na Festiwalu Polskich Filmów Fabularnych.
Odznaczenia.
Odznaczony Złotym Krzyżem Zasługi (2002), Krzyżem Kawalerskim Orderu Odrodzenia Polski (2013) oraz Srebrnym Medalem „Zasłużony Kulturze Gloria Artis” (2013).

</doc>
<doc id="1272889" url="https://pl.wikipedia.org/wiki?curid=1272889" title="Best of Benassi Bros">
Best of Benassi Bros



</doc>
<doc id="1272890" url="https://pl.wikipedia.org/wiki?curid=1272890" title="Linia kolejowa nr 418">
Linia kolejowa nr 418

Linia kolejowa nr 418 – linia kolejowa, która pierwotnie łączyła Korzybie z Darłowem o długości 34,59 km, obecnie na odcinku Korzybie - Sławno linia jest rozebrana a długość pozostałego odcinka wynosi 19,01 km, gdzie cały on jest jednotorowy i niezelektryfikowany.
Historia.
Z uwagi na duże zainteresowanie podróżnych (13 200 pasażerów od początku wakacji do 12.08.2018), od września 2018 ruch pociągów ma charakter całoroczny. 
Nazwy stacji przed 1945 r. :

</doc>
<doc id="1272891" url="https://pl.wikipedia.org/wiki?curid=1272891" title="Oțelul Gałacz">
Oțelul Gałacz

Asociația Suporter Club Oțelul Gałacz (rum. "Oțelul Galați"; wym. []) - rumuński klub piłki nożnej, grający obecnie w drugiej lidze mający siedzibę w mieście Gałacz, stolicy okręgu o tej samej nazwie.
Historia.
Klub został założony w 1964 roku. W 1986 roku po raz pierwszy w swojej historii awansował do pierwszej ligi rumuńskiej, a w 1988 roku zadebiutował w Pucharze UEFA i pokonał wówczas 1:0 Juventus F.C. W pucharze tym wystąpił dzięki zajęciu 4 miejsca w lidze, a sukces ten powtórzył także w latach 1997 i 1998.
W 2007 roku awansował do Pucharu UEFA poprzez wygranie Pucharu Intertoto. Eliminował kolejno takie zespoły jak: Slavija Istočno Sarajevo (0:0, 3:0) i Trabzonspor w finale (2:1, 2:1).
W sezonie 2010/11 klub odniósł swój największy sukces w historii, wygrywając pierwszą ligę rumuńską. Do tamtej chwili największym osiągnięciem klubu był finał Pucharu Rumunii w sezonie 2003/2004, przegrany 0:2 z Dinamem Bukareszt.
W sezonie 2011/2012 awansował do fazy grupowej Ligi Mistrzów. W grupie C rywalami Oțelulu były zespoły: Manchester United, SL Benfica oraz FC Basel. Zespół jednak zajął ostatnie, 4. miejsce w grupie nie zdobywając ani jednego punktu.
Zawodnicy.
Aktualny skład.
Stan na 10 grudnia 2018.

</doc>
<doc id="1272892" url="https://pl.wikipedia.org/wiki?curid=1272892" title="Otelul Galati">
Otelul Galati



</doc>
<doc id="1272893" url="https://pl.wikipedia.org/wiki?curid=1272893" title="Mahaparinirvana Sutra">
Mahaparinirvana Sutra



</doc>
<doc id="1272894" url="https://pl.wikipedia.org/wiki?curid=1272894" title="Przygody Ali Baby i czterdziestu rozbójników">
Przygody Ali Baby i czterdziestu rozbójników

Przygody Ali Baby i czterdziestu rozbójników (ros. Приключения Али-Бабы и сорока разбойников, "Prikluczenija Ali-Baby i soroka razbojnikow", ang. "Alibaba Aur 40 Chor", "Alibaba Aur Chalis Chor", hindi अलीबाबा और चलीस चोर) – radziecko-indyjski, bollywoodzki film z 1980 roku wyreżyserowany przez Łatifa Fajzijewa i Umesha Mehrę.
Muzyka i piosenki.
Muzykę do filmu skomponował Rahul Dev Burman, nagrodzony za "", "Masoom", "Sanam Teri Kasam". Twórca muzyki m.in. do takich filmów jak "Parinda", "Shakti", "Deewaar", "Caravan", czy "Sholay" i "Seeta Aur Geeta".
Wersja polska.
Głosów użyczyli:
Źródło:

</doc>
<doc id="1272895" url="https://pl.wikipedia.org/wiki?curid=1272895" title="Partia Centrum">
Partia Centrum



</doc>
<doc id="1272898" url="https://pl.wikipedia.org/wiki?curid=1272898" title="Stefan Smólski">
Stefan Smólski

Stefan Smólski (ur. 2 października (lub 2 września) 1879 w Karolówce na Podolu, zm. 2 lutego 1938 w Warszawie) – adwokat, polityk, minister, poseł na Sejm Ustawodawczy oraz senator I kadencji w II RP.
Życiorys.
Gimnazjum ukończył w Niemirowie, potem studiował w Odessie i Kijowie. 
W latach 1919–1922 był posłem na Sejm Ustawodawczy, a od listopada 1922 do maja 1926 był senatorem.
Od 1 września 1923 do 15 grudnia 1923 był kierownikiem resortu pracy i opieki społecznej w drugim rządzie Wincentego Witosa, następnie wiceministrem spraw wewnętrznych w rządzie Aleksandra Skrzyńskiego, a od 10 maja 1926 do 15 maja 1926 ministrem spraw wewnętrznych w trzecim rządzie Wincentego Witosa, obalonym przez przewrót majowy. 
W latach 1921–1922 był wiceprezydentem Warszawy. 
Został pochowany na cmentarzu Powązkowskim (kwatera 257a-2-8/9). 
W 2022 roku z inicjatywy Premiera RP Mateusza Morawieckiego grób Smólskiego został odrestaurowany. Cały projekt był realizowany przez Fundację Stare Powązki we współpracy z Kancelarią Prezesa Rady Ministrów. 

</doc>
<doc id="1272899" url="https://pl.wikipedia.org/wiki?curid=1272899" title="Droga krajowa 501 (Dania)">
Droga krajowa 501 (Dania)



</doc>
<doc id="1272900" url="https://pl.wikipedia.org/wiki?curid=1272900" title="97 Połtawska Brygada Zmechanizowana">
97 Połtawska Brygada Zmechanizowana

97 Brygada Zmechanizowana istniała w latach 1941-2004. Była pierwotnie dywizją strzelecką, a następnie zmechanizowaną Armii Czerwonej.
Później została przeformowana w brygadę zmechanizowaną armii ukraińskiej. Wchodziła w skład 13 Korpusu Armijnego a jej sztab mieścił się w Sławucie. Garnizon brygady: А-1766.
Nazwy.
Jej kolejne nazwy brzmiały:

</doc>
<doc id="1272901" url="https://pl.wikipedia.org/wiki?curid=1272901" title="ITunes Originals – The Flaming Lips">
ITunes Originals – The Flaming Lips

iTunes Originals – The Flaming Lips – album The Flaming Lips z serii "iTunes Originals", wydany 3 lipca 2007 roku. Wydawnictwo, prócz piosenek grupy, zawiera także wywiady z jej członkami. Płyta jest wydawnictwem cyfrowym, dostępnym wyłącznie poprzez iTunes Store – nigdy nie była dostępna w sklepach. Koszt albumu wynosi w sumie 11.99 dolarów, a cena jednej ścieżki, z wyjątkiem tych z wywiadami, które nie są dostępne oddzielnie, to 0.99 dolarów.

</doc>
<doc id="1272905" url="https://pl.wikipedia.org/wiki?curid=1272905" title="Østjyske Motorvej">
Østjyske Motorvej

Autostrada M60 (duń. "Østjyske Motorvej") - autostrada biegnąca ze północy na południe od węzła "Århus-Nord" gdzie przechodzi w Nordjyske Motorvej (M70) do mostu nad cieśniną Mały Bełt, gdzie przechodzi w Fynske Motorvej (M40).
Autostrada oznakowana jest jako E45.
Odcinki międzynarodowe.
Droga od węzła "Motorvejskryds Skærup" od mostu nad cieśniną Mały Bełt jest częścią trasy europejskiej E20.
Droga od węzła "Århus-Nord" do węzła "Motorvejskryds Skærup" jest częścią trasy europejskiej E45.

</doc>
<doc id="1272906" url="https://pl.wikipedia.org/wiki?curid=1272906" title="Mashona">
Mashona



</doc>
<doc id="1272907" url="https://pl.wikipedia.org/wiki?curid=1272907" title="Ranvir Shorey">
Ranvir Shorey

Ranvir Shorey, Ranvir Shoerey lub Ranveer Shourieis (ur. 18 sierpnia 1972 w Dżuddzie) – bollywoodzki aktor.

</doc>
<doc id="1272912" url="https://pl.wikipedia.org/wiki?curid=1272912" title="FC Zurych">
FC Zurych



</doc>
<doc id="1272916" url="https://pl.wikipedia.org/wiki?curid=1272916" title="Edin Džeko">
Edin Džeko

Edin Džeko (wym. ; ur. 17 marca 1986 w Sarajewie) – bośniacki piłkarz, występujący na pozycji napastnika we włoskim klubie Inter Mediolan oraz w reprezentacji Bośni i Hercegowiny.
Kariera klubowa.
Jego pierwszym zespołem był FK Željezničar ze stolicy Bośni i Hercegowiny – Sarajewa. W latach 2003–2005 rozegrał w nim 40 spotkań i zdobył 5 goli. W 2005 przeszedł do czeskiego zespołu FK Teplice z Gambrinus Ligi za 35 tys. euro, jednak początkowo był wypożyczony do występującego klasę niżej zespołu FK Ústí nad Labem. W barwach Teplic w latach 2005–2007 rozegrał 43 mecze i zdobył 16 goli. Był wicekrólem strzelców i najlepszym obcokrajowcem czeskiej ligi. W roku 2006 został wybrany najlepszym piłkarzem Bośni i Hercegowiny do lat 20.
Dobre występy w Czechach zaowocowały przejściem do zespołu Bundesligi – VfL Wolfsburg za 4 miliony euro. Edin Džeko był najlepszym strzelcem drużyny w pierwszej części sezonu 2007/2008 – rozegrał 16 spotkań i strzelił 5 goli. W sezonie 2008/2009 zaliczył wspaniały występ w pucharze Niemiec. VfL Wolfsburg grał z FC Oberneuland i w wygranym 7:0 spotkaniu Džeko strzelił cztery bramki. 6 listopada 2008 w czasie meczu w Pucharze UEFA przeciwko holenderskiemu SC Heerenveen zdobył dla drużyny z Wolfsburga dwa gole. Zielono-biali wygrali ten mecz 5:1, a koszulka Džeko została zlicytowana i sprzedana na charytatywnej aukcji. W sezonie 2008/2009 w 32 meczach Bundesligi zdobył 26 goli, tworząc duet napastników z Grafite, który strzelił o dwie bramki więcej. Wolfsburg zdobył w owym sezonie pierwsze w swojej historii mistrzostwo Niemiec, dzięki czemu zakwalifikował się do Ligi Mistrzów. To pozwoliło Džeko zaliczyć swój debiut i strzelić swoje premierowe bramki w elitarnych rozgrywkach.
Latem 2009 Džeko stał się głównym celem transferowym działaczy AC Milan, jednak początkowo kierownictwo Wolfsburga zapewniało, że nie ma zamiaru sprzedawać swojego napastnika. Bośniak w jednym z wywiadów powiedział, że jego marzeniem jest gra dla Milanu. 28 czerwca piłkarz poinformował, że nie dostał od klubu zgody na odejście i zostaje w Wolfsburgu. 7 lipca Džeko przedłużył swój kontrakt z Wolfsburgiem o rok, a w umowie została zawarta klauzula umożliwiająca Bośniakowi opuszczenie klubowi za kwotę co najmniej 20 milionów euro. W sezonie 2009/2010 został królem strzelców Bundesligi z 22 bramkami na koncie. W styczniu 2011 został kupiony za 27 mln funtów przez angielski klub Manchester City. Był to najdroższy transfer w historii Bundesligi.
7 sierpnia 2015 przeszedł testy medyczne w AS Roma.
Kariera reprezentacyjna.
Edin Džeko w 2003 i 2004 był członkiem reprezentacji do lat 19 w meczach przeciwko Kazachstanowi i Włochom. Występował także w zespole do 21 lat – w 2007 Bośnia i Hercegowina pokonała Holandię, a następnie wygrała z Armenią 3:2 oraz zremisowała z Norwegią 1:1. Jednak już w kolejnym dwumeczu z Czechami przegrała 1:2 i zremisowała 1:1.
Debiut w dorosłej reprezentacji Edin Džeko zaliczył 2 czerwca 2007 w spotkaniu z Turcją, zdobył gola na 2:2, a mecz ostatecznie zakończył się wygraną Bośniaków 3:2. Wystąpił w wygranym 4:3 meczu towarzyskim przeciwko reprezentacji Słowenii strzelając gola w 53. minucie. 28 marca zagrał w meczu eliminacji mistrzostw świata przeciwko Belgii, strzelając gola w 7. minucie gry, Bośnia wygrała ostatecznie 4:2 i dzięki temu zwycięstwu przesunęła się na drugie miejsce w grupie. W meczu rewanżowym dzięki jego dwukrotnemu trafieniu do siatki, Bośnia i Hercegowina wygrała 2:1 i zdobyła kolejne punkty w eliminacjach.

</doc>
<doc id="1272917" url="https://pl.wikipedia.org/wiki?curid=1272917" title="Aglona">
Aglona



</doc>
<doc id="1272919" url="https://pl.wikipedia.org/wiki?curid=1272919" title="Czuzik">
Czuzik

Czuzik (ros. Чузик) – Rzeka w azjatyckiej części Rosji. Przepływa przez rejon parabielski w obwodzie tomskim. Źródła na Równinie Wasiugańskiej. Po połączeniu z Kiongą tworzy rzekę Parabiel.
Długość – 382 km, powierzchnia zlewni – 9000 km², średni przepływ 30,5 m³/s.
Rzeka w swym biegu jest bardzo kręta, niezbyt szeroka i stosunkowo płytka. Bogata w ryby, dostępna dla niewielkich łodzi. Na jej brzegach można spotkać osiedla staroobrzędowców uprawiających ziemię, zajmujących się hodowlą i rybołówstwem. Z wielu dopływów najbardziej znaczącym jest rzeka Kombrosa.
Miejscowości nad rzeką: Lwowka, Szerstobitowo, Kalinińsk, Pudino, Bolszoj Skit, Pawło-Jugino, Osipowo, Goriełyj Jar, Ust-Czuzik.

</doc>
<doc id="1272920" url="https://pl.wikipedia.org/wiki?curid=1272920" title="Bitwa pod Szentgotthard">
Bitwa pod Szentgotthard



</doc>
<doc id="1272922" url="https://pl.wikipedia.org/wiki?curid=1272922" title="Animorphs">
Animorphs

Animorphs – seria kilkudziesięciu książek fantastycznych napisanych przez K.A. Applegate. Książki zostały wydane przez amerykańskie wydawnictwo książek Scholastic. Na podstawie tych książek stworzono serial Animorphs. M.in w USA i Wielkiej Brytanii wydano 54 części serii oraz osiem dodatkowych książek (z czego cztery to seria "Megamorphs", a reszta to spis historii gatunków z planet). W Polsce z kolei wydawnictwo Egmont wydało 13 części.
Fabuła.
Książka opowiada o losach grupy przyjaciół, którzy jednocześnie są narratorami (każdy bohater ma swoją część). Podają tylko informację o tym, jak się nazywają i co robią, w obawie przed przeciwnikami, z którymi walczą.
Fabuła rozpoczyna się w momencie, kiedy nastolatkowie Jake, Rachel, Cassie, Tobias i Marco wracając z centrum handlowego skracają drogę przez opuszczony plac budowy. Tam na ich oczach ląduje statek kosmiczny, z którego wychodzi istota zwana Andalitą. Informuje on bohaterów o zagrożeniu dla Ziemi, jakim są inne kosmiczne stworzenia zwane Yeerkami. Yeerki atakują każdą planetę tworząc na niej same pustynie, a same wykorzystują inne organizmy żywe jako nosicieli – mogą sterować m.in. ludźmi od środka. Okazuje się też, że Yeerki już od dłuższego czasu są na Ziemi i zawładnęły już paroma ludźmi. Andalita sam jest za słaby by walczyć, ale pomaga głównym bohaterom dając im moc, którą posiadaliy głównie Andalici – moc zamiany w zwierzęta, zwaną morfowaniem.
Zaraz potem dzieci uciekają, a na Ziemię przybywa generał oddziału Yeerków do podbicia Ziemi, czyli Visser III (Visser Trzy, Visser Trzeci), który zabija Andalitę, a potem kontynuuje podbijanie planety. Dzieci z kolei dowiadują się o tym, że Yeerki mają kryjówkę, gdzie spotykają się, by zregenerować energię. Postanawiają zniszczyć Yeerki i ich kryjówkę na zawsze.
Książki wydane w Polsce.
Seria Animorphs
kolejny, 14 tom pod tytułem "Nieznany" był w przygotowaniu, ale do jego wydania nie doszło.
Oryginalne tytuły nie wydanych książek w Polsce (od tomu 15).
Seria Megamorphs
Kroniki
Ogólnie powstały 54 książki podstawowej serii, 4 w serii Megamorphs (dziejące się pomiędzy częściami z głównej serii) i 4 kroniki będące opisami ras kosmitów wstępujących w powieści. Wszystkie powieści zostały napisane w latach 1996–2001.
Morfowanie.
Jedną z najważniejszych kwestii książek jest moc głównych bohaterów podarowana przez Adanalitę Elfangora – morfowanie. Morfowanie jest mianowicie możliwością zamiany w zwierzę. Moc tę posiadają Adanalici, a jednymi nie-adanalitami którzy posiadają moc animorfi są Jake,Cassie,Rachel,Marco i Tobias oraz Visser III który opanował ciało Adanality. Posiada jednak ona różne ograniczenia które bohaterowie poznają podczas kolejnych przygód. Te występujące w pierwszych 13 tomach to:
Gra.
Na podstawie książek i serialu wydano również grę "Animorphs". W internecie dostępna jest wersja demo.

</doc>
<doc id="1272923" url="https://pl.wikipedia.org/wiki?curid=1272923" title="Szabeltas">
Szabeltas

Szabeltas (z niem. "Säbeltasche") – w oddziałach lekkiej kawalerii, najczęściej huzarów, rodzaj płaskiej torby (kalety) skórzanej, zawieszanej wraz z szablą na długich rapciach. Ze względu na obcisłość huzarskiego munduru umożliwiała (zamiast kieszeni) gromadzenie i noszenie różnych podręcznych drobnych przedmiotów. Jako nieodłączny element wyposażenia dekorowano ją oznakami i symbolami związanymi z wojskową przynależnością oddziału (np. orzeł polski, inicjały panującego władcy itp.), później też często z numerem jednostki.

</doc>
<doc id="1272925" url="https://pl.wikipedia.org/wiki?curid=1272925" title="Szentgotthard">
Szentgotthard



</doc>
<doc id="1272926" url="https://pl.wikipedia.org/wiki?curid=1272926" title="Kujawsko-Dobrzyński Park Etnograficzny w Kłóbce">
Kujawsko-Dobrzyński Park Etnograficzny w Kłóbce

Kujawsko-Dobrzyński Park Etnograficzny w Kłóbce – skansen w Kłóbce założony w roku 1993, jest oddziałem Muzeum Ziemi Kujawskiej i Dobrzyńskiej we Włocławku.
Charakterystyka.
Skansen jest położony po obu stronach doliny rzeki Lubieńki i składa się z dawnej wsi oraz zespołu parkowo-dworskiego należącego niegdyś do rodu Orpiszewskich. Obejmuje obszar 13 ha, na którym zgromadzono 18 obiektów architektury ludowej zebranej w dwóch sektorach: Ziemi Kujawskiej (dwie zagrody) i Ziemi Dobrzyńskiej (jedna zagroda). Drewniane zabudowania z wyposażeniem wnętrz, tradycyjne przedmioty i narzędzia pokazują życie codzienne rodzin chłopskich od końca XVIII wieku do lat 30. XX wieku. We dworze ekspozycja dawnych wnętrz oraz wystawa biograficzno-artystyczna Marii z Wodzińskich Orpiszewskiej, narzeczonej Fryderyka Chopina. W zabytkowym parku ścieżka edukacji historyczno-przyrodniczej.
Ekspozycja.
Na terenie skansenu znajdują się:

</doc>
<doc id="1272928" url="https://pl.wikipedia.org/wiki?curid=1272928" title="ITunes Originals – Ben Folds">
ITunes Originals – Ben Folds

iTunes Originals – Ben Folds – album Bena Foldsa z serii "iTunes Originals", wydany 30 sierpnia 2005 roku. Płyta jest wydawnictwem cyfrowym, dostępnym wyłącznie poprzez iTunes Store – nigdy nie była dostępna w sklepach. Koszt albumu wynosi w sumie 16.99 dolarów, a cena jednej ścieżki, z wyjątkiem tych z wywiadami, które nie są dostępne oddzielnie, to 0.99 dolarów.

</doc>
<doc id="1272930" url="https://pl.wikipedia.org/wiki?curid=1272930" title="Hans-Emil Schuster">
Hans-Emil Schuster

Hans-Emil Schuster (ur. 19 września 1934 w Hamburgu) – niemiecki astronom.
Życiorys.
Początkowo pracował w Obserwatorium w Hamburgu, a w latach 1964–1991 w Europejskim Obserwatorium Południowym (ESO), kierował Obserwatorium La Silla.
Był odkrywcą komety okresowej 106P/Schuster oraz nieokresowej C/1976 D2 (Schuster). Odkrył także 25 planetoid, Gromadę Erydanu i supernową SN 1980O w galaktyce NGC 1255. Wspólnie z Richardem Westem odkrył galaktykę karłowatą Karzeł Feniksa.
Planetoida (2018) Schuster została nazwana jego imieniem.
W 2011 roku otrzymał Order Bernardo O’Higginsa.

</doc>
<doc id="1272932" url="https://pl.wikipedia.org/wiki?curid=1272932" title="Mahaparanirwana sutra">
Mahaparanirwana sutra



</doc>
<doc id="1272934" url="https://pl.wikipedia.org/wiki?curid=1272934" title="Kodeks Bezy">
Kodeks Bezy

Kodeks Bezy, łac. Codex Bezae Cantabrigiensis, oznaczany symbolem Dea lub 05 (na liście rękopisów Nowego Testamentu Gregory-Aland) – rękopis Nowego Testamentu pisany uncjałą na pergaminie, w językach greckim i łacińskim, pochodzi z roku ok. 400. Drugi człon w nazwie – "Bezae" – pochodzi od nazwiska Teodora Bezy (1519-1605), następcy Kalwina w Genewie, który wszedł w posiadanie kodeksu, człon "Cantabrigiensis" – od Cambridge. Symbol D, nadany został przez J.J. Wettsteina w 1751 roku, symbol 05 zaś przez C.R. Gregory w 1908 roku. Część kart kodeksu zaginęła.
Kodeks przekazuje tekst Nowego Testamentu według zachodniej tradycji tekstualnej. Wciąż nie rozstrzygnięto miejsca pochodzenia tego kodeksu. Wykazuje on nieco opuszczeń w tekście Ewangelii Łukasza i wiele dodatków w tekście Dziejów Apostolskich. Z tego względu od dawna wzbudza zainteresowanie zarówno wśród biblistów (przede wszystkim ze względu na tekst Dziejów), jak i laików. Od czterech wieków poddawany jest badaniom biblistów oraz krytyków tekstu. Powstało wiele obszernych opracowań kodeksu (nawet dwutomowe). W filmie "Kod Leonarda da Vinci" wykorzystano łaciński tekst z Łk 6, 1-4 pochodzący z Kodeksu Bezy. Cieszy się zainteresowaniem chrześcijańskich fundamentalistów (ze względu na Mk 1, 41; genealogię w Łk; Łk 24, 6 itd.).
Opis.
Kodeks Bezy składa się z 406 kart (pierwotnie było ich prawdopodobnie 534). Karty kodeksu mają wymiary 26 na 21,5 cm. Tekst pisany jest jedną kolumną na stronę, w każdej kolumnie po 33 linijki tekstu. Litery są większe niż w kodeksach "Sinaiticus" i "Vaticanus", wielkością zbliżone do kodeksu "Ephraemi". Pisany jest stychometrycznie. Pierwsze trzy linijki każdej księgi napisane są czerwonym atramentem. Cytaty ST są oznakowane. Tekst dzielony jest według Sekcji Ammoniusza, ale bez odniesień do Kanonów Euzebiusza. Nie ma podziału według κεφάλαια (rozdziałów), nie ma też τίτλοι (tytułów) na szczycie strony.
Tylko część "nomina sacra" pisana jest skrótami trzyliterowymi, np. ΙΗΣ (Ἰησοῦς), ΧΡΣ (Χριστος), ΠΑΡ (πατήρ), ΣΤΗ (σταυρωθῇ), natomiast μήτηρ, υἱός, σωτήρ, ἄνθρωπος, οὐρανός, Δαυίδ, Ἰσραήλ, Ἰηρουσαλήμ pisane są zawsze pełnymi formami.
Kodeks zawiera "Ewangelie" oraz "Dzieje" w języku greckim i łacińskim (lewa strona po grecku, prawa po łacinie). Ewangelie zestawione w kolejności: Mateusz, Jan, Łukasz, Marek (tzw. „zachodni porządek”). Kompletny jest tylko Łk, brakuje: Mt 1,1-20; 6,20 – 9,2; 27,2-12; J 1,16 – 3,26; Dz 8,29 – 10,14; 21,2-10.16-18; 22,10-20.29 – 28,31; Listów powszechnych. Ponadto ma trzy uzupełnienia w: Mt 3,7-16; Mk 16,15-20; J 18,14 – 20,13. Wiersz J 21,25 umieszczony jest przed 21,24. Zawiera także 3 Jana 11-15 w łacińskim przekładzie, co oznacza, że pierwotnie zawierał również tekst Listów powszechnych.
Pierwotna (prawdopodobna) kolejność ksiąg to: Ewangelie (Mateusz, Jan, Łukasz, Marek), Listy powszechne, Dzieje Apostolskie. Scrivener zauważył, że liczba brakujących kart jest zbyt duża (349b-414), by mogła posłużyć jedynie dla tekstu Listów powszechnych. Uznał jednak, że skryba podał błędną numerację stron. Chapman obliczył, że brakujące karty mogły mieścić tekst Apokalipsy oraz trzech Listów Janowych. Jego zdaniem oryginalny kodeks zawierał: Ewangelie, Apokalipsę, 1 Jana, 2 Jana, 3 Jana i Dzieje Apostolskie.
Kodeks zawiera Mt 16,2b-3 ("znaki czasu"), dłuższe zakończenie Marka (Mk 16,9-20), Łk 22,43-44 ("krwawy pot jezusa") oraz pericope de adultera (J 7,53 – 8,11). Jest najstarszym greckim rękopisem zawierającym tekst J 7,53-8,11. Tekstów tych nie zawierają Kodeks Synajski i Kodeks Watykański.
Różnice względem innych rękopisów.
Ogólna charakterystyka.
Kodeks Bezy reprezentuje jeden z typów tekstu zachodniego i uchodzi za najlepszego przedstawiciela tego tekstu. Podobny doń tekst przekazują minuskuły 614 i 2412. Tekst łaciński, oznaczany symbolem d, nie pochodzi ani z "Wulgaty", ani ze starołacińskich przekładów, a relacja pomiędzy tekstem greckim a łacińskim jest przyczyną ciągłych sporów pomiędzy krytykami tekstu. Przekazuje jedno z dłuższych zakończeń Marka, ma znaczne odchylenia tekstu w trzech ostatnich rozdziałach Ewangelii Łukasza, a zwłaszcza liczne dodatki w Dziejach.
Ewangelia Mateusza.
W Mt 20,28 zawiera dodatek wzorowany na tekście Łk 14,8-10, zachodzą jednak różnice co do słownictwa. Brzmi on następująco:
Oprócz "Kodeksu Bezy" dodatek ten występuje również w kodeksie Φ, w rękopisach reprezentujących tekst starołaciński, syryjskim Curetonian (syrc) oraz kilku rękopisach Wulgaty.
Ewangelia Marka.
Marek 1,41 zamiast: „A Jezus, zdjęty litością, wyciągnął rękę swoją (...)”, ma: „A Jezus rozgniewał się, wyciągnął rękę swoją (...)”.
Marek 13,2 zawiera dodatek „a po trzech dniach inny kamień powstanie bez udziału ręki” (obecny również w Kodeksie Waszyngtońskim oraz w rękopisach Vetus Latina).
Marek 15,34 (por. Ps 22,2) ma ὠνείδισάς με ("obraziłeś mnie"), wspieranego przez niektóre staro-łacińskie rękopisy (itc (i), k) i przez syrh. Jest to wariant tekstu zachodniego. Rękopisy aleksandryjskiej tradycji mają w tym miejscu ἐγκατέλιπές με ("opuściłeś mnie"), rękopisy bizantyjskie mają με ἐγκατέλιπες ("mnie opuściłeś") (por. Mt 27,46).
Marek 16,4 nadmienia, że kamień, zamykający grób Jezusa, nie mógł być ruszony przez dwudziestu mężczyzn. Dodatek ten zawiera Θ, 565, niektóre starołacińskie i starosyryjskie rękopisy.
Ewangelia Łukasza.
Genealogia Jezusa w "Ewangelii Łukasza" została uzgodniona z genealogią w "Ewangelii Mateusza" oraz genealogiami w hebrajskim ST.
W Łk 4,17 kodeks zawiera unikatowy wariant tekstowy ἁπτύξας (dotknął) poprawione przez późniejszego korektora na ἀναπτύξας (rozwinął). Inne rękopisy mają w tym miejscu:
W Łk 6,4 zawiera następujący dodatek:
W Łukaszu 7,2 stosuje παις (dziecko, chłopiec, sługa) zamiast δουλος (sługa).
W Łukaszu 9,10 stosuje wariant εις κωμην λεγομενην Βηδσαιδα ("do wioski zwanej Bedsaida"), rękopisy aleksandryjskie mają εις πολιν καλουμενην Βηθσαιδα ("do miasta zwanego Betsaida").
W Łk 20,34 wyrażenie γαμουσιν τα γαμίσκονται, "żenią się i wychodzą za mąż", jest zastąpione przez γεννονται και γεννοσιν – "rodzą się i są rodzeni".
W Łk 24,6 brakuje frazy ουκ εστιν ωδη, αλλα ηγερθη ("Nie ma go tu, ale powstał"); zawarta w Markowej paraleli; brak Łk 24,12 (paralelny do J 20, 3-10).
W Łk 24,13 miasto Emmanus (w greckiej transkrypcji Εμμαους) nazwane zostało Ουλαμμαους; w Łk 24,37 ma wariant φαντασμα ("zjawa") zamiast πνευμα ("duch").
Ma wiele braków w trzech ostatnich rozdziałach Ewangelii Łukasza. Westcott i Hort sądzili, że są to tzw. „Western non-interpolations”, których nie zawierał oryginalny tekst Nowego Testamentu i nie umieścili ich w tekście głównym swego wydania NT. Do roku 1968 owe wiersze i frazy były umieszczane w aparacie krytycznym (w przypisach).
Ewangelia Jana.
Jan 1,4
Brak tekstu Jan 5,4 (anioł poruszający wodę w sadzawce).
Jan 7,8
Jan 11,54
Jan 20,8
Dzieje Apostolskie.
Najwięcej dodatków znajduje się w Dziejach Apostolskich. Część dodatków pochodzi z paralelnych tekstów Dziejów, bądź innych ksiąg NT. Inne, poprzez dodanie zaimków i rodzajników, mają na celu literackie udoskonalenie tekstu (udoskonalany jest tekst ST-owych cytatów). W niektórych przypadkach ST-owe cytaty są rozwijane (np. w Dz 13, 33 cytat z Ps 2, 7 wydłużony został o jeden wiersz). Część dodatków wzbogaca tekst Dziejów w szczegóły niewystępujące nigdzie w NT. W Dz 18, 25 znajduje się oryginalny, występujący tylko w Kodeksie Gigas dodatek, informujący, iż Apollos zapoznał się ze słowem Pańskim (zamiast „drogą Pańską”) „w swej ojczyźnie” (tj. w Aleksandrii). Np. w Dz 18, 27 „bracia” zostają określeni jako „przebywający w Efezie Koryntianie”. Tekst "Dziejów" zawiera o ponad 800 słów więcej niż Kodeks Watykański, co daje 8,5% tekstu więcej, jest o 9-10% dłuższy niż Dzieje w tradycji bizantyjskiej.
Dodatki z Dziejów podnoszą rolę apostoła Piotra, marginalizują pozycję kobiet w pierwotnym Kościele, minimalizują antysemityzm Dziejów, sprawiają wrażenie, że ich autor jest dobrze zaznajomiony z tradycją żydowską. Boismard i Lamouille uważali, że ten sam autor napisał Dzieje Apostolskie w dwóch wersjach: według tekstu zachodniego i według tekstu aleksandryjskiego. Pierwotnym miał być tekst Dziejów według tekstu zachodniego. W.A. Strange uznał, że obie wersje Dziejów reprezentują ten sam styl i tę samą teologię, muszą więc pochodzić od tego samego autora. Łukasz zdążył przygotować jedynie roboczą wersję z interlinearnymi i marginalnymi notami. Po jego śmierci wydawcy jego dzieła zdecydowali się na opublikowanie go w obu wersjach: dłuższej i krótszej. Rius-Camps i Read-Heimerdinger uznali, że tekst kodeksu jest bardziej spójny i konsekwentny niż tekst aleksandryjski, który miał powstać jako reakcja przeciwko żydowskiej tradycji.
Historia kodeksu.
Data i miejsce powstania.
Kodeks datowany jest na ok. 400 rok lub pierwszą połowę V wieku. David C. Parker datuje na około 400 rok.
Nie ma zgody, co do miejsca powstania rękopisu. Wśród zgłoszonych propozycji pojawiły się wskazania na Rzym, południowe Włochy, Sycylię, Egipt i Afrykę Północną. Kipling proponował Egipt, Scrivener opowiadał się za galijskim pochodzeniem, ponieważ tekst grecki nosi czasem ślady wpływu łaciny. Scrivener sądził, że powstał w Lyonie w oparciu o tekst, który ok. 170 roku przywiózł ze Smyrny Ireneusz. Jego zdaniem w tekście greckim można zauważyć ślady łaciny, tekst zaś łaciński był charakterystyczny dla południowej Francji, na zachód od Alp. Tym samym kodeks miałby nie opuszczać Francji (aż do prawdopodobnej wizyty w Trydencie).
Kurt Aland uważał, że paleograficzne studia wskazują raczej na Północną Afrykę lub Egipt. Parker zaproponował Bejrut około 400 roku. Miejsce powstania kodeksu jest wciąż dyskutowane, wskazania dokonywane są przede wszystkim o studia paleograficzne, jednak do osiągnięcia konsensusu wśród uczonych jest dziś tak samo daleko jak w XIX wieku.
Korektorzy.
Gregory sądził, że pomiędzy VI a XII wiekiem nad kodeksem pracowało dziewięciu korektorów. Przypuszczalnie w IX wieku jego wyblakły tekst naprawiono w Lyonie. Wtedy dodano oznakowanie sekcji według systemu Ammoniusza. Gregory sądził, że korektor A pracował nad tekstem kodeksu w końcu VI wieku, B oraz C w VII wieku, G w XI wieku, I oraz J w IX wieku, M w XII wieku. Korektora E uznał za niemożliwego do paleograficznego datowania, korektorów D, F, K również nie przydzielił do żadnego stulecia.
David Parker wylicza co najmniej 11 korektorów: G, A, C, B, D, E, H, F, J1, L, K. Jego zdaniem korektorzy A i B pracowali nad kodeksem jeszcze w V wieku, korektor C jest trudny do datowania, korektor G w XII wieku. Korektorzy I, M, N jego zdaniem nie istnieli.
Scrivener datował korektora G na XII wiek, co Parker uznał za największy błąd Scrivenera. Kenyon datował na VI albo VII wiek, Burkitt sądził, że korektor G był osobą dla której kodeks został sporządzony. Parker ocenił, że ręka korektora G nie jest wyrobiona pod względem kaligraficznym i że łatwiej posługuje się łaciną niż greką. G dokonał 284 korekt w tekście łacińskim, z czego 223 w Ewangelii Mateusza i 2 w tekście greckim.
Korektor K jest niemożliwy do datowania. Scrivener datował korektora L na IX wiek, Harris na X wiek, natomiast Parker datuje na VI wiek ze względu na podobieństwo do 016 oraz purpurowych kodeksów Nowego Testamentu. Zdaniem Harrisa skryba L wykonywał swoją pracę w południowych Włoszech, natomiast zdaniem Parkera – w Syrii.
Czasy nowożytne.
Przez wiele stuleci kodeks przechowywany był w klasztorze św. Ireneusza w Lyonie. Prawdopodobnie był cytowany na soborze trydenckim w 1546 roku. Robert Stefanus (Estienne, 1503-1559) uzyskał wykaz niektórych jego wariantów tekstowych od przyjaciół we Włoszech i wykorzystał w swoim wydaniu Nowego Testamentu z 1550 roku – pod symbolem β – ale bezpośredniego dostępu do kodeksu nie miał. W 1562 roku, po zdobyciu Lyonu przez hugenotów, Teodor Beza wszedł w posiadanie kodeksu i wykorzystał go w swoim wydaniu Nowego Testamentu z roku 1582, 1589 i 1598, w którym okazyjnie czynił odniesienia do kodeksu. Wykorzystał go nawet podwójnie, raz jako Kodeks Bezy i raz jako β Stefanusa. W 1581 roku podarował go Uniwersytetowi w Cambridge, gdzie przechowywany jest po dziś dzień (Nn. II 41). Stąd w nazwie kodeksu pojawił się człon Cantabrigiensis.
Arcybiskup Whitgift wypożyczył kodeks w roku 1583 dla skolacjonowania tekstu kodeksu. Jednak jego transkrypcja jest bardzo niedokładna. Patrick Young, bibliotekarz, sporządził krótki wykaz wariantów tekstowych kodeksu. Biskup Brian Walton sporządził pełny wykaz wariantów tekstowych kodeksu na rzecz swojej "Poligloty londyńskiej" (1657).
W XVIII wieku jego tekst był kilkakrotnie cytowany (John Mill, Richard Bentley), kolacjonowany (Johann Jakob Wettstein) i wydawany, lecz zawsze z błędami. Wydał go T. Kipling w 1793 roku, a następnie F.H.A. Scrivener w 1864 roku. W 1891 roku J. Rendel Harris opublikował kodeks w formie (fototypiczne) "facsimile".
Frederic Henry Chase (1853-1925) zwrócił uwagę na obecność starosyryjskiego elementu w greckim tekście Dziejów Apostolskich kodeksu (Dz 1,4.9.13; 2,1.6.9.14 itd.). Klijn jako pierwszy podważył przekonanie, iż kodeks jest dobrym przedstawicielem tekstu zachodniego. Jego zdaniem tekst zachodni reprezentowany jest jedynie przez rękopisy starołacińskie i starosyryjskie, natomiast tekst Kodeksu Bezy jest mieszaniną tekstu zachodniego z aleksandryjskim. Przynależność do tekstu zachodniego ponownie została podważona przez F. Wisse’go, który wykazał, że w trzech rozdziałach Ewangelii Łukasza (1; 10; 20) reprezentuje tekst aleksandryjski z pewnymi odchyleniami.
27-30 czerwca 1994 roku odbyło się kolokwium w Lunnel podsumowujące trzysta lat badań nad Kodeksem Bezy. Wśród dyskutowanych kwestii zastanawiano się nad użyciem tekstu Ewangelii i Dziejów we wczesnym chrześcijaństwie.

</doc>
<doc id="1272936" url="https://pl.wikipedia.org/wiki?curid=1272936" title="Best of Benny Benassi">
Best of Benny Benassi

Best of Benny Benassi – kompilacyjny album greatest hits zawierający najbardziej znane utwory włoskiego DJ-a i producenta Benny’ego Benassiego. Wydano dwie wersje albumu:

</doc>
<doc id="1272937" url="https://pl.wikipedia.org/wiki?curid=1272937" title="Best Of Benny Benassi">
Best Of Benny Benassi



</doc>
<doc id="1272938" url="https://pl.wikipedia.org/wiki?curid=1272938" title="The Best Of Benny Benassi">
The Best Of Benny Benassi



</doc>
<doc id="1272939" url="https://pl.wikipedia.org/wiki?curid=1272939" title="The Best of Benny Benassi">
The Best of Benny Benassi



</doc>
<doc id="1272941" url="https://pl.wikipedia.org/wiki?curid=1272941" title="ITunes Originals – PJ Harvey">
ITunes Originals – PJ Harvey

iTunes Originals – PJ Harvey - album PJ Harvey z serii "iTunes Originals", wydany 25 października 2004 roku. Wydawnictwo, prócz piosenek, zawiera także wywiady z artystką. Płyta jest wydawnictwem cyfrowym, dostępnym wyłącznie poprzez iTunes Store - nigdy nie była dostępna w sklepach. 

</doc>
<doc id="1272942" url="https://pl.wikipedia.org/wiki?curid=1272942" title="Robot Mosh Fest">
Robot Mosh Fest

Robot Mosh Fest - amerykański festiwal metalowo-hardcore'owy. Od roku 2002 odbywał się w Milwaukee, Wisconsin.
Festiwal z początku był mały. Inicjatorem owej imprezy był Andy Parmann, a promocję zaczął na stronie www.didntthathurt.com, stronie poświęconej dokumentowaniu muzyki metalowej i hardcore'owej w Milwaukee. Przez lata Robot Mosh Fest odbywało się w wynajmowanych halach w Milwaukee i pobliskich miastach. Z czasem festiwal stał się bardzo popularny, a więc zaczął się odbywać na większych polach, które były w stanie pomieścić znacznie większą publikę.
Za najlepszą edycję uznaje się tą, która odbyła się w roku 2006. Świetny lokal, publiczność, zagraniczne zespoły, które grały na dwóch scenach.

</doc>
<doc id="1272943" url="https://pl.wikipedia.org/wiki?curid=1272943" title="Włodzimierz Krajewski">
Włodzimierz Krajewski

Włodzimierz Krajewski (ur. 2 stycznia 1936 w Nagórkach) – polski polityk i działacz spółdzielczy, poseł na Sejm PRL IX kadencji i na Sejm kontraktowy (X kadencji).
Życiorys.
Ukończył w 1959 studia w Wyższej Szkole Rolniczej w Olsztynie na Wydziale Zootechnicznym. Od 1962 pracował w administracji samorządowej i przedsiębiorstwach państwowych, w pierwszej połowie lat 70. był naczelnikiem gminy Wołomin. W latach 1977–1985 pełnił funkcję prezesa zarządu Spółdzielni Rolniczo-Handlowej „Samopomoc Chłopska” w Kobyłce. Następnie do 1989 kierował komitetem wojewódzkim Zjednoczonego Stronnictwa Ludowego w Warszawie. W latach 90. działał w samorządzie spółdzielczym.
W latach 1985–1991 był posłem na Sejm PRL IX i na X kadencji z okręgu Warszawa-Praga-Północ. W trakcie IX kadencji pełnił funkcję zastępcy przewodniczącego Komisji Budownictwa, Gospodarki Przestrzennej, Komunalnej i Mieszkaniowej, a w trakcie Komisji Handlu i Usług. Działacz Polskiego Stronnictwa Ludowego. Do 2005 kierował strukturami tej partii w powiecie wołomińskim, następnie został wybrany do zarządu powiatowego.

</doc>
<doc id="1272944" url="https://pl.wikipedia.org/wiki?curid=1272944" title="Ostnica powabna">
Ostnica powabna

Ostnica powabna ("Stipa pulcherrima" K. Koch) – gatunek trawy z rodziny wiechlinowatych ("Poaceae").
Rozmieszczenie geograficzne.
Występuje od Francji na zachodzie po zachodnią Syberię i Iran na wschodzie. W Polsce współcześnie występuje tylko nad dolną Odrą.
Biologia i ekologia.
Bylina, hemikryptofit. Rośnie w murawach kserotermicznych. Kwitnie w maju i czerwcu. Gatunek charakterystyczny rzędu "Festucetalia valesiacae" i zespołu "Potentillo-Stipetum capillatae".
Zagrożenia i ochrona.
Roślina znajduje się w Polsce pod ścisłą ochroną.
Kategorie zagrożenia gatunku:

</doc>
<doc id="1272948" url="https://pl.wikipedia.org/wiki?curid=1272948" title="Conecto">
Conecto



</doc>
<doc id="1272955" url="https://pl.wikipedia.org/wiki?curid=1272955" title="Damiano Ferronetti">
Damiano Ferronetti

Damiano Ferronetti (ur. 1 listopada 1984 w Albano Laziale) – włoski piłkarz występujący najczęściej na pozycji prawego obrońcy.
Kariera klubowa.
Damiano Ferronetti zawodową karierę rozpoczynał w 2002 roku w zespole AS Roma. W ekipie tej nie mógł jednak liczyć na występy w podstawowej jedenastce, dlatego też na sezon 2003/2004 został wypożyczony do Triestiny Calcio, z którą zajął 10. miejsce w rozgrywkach Serie B. Następnie Ferronetti trafił do Parmy, miał tam zastąpić Mattea Ferrariego, który przeniósł się do Romy. W barwach zespołu „Gialloblu” Damiano 19 września 2004 roku w przegranym 0:4 meczu z Udinese Calcio zadebiutował w Serie A, zanotował także swoje pierwsze występy w Pucharze UEFA. W Parmie włoski obrońca przez 3 sezony pełnił rolę rezerwowego i łącznie wystąpił w 38 ligowych pojedynkach.
Latem 2007 roku Ferronetti zdecydował się zmienić klub i podpisał kontrakt z Udinese Calcio, które zapłaciło za niego 350 tysięcy euro. W odwrotnym kierunku w sierpniu powędrował defensor „Bianconerich” – Damiano Zenoni. Pierwszy występ w barwach nowej drużyny Ferronetti zaliczył 11 listopada podczas wygranego 2:1 wyjazdowego pojedynku z Fiorentiną. 15 marca 2008 roku włoski obrońca w zremisowanym 2:2 meczu ligowym z S.S. Lazio strzelił swoją pierwszą bramkę w karierze. Od początku pobytu w Udinese włoski obrońca pełni w nim rolę rezerwowego.
Kariera reprezentacyjna.
Ferronetti ma za sobą występy w młodzieżowych reprezentacjach Włoch. Razem z zespołem do lat 19 w 2003 roku Damiano wywalczył mistrzostwo Europy juniorów pokonując w finale 1:0 Portugalię. Razem z drużyną do lat 21, w której występował w latach 2004–2007, wychowanek Romy brał udział w Euro 2006, na których „Azzurrini” nie zdołali wyjść z grupy.

</doc>
<doc id="1272956" url="https://pl.wikipedia.org/wiki?curid=1272956" title="Peter Shore">
Peter Shore

Peter David Shore, baron Shore of Stepney (ur. 20 maja 1924 w Great Yarmouthu, zm. 24 września 2001 w Londynie) – brytyjski polityk, członek Partii Pracy, minister w rządach Harolda Wilsona i Jamesa Callaghana.
Był synem kapitana marynarki handlowej. Wykształcenie odebrał w Quarry Bank Grammar School w Liverpoolu oraz w King’s College na Uniwersytecie Cambridge, gdzie studiował historię. Pod koniec II wojny światowej służył w siłach powietrznych w Indiach. W 1948 r. wstąpił do Partii Pracy. W latach 50. dwukrotnie podejmował nieudane próby dostania się do Izby Gmin. W 1959 r. został szefem Labour Party’s Research Department. W 1964 r. przygotowywał manifest wyborczy laburzystów. W tych wyborach wystartował w okręgu Stepney i uzyskał mandat parlamentarny.
Po krótkim pobycie w tylnych ławach parlamentu Shire został parlamentarnym prywatnym sekretarzem Harolda Wilsona odpowiedzialnym za kontakt premiera z laburzystowskimi deputowanymi. W sierpniu 1967 r. Shore został członkiem gabinetu jako minister spraw ekonomicznych. Shore dał się poznać na tym stanowisku jako zwolennik centralnego planowania oraz centralnego regulowania cen i płac. Popadł w związku z tym w konflikt ze związkami zawodowymi. W 1968 r. prawo regulacji cen i płac przeniesiono do innego ministerstwa, co spowodowało powolny spadek znaczenia ministerstwa spraw ekonomicznych, które ostatecznie zostało zlikwidowane w 1969 r.
Shire pozostał w gabinecie jako minister bez teki i zastępca przewodniczącego Izby Gmin. Brał udział w przygotowaniu kampanii wyborczej Partii Pracy w 1970 r. Następnie, jako mówca Opozycji ds. europejskich, sprzeciwiał się wstąpieniu Wielkiej Brytanii do EWG. Po powrocie laburzystów do władzy w 1974 r. (w tych wyborach wystartował w okręgu Stepney and Poplar, a od 1983 r. reprezentował okręg wyborczy Bethnal Green and Stepney) został ministrem handlu. Na tym stanowisku brał udział w negocjacjach dotyczących charakteru brytyjskiego członkostwa w EWG oraz organizacji referendum europejskiego. Porażka eurosceptyków w referendum 1975 r. podkopała pozycję Shore'a. Nowy premier, James Callaghan, przesunął go w 1976 r. do ministerstwa środowiska.
Po przegranych przez Partię Pracy wyborach 1979 r. Shore został opozycyjnym ministrem spraw zagranicznych. W 1980 r. wystartował w wyborach na lidera laburzystów, ale zajął ostatnie miejsce uzyskując 32 głosy. Zwycięzca, Michael Foot, mianował Shore'a Kanclerzem Skarbu w swoim gabinecie cieni. Shore ponownie wystartował w wyborach na lidera partii w 1983 r., ale ponownie zajął ostatnie miejsce. Do 1987 r. był opozycyjnym przewodniczącym Izby Gmin, ale tylko do 1985 r. zasiadł w gabinecie cieni Neila Kinnocka.
W 1987 r. powrócił do tylnych ław parlamentu. Następnie zasiadł w komisji spraw zagranicznych. W 1994 r. został członkiem komisji standardów w życiu publicznym. W 1997 r. zrezygnował z ubiegania się o reelekcję. Został kreowany parem dożywotnim jako baron Shore of Stepney i zasiadł w Izbie Lordów. Zmarł w 2001 r. W tym samym roku ukazała się jego książka poświęcona sprawom europejskim pt. "Separate Ways".

</doc>
<doc id="1272957" url="https://pl.wikipedia.org/wiki?curid=1272957" title="Metoda tiurina">
Metoda tiurina



</doc>
<doc id="1272964" url="https://pl.wikipedia.org/wiki?curid=1272964" title="Okręg wyborczy Stepney">
Okręg wyborczy Stepney

Okręg wyborczy Stepney powstał w 1885 r. i wysyłał do brytyjskiej Izby Gmin jednego deputowanego. Okręg obejmował dystrykt Stepney we wschodnim londyńskim East Endzie. Został zniesiony w 1918] ale przywrócono go ponownie w 1950 r. Ostatecznie zlikwidowano go w 1974 r.

</doc>
<doc id="1272965" url="https://pl.wikipedia.org/wiki?curid=1272965" title="Sui Generis Umbra">
Sui Generis Umbra

Sui Generis Umbra – polska grupa muzyczna wykonująca dark ambient. Zespół powstał w 1998 roku w Zielonej Górze pod nazwą Umbra. Działalność grupy zainicjowała wokalistka o pseudonimie "eLL" występująca poprzednio w grupie D. ZONE prezentującej noise i industrial, która do współpracy zaprosiła instrumentalistę klawiszowca Macieja Niedzielskiego. 
Pierwsze wydawnictwo grupy zatytułowane "Ater" ukazało się w 1999 roku nakładem wytwórni muzycznej Fluttering Dragon Records. Wkrótce potem zespół przyjął obecną nazwę Sui Generis Umbra. W 2002 roku ukazał się split grupy pt."Possum Play Falcon" wraz z norweskim zespołem Ildfrost. Tego samego roku grupa podpisała kontrakt z Metal Mind Productions nakładem której ukazała się płyta pt. "Coma". Rok później eLL wystąpiła w niezależnym filmie pt. "Intelekt Kollapse" wydanym w roku 2005 na płycie DVD. W 2004 roku ukazał się trzeci album grupy zatytułowany "Amok". 
Po 9 latach milczenia, grupa planowała ponownie wystąpić na Castle Party 2014. Plany odnośnie do nowego wydawnictwa są wciąż nieznane.

</doc>
<doc id="1272967" url="https://pl.wikipedia.org/wiki?curid=1272967" title="Okręg wyborczy Stepney and Poplar">
Okręg wyborczy Stepney and Poplar

Okręg wyborczy Stepney and Poplar powstał w 1974 r. i wysyłał do brytyjskiej Izby Gmin jednego deputowanego. Okręg obejmował część londyńskiego East Endu. Został zniesiony w 1983 r.

</doc>
<doc id="1272969" url="https://pl.wikipedia.org/wiki?curid=1272969" title="Okręg wyborczy Bethnal Green and Stepney">
Okręg wyborczy Bethnal Green and Stepney

Okręg wyborczy Bethnal Green and Stepney powstał w 1983 r. i wysyłał do brytyjskiej Izby Gmin jednego deputowanego. Okręg obejmował część londyńskiego East Endu. Został zniesiony w 1997 r.

</doc>
<doc id="1272973" url="https://pl.wikipedia.org/wiki?curid=1272973" title="Maciej Mączka">
Maciej Mączka

Mączka Maciej (ur. ok. 1410, zm. 1470) – budowniczy drewnianych kościołów w Polsce, czynny przede wszystkim na terenach wokół Bochni. 
Życiorys.
Zbudował m.in. w 1455 roku kościół w Mikluszowicach dla dziedzica wsi, Mikołaja Ciszkowskiego; budowa ta jest wspomniana w dziele Jana Długosza ("Monumenta Hist. ..."; op. Cit, VII, 68, kościół niestety rozebrano w XIX wieku) oraz w 1466 roku kościół pw. św. Bartłomieja we wsi Mogiła pod Krakowem, który uważany jest za jeden z najświetniejszych przykładów drewnianego budownictwa w Polsce. Na portalu południowym znajduje się współczesny kościołowi napis majuskułowy o treści: 
„ [SUB] ANNO. DOMINI. MCCCC. LXVI. AD HON [OREM DEI ET] REGINE. COELORUM. MTHIAS. MANCZKA. F. ”
Portal południowy ma formę ostrołuku, o profilu z trzech wałków, zakończonych prostopadle bez gierowania, na niskim cokole; nadproże i górne partie węgarów dekorowane są płasko rzeźbionym ornamentem roślinno- kwiatowym, z dwiema tarczami z herbem Odrowąż oraz napisem majuskułowym w kształcie wstęgi i datą 1466.
Maciej Mączka otrzymał od króla Kazimierza Jagiellończyka w roku 1456 w dowód zasług szlachectwo i uposażenie wraz z tytułem Cieśli Królewskiego.
W źródłach występował jako Mathias Manczka de Lissina, czyli Maciej Mączka z Liściny.
Należał do cechu snycerzy w Krakowie.

</doc>
<doc id="1272974" url="https://pl.wikipedia.org/wiki?curid=1272974" title="Kodeks Waszyngtoński">
Kodeks Waszyngtoński

Kodeks Waszyngtoński – "Codex Washingtonianus" (inni piszą "Washingtonensis"), o numerze W (032), znany też jako "Ewangelie Freera" – rękopis Nowego Testamentu, pisany majuskułą na pergaminie w języku greckim. Kodeks słynie z tzw. "Logionu Freera" w Mk 16,14, dodatku nie występującego w żadnym innym zachowanym rękopisie. Tekst rękopisu jest eklektyczny, w różnych swoich partiach reprezentuje wszystkie główne tradycje tekstualne.
Rękopis zakupiony został przez amerykańskiego przemysłowca w 1906 roku, od 1923 roku przechowywany jest w Waszyngtonie (stąd nazwa kodeksu).
Opis.
Zawiera cztery Ewangelie, w tzw. zachodniej kolejności według Mateusza, Jana, Łukasza, Marka; brakuje Mk 15,13-38; J 14,26 – 16,7. Stanowi go 187 kart pergaminowych (21 na 14 cm), sporządzonych ze skóry owczej, albo – w niektórych partiach – koziej. Karty kodeksu rozporządzone zostały w 26 foliałach (w quarto i octavo). Grubość pergaminu jest rozmaita, od 0,05 mm do 0,20 mm. Niektóre z kart kodeksu są palimpsestem.
Tekst pisany jest jedną kolumną na stronę, w 30 linijkach na stronę, niewielką uncjałą. Słowa pisane są w sposób ciągły, bez przerw między wyrazami. Brak akcentów, z przydechów stosowany jest tylko spiritus asper, jednak rzadko. Imiona hebrajskie często są oddawane w zniekształconej formie. Tekst zawiera nieco korekt dokonanych przez oryginalnego skrybę, oraz przez kilku późniejszych korektorów.
Kodeks jest dziełem dwóch skrybów, pierwszy foliał Ewangelii według Jana zawierający tekst 1,1-5,11 wyszedł spod ręki innego skryby, stosuje inny system punktacji, również pergamin jest inny. Foliał ten został dodany w VII, prawdopodobnie aby zastąpić zniszczony. Ta partia kodeksu oznaczana jest przez siglum Ws. Dwie ilustracje zostały dodane w VII wieku, służą jako okładki dla kodeksu.
Nomina sacra zazwyczaj pisane są w formie skróconej: ΘΣ, ΚΣ, ΧΡΣ, ΙΣ, ΠΝΑ, ΑΝΟΣ, ΠΗΡ, ΜΗΡ, ΥΣ, ΔΑΔ, (ΔΔ tylko raz), ΙΗΛ, (ΙΣΡΛ tylko raz).
Tekst Mt 16,2b-3 ("znaki czasu") występuje w rękopisie i nie został oznakowany przez obelus jako tekst wątpliwy. Teksty Łk 22,43-44 ("krwawy pot Jezusa"); Jan 5,4 ("zstępujący anioł z nieba") i Jan 7,53-8,11 zostały ominięte przez skrybę. Zawiera jednak wiersz Mt 23,14, zwykle opuszczany przez najstarsze rękopisy.
Ponadto nie zawiera Mt 5,21-22 (w czym jest zgodny z minuskułem 33) oraz Łk 19,25 (również Kodeks Bezy, minuskuł 69, 1230, 1253, lekcjonarze, starołacińskie b, d, e, ff², oraz syrc, syrsin, copbo).
Tekst.
Jest doskonałym przykładem tekstu eklektycznego, przekazuje wszystkie cztery podstawowe teksty oraz – jako piąty – tekst mieszany. Wedle opinii H. A. Sandersa został on przepisany z rękopisu utworzonego z fragmentów różnych rękopisów ocalałych po prześladowaniach Dioklecjana. 
Tekst J 1, 1 – 5, 11 został dodany w VII wieku, prawdopodobnie aby zastąpić uszkodzony.
Kurt i Barbara Alandowie określili jego tekst jako nieregularny i dali mu następujący profil tekstualny 1181, 701/2, 542, 88s. Profil ten oznacza, że tekst kodeksu 118 razy wspiera tekst bizantyjski przeciwko "oryginalnemu", 70 razy jest zgodny z tekstem bizantyjskim i "oryginalnym" jednocześnie, 54 razy wspiera tekst "oryginalny" przeciwko bizantyjskiemu, ponadto posiada 88 sobie właściwych wariantów tekstowych ("Sonderlesarten"). W oparciu o ten profil zaklasyfikowali go do III kategorii. Jednak profil Alandów nie uwzględnia eklektycznego charakteru kodeksu, gdyby był robiony z osobna dla partii reprezentującej tekst aleksandryjski i z osobna dla partii reprezentującej tekst bizantyjski, pierwsza zaklasyfikowana by została do kategorii II, druga do kategorii V.
Frederik Wisse zbadał dokładnie trzy rozdziały kodeksu w Ewangelii według Łukasza według tzw. "Claremont Profile Method" (metoda wielokrotnych wariantów). Wedle tej metody kodeks przekazuje tekst aleksandryjski w Łk 1 oraz standardowy tekst bizantyjski według rodziny Kx w Łk 10 i W Łk 20. W Łk 10 i Łk 20 jego tekst jest bliski dla kodeksu Athos Dionysius.
Logion Freera.
Zawiera oryginalne, rzadko lub nigdzie nie występujące dodatki. Wyróżniają się wśród nich dwa, dłuższe dodatki w Ewangelii według Marka. W Mk 1, 3 cytat z Iz 40, 3 wydłużony został o tekst Iz 40, 4-8. W Mk 16, 14 zawiera tzw. "Logion Freera", dodatek nie spotykany w żadnym innym rękopisie biblijnym. Brzmi następująco: 
Κακεινοι απελογουντο λεγοντες οτι ο ιων ουτος της ανομιας υπο τον σαταναν εστιν, ο μη εων τα (τον μη εωντα?) υπο των πνευματων ακαθαρτα (-των?) την αληθειαν του θεου καταλαβεσθαι (+ και?) δυναμιν δια τουτο αποκαλυψον σου την δικαιοσυνην ηδη, εκεινοι ελεγον τω χριστω και ο χριστος εκεινοις προσελεγεν οτι πεπληρωται ο ορος των ετων της εξουσιας του σατανα, αλλα εγγιζει αλλα δεινα και υπερ ων εγω αμαρτησαντων παρεδοθην εις θανατον ινα υποστρεψωσιν εις την αληθειαν και μηκετι αμαρτησωσιν ινα την εν τω ουρανω πνευματικην και αφθαρτον της δικαιοσυνης δοξαν κληρονομησωσιν.
Przekład:
Oni usprawiedliwiali się, mówiąc: Ten wiek bezprawia i niewiary jest pod Szatanem, który nie pozwala prawdzie i mocy Bożej przezwyciężyć dzieła duchów nieczystych. Dlatego objaw swoją sprawiedliwość teraz – tak oni powiedzieli do Chrystusa. A Chrystus odpowiedział im: wypełnił się limit lat mocy Szatana, ale zbliżają się inne straszne rzeczy. Za tych, którzy zgrzeszyli zostałem wydany na śmierć, aby oni mogli wrócić do prawdy i nie grzeszyć więcej, aby w niebie mogli odziedziczyć duchową i niezniszczalną chwałę sprawiedliwości.
Tekst ten nie występuje w żadnym innym rękopisie Nowego Testamentu, ani nie jest poświadczony przez żaden zachowany dokument pisany. Dodatek, a przynajmniej jego część, był znany Hieronimowi, który wspomina, iż niektóre kopie, zwłaszcza greckie rękopisy zawierają:
et illi satisfaciebant dicentes: Saeculum istud iniquitatis et incredulitatis substantia (sub Satana?) est, quae non sinit per immundos spiritus veram Dei apprehendi virtutem: irdirco iamnunc revela iustitiam tuam.
Wskazywano, że dodatek może mieć apokryficzne pochodzenie. Bruce M. Metzger wyraził w tym względzie wątpliwość. Dodatek zawiera kilka słów oraz wyrażeń nie występujących w Ewangelii Marka. Roger L. Omanson jest zdania, że Logion został dodany przez kopistę w II albo III wieku, który chciał w ten sposób osłabić zarzut niewiary postawiony apostołom w Mk 16,14.
Historia.
Kodeks od chwili odkrycia był zwykle datowany na początek V wieku (ewentualnie koniec IV wieku). W roku 2006 Ulrich Schmid argumentował, że należy datować co najmniej o jedno stulecie później. Oficjalną datą podawaną przez INTF pozostaje wciąż IV/V wiek.
Kształty liter wyraźnie wskazują na Egipt jako miejsce powstania kodeksu. Litery mają wydłużone poziome kreski, Β oraz Δ mają wydłużoną podstawę, θ oraz Ε – wydłużoną środkową kreskę, Π – wydłużoną górną kreskę. Ramiona litery Ψ są poziome i nie zaginają ku górze. Wszystkie te cechy wskazują na Egipt. Charakter pisma przypomina zwłaszcza "Codex Panopolitanus" (Papyrus Cairensis 10759), fragment Księgi Henocha, znaleziony w roku 1886, w klasztorze Senuto, koło Achmim w Egipcie. 
Na ostatniej stronie kodeksu, poniżej kolofonu Ewangelii według Marka znajduje się subscriptio – patrz ilustracja – pisane semi-kursywą, przez jednego z właścicieli kodeksu: "Święty Chryste, bądź z twoim sługą Tymoteuszem i ze wszystkimi, którzy są jego". Podobne noty spotykane są w innych rękopisach (np. minuskuł 579 Gregory-Aland). Tymoteusz, właściciel kodeksu, był prawdopodobnie opatem klasztoru. Wydawca kodeksu datował tę notę na V wiek.
Kodeks zakupił zamożny amerykański przemysłowiec i kolekcjoner dzieł sztuki Charles Lang Freer pod koniec 1906 roku w egipskiej Gizie od arabskiego handlarza o imieniu Ali za sumę 1 600 £. Ali oświadczył, iż pochodzą one z "Klasztoru Białego" w pobliżu Sauhadż, ale bardziej prawdopodobne wydaje się, że znaleziono je w ruinach któregoś z klasztorów, np. "Klasztoru Winogrodnika", niedaleko piramid w Gizie. Początkowo rękopis należał do prywatnej kolekcji Charlesa Freera (1854–1919), w Detroit. Od 1923 roku przechowywany jest w Waszyngtonie, w Smithsonian Institution (Freer Gall. of Art, 06. 274). Kodeks znany jest pod dwoma nazwami: "Kodeks Waszyngtoński" (od obecnego miejsca przechowywania), lub "Ewangelie Freera" (od odkrywcy).
Tekst kodeksu wydany został metodą facsimile w 1912 roku przez Henry'ego A. Sandersa. Kodeks jest cytowany w krytycznych wydaniach greckiego nowego Testamentu (UBS3, UBS4, NA26, NA27). UBS4 oraz NA27, w odróżnieniu od poprzednich wydań, wprowadziły rozróżnienie wykorzystanych rękopisów, jeżeli chodzi o kolejność cytowania. Kodeks 032 zaliczony został do świadków I rzędu.

</doc>
<doc id="1272976" url="https://pl.wikipedia.org/wiki?curid=1272976" title="Ministrowie spraw ekonomicznych Wielkiej Brytanii">
Ministrowie spraw ekonomicznych Wielkiej Brytanii

Minister spraw ekonomicznych (en. "Secretary of State for Economic Affairs") odpowiadał w brytyjskim rządzie za sprawy związane z gospodarką. Powstał w 1964 r. i przejął część uprawnień Skarbu Jej Królewskiej Mości. Urząd przetrwał do 1969 r. Jego kompetencje powróciły następnie do Skarbu.

</doc>
<doc id="1272978" url="https://pl.wikipedia.org/wiki?curid=1272978" title="Suaeda">
Suaeda



</doc>
<doc id="1272980" url="https://pl.wikipedia.org/wiki?curid=1272980" title="Nowe Przymierze">
Nowe Przymierze

Nowe Przymierze – wydarzenie opisane w Nowym Testamencie, polegające na proklamacji przez Boga nowego przymierza przez osobę Jezusa, który odkupił ich grzechy i wskazał właściwą drogę postępowania. W przeciwieństwie do starotestamentowego przymierza z Izraelem skierowane jest do wszystkich ludzi.
Tradycja biblijna.
W Starym Testamencie „nowe Przymierze” było zapowiedziane po raz pierwszy przez proroka Jeremiasza:
a później przez proroka Ezechiela gdy w imieniu Boga wypowiedział słowa: 
Zacytowany powyżej fragment księgi Jeremiasza jest jedynym w Starym Testamencie, w którym pojawia się określenie „Nowe Przymierze”.
Judaizm.
Żydowski pogląd na Nowe Przymierze nie wykracza poza odnowienie zobowiązania narodu do wypełniania Bożych przykazań i nie ma obejmować pogan, do których odnosi się Siedem Praw Noego. Nie ma to być usunięcie starego przymierza, ale raczej jego przyszłe wzmocnienie, odnowienie, poszerzenie.
Chrześcijaństwo.
Chrześcijanie wierzą, że przez ofiarę Jezusa Chrystusa ustanowione zostało zapowiedziane Nowe Przymierze, które dotyczy wszystkich ludzi – Żydów i nie-Żydów.
Na mocy tej ofiary wierzący, uczeń Jezusa Chrystusa ma otrzymać Ducha Świętego zapowiedzianego w Starym Testamencie odnośnie do Nowego Przymierza i stać się nowym jakościowo człowiekiem posiadającym bardzo osobistą relację ze Stwórcą (poprzez posiadanie jego Ducha). Dzięki Nowemu Przymierzu chrześcijanin ma otrzymać synowską relację z Bogiem w miejsce relacji sługa-Pan. Dla chrześcijan nazwa ta jest synonimem chrześcijaństwa. Pośrednikiem Nowego Przymierza ma być Jezus Chrystus (Hbr 8:6).

</doc>
<doc id="1272981" url="https://pl.wikipedia.org/wiki?curid=1272981" title="Jerzy Levittoux">
Jerzy Levittoux

Jerzy Piotr Levittoux (ur. 7 stycznia 1897 w Chrzanówce, zm. 18 lipca 1944 k. Caen) – pułkownik dyplomowany broni pancernych Polskich Sił Zbrojnych.
Życiorys.
Jerzy Piotr Levittoux urodził się 7 stycznia 1897 w Chrzanówce na Ukrainie. Był synem Jana i starszym bratem Henryka Juliana, majora lekarza WP zamordowanego w Charkowie.
3 maja 1922 roku został zweryfikowany w stopniu kapitana ze starszeństwem z dniem 1 czerwca 1919 roku i 79. lokatą w korpusie oficerów inżynierii i saperów, a jego oddziałem macierzystym był 1 pułk saperów. W latach 1923–1925 pełnił służbę w Departamencie V Inżynierii i Saperów Ministerstwa Spraw Wojskowych w Warszawie, pozostając oficerem nadetatowym 1 pułku saperów w Modlinie. 1 grudnia 1924 roku został mianowany majorem ze starszeństwem z dniem 15 sierpnia 1924 roku i 19. lokatą w korpusie oficerów inżynierii i saperów. W lutym 1925 roku został przydzielony do Oficerskiej Szkoły Inżynierii na stanowisko asystenta. W październiku 1925 roku został przeniesiony do kadry korpusu oficerów inżynierii i saperów z równoczesnym przydziałem służbowym do École Supérieure de Guerre w Paryżu na dwuletni kurs normalny. W 1927 roku, po ukończeniu studiów, otrzymał dyplom naukowy oficera Sztabu Generalnego. W 1928 roku był w kadrze Szkoły Podchorążych Inżynierii w Warszawie. 23 sierpnia 1929 roku przeniesiony został do Wyższej Szkoły Wojennej w Warszawie na stanowisko wykładowcy. Z dniem 15 maja 1931 do 1933 r. odbył praktykę liniową w 1 pułku czołgów w Poznaniu na stanowisku dowódcy batalionu. W 1933 roku powierzono mu pełnienie obowiązków komendanta Centrum Wyszkolenia Broni Pancernych, a w następnym roku wyznaczony został na stanowisko komendanta Centrum Wyszkolenia Czołgów i Samochodów Pancernych w Twierdzy Modlin. 27 czerwca 1935 roku został mianowany podpułkownikiem ze starszeństwem z dniem 1 stycznia 1935 roku i 6. lokatą w korpusie oficerów inżynierii i saperów. Obowiązki komendanta Centrum Wyszkolenia Broni Pancernych pełnił do września 1937 roku. W 1938 roku zastąpił podpułkownika Adama Przybylskiego na stanowisku attaché wojskowego przy Ambasadzie RP w Tokio.
Był encyklopedystą. Został wymieniony w gronie edytorów ośmiotomowej Encyklopedii wojskowej wydanej w latach 1931–1939 gdzie zredagował hasła związane z inżynierią saperską. Wchodził w skład komitetu redakcyjnego tej encyklopedii.
3 listopada 1942 roku został mianowany pułkownikiem ze starszeństwem z dniem 1 stycznia 1943 roku w korpusie oficerów broni pancernych. 9 stycznia 1943 roku objął obowiązki na stanowisku szefa sztabu 1 Dywizji Pancernej. W lipcu 1944 roku został wysłany został przez gen. bryg. Maczka do Normandii razem z trzema innymi wojskowymi oraz dwoma kierowcami na rekonesans oraz w celu nawiązania łączności z brytyjską 1 Dywizją Pancerną. Dwa dni później, o drugiej w nocy 18 lipca 1944, wracającą jeepem do sztabu dywizji brytyjskiej grupę zaatakowały samoloty niemieckie zrzucając bomby i raniąc śmiertelnie Jerzego Levittoux. Pochowany na brytyjskim cmentarzu wojskowym w Ranville k. Caen, w departamencie Calvados (czwarty rząd po lewej od wejścia, dziewiąty grób). Jego następcą na stanowisku szefa sztabu dywizji został mjr dypl. Ludwik Antoni Stankiewicz.

</doc>
<doc id="1272982" url="https://pl.wikipedia.org/wiki?curid=1272982" title="Marek Drążewski">
Marek Drążewski

Marek Drążewski, A. Marek Drążewski, właśc. Andrzej Marek Drążewski (ur. 10 listopada 1947 w Warszawie) – polski reżyser, scenarzysta, montażysta. Absolwent Wydziału Reżyserii PWSFTviT w Łodzi oraz Wydziału Fizyki Uniwersytetu Warszawskiego.

</doc>
<doc id="1272984" url="https://pl.wikipedia.org/wiki?curid=1272984" title="Orophin">
Orophin



</doc>
<doc id="1272988" url="https://pl.wikipedia.org/wiki?curid=1272988" title="Francisco Castaños">
Francisco Castaños

Francisco Javier Castaños Aragorri Urioste y Olavide, hr. Castaños y Aragones, 1. diuk Bailén () ur. w Madrycie 22 kwietnia 1758, zm. tamże 24 września 1852) – hiszpański generał w czasie trwania wojen napoleońskich w Hiszpanii.
Jego największym osiągnięciem było spektakularne zwycięstwo odniesione nad wojskami francuskimi dowodzonymi przez generała Duponta, które okrążył i zmusił do kapitulacji w bitwie pod Bailén w roku 1808.
W okresie późniejszym służył w kilku starciach pod rozkazami Wellingtona i został wyznaczony na dowódcę Armii Hiszpanii przygotowywanej na wypadek konieczności uderzenia na Francję w roku 1815.

</doc>
<doc id="1272989" url="https://pl.wikipedia.org/wiki?curid=1272989" title="Andrzej Krzak">
Andrzej Krzak

Andrzej Stanisław Krzak (ur. 8 maja 1941 w Głuszynie) – polski lekarz, senator IV kadencji.
Życiorys.
Ukończył w 1963 studia na Wydziale Lekarskim Akademii Medycznej w Poznaniu, w 1977 uzyskał stopień naukowy doktora nauk medycznych. Specjalizował się w zakresie medycyny sądowej i chorób wewnętrznych. W 1967 został pracownikiem szpitala miejskiego w Ostrowie Wielkopolskim, przez 30 lat (do 1997) kierował zakładem patomorfologii. W 2002 objął funkcję zastępcy dyrektora tej jednostki.
W latach 1997–2001 był senatorem IV kadencji wybranym z ramienia Akcji Wyborczej Solidarność w województwie kaliskim. Bez powodzenia ubiegał się o reelekcję z ramienia Bloku Senat 2001. Należał do Porozumienia Centrum, później był członkiem PPChD i SKL-RNP. W 2004 poparł powstanie NKWW.

</doc>
<doc id="1272990" url="https://pl.wikipedia.org/wiki?curid=1272990" title="Orofin">
Orofin



</doc>
<doc id="1272991" url="https://pl.wikipedia.org/wiki?curid=1272991" title="Corneliu Papură">
Corneliu Papură

Corneliu Papură (ur. 5 września 1973 w Krajowej) – rumuński piłkarz grający na pozycji defensywnego pomocnika lub środkowego obrońcy.
Kariera klubowa.
Papură urodził się w Krajowej. Piłkarską karierę rozpoczął w klubie Universitatea Krajowa, a 21 czerwca 1992 zadebiutował w pierwszej lidze w przegranym 0:2 wyjazdowym meczu z Rapidem Bukareszt. W 1993 roku zdobył Puchar Rumunii będąc jeszcze rezerwowym zawodnikiem. W pierwszym składzie Uniersitatei zaczął grać w sezonie 1993/1994 i wtedy też wywalczył wicemistrzostwo Rumunii. Sukces ten powtórzył z Universitateą rok później.
Latem 1996 Papură wyjechał do Francji. Został zawodnikiem Stade Rennais FC i w sezonie 1996/1997 pomógł mu w utrzymaniu w Ligue 1. Następny sezon spędził jednak w rezerwach klubu grając wyłącznie na szczeblu czwartoligowym i nie rozgrywając żadnego spotkania w pierwszym zespole, a w 1999 roku wrócił do Universitatei. Dwukrotnie bronił się przed spadkiem z ligi, a na początku 2001 roku przeszedł do Naţionalu Bukareszt, gdzie spędził tylko pół roku.
Latem 2001 roku Corneliu został zawodnikiem izraelskiego Beitaru Jerozolima. W klubie tym grał w wyjściowej jedenastce, jednak nie osiągnął sukcesu zajmując 10. miejsce w lidze izraelskiej. Latem 2002 znów był piłkarzem Universitatei i w 2003 zajął z nią 7. miejsce w lidze, a rok później – 4. W 2005 roku wyjechał na Cypr i przez pół roku grywał w barwach AEL Limassol w tamtejszej Division A. W 2005 roku trafił aż do Chin. Najpierw grał przez rok w drugoligowym Changchun Yatai, a następnie w pierwszoligowcu Guangzhou Yiyao. W 2007 roku drugi raz w karierze został piłkarzem Naţionalu, z którym spadł do drugiej ligi rumuńskiej.
Kariera reprezentacyjna.
W reprezentacji Rumunii Papură zadebiutował 13 lutego 1994 roku w wygranym 2:1 towarzyskim meczu z USA. W 1994 roku był w kadrze Rumunii na Mistrzostwach Świata w USA. Tam wystąpił we dwóch meczach: grupowym z Kolumbią (3:1) oraz w 1/8 finału z Argentyną, wygranym 3:2. W drużynie narodowej wystąpił 12 razy i nie zdobył gola.

</doc>
<doc id="1272992" url="https://pl.wikipedia.org/wiki?curid=1272992" title="Corneliu Papura">
Corneliu Papura



</doc>
<doc id="1272996" url="https://pl.wikipedia.org/wiki?curid=1272996" title="Zbigniew Pusz">
Zbigniew Pusz

Zbigniew Antoni Pusz (ur. 22 października 1949 w Rzepinie) – polski polityk i menedżer, senator II kadencji, były wicewojewoda i wojewoda gorzowski.
Życiorys.
Ukończył w 1972 studia matematyczne na Wydziale Matematyczno-Fizyczno-Chemicznym Uniwersytetu im. Adama Mickiewicza w Poznaniu. Od 1974 do 1990 pracował na kierowniczych stanowiskach w Zakładach Włókien Chemicznych Stilon w Gorzowie Wielkopolskim. Następnie zajmował stanowiska dyrektora urzędu wojewódzkiego (1990–1991), wicewojewody (do 1992) i wojewody gorzowskiego (do 1995).
W latach 1991–1993 był senatorem II kadencji z ramienia Wyborczej Akcji Katolickiej, wybranym w województwie gorzowskim. Od 1998 do 2002 z listy Akcji Wyborczej Solidarność zasiadał w sejmiku lubuskim.
W 1999 zaczął pracować na kierowniczych stanowiskach w firmach ubezpieczeniowych. M.in. do 2003 był prezesem zarządu Powszechnego Towarzystwa Emerytalnego H-M-C S.A. W 2004 został prezesem zarządu Universum Towarzystwa Ubezpieczeń na Życie S.A. Od grudnia tego samego roku do 2008 zajmował też stanowisko prezesa zarządu Pocztowego Towarzystwa Ubezpieczeń Wzajemnych.
Od października 2008 do lipca 2009 był doradcą dyrektora generalnego Poczty Polskiej, później został powołany przez ministra pracy i polityki społecznej na stanowisko dyrektora Krajowego Biura Funduszu Gwarantowanych Świadczeń Pracowniczych. W 2016 został prezesem zarządu Pocztowego Towarzystwa Ubezpieczeń Wzajemnych i Pocztowego Towarzystwa Ubezpieczeń na Życie.
Należał do Zjednoczenia Chrześcijańsko-Narodowego, z którego przeszedł do Przymierza Prawicy, z którym przystąpił do Prawa i Sprawiedliwości.
W 2001 otrzymał Złoty Krzyż Zasługi.

</doc>
<doc id="1272999" url="https://pl.wikipedia.org/wiki?curid=1272999" title="Neill Jameson">
Neill Jameson

Neill Jameson (ur. 1979) – amerykański wokalista i multiinstrumentalista, pochodzący z Somers Point, New Jersey. Grał i nagrywał pod pseudonimem "N. Imperial" (również "Lord Imperial" lub po prostu "Imperial"). Znany jest głównie dzięki byciu frontmanem blackmetalowej grupy muzycznej Krieg (1995-2006). Aktualnie aktywnie udziela się w projekcie black ambient/doom metalowym, który współtworzy z J. Marcheskim oraz ambient doom/deathmetalowym, March into the Sea, który również współtworzy J. Marcheski oraz M. Roscovich i J. Garson.
Prócz tych projektów, Jameson udzielił się w kilku innych grupach, takich jak na przykład Judas Iscariot, Nachtmystium, Twilight oraz Weltmacht. Nawiązywał również współpracę z kilkoma zespołami z podziemia.

</doc>
<doc id="1273001" url="https://pl.wikipedia.org/wiki?curid=1273001" title="Sodówka (roślina)">
Sodówka (roślina)

Sodówka ("Suaeda" ) – rodzaj roślin w zależności od ujęcia systematycznego klasyfikowany do rodziny komosowatych ("Chenopodiaceae") lub szarłatowatych ("Amaranthaceae"). Obejmuje 93 gatunki. Rośliny te są szeroko rozprzestrzenione na półkuli północnej oraz na wybrzeżach półkuli południowej, brak ich przedstawicieli w wielu rejonach strefy równikowej. W Polsce występował jeden gatunek – sodówka nadmorska "Suaeda maritima", ale wymarł.
Rośliny z tego rodzaju występują zwykle na słonych lub zasadowych mokradłach, często na wybrzeżach, ale też w głębi lądów i także na terenach wyżej położonych. Niektóre gatunki mają znaczenie użytkowe – spożywane są jako warzywa lub wykorzystywane jako źródło czarnych i czerwonych barwników.
Systematyka.
Rodzaj w ujęciu systemów APG klasyfikowany do rodziny szarłatowatych ("Amaranthaceae"). W obrębie rodziny zaliczany jest do podrodziny "Suaedoideae" (= "Salicornioideae") i plemienia "Suaedeae"

</doc>
<doc id="1273006" url="https://pl.wikipedia.org/wiki?curid=1273006" title="Paolo de la Haza">
Paolo de la Haza

Paolo de la Haza (ur. 30 listopada 1983 w Limie) – peruwiański piłkarz występujący na pozycji pomocnika, reprezentant Peru.
Kariera piłkarska.
Kariera klubowa.
W latach 2002-2004 występował w Sport Boys, następnie od 2005 do 2007 w Cienciano. Został zauważony przez trenerów ukraińskiego Czornomorca Odessa i 23 lipca 2007 podpisał nowy, 3-letni kontrakt z ukraińską drużyną. W lutym 2009 jako wolny agent powrócił do Peru, gdzie został piłkarzem klubu Alianza Lima. We wrześniu 2009 został wypożyczony do Beitaru Jerozolima. W 2011 roku został zawodnikiem chińskiego Jiangsu Sainty.
Kariera reprezentacyjna.
W barwach Peru rozegrał 31 spotkań i zdobył 3 gole. Był członkiem kadry na Copa América 2007 w reprezentacji Peru.

</doc>
<doc id="1273007" url="https://pl.wikipedia.org/wiki?curid=1273007" title="Namcze Bazaar">
Namcze Bazaar



</doc>
<doc id="1273008" url="https://pl.wikipedia.org/wiki?curid=1273008" title="Meteorytyka">
Meteorytyka

Meteorytyka – nauka o meteorytach i związanych z nimi zjawiskach. Jej przedmiotem jest określanie składu chemicznego i budowy fizycznej meteorytów i klasyfikowanie ich na tej podstawie. Zajmuje się również określaniem wieku meteorytów i ich pochodzeniem. W kręgu jej zainteresowań leży również badanie okoliczności upadku meteorytów na podstawie pozostawionych przez nie kraterów uderzeniowych. Jednym z głównych problemów tej nauki jest pozyskiwanie materiału do badań. Rzadko udaje się odnaleźć meteoryt tuż po upadku. Najczęściej odnajdowane są meteoryty, które spadły setki lub tysiące lat temu. Dlatego do jednego z ważniejszych zadań meteorytyki należy rozpoznawanie meteorytów i odróżnianie ich od ziemskich minerałów.
Najwdzięczniejszym obszarem Ziemi, gdzie znajdowanych jest najwięcej meteorytów, są pustynie i przede wszystkim śnieżne obszary Antarktydy, czyli krajobraz najmniej przeobrażony przez przyrodę i człowieka. Na terenie Antarktydy, dodatkowo, ciemne meteoryty łatwo dostrzec na białej powierzchni śniegu.

</doc>
<doc id="1273010" url="https://pl.wikipedia.org/wiki?curid=1273010" title="Zbigniew Antoszewski">
Zbigniew Antoszewski

Zbigniew Edward Antoszewski (ur. 27 lipca 1944 w Rybakach k. Nowogródka) – polski polityk, nauczyciel akademicki, przedsiębiorca, senator IV kadencji.
Życiorys.
W 1969 ukończył studia z zakresu filologii rosyjskiej na Uniwersytecie Łódzkim. W 1978 uzyskał stopień naukowy doktora, w 1988 habilitował się.
Był zatrudniony jako nauczyciel i wizytator w kuratorium oświaty w Łodzi. W 1975 został pracownikiem Komitetu Wojewódzkiego PZPR, od 1978 zajmował stanowisko sekretarza zarządu wojewódzkiego Towarzystwa Przyjaźni Polsko-Radzieckiej. Na przełomie lat 80. i 90. prowadził własną działalność gospodarczą.
Jest profesorem w piotrkowskiej filii Uniwersytetu Jana Kochanowskiego w Kielcach. Wykładał także w Akademii Humanistyczno-Ekonomicznej w Łodzi. Założył Stowarzyszenie Przeciw Korupcji, w którym objął funkcję prezesa.
Od 1994 do 1998 był radnym rady miasta Łodzi. W latach 1997–2001 z ramienia Sojuszu Lewicy Demokratycznej zasiadał w Senacie IV kadencji, reprezentując województwo łódzkie. Zasiadał we władzach krajowych SLD. W 2003 został wykluczony z partii.
W 2004 został doradcą Samoobrony RP. Rok później opuścił to ugrupowanie i kandydował bez powodzenia do Senatu z własnego komitetu. W 2010 wrócił do SLD. W wyborach samorządowych w tym samym roku bez powodzenia kandydował z listy tej partii do rady miasta Łodzi.
W latach 1999–2000 był prezesem Łódzkiego Klubu Sportowego.

</doc>
<doc id="1273011" url="https://pl.wikipedia.org/wiki?curid=1273011" title="Rupes Recta">
Rupes Recta

Rupes Recta (łac. prosta ściana) – uskok tektoniczny w kształcie miecza na powierzchni Księżyca o wysokości od 240 metrów do 300 metrów i długości około 110 km, przy południowo-wschodnim brzegu Mare Nubium (Morza Chmur). Współrzędne selenograficzne . Jest to najbardziej znany twór geologiczny tego typu na Księżycu i popularny cel amatorskich obserwacji. Gdy Słońce znajduje się nisko nad lokalnym horyzontem, uskok rzuca długi, głęboki cień, sprawiający wrażenie, że stanowi stromą ścianę. W rzeczywistości jednak Rupes Recta jest nachylona do gruntu u podstawy pod kątem od 36° do 48°.

</doc>
<doc id="1273012" url="https://pl.wikipedia.org/wiki?curid=1273012" title="Lochy i smoki">
Lochy i smoki

Lochy i smoki/Jaskinia strachu (ang. "Dungeons &amp; Dragons", 1983-1985) – amerykański serial animowany.
Opis fabuły.
Historia zaczyna się, kiedy sześciu nastolatków w parku rozrywki wsiada do kolejki zwanej "Kolejka Lochy i Smoki". Nagle zmienia się ona w magiczny portal do innego świata. Dosyć podobnego do średniowiecza, lecz z magicznymi zwierzętami. Zmienione też zostają ich ubrania. Świat ten nazywany jest "królestwem", lecz nie ma on konkretnej nazwy ani nie jest znany jego król. Terroryzowany przez czarnoksiężnika Mściciela (ang. "Venger"). Od czarodzieja o imieniu Pan Lochów bohaterowie otrzymują magiczną broń i pseudonimy. Bohaterowie wędrują w poszukiwaniu magicznych artefaktów, które mają sprowadzić ich na ziemię. Walcząc z Mścicielem, który pragnie zdobyć ich broń. Albo innymi złoczyńcami. Przy okazji pomagając uciśnionym.
W Polsce był wyświetlany na kanałach Fox Kids, Polsat i TV4 czytany przez Henryka Pijanowskiego.
Ostatni odcinek serialu, w którym bohaterowie odnoszą ostateczne zwycięstwo i stają przed szansą powrotu do domu, nie został nigdy zrealizowany.

</doc>
<doc id="1273015" url="https://pl.wikipedia.org/wiki?curid=1273015" title="Partia Liberalna (Rumelia Wschodnia)">
Partia Liberalna (Rumelia Wschodnia)

Partia Liberalna (bułg. "Либерална партия"), nazywana także Partią Państwową (bułg. "Казионна партия") – partia polityczna sformowana po 1879 przez Bułgarów zamieszkujących Rumelię Wschodnią. Ugrupowanie powstało jako opozycja wobec Partii Narodowej i dążyło do przyłączenia Rumelii Wschodniej do Księstwa Bułgarii bez pomocy Rosji. W 1885 współpracujący z Partią Liberalną Centralny Tajny Bułgarski Komitet Rewolucyjny, na czele którego stał Zacharij Stojanow, doprowadził do zjednoczenia Bułgarii. Wkrótce potem liberałowie rozwiązali organizację i dołączyli do Partii Liberalnej działającej w Księstwie Bułgarii, a po rozłamie w tej ostatniej weszli w skład Partii Narodowo-Liberalnej Stefana Stambołowa. 
Historia Partii Liberalnej.
Przeprowadzone w 1879 pierwsze wybory do parlamentu Rumelii Wschodniej, nazywanego Zgromadzeniem Dzielnicowym (bułg. "Областно събрание"), przyniosły Bułgarom zdecydowane zwycięstwo – 31 mandatów wobec 5 mandatów mniejszości turecko-greckiej. Wkrótce po wyborach politycy bułgarscy opowiadający się za zjednoczeniem Rumelii z Księstwem Bułgarii podzielili się na dwa stronnictwa: umiarkowane o charakterze prorosyjskim, które utworzyło Partię Narodową oraz skrajne, przeciwstawiające się wpływom rosyjskim i dążące do zjednoczenia na drodze walki zbrojnej, które sformowało Partię Liberalną. Ważną rolę w budowie tej ostatniej odegrali Petko Karawełow i Petko Sławejkow, przybyli do Płowdiwu z Księstwa Bułgarii na początku lat 80. XIX wieku. W Zgromadzeniu Dzielnicowym pierwszej kadencji oba stronnictwa miały w przybliżeniu tę samą liczbę zwolenników. 
W 1883 odbyły się kolejne wybory do parlamentu. Poparcia przed nimi udzielił Partii Liberalnej generalny gubernator Rumelii Wschodniej, Aleksandyr Bogoridi, który również nie był zwolennikiem nadmiernych wpływów Rosji. Dzięki temu liberałowie zwyciężyli i zdobyli większość mandatów. Rok później, w kwietniu 1884, upłynęła pierwsza kadencja gubernatora. Partia Liberalna opowiedziała się za reelekcją Bogoridiego, jednak na skutek nacisków Rosji stanowisko to zajął popierany przez Partię Narodową Gawrił Krystewicz. Nowy gubernator jeszcze w tym samym roku rozpisał wybory parlamentarne, które przyniosły zwycięstwo narodowcom. Do takiego wyniku przyczyniła się przede wszystkim obietnica szybkiego zjednoczenia Rumelii z Księstwem Bułgarii, jaką działacze Partii Narodowej złożyli podczas kampanii przedwyborczej. W odróżnieniu od nich liberałowie opowiadali się za odłożeniem zjednoczenia do czasu wystąpienia sprzyjających mu okoliczności politycznych.
Wkrótce po wyborach okazało się, że Partia Narodowa nie zamierza zrealizować swojej obietnicy. Na tę decyzję, przyjętą bardzo negatywnie przez społeczeństwo, wpływ miała zmiana sytuacji politycznej w Rosji, która wycofała się z poparcia na rzecz zjednoczenia Bułgarii. Zmiana stanowiska narodowców doprowadziła do szybkiego wzrostu popularności Partii Liberalnej, w której zaczęto upatrywać głównej siły politycznej sprzyjającej procesowi zjednoczeniowemu.
W lutym 1885 w Płowdiwie utworzono Centralny Tajny Bułgarski Komitet Rewolucyjny, na czele którego stanął uczestnik powstania kwietniowego, Zacharij Stojanow. Komitet nawiązał współpracę z Partią Liberalną, a także z oficerami wojska Rumelii Wschodniej oraz z księciem Aleksandrem Battenbergiem. 6 września 1885 spiskowcy zaaresztowali gubernatora Krystewicza i zdobyli Płowdiw, a dwa dni później Aleksander I ogłosił w Tyrnowie zjednoczenie Rumelii z Księstwem Bułgarii.
Wkrótce po zjednoczeniu Partia Liberalna stopniowo rozwiązała się. Jej działacze zaangażowali się w działalność partii politycznych Księstwa Bułgarii, głównie Partii Liberalnej, a następnie Partii Narodowo-Postępowej, na czele której stał Stefan Stambołow.

</doc>
<doc id="1273016" url="https://pl.wikipedia.org/wiki?curid=1273016" title="Park Narodowy Lassen Volcanic">
Park Narodowy Lassen Volcanic

Park Narodowy Lassen Volcanic (ang. "Lassen Volcanic National Park") – park narodowy położony w stanie Kalifornia w Stanach Zjednoczonych, obejmujący najbardziej na południe wysuniętą część Gór Kaskadowych. Park powstał 9 sierpnia 1916 roku z połączenia pomników narodowych Cinder Cone National Monument oraz Lassen Peak National Monument. Park zajmuje powierzchnię 429 km². Na jego obszarze znajduje się jedna z największych na świecie kopuł wulkanicznych- Lassen Peak. 
Około 350 tys. lat temu, w południowo-zachodniej części dzisiejszego parku, zapadł się wulkan Mount Tehama. Niewiele z niego zostało, gdyż powstałą kalderę zniszczyły lodowce w kolejnych okresach glacjalnych. Lawa jednak dalej wydobywała się na powierzchnię ziemi tworząc na północy mniejsze stożki np. Lassen Peak. Tenże wulkan wybuchł w maju 1915 roku, wyrzucając z siebie duże ilości materiału piroklastycznego i popiołu, a lawa zalała pas lasu o długości 5 kilometrów. Wulkan wciąż wykazuje aktywność - na terenie parku występują pola siarkowe, kociołki błotne.
Przez zachodnią część parku została poprowadzona droga Highway 89 - jedyna utwardzona droga w parku. Okrąża Lassen Peak od strony wschodniej. Wzdłuż drogi znajdują się kempingi, miejsca piknikowe i punkty informacji turystycznej. W części wschodniej jest ich znacznie mniej.

</doc>
<doc id="1273017" url="https://pl.wikipedia.org/wiki?curid=1273017" title="You’re No Good">
You’re No Good

You’re No Good – kompozycja bluesmana Jesse’ego Fullera, nagrana także przez Boba Dylana na jego pierwszym albumie. Fuller nagrał ją także pod tytułem Crazy About a Woman i Crazy 'Bout a Woman.
Historia utworu.
Jesse Fuller (ur. 1896, zm. 1976) nagrał ten utwór po raz pierwszy w 1959 i umieścił go na albumie "Brother Lowdown". Następnie wersję tego utworu pod tytułem „Crazy About a Woman” nagrał na albumie "San Francisco Bay Blues" w 1962.
W 1962 „You’re No Good” ukazała się na pierwszym albumie Boba Dylana.
13 maja 1963 nową wersję „You’re No Good” nagrał sam Jesse Fuller.
Podczas sesji nagraniowej w Londynie 26 października 1965 Fuller nagrał utwór ponownie, tym razem jako „Crazy 'Bout a Woman”.
Wersje Boba Dylana.
Bod Dylan nagrał ten utwór na pierwszej z dwu sesji do swojego pierwszego albumu – Bob Dylan – czyli 20 listopada 1961. Nagrał co najmniej osiem wersji; na album producent John Hammond wybrał wersję trzecią. Z tej sesji Hammond wybrał jeszcze następujące utwory: „Fixin' to Die”, „House of the Risin' Sun”, „Talkin' New York”, „Song to Woody”, „Baby, Let Me Follow You Down” i „In My Time of Dyin'”.
Wersja Dylana przedstawiona na tym albumie jest niezwykle żywiołowa, wręcz nerwowa, być może dlatego, że utwór wyraża złość wykonawcy. Piosenka ta skierowana jest do kobiety, którą on kocha, ale sam nie wie dlaczego, ponieważ nie jest to „dobra kobieta”.
23 listopada Dylan nagrał drugą wersję tego utworu. Stało się to na spotkaniu w nowojorskim domu Eve i Maca McKenziech. Razem z 13 innymi folkowymi i bluesowymi piosenkami z tej sesji oraz z 9 z sesji odbytej 4 grudnia wypełnił tzw. "Pierwszą taśmę McKenziego" (ang. "First McKenzie's Tape").

</doc>
<doc id="1273018" url="https://pl.wikipedia.org/wiki?curid=1273018" title="Bridge Builder">
Bridge Builder

Bridge Builder jest serią gier komputerowych rozwijanych i publikowanych przez Chronic Logic. "Bridge Builder" jest pierwszą z serii gier, której kontynuacją są "Pontifex", "Pontifex 2" (później przemianowany na "Bridge Construction Set"), oraz "Bridge It". Celem każdej z tych gier jest takie skonstruowanie mostu, aby mógł przejechać po nim pociąg a jednocześnie aby koszty nie przekroczyły określonej kwoty. "Bridge Builder", który nie jest już wspierany, rozprowadzany na zasadzie freeware i posiada widok w dwóch wymiarach, jego sequele posiadają widok trójwymiarowy, ale do darmowego użytku dostępne są jedynie w formie dema; pełne wersje muszą zostać zakupione ze sklepu internetowego Chronic Logic.
Rozgrywka.
Każdy poziom składa się z części lądu oraz rzeki lub przepaści, kawałków torów ukazujących punkt startowy i końcowy przejazdu pociągu. Liczba punktów zaczepu dookoła oraz w przepaści lub rzece zależy od ich położenia. Aby przejść poziom należy zbudować most po którym przejedzie pociąg i jednocześnie zmieścić się w określonym budżecie budowy. Kolejne gry z serii dodawały warunki które musiał spełnić most aby móc zaliczyć poziom, np. aby przepłynął pod nim statek lub aby przejechały po nim dwa pociągi.
"Bridge Builder" pozwala tylko na konstrukcje z żelaznych belek, mosty tworzone w kolejnych grach serii mogą być tworzone z wielu różnych materiałów. Z różną wytrzymałością konkretnych materiałów, z użyciem metalowych kabli i rur, gracz może tworzyć mosty, w zależności od potrzeb, o długich lub krótkich przęsłach, pod którymi np. mogą przepływać statki. W każdej z gier gracz musi się jednak zmierzyć z ograniczeniami budżetu określającego ilość użytych materiałów koniecznych do zaliczenia poziomu.
Nie ma kar za niezaliczenie poziomu, gracz może próbować wiele różnych rozwiązań zanim znajdzie to prawidłowe. Źle zaprojektowany most może zawalić się wkrótce po rozpoczęciu testu, nie wytrzymując pod własnym ciężarem. Podczas testu, mogą zostać pokazane siły naprężenia i odkształcenia działające na poszczególne elementy konstrukcji. Jeśli siły działające na element są zbyt duże, element łamie się i odpada, jego brak może wtedy osłabiać całą konstrukcję.
Przyjęcie.
"Pontifex 2" wygrał nagrodę publiczności w Independent Games Festival w 2003 roku.
W uznaniu dla elastyczności "Bridge Buildera", 1UP.com nazwał go tytułem "czysta mnogość rozwiązań dostarcza więcej rozrywki niż oczekiwano, Bridge Builder szybko stał się mniej grą a bardziej zabawką". Peter Stock, twórca Armadillo Run powiedział, że "Bridge Builder" stał się inspiracją dla jego gry. Chronic Logic sponsoruje również twórców najlepszych mostów.
W 2006 twórca, Alex Austin zaktualizował "Bridge Buildera", znanego jako "Bridge Building Game", dodając więcej poziomów i opcji.
Dodatki.
W "Bridge Builderze" domyślnie po zainstalowaniu dostępnych jest piętnaście poziomów, fani stworzyli jednak setki nowych poziomów, które można swobodnie dodać do gry. Chronic Logic co jakiś czas ogłasza konkurs na najlepszy poziom, a autor w nagrodę otrzymuje darmową grę.

</doc>
<doc id="1273019" url="https://pl.wikipedia.org/wiki?curid=1273019" title="Solnisko Kachchh">
Solnisko Kachchh



</doc>
<doc id="1273021" url="https://pl.wikipedia.org/wiki?curid=1273021" title="Sodówka nadmorska">
Sodówka nadmorska

Sodówka nadmorska ("Suaeda maritima" (L.) Dumort.) – gatunek rośliny w różnych systemach klasyfikacyjnych włączany do rodziny komosowatych lub szarłatowatych.
Rozmieszczenie geograficzne.
Gatunek kosmopolityczny. W Europie występowała na wybrzeżach morskich. W Polsce rósł w XIX w. u ujścia Świny, Dziwny i koło Kołobrzegu.
Biologia i ekologia.
Roślina jednoroczna, bezwzględny halofit. Kwitnie od lipca do września. Gatunek charakterystyczny klasy "Thero-Salicornietea". Liczba chromosomów 2n = 36.
Zagrożenia.
Kategorie zagrożenia gatunku:

</doc>
<doc id="1273022" url="https://pl.wikipedia.org/wiki?curid=1273022" title="Tymczasowy Rząd Podkarpackiej Rusi">
Tymczasowy Rząd Podkarpackiej Rusi

Tymczasowy Rząd Republiki Rusi Podkarpackiej (ukr. "Тимчасовий уряд Підкарпатської Руси") – rusiński samozwańczy rząd utworzony w Użhorodzie w obwodzie zakarpackim Ukrainy, funkcjonujący od 30 maja 1993 do sierpnia 1994.
Historia.
Utworzenie Tymczasowego Rządu Rusinów Podkarpackich było reakcją na nie wywiązania się przez władze ukraińskie z referendum z 1 grudnia 1991, podczas którego ponad 78% mieszkańców Zakarpacia głosowała za autonomią w obrębie Ukrainy.
Od roku 1991 po rozpadzie ZSRR Rusini z Zakarpacia rozpoczęli starania o odzyskanie historycznych praw oraz odbudowy państwowości Podkarpackiej Rusi.
30 maja 1993 w Użhorodzie utworzono autonomiczny wobec Ukrainy parlament liczący 51 deputowanych. Na czele rządu stanął prof. Iwan Turjanica w skład rządu weszli również działacze rusińscy Tibor Ondyk, Wasyl Sochka-Borzhavin, Jirij Dumnicz, Wasyl Mogorita, Jewgenij Gorżanin oraz Wasyl Biłak. Rząd Tymczasowy zgłosił również deklarację przystąpienia do Wspólnoty Niepodległych Państw. Rząd powstał przy współudziale i poparciu Związku Rusinów Podkarpackich oraz mniejszości narodowych Zakarpacia: słowackiej, węgierskiej, romskiej, rumuńskiej i niemieckiej.
Rząd prof. Iwana Turjanicy został zdelegalizowany przez władze ukraińskie latem 1994. Nowa ukraińska ustawa o partiach i stowarzyszeniach obowiązująca na Ukrainie od roku 1995 utrudnia obecnie wpisywanie do statutów takich postulatów politycznych, które kontestują integralność terytorialną Ukrainy. Ustawa nakłada również obowiązek rejestracji list wyborczych we wszystkich obwodach.
23 grudnia 2008 roku nowy premier-minister Petro Hecko zwrócił się z prośbą do władz Federacji Rosyjskiej o uznanie niepodległości Podkarpackiej Rusi.

</doc>
<doc id="1273023" url="https://pl.wikipedia.org/wiki?curid=1273023" title="Paulos Faraj Rahho">
Paulos Faraj Rahho

Paulos Faraj (Faradża) Rahho (j. arab. بولص فرج رحو) (ur. 20 listopada 1942 w Mosulu, zm. 13 marca 2008) – iracki duchowny katolicki, chaldejski arcybiskup Mosulu. 
Życiorys.
Święcenia kapłańskie przyjął 10 czerwca 1965. Był m.in. ojcem duchownym stowarzyszenia Carità e Gioia, skupiającego osoby niepełnosprawne.
12 stycznia 2001 Synod Kościoła Chaldejskiego wybrał go archieparchą Mosulu. Wybór został potwierdzony cztery dni później przez papieża Jana Pawła II. Sakry biskupiej udzielił mu 16 lutego tegoż roku ówczesny patriarcha Babilonu, Rafael I BiDawid.
Uprowadzenie i śmierć.
Został uprowadzony w drodze do domu 29 lutego 2008 roku, porywacze zamordowali kierowcę oraz dwóch ochroniarzy arcybiskupa. Duchowny tuż przed zdarzeniem odprawiał Drogę Krzyżową. Według informacji podanych przez iracką prasę, porywacze zażądali miliona dolarów okupu za uwolnienie arcybiskupa. 
12 marca porywacze poinformowali o tym, że duchowny źle się czuje. Następnego dnia powiadomili o jego zgonie i podali wskazówki, gdzie znajduje się ciało arcybiskupa Raho. Ciało zostało odnalezione we wskazanym miejscu, o śmierci duchownego poinformował biskup pomocniczy Patriarchatu Babilonii Shlemon Warduni. W specjalnym telegramie papież Benedykt XVI potępił porywaczy, piszący między innymi "„zdecydowane potępienie aktu nieludzkiej przemocy, która obraża godność istoty ludzkiej i poważnie szkodzi sprawie braterskiej koegzystencji umiłowanego narodu irackiego. Zapewniając o żarliwej modlitwie za duszę gorliwego pasterza, uprowadzonego po nabożeństwie Drogi Krzyżowej, proszę Boga o Jego miłosierdzie, ażeby to tragiczne zdarzenie służyło budowie na umęczonej ziemi Iraku pokojowej przyszłości”".
Według informacji podanych przez iracką telewizję na ciele duchownego nie odnaleziono śladów tortur ani postrzału.

</doc>
<doc id="1273024" url="https://pl.wikipedia.org/wiki?curid=1273024" title="Wiesław Piątkowski">
Wiesław Piątkowski

Wiesław Piątkowski (ur. 28 sierpnia 1932 w Gołębiewku Starym) – polski ekonomista i historyk, profesor nauk ekonomicznych, nauczyciel akademicki, poseł na Sejm II kadencji.
Życiorys.
Ukończył w 1955 studia na Wydziale Filozoficzno-Historycznym Uniwersytetu Łódzkiego. W tym samym roku został pracownikiem tej uczelni. W 1962 uzyskał stopień naukowy doktora nauk humanistycznych, w 1976 habilitował się w zakresie nauk ekonomicznych. W 1983 otrzymał tytuł profesora. Przez wiele lat pracował w Katedrze Historii Myśli Ekonomicznej i Historii Gospodarczej UŁ. Wykładał też m.in. w Wyższej Szkole Humanistyczno-Ekonomicznej we Włocławku.
W latach 90. był redaktorem naczelnym kwartalnika „Wieś i Państwo”. Od 1993 do 1997 sprawował mandat posła na Sejm II kadencji wybranego z listy Polskiego Stronnictwa Ludowego. Zasiadał we władzach krajowych tej partii.
Odznaczenia.
Odznaczony m.in. Krzyżem Kawalerskim i Oficerskim (1999) Orderu Odrodzenia Polski oraz Medalem Komisji Edukacji Narodowej.

</doc>
<doc id="1273025" url="https://pl.wikipedia.org/wiki?curid=1273025" title="Park Narodowy Mammoth Cave">
Park Narodowy Mammoth Cave



</doc>
<doc id="1273026" url="https://pl.wikipedia.org/wiki?curid=1273026" title="Wasiugan">
Wasiugan

Wasiugan (ros. Васюган) – rzeka w azjatyckiej części Rosji, na południu Niziny Zachodniosyberyjskiej, lewy dopływ Obu. Nazwa rzeki jest tłumaczona z języka miejscowej ludności jako "żółta rzeka". Źródła w Rezerwacie Wasiugańskim. Przepływa przez obwód tomski.
Długość – 1082 km, powierzchnia zlewni – 61 800 km², średni przepływ – 345 m³/s. Żeglowna do 886 km od ujścia.
Główne dopływy: Niurolka, Cziertała – prawe, Czyżapka, Jagyljacha – lewe.
Miejscowości położone nad rzeką: Majsk, Nowy Wasiugan, Ajpołowo, Nowy Tiewriz, Sriedni Wasiugan, Stara Bieriozowka, Ust-Czyżapka, Naunak, Bolszaja Griwa, Starojugino, Nowojugino, Bondarka, osiedle Naftowców.
W dorzeczu Wasiuganu znajdują się pokłady ropy naftowej i gazu.

</doc>
<doc id="1273027" url="https://pl.wikipedia.org/wiki?curid=1273027" title="Frčkov">
Frčkov

Frčkov (1585 m) – drugi co do wysokości (po Ostredoku) szczyt w grupie górskiej Wielkiej Fatry w Karpatach Zachodnich na Słowacji.
Nazwa odnosi się do wypiętrzenia głównego grzbietu tej grupy górskiej, pomiędzy Krížną na południu a Ostredokiem na północy, ok. 1 km na południe od tego ostatniego szczytu. Na niektórych mapach między Krížną a Frčkovem wyróżniany jest jeszcze szczyt Noštek. Wypiętrzenie owo stanowi punkt wspomnianego, dość zresztą zrównanego odcinka grzbietu, obejmowanego łączną nazwą "Pustolovčia". Zbudowane, podobnie jak sąsiednie szczyty, ze stosunkowo mało odpornych margli, posiada łagodnie uformowaną rzeźbę i pokryte jest w całości łąkami. Ku zachodowi wysyła masywne, bystro opadające ramię, rozdzielające doliny Veterné i Rovné, stanowiące najwyższe piętra Dedošovej doliny. Ku wschodowi opada do dolinki Klinčeky będącej odnogą Suchej doliny.
Turystyka.
Dla turystyki szczyt posiada znaczenie jedynie jako punkt orientacyjny. Przechodzi przez niego czerwony czerwono znakowana Magistala Wielkofatrzańska ("Veľkofatranská Magistrála"). 

</doc>
<doc id="1273029" url="https://pl.wikipedia.org/wiki?curid=1273029" title="Wojna Kwietusa">
Wojna Kwietusa

Wojna Kwietusa ( ("mered ha-galujot") albo מרד התפוצות ("mered ha-tefucot"), bunt wygnańców) – nazwa nadana żydowskiemu powstaniu, które wybuchło za czasów panowania cesarza Trajana i toczyło się w latach 115–117 n.e. Pochodzi ona od imienia mauretańskiego rzymskiego oficera Luzjusza Kwietusa, który bezwzględnie stłumił żydowskie powstanie w Mezopotamii.
Przyczyny powstania.
Nie jest znany żaden powód ani żadne szczególne zdarzenie mogące stać się przyczyną wybuchu powstania na tak szeroką skalę. Jedynym epizodem mogącym mieć wpływ na przyczyny rewolty może być konflikt pomiędzy Żydami a aleksandryjskimi Grekami. Delegacja obu stron w 113 roku stanęła przed Trajanem. Wydarzenie wspomina pojedynczy papirus oraz "Akta Męczenników Aleksandryjskich" (rozdział "Acta Mermaisci").
Przebieg.
Gdy w 115 rzymska armia dowodzona przez Trajana walczyła z państwem Partów, żydowska diaspora rozpoczęła rewoltę w Cyrenajce, która rozszerzyła się na Egipt i Cypr. W Cyrenie rebelianci dowodzeni przez Lukuasa (albo - według Diona - pod wodzą Andrzeja) zniszczyli wiele świątyń, włączając poświęcone Hekate, Jowiszowi, Apollowi, Artemidzie i Izydzie, jak również cywilne budowle symbolizujące Rzym: Cezareum, bazylikę oraz termy. Grecka i rzymska ludność została wymordowana.
Następnie Lukuas ruszył w stronę Aleksandrii, wszedł do miasta opuszczonego przez rzymskie oddziały wojskowe i podłożył ogień pod miasto. Pogańskie świątynie i grobowiec Pompejusza zostały zniszczone. Trajan wysłał nowe oddziały pod dowództwem "praefectus praetorio" Marcjusza Turbona, ale Egipt i Cyrenajka zostały spacyfikowane dopiero jesienią 117 roku. Sytuacja została opanowana także na Cyprze, gdzie Żydzi pod dowództwem Artemiona przejęli władzę nad wyspą. Armia rzymska odbiła stolicę Salaminę i Żydom zabroniono lądować na tej wyspie.
Według Kasjusza Diona żydowscy powstańcy zmasakrowali 240 000 Greków na Cyprze, 220 000 Greków w Cyrenie i wielką ich liczbę w Egipcie.
Mezopotamia również została ogarnięta rozruchami, podczas gdy Trajan dowodził swoimi legionami przeciwko Partom w Zatoce Perskiej. Nakazał więc stłumić powstanie mauretańskiemu oficerowi Luzjuszowi Kwietusowi. Kwietus poprowadził swoje oddziały i zabił wielką liczbę powstańców. W wyniku tego zwycięstwa został mianowany namiestnikiem Judei. Kwietus, którego cesarz Trajan swego czasu zamierzał oficjalnie wyznaczyć swoim następcą, został pozbawiony urzędu wraz z przejęciem władzy cesarskiej przez Hadriana i stracony latem 118 roku.
Nie wiadomo, czy powstanie objęło także Judeę. Jednakże sytuacja tam pozostała cały czas napięta dla Rzymian, czego kulminacją był wybuch powstania Bar-Kochby.

</doc>
<doc id="1273032" url="https://pl.wikipedia.org/wiki?curid=1273032" title="Plezjopleurodon">
Plezjopleurodon

Plesiopleurodon był rodzajem żyjącego na początku późnej kredy (wczesny cenoman, około 100 milionów lat temu) pliozaura. Jego niekompletne szczątki (czaszka z żuchwą i część kręgów szyjnych) odkryto na terenie Ameryki Północnej (łupki Belle Fourche w stanie Wyoming).
Nazwa (z. gr. "bliski (lio)pleurodonowi") wiąże się z dużym podobieństwem pomiędzy szczątkami tych morskich gadów. Jednakże istnieje też między nimi wiele dość znacznych różnic. Przede wszystkim, szacowana długość ciała plezjopleurodona wynosiła około 2,9 metra, podczas gdy późnojurajski liopleurodon mierzył ponad 12 metrów. Kręgi szyjne plezjopleurodona posiadały żebra zaopatrzone w pojedyncze, a nie w podwójne głowy, jak u jego jurajskiego krewnego.
Cechą charakterystyczną czaszki zwierzęcia jest dość długie spojenie żuchwy, zaopatrzone w 8 par zębów. Były one okrągłe w przekroju i o gładkich powierzchniach (z wyjątkiem podstaw). Szerokość kręgów szyjnych była nieznacznie większa niż ich długość.
Nazwa gatunku "Plesiopleurodon wellesi" jest wyrazem hołdu dla badacza plezjozaurów, Sama Wellesa.
Zwierzę zostało przedstawione w jednym odcinku serialu "Wędrówki z dinozaurami", jako potencjalne zagrożenie dla migrującego ornitocheira. Wprawdzie w filmie nie podano jego nazwy, jednak podano ją na stronie internetowej serialu jako prawdopodobnie błędny termin "Plesioliopleurodon".

</doc>
<doc id="1273033" url="https://pl.wikipedia.org/wiki?curid=1273033" title="Julia Stegner">
Julia Stegner

Julia Stegner (ur. 2 listopada 1984 w Monachium w Niemczech) – niemiecka supermodelka.
Karierę rozpoczęła w wieku 15 lat, kiedy została dostrzeżona przez pracownicę jednej z agencji modelek podczas Oktoberfest. Pierwszym miastem, w którym rozpoczęła na dobre pracę modelki, był Paryż. Obecnie pracuje w Nowym Jorku. Uczestniczyła w kampaniach reklamowych i pokazach mody wielu czołowych kreatorów oraz marek, m.in. Celine, Yves Saint Laurent, Dolce &amp; Gabbana, Ralph Lauren, Dior, Hugo Boss, Chloé, Anna Sui, Lanvin, Gucci, Versace and Valentino czy Victoria’s Secret, Reserved.
Prywatnie znana jest z niemieckiej pracowitości oraz skromności. Po Nowym Jorku na co dzień porusza się rowerem.

</doc>
<doc id="1273034" url="https://pl.wikipedia.org/wiki?curid=1273034" title="Warwara Siemiennikowa">
Warwara Siemiennikowa

Warwara Konstantinowa Siemiennikowa z domu Djakonowa (ur. 10 maja 1890 (?), zm. 9 marca 2008) – rosyjska rekordzistka długowieczności, do momentu śmierci była najstarszą mieszkanką Rosji. W momencie śmierci miała 117 lat i 304 dni. 
Wywodziła się z plemienia Ewenków, wyszła za mąż w wieku 27 lat za Aleksieja Siemiennikowa. Jej własne dzieci zmarły dlatego wychowała trójkę dzieci adoptowanych. Przez większość życia zajmowała się zbieractwem oraz hodowlą reniferów. Mieszkała we wsi Saskyłach na południowym wschodzie Jakucji.

</doc>
<doc id="1273035" url="https://pl.wikipedia.org/wiki?curid=1273035" title="Plesiopleurodon">
Plesiopleurodon



</doc>
<doc id="1273038" url="https://pl.wikipedia.org/wiki?curid=1273038" title="Karol Józef, książę de Ligne">
Karol Józef, książę de Ligne



</doc>
<doc id="1273039" url="https://pl.wikipedia.org/wiki?curid=1273039" title="Lipsi">
Lipsi

Lipsi – grecka wyspa, położona na południe od Samos i na północ od Leros. Wchodzi w skład archipelagu Dodekanez.
Krótki opis.
Leży w administracji zdecentralizowanej Wyspy Egejskie, w regionie Wyspy Egejskie Południowe, w jednostce regionalnej Kalimnos, w gminie Lipsi. Na wyspę można się dostać dzięki dobrze rozwiniętym połączeniom promowym pomiędzy wyspą a okolicznymi wyspami Patmos oraz Leros a także połączeniem promowym z portem w Pireusie.
Geografia.
W skład archipelagu Lipsi, poza główną wyspą (pow. 15,95 km²), wchodzi też grupa 25 okolicznych, głównie niezamieszkanych wysepek, uszeregowanych wg ich powierzchni w porządku malejącym:
Ekonomia.
Mieszkańcy wyspy zajmują się głównie produkcją takich produktów jak: miód, wino, sery, produkty mleczne oraz uprawą winogron. Innym zajęciem lokalnych mieszkańców jest produkcja lokalnych dywanów. Dobrze chronione zatoki taki jak Zatoka Maschato dają schronienie kutrom rybackim, jednak z tego powodu woda w tych miejscach jest skażona przez odpadki rybne i te pochodzące z kutrów. Reszta linii brzegowych wzdłuż wyspy oraz miejscowe plaże są wolne od skażenia. Wyspa posiada dobrze rozwiniętą sieć dróg. Nowe inwestycje drogowe są finansowane ze środków dotacji Unii Europejskiej.
Zabytki.
Na wyspie znajduje się kilka kościołów oraz klasztorów, z czego warto wymienić m.in

</doc>
<doc id="1273040" url="https://pl.wikipedia.org/wiki?curid=1273040" title="Globuliny alfa 1">
Globuliny alfa 1



</doc>
<doc id="1273041" url="https://pl.wikipedia.org/wiki?curid=1273041" title="Samuel Skowroński">
Samuel Skowroński



</doc>
<doc id="1273042" url="https://pl.wikipedia.org/wiki?curid=1273042" title="Aparajito">
Aparajito

Nieugięty (oryg. "Aparajito", ang. "The Unvanquished", bengalski: অপরাজিত) – indyjski film fabularny z 1956 roku w reżyserii Satyajita Raya. Druga część trylogii, będąca kontynuacją filmu "Droga do miasta" (1955). Ostatnią częścią tryptyku był "Świat Apu" (1959).
Adaptacja prozy Bibhutibhushan Bandopadhyay. Tematem filmu jest życie Apu od dzieciństwa do czasu studiów. W rolach głównych wystąpili Kanu Bannerjee i Karuna Bannerjee.
Obraz nagrodzono Złotym Lwem na 18. MFF w Wenecji.

</doc>
<doc id="1273044" url="https://pl.wikipedia.org/wiki?curid=1273044" title="Charles-Joseph de Ligne">
Charles-Joseph de Ligne

Charles-Joseph de Ligne, książę de Ligne () (ur. 23 maja 1735 w Brukseli, zm. 13 grudnia 1814 w Wiedniu) – książę Świętego Cesarstwa Rzymskiego, dyplomata i wojskowy w służbie Austrii i pamiętnikarz, zwany „największym z Walonów” ("le plus grand des Wallons").
Życiorys.
Syn Klaudiusza Lamorala II, 6. księcia Ligne, i Elżbiety Aleksandryny, księżniczki Salm. Ród de Ligne wywodził się z Belgii (wtedy: Niderlandy Austriackie). 6 sierpnia 1755, w Valticach ożenił się "Franciszką" Marią Ksawerią, księżniczką Liechtensteinu (1739–1821), siostrą Franciszka Józefa I, księcia Liechtensteinu. Para miała 7 dzieci:
Miał również nieślubną córkę z Adelajdą Fleury:
Był, obok takich ludzi jak: Giacomo Casanova (1725–1798) i (1740–1819) największym pamiętnikarzem XVIII wieku. Jego talenty literackie podziwiali: Goethe, Lord Byron, Barbey d’Aurevilly, Paul Valéry i Paul Morand. Mówił o sobie, że ma tuzin ojczyzn. Nie był przywiązany do Belgii, ani do innych krajów.
Mianowany pułkownikiem armii austriackiej przed bitwą pod Kunowicami, wysłany do Wersalu, by zawiadomić francuskich sojuszników o zwycięstwie austriackim, jakim była bitwa pod Maxen. Znał dobrze i odwiedzał Voltaire’a, Rousseau, Madame de Staël. Z Katarzyną Wielką regularnie korespondował.
12 lutego 1785 został mianowany na stopień generała artylerii, a 6 września 1808 na stopień marszałka polnego.
Dzieła.
Pełne wydanie jego dzieł liczy 34 tomy, w tym:

</doc>
<doc id="1273045" url="https://pl.wikipedia.org/wiki?curid=1273045" title="Grzegorz Węgrzyn">
Grzegorz Węgrzyn

Grzegorz Władysław Węgrzyn (ur. 27 czerwca 1963 w Gdańsku) – polski naukowiec, profesor nauk biologicznych, w latach 2008–2016 prorektor ds. nauki Uniwersytetu Gdańskiego, w latach 2002–2008 dziekan Wydziału Biologii, Geografii i Oceanologii UG, członek korespondent Polskiej Akademii Nauk. Od 2019 przewodniczący Rady Doskonałości Naukowej.
Życiorys.
W 1987 ukończył studia na Wydziale Biologii, Geografii i Oceanologii Uniwersytetu Gdańskiego. Na tym samym Wydziale w 1991 obronił doktorat z biologii na podstawie pracy "Regulacja replikacji plazmidu λ przy wejściu bakterii Escherichia coli w stan głodu aminokwasowego" (promotor: prof. Karol Taylor), a w 1996 habilitował się w zakresie biologii na podstawie pracy "Kontrola ścisła replikacji DNA w komórkach bakterii Escherichia coli". Od 1996 jest kierownikiem Katedry Biologii Molekularnej. W latach 1993–1996 pełnił funkcję prodziekana Międzyuczelnianego Wydziału Biotechnologii Uniwersytetu Gdańskiego i Akademii Medycznej w Gdańsku (obecnie Gdański Uniwersytet Medyczny). W 1998 uzyskał tytuł profesora nauk biologicznych. W latach 2002–2008 pełnił funkcję dziekana Wydziału Biologii, Geografii i Oceanologii, a w latach 2008–2016 był prorektorem uczelni ds. nauki.
Od 2010 jest członkiem korespondentem PAN. Wcześniej działał w strukturach PAN, w latach 2007–2010 był zastępcą przewodniczącego Komitetu Biochemii i Biofizyki PAN. W tym samym czasie był członkiem Komitetu Badań Morza PAN oraz członkiem Komitetu Biotechnologii przy Prezydium PAN. Od 2011 jest Przewodniczącym Komitetu Mikrobiologii PAN.
W 2019 został członkiem Rady Doskonałości Naukowej I kadencji. 4 czerwca tego samego roku minister nauki i szkolnictwa wyższego Jarosław Gowin mianował go przewodniczącym tego gremium. 
W latach 2019–2020 był członkiem Rady Uniwersytetu Gdańskiego.
Zajmuje się biologią molekularną, chorobami genetycznymi, biochipami DNA oraz bakteriami. Kierował zespołem naukowców, który opracował nową, a jednocześnie pierwszą skuteczną metodę leczenia choroby Sanfilippo, pozwalającą na zatrzymanie wyniszczających procesów choroby. W uznaniu tych badań został laureatem konkursu "Gdynia bez barier", organizowanego od kilkunastu lat przez miasto Gdynię
Laureat wielu nagród naukowych, w tym stypendium Fundacji na rzecz Nauki Polskiej dla młodych pracowników nauki, czterokrotnie nagrody Polskiego Towarzystwa Biochemicznego im. J.K. Parnasa, nagrody Ministra Edukacji Narodowej oraz nagrody Prezesa Rady Ministrów, nagrody Polskiego Towarzystwa Genetycznego, subsydium profesorskiego Fundacji na Rzecz Nauki Polskiej, Nagrody Naukowej miasta Gdańska im. J. Heweliusza i innych.
Odznaczony Medalem Komisji Edukacji Narodowej i Złotym Krzyżem Zasługi.

</doc>
<doc id="1273046" url="https://pl.wikipedia.org/wiki?curid=1273046" title="Heautoskopia">
Heautoskopia



</doc>
<doc id="1273047" url="https://pl.wikipedia.org/wiki?curid=1273047" title="Krížna">
Krížna

Krížna (1574 m) – trzeci co do wysokości nazwany szczyt w grupie górskiej Wielkiej Fatry w Karpatach Zachodnich na Słowacji.
Topografia.
Rozległy, całkowicie bezleśny masyw Krížnej wznosi się w południowej części Wielkiej Fatry, w jej części zwanej Halną Fatrą (słow. "Hôľna Fatra"). Szczyt położony jest w głównym grzbiecie wododziałowym tej grupy górskiej, rozdzielającym dorzecza Wagu i Hronu. Jest zwornikiem dla czterech grzbietów:
Krížna wznosi się nad 4 dolinami: Dedošová dolina, Revúcka dolina, Hornojelenská dolina i Turecká dolina.
Opis szczytu.
Masyw Krížnej zbudowany jest głównie z margli należących do tzw. płaszczowiny kriżniańskiej – wielkiej jednostki geologicznej, występującej w wielu grupach górskich Karpat Zachodnich, która została sklasyfikowana na podstawie badań prowadzonych w tym rejonie i stąd uzyskała swą nazwę. Stosunkowo mało odporny budulec zadecydował o łagodnej rzeźbie masywu: zaokrąglonym szczycie, obłych grzbietach, gładko modelowanych stokach i łagodnie profilowanych dolinach.
Szczyt pokryty jest różnymi odmianami łąk górskich. W południowej części masywu, w rejonie szczytów Malá Krížna (1319 m) i Liška (1445 m) spotkamy nieliczne już płaty kosodrzewiny. Niżej, w trudno dostępnych miejscach w zamknięciach dolin, zachowały się fragmenty pierwotnych lasów jodłowo-bukowych.
Na szczycie znajduje się ogrodzony ośrodek wojskowy z antenami i radarami. Dla turystów umieszczono kilka opisanych panoram widokowych.
Gładkie trawiaste stoki o dużej stromiźnie powodują, że zimą zsuwają się z nich duże lawiny. W 1924 r. na odległość 4 km zeszła lawina, która przywaliła górny koniec górskiej wioski Rybô. Zabiła 18 osób, w tym 15 dzieci.
Turystyka.
Krížna jest prawdopodobnie najczęściej odwiedzanym spośród wysokich szczytów Wielkiej Fatry. Decyduje o tym stosunkowo (jak na warunki wielkofatrzańskie) łatwy dostęp oraz bliskość bazy noclegowej – Horský hotel Kráľova Studňa, Chata pod Borišovom i Salaš pod Súchym vrchom. Wielkim magnesem jest wspaniała, dookolna panorama ze szczytu, sięgająca na północy po granice Polski, zaś na południu – Węgier. Na szczyt wiodą znakowane szlaki turystyczne:
Na szczycie Krížnej krzyżują się dwa główne szlaki Wielkiej Fatry: Cesta hrdinov SNP i Magistrala Wielkofatrzańska ("Veľkofatranská Magistrála").

</doc>
<doc id="1273049" url="https://pl.wikipedia.org/wiki?curid=1273049" title="Kodeks Boerneriański">
Kodeks Boerneriański

Kodeks Boerneriański (łac. "Codex Boernerianus") – bilingwiczny grecko-łaciński rękopis Nowego Testamentu, zawierający Listy Pawła, pisany jest na pergaminie. Tekst grecki pisany jest późną uncjałą, natomiast tekst łaciński minuskułą epoki karolińskiej. Paleograficznie datowany jest na wiek IX. Grecki tekst kodeksu jest oznaczany przez sigla Gp albo 012 (Gregory-Aland), α 1028 (von Soden), tekst łaciński oznaczany jest przy pomocy g lub 77 (Beuron).
Przechowywany jest w Dreźnie. Nazwa kodeksu pochodzi od jednego z dawnych właścicieli kodeksu. W dolnym marginesie jednej z kart kodeksu zamieszczona została niebiblijna glosa w języku staroiryjskim.
Zarówno tekst grecki, jak i łaciński Listów Pawła reprezentują zachodnią tradycję tekstualną. Pod względem tekstualnym jest pokrewny dla Kodeksu Augiańskiego, któremu ustępuje pod względem jakości tekstu, ale jest odeń bardziej atrakcyjny pod względem artystycznym. Aland zaklasyfikował go do III kategorii. Kodeks cytowany jest w krytycznych wydaniach greckiego Nowego Testamentu.
Opis.
Rękopis zawiera tekst Listów Pawła (brakuje Hbr), na 99 pergaminowych kartach (25 na 19 cm). Kodeks kończy się nagłówkiem „Początek Listu do Laodycei”, ale brakuje kart apokryficznego listu. W tekście listów Pawła zachodzi sześć luk (Rz 1, 1-4; 2, 17-24; 1 Kor 3, 8-16; 6, 7-14; Kol 2, 1-8, Flm 21-25).
Tekst pisany jest jedną kolumną na stronę, 20 linijek w kolumnie. Tekst jest bilingwiczny – grecko-łaciński, interlinearny. Tekst grecki majuskułą, natomiast tekst łaciński – minuskułą. Grecka majuskuła jest pochylona, litery α, κ, ρ przybierają czasem postać minuskuły, z zachowaniem jednak rozmiarów majuskuły. Z kolei łacińskie litery r, s, t przybierają postać charakterystyczną dla alfabetu anglo-saksońskiego. Nie stosuje przydechów ani akcentów, często stosuje dierezę.
W tekście regularnie, w podobnych odstępach pojawiają się wielkie litery (inicjały), barwione w trzech kolorach – żółty, czerwony, różowy, w czym jest podobny do Kodeksu Sangalleńskiego. Inicjały w środku tekstu wskazują, że rękopis przepisany został z rękopisu pisanego stychometrycznie. Cytaty starotestamentowe oznakowane zostały na marginesie przy pomocy odwróconego comma (&gt;). Ponadto na marginesie podawany jest tytuł starotestamentowej księgi z której pochodzi cytat (np. "Iesaia").
Wiersz iryjski.
Na 23 folio recto, w dolnym marginesie znajduje się wiersz w języku staroiryjskim, który nawiązuje do pielgrzymek do Rzymu. Charakter pisma przypomina interlinearny tekst łaciński kodeksu. Język staroiryjski prawdopodobnie nie był pierwszym językiem piszącego, stąd niezręczny styl drugiej strofy.
Scrivener, biblista i krytyk tekstu Nowego Testamentu, po konsultacji z kilkoma znawcami języka celtyckiego, zaproponował następujący przekład:
Odmienny przekład zaproponowali celtyści Whitley Stokes, z Uniwersytetu w Dublinie oraz John Strachan, z Uniwersytetu w Manchesterze:
Ernst Windisch, celtysta i indoeuropeista, w przekładzie na język niemiecki opowiedział się za przekładem Strachana.
Bruce M. Metzger cytuje wiersz w przekładzie Scrivenera. Autorem wiersza prawdopodobnie był rozczarowany pielgrzym. John Henry Bernard, anglikański arcybiskup Dublinu w latach 1915-1919, przypuszczał, że wiersz może nawiązywać do dwóch wydarzeń z życia Brygidy z Kilkdare.
Tekst.
Tekst rękopisu reprezentuje zachodnią tradycję tekstualną. Kurt Aland dał mu następujący profil tekstualny 441, 131/2, 88², 66s. Profil ten oznacza, że według Alanda kodeks wspiera tekst bizantyński w 44 miejscach profilowych, w 13 miejscach jest zgodny zarówno z tekstem bizantyńskim, jak i oryginalnym, wspiera tekst oryginalny w 88 miejscach, ponadto posiada 66 sobie właściwych wariantów ("Sonderlesarten"). W oparciu o ten profil Aland zaklasyfikował go do kategorii II, podczas gdy bardzo mu pokrewny Kodeks Augiański do kategorii III (profil 431, 111/2, 89², 70S).
Nie posiada ostatnich trzech wierszy Listu do Rzymian 16,25-27, tj. doksologii, ale zostawił dla niej pustą przestrzeń po Rz 14,23.
Sekcja 1 Kor 14,34-35 umieszczona została nieco wcześniej, już po 1 Kor 14,40, co jest charakterystyczne dla rękopisów tradycji zachodniej (Claromontanus, Augiensis, 88, itd, g, oraz niektóre rękopisy Wulgaty).
W Liście do Rzymian kodeks nie stosuje frazy εν Ρωμη ("w Rzymie"). W Rz 1,7 zamienia ją na εν αγαπη (w miłości), natomiast w 1,15 – opuszcza ją. Ten wariant poświadczony został przez nielicznych świadków tekstu, przez noty marginalne do minuskułu 1739 oraz 1908, ponadto przez Orygenesa. Uważa się, że zamiana dokonana została celowo, dla podkreślenia, iż list ma charakter uniwersalny, a nie lokalny.
W 1 Tymoteusza 3,16 przekazuje wariant ος εφανερωθη ("który objawiony"), tak jak Sinaiticus*, A*, C*, F, 33, 565 i inne. Wiele późnych rękopisów przekazuje wariant θεος εφανερωθη ("Bóg objawiony").
Podobieństwa do innych rękopisów.
Richard Bentley jako pierwszy zauważył podobieństwo do Kodeksu Augiańskiego.
Grecki tekst kodeksu jest podobny do Kodeksu Augiensis (tekst łaciński jest różny). Przypuszczano więc pierwotnie (Wettstein), że oba zostały przepisane z tego samego rękopisu. F.H.A. Scrivener wyliczył jednak 1982 różnic pomiędzy obu kodeksami. 578 uznał za błędy kopisty, 967 wynika ze zmiany samogłosek (włączając itacyzm), 166 dotyczy zmiany spółgłosek, 71 ma charakter gramatyczny, 32 – brak lub obecność rodzajnika, a 168 – usunięcie wariantów. Rzeczywistych wariantów jest ok. 200, z których 32 to rezultat opuszczenia lub dopisania rodzajnika. Różnice nie są wielkie, ale wspólnego przodka (X) należy przesunąć, o jedno albo dwa ogniwa wstecz. Tekst Augiensis jest wyżej oceniany przez krytyków tekstu, ale Boernerianus jest bardziej atrakcyjny pod względem artystycznym.
Wspólny przodek prawdopodobnie pisany był kolometrycznie, bez przerw między wyrazami. Prawdopodobnie nie zawierał doksologii na końcu Listu do Rzymian. Tekst łaciński znajdował się prawdopodobnie na osobnych stronach (jak Kodeks Bezy lub Claromontanus), albo w paralelnych kolumnach tej samej strony (jak Augianus albo Augiensis). Nieznana jest data, ani miejsce w którym powstał rękopis X. Równie dobrze mógł być współczesnym dla Kodeksu Bezy, jak dla Claromontanus. Jednym z prawdopodobnych miejsc powstania jest Egipt.
Zachodzi też szereg podobieństw do Kodeksu Sangalleńskiego Δ (037). Oba prawdopodobnie powstały w klasztorze Św. Gallena w północnej Szwajcarii i oba wyszły spod ręki iroszkockich mnichów. Niektórzy badacze byli zdania, że tworzył niegdyś jedną całość z zawierającym Ewangelie kodeksem Sangalleńskim. Łączy je ten sam charakter pisma, ten sam format pergaminu, interlinearny tekst, ten sam czas i miejsce pochodzenia. Różni je natomiast reprezentowanie innych tradycji tekstualnych.
Historia kodeksu.
Rękopis powstał w czasach, gdy dokonywało się przejście z pisma majuskułowego na minuskułowe. Wyrazy pisane są oddzielnie. Tekst grecki pisany jest uncjałą, a łaciński minuskułą, grecka uncjała jest niewielka, a niektóre litery mają już pewne cechy minuskuły. Łacińska minuskuła ma charakter anglo-saksoński, z epoki karolińskiej. Pierwszym, który odatował rękopis na wiek IX był Ludolf Küster. Rękopis datowany jest obecnie przez INTF na wiek IX.
Miejsce powstania rękopisu nie jest pewne. Na ogół przyjmuje się, że sporządzony został przez iroszkockiego mnicha w klasztorze Św. Gallena w Szwajcarii. Niektórzy wskazują na Egipt jako prawdopodobne miejsce powstania rękopisu.
Historia kodeksu aż do wieku XVII pozostaje nieznana. Pierwszym znanym właścicielem był Paulus Junius (zm. 1670), rektor gimnazjum w Lejdzie. Po jego śmierci posiadł go Peter Franz (zm. 1704), nauczyciel gimnazjum z Amsterdamu. Po śmierci Franza jego biblioteka została wystawiona na aukcję, w 1705 roku zakupił go, za sumę 142 guldenów, Christian Friedrich Boerner (zm. 1753), profesor teologii z Lipska. Od jego nazwiska pochodzi obecna nazwa kodeksu. W październiku 1719 roku wypożyczył go od Boernera Richard Bentley i trzymał go przez pięć lat. Prawdopodobnie rękopis pozostałby w Cambridge na zawsze „gdyby Boerner nie poruszył nieba i ziemi”. Wedle świadectwa syna z roku 1754 Boerner oferował Bentleyowi wielkie sumy, by otrzymać z powrotem swój rękopis. Wedle Scrivenera musiało dojść do obustronnego nieporozumienia (komentując Rz 3,9 kodeksu Augiensis powołał się na niniejszy rękopis i nazwał go swoim rękopisem). Bentley sporządził kopię rękopisu (Trin. Coll. B. XVII.19). Po śmierci Boernera jego biblioteka została wystawiona na sprzedaż. Od roku 1778 przechowywany jest w Dreźnie. Obecnie przechowywany jest w "Sächsischen Landesbibliothek", pod numerem A 145b.
Na listę rękopisów Nowego Testamentu wciągnął go Wettstein, nadając mu siglum G. C.R. Gregory w 1908 roku nadał mu siglum 012.
W 1690 roku tekst rękopisu skolacjonował A. Bynäus. Ludolf Küster wykorzystał go w drugim wydaniu greckiego Nowego Testamentu Milla (1710) i odtąd stał się znany w świecie biblistów. Wettstein w swoim wydaniu korzystał zbiór wariantów kodeksu dokonany przez Gronoviusa i Bynäusa.
Wykorzystał go Tischendorf w swoim "Editio Critica Maior" i odtąd wykorzystują go wszystkie krytyczne wydania greckiego nowego Testamentu (np. UBS3, UBS4, NA26, NA27.). UBS4 oraz NA27, w odróżnieniu od poprzednich wydań, wprowadziły rozróżnienie wykorzystanych rękopisów, jeżeli chodzi o kolejność cytowania. Boernerianus zaliczony został do rękopisów cytowanych w pierwszej kolejności.
Tekst rękopisu, wraz z dwoma stronami facsimile (z 23 oraz 88 folio), wydany został już w 1791 roku przez Ch.F. Matthaei. Wydanie to oddaje układ linijek i zyskało sobie opinię wyjątkowo wiernego. Anger, Tischendorf, Tregelles, Böttinger i inni krytycy tekstu znaleźli w nim tylko cztery błędy (Rz 16,17; 1 Kor 9,27; Ef 4,16; 4,18). Fotograficzne facsimile wydał w 1909 roku A. Reichardt, w związku z 500-letnim jubileuszem Uniwersytetu w Lipsku i jest to jeden z najlepiej sfotografowanych średniowiecznych rękopisów. Podczas bombardowania Drezna w 1945 roku trzymany był w piwnicy zalanej przez wodę, w wyniku czego jego tekst uległ znacznym uszkodzeniom. Dlatego najlepszym źródłem tekstu rękopisu jest dzisiaj facsimile z roku 1909.
Facsimile to w roku 2007 zostało zdigitalizowane przez CSNTM. Nie wykorzystano do tego celu nadmiernie uszkodzonego w czasie II wojny światowej oryginalnego rękopisu. Przechowywany w Dreźnie oryginał został ostatecznie zdigitalizowany w roku następnym.

</doc>
<doc id="1273050" url="https://pl.wikipedia.org/wiki?curid=1273050" title="Parafia Narodzenia Najświętszej Maryi Panny w Wilkowie">
Parafia Narodzenia Najświętszej Maryi Panny w Wilkowie

Parafia pw. Narodzenia Najświętszej Maryi Panny w Wilkowie – parafia rzymskokatolicka w Wilkowie, należąca do dekanatu Świebodzin – Miłosierdzia Bożego, diecezji zielonogórsko-gorzowskiej, metropolii szczecińsko-kamieńskiej.
Parafia położona jest przy drodze krajowej nr 92, trzy kilometry na zachód od Świebodzina.
Historia.
Powstała 15 sierpnia 2006 roku z części parafii św. Michała Archanioła w Świebodzinie (Wilkowo, Ługów, Rozłogi) oraz części parafii św. Bartłomieja w Ołoboku (Borów).
Obszar.
Parafia liczy 1711 mieszkańców (stan na dzień 31 grudnia 2007 roku) i obejmuje teren Wilkowa, Borowa, Ługowa i Rozłóg.
Miejsca święte.
W parafii znajdują się 3 zabytkowe kościoły.
Grupy parafialne.
Ministranci, schola parafialna, Żywy Różaniec, Ruch Rodzin Nazaretańskich, Parafialny Zespół Caritas, Parafialna Rada Ekonomiczna, Animatorzy grup do bierzmowania

</doc>
<doc id="1273053" url="https://pl.wikipedia.org/wiki?curid=1273053" title="Talkin' New York">
Talkin' New York

Talkin' New York – kompozycja Boba Dylana, nagrana przez niego na jego pierwszym albumie "Bob Dylan" w listopadzie 1961.
Historia utworu.
Dylan napisał ten utwór w maju 1961.
Jedyne, poza umieszczonym na pierwszym albumie, nagranie „Talkin' New York” pochodzi z sesji z kwietnia lub maja 1962 w „Gerde's Folk City” w Nowym Jorku.
Była to pierwsza kompozycja Dylana nagrana na oficjalnym albumie. Na sesji powstały co najmniej dwie wersje; druga została wydana na albumie.

</doc>
<doc id="1273057" url="https://pl.wikipedia.org/wiki?curid=1273057" title="Borys Mokrzyszewski">
Borys Mokrzyszewski

Borys Aleksander Mokrzyszewski (ur. 1924) – dziennikarz radiowy, od 1946 do 1958 redaktor naczelny rozgłośni radiowych w Bydgoszczy i w Lublinie. Potem w rozgłośni we Wrocławiu, gdzie od 1960 do 1973 pełnił funkcję redaktora naczelnego. Następnie (1973-1979) korespondent Polskiego Radia i Telewizji w Pradze, a w latach 1979-1984 dziennikarz telewizyjny w Warszawie (w międzyczasie, w latach 1981-1982, redaktor naczelny regionalnego ośrodka Polskiego Radia i Telewizji we Wrocławiu).

</doc>
<doc id="1273059" url="https://pl.wikipedia.org/wiki?curid=1273059" title="Tabriz">
Tabriz



</doc>
<doc id="1273062" url="https://pl.wikipedia.org/wiki?curid=1273062" title="Wydział Matematyki, Fizyki i Informatyki Uniwersytetu Gdańskiego">
Wydział Matematyki, Fizyki i Informatyki Uniwersytetu Gdańskiego

Wydział Matematyki, Fizyki i Informatyki Uniwersytetu Gdańskiego, powstał w 1 września 1991 roku, po oddzieleniu się z Wydziału Chemii.
Historia.
W 1945 powstało Pedagogium, które rok później zmieniło nazwę na Państwowa Wyższa Szkoła Pedagogiczna. W 1952 usunięto „Państwowa”. W roku akademickim 1950/1951 rozpoczęto naukę chemii na Wydziale Przyrodniczym. A rok później powstał Wydział Matematyki, Fizyki i Chemii. 21 kwietnia 1967 Rada Wydziału otrzymała prawo do nadawania tytułu doktora.
20 marca 1970 po połączeniu WSP z Wyższą Szkołą Ekonomiczną w Sopocie, powstał Uniwersytet Gdański. Dotychczasowy wydział zachował nazwę. Pięć lat później otrzymał prawo nadawania tytułu doktora habilitowanego. W 1990 dzięki staraniom prof. Jerzego Błażejowskiego, wprowadzono kierunek ochrony środowiska. 1 września 1991 z inicjatywy profesorów fizyki i matematyki, powstał odrębny Wydział Chemii oraz Wydział Matematyki i Fizyki. Przyczyną było to iż sala posiedzeń nie mieściła już wszystkich uprawnionych. 
1 października 2003 zmieniono nazwę na Wydział Matematyki, Fizyki i Informatyki.
Struktura.
Jednostki organizacyjne wydziału Matematyki, Fizyki i Informatyki:
Koła Naukowe.
Na Wydziale Matematyki, Fizyki i Informatyki Uniwersytetu Gdańskiego działają studenckie koła naukowe:
Adres.
ul. Wita Stwosza 57
80-952 Gdańsk

</doc>
<doc id="1273065" url="https://pl.wikipedia.org/wiki?curid=1273065" title="Hypnotica">
Hypnotica

Hypnotica – debiutancki album studyjny włoskiego DJ-a i producenta Benny’ego Benassiego wydany w 2003 roku (jako Benny Benassi Presents The Biz). Na płycie znajdują się utwory zaliczane do takich gatunków muzyki elektronicznej jak electro house, czy też electroclash. Album został nagrany wraz z brytyjsko-rumuńską formacją The Biz. Jej członkowie - Violeta oraz Paul French - użyczyli głosów w większości utworów.

</doc>
<doc id="1273066" url="https://pl.wikipedia.org/wiki?curid=1273066" title="Kokszetau">
Kokszetau



</doc>
<doc id="1273069" url="https://pl.wikipedia.org/wiki?curid=1273069" title="Linia energetyczna Ekibastuz-Kokszetau">
Linia energetyczna Ekibastuz-Kokszetau



</doc>
<doc id="1273070" url="https://pl.wikipedia.org/wiki?curid=1273070" title="Prorektor ds. nauki">
Prorektor ds. nauki

Prorektor ds. nauki – zastępca rektora uczelni wyższej, która prócz edukacji prowadzi działalność naukowo-badawczą.
Ponieważ każda uczelnia ma autonomię, zakres obowiązków poszczególnych osób na tym stanowisku może się nieco różnić. Może obejmować:

</doc>
<doc id="1273085" url="https://pl.wikipedia.org/wiki?curid=1273085" title="Prodziekan do spraw studenckich">
Prodziekan do spraw studenckich

Prodziekan do spraw studenckich – zastępca dziekana wydziału uczelni wyższej w sprawach, które nie są związane z kształceniem bezpośrednio. Ponieważ każda uczelnia akademicka ma autonomię, zakres obowiązków poszczególnych zajmujących to stanowisko może się trochę różnić. Powinien obejmować:
Czasem też:
Lecz te w większości przypadków są w zakresie kompetencji dziekana lub prodziekana ds. dydaktycznych.

</doc>
<doc id="1273086" url="https://pl.wikipedia.org/wiki?curid=1273086" title="Architektura Wrocławia">
Architektura Wrocławia

Architektura Wrocławia kształtowała się od chwili założenia grodu i zaznaczyła swoje trwałe ślady w wizerunku architektonicznym miasta poprzez wszystkie style architektoniczne obowiązujące na przestrzeni wieków jak i przynależności do różnych organizmów państwowych i kulturowych.
Romanizm do XII w. i gotyk XIII w. do 1 ćw. XVI w..
W roku 985 na Ostrowie Tumskim powstał pierwszy gród wybudowany przez Mieszka I. W tym samym stylu wybudowany został kościół, późniejsza archikatedra św. Jana Chrzciciela oraz dwa klasztory: Benedyktynów na Ołbinie i Kanoników Regularnych na Piasku. Liczne zabudowania na wyspach ufundowane przez możnowładców i duchownych, nawiązywały do stylu pochodzącego znad Mozy i doliny Renu, oraz związane były ze sztuką włoską. Wysokim poziomem artystycznym wyróżniał się głównie kościół klasztorny na Ołbinie, o czym świadczyć mogą zachowane do dziś reliefy kamienne, oraz portal z rzeźbionymi tympanonem, jak i dwa pozostałe zachowane tympanony romańskie z kościoła NMP na Piasku i św. Michała na Ołbinie. Na początku XIII wieku wzniesiony został niewielki kościółek w stylu przejściowym romańsko-gotyckim, św. Idziego na Ostrowie Tumskim. W podobnym stylu powstawały pierwsze kościoły i kamienice miasta lokacyjnego.

</doc>
<doc id="1273087" url="https://pl.wikipedia.org/wiki?curid=1273087" title="Buchtarmiński Zbiornik Wodny">
Buchtarmiński Zbiornik Wodny



</doc>
<doc id="1273088" url="https://pl.wikipedia.org/wiki?curid=1273088" title="Góry pokryte zielenią">
Góry pokryte zielenią

Góry pokryte zielenią (tyt. oryg. "Malet me blerim mbuluar") – albański film fabularny z roku 1971 w reżyserii Dhimitra Anagnosti.
Opis fabuły.
Akcja filmu rozgrywa się w roku 1943, w czasie niemieckiej okupacji Albanii. Partyzant Jaho Cani, wraz z mały Zenelem i włoskim lekarzem Pelicelim niosą na noszach do szpitala partyzanckiego ranną Lilę. Szczególną troskę o ranną wykazuje Jaho. Grupa znajduje schronienie w domu Safy, w noc po weselu jego córki. Pan młody biesiaduje z przybyszami. Stan Lily się pogarsza i konieczna jest amputacja nogi.

</doc>
<doc id="1273089" url="https://pl.wikipedia.org/wiki?curid=1273089" title="Siność siatkowata">
Siność siatkowata

Siność siatkowata, sinica siateczkowata, sinica marmurkowata (łac. "livedo reticularis") – schorzenie dermatologiczne objawiające się czerwononiebieskimi plamami na skórze, tworzącymi siateczkę. Wzór ułożenia plam się nie zmienia. 
Zmiany mają charakter naczyniowy; uważa się, że wynikają z zaburzenia drenażu żylnego z obszarów skóry brzeżnie położonych do miejsc o bogatym unaczynieniu tętniczym. Pod wpływem zimna zmiany skórne są wyraźniejsze i ciemniejsze. Siność siatkowata może mieć charakter idiopatyczny lub występować wtórnie jako objaw chorób naczyń (zapaleń naczyń swoistych i nieswoistych, kolagenoz). Może wystąpić jako reakcja po lekach, na przykład amantadynie, chininie i chinidynie. Diagnostyka różnicowa obejmuje marmurkowatość skóry, sinicę w przebiegu wrodzonych wad serca, skórę marmurkowatą naczyniastą, naczyniak pełzakowaty i przewlekłe uszkodzenie cieplne skóry. Przebieg może być postępujący lub stacjonarny.

</doc>
<doc id="1273090" url="https://pl.wikipedia.org/wiki?curid=1273090" title="Walnut Creek (Kalifornia)">
Walnut Creek (Kalifornia)

Walnut Creek – miasto w rejonie Zatoki San Francisco położone kilkanaście kilometrów na wschód od Oakland. Liczba mieszkańców w roku 2010 wynosiła 64 173.
W Walnut Creek funkcjonuje szkoła języka polskiego im. Jana Pawła II.

</doc>
<doc id="1273091" url="https://pl.wikipedia.org/wiki?curid=1273091" title="Stefan Boratyński">
Stefan Boratyński

Stefan Boratyński (ur. 1915, zm. 27 lutego 2008) – polski dyplomata, wykładowca akademicki i publicysta, autor prac z zakresu prawa międzynarodowego i konstytucyjnego.
Uczestnik polskiej wojny obronnej września 1939 r., podczas okupacji niemieckiej wykładowca tajnego nauczania na Uniwersytecie Jagiellońskim.
Absolwent prawa na Uniwersytecie Warszawskim i Szkoły Nauk Politycznych przy UJ. Doktoryzował się na UJ. Był pracownikiem polskiej misji dyplomatycznej przy ONZ w Nowym Jorku, konsulatu RP w Chicago i ambasady w Waszyngtonie. Delegat polski do Komisji Rozjemczej w Panmudżonie. Wykładowca Szkoły Głównej Służby Zagranicznej, pracownik naukowy Polskiego Instytutu Spraw Międzynarodowych. 

</doc>
<doc id="1273096" url="https://pl.wikipedia.org/wiki?curid=1273096" title="Through the Fire and Flames">
Through the Fire and Flames

Through the Fire and Flames – singel brytyjskiego power metalowego zespołu DragonForce. Piosenka jest pierwsza na liście utworów trzeciego albumu zespołu DragonForce, "Inhuman Rampage" i zawiera bardzo szybki duet gitarowy Hermana Li i Sama Totmana.
Piosenka zdobyła 86. miejsce na liście Billboard Hot 100 i 61, na Canadian Hot 100. Piosenka została użyta również w grze "" i jest jedną z najpopularniejszych piosenek wykorzystywanych przez graczy Audiosurf.
Nagrywanie.
Podczas nagrywania piosenki gitarzysta Herman Li zerwał jedną ze strun w swojej gitarze. Pomimo tego zespół zdecydował zostawić takie nagranie. Wersja dostępna na albumie była nagrywana sekcjami, które na końcu połączono w końcową wersję.
Teledysk.
Utwór został wykorzystany w pierwszym teledysku DragonForce. Na potrzeby wideo stworzono krótszą wersję piosenki, trwającą 4:59. Wideo pokazuje zespół grający na przyciemnionej scenie.
Teledysk był pokazywany na różnych kanałach muzycznych, w tym MTV2, oraz na koncercie grupy podczas festiwalu Ozzfest w 2006.
W grach komputerowych.
"Guitar Hero III: Legends of Rock".
„Through the Fire and Flames” jest utworem bonusowym w grze "", odblokowywanym i granym automatycznie podczas napisów końcowych. Jest on uważany za jedną z najtrudniejszych piosenek w całej serii "Guitar Hero" z powodu skomplikowanych, bardzo szybkich solówek, w tym jedną trwającą ponad dwie minuty. Za zakończenie piosenki na poziomie „Expert” na konsoli Xbox 360 gracz otrzymuje osiągnięcie „Inhuman”.
Po dołączeniu „Through the Fire and Flames” w "Guitar Hero III: Legends of Rock" sprzedaż płyt DragonForce wzrosła w jednym tygodniu o 126%. Sprzedaż elektroniczna piosenki, sprawdzona przez Nielsen SoundScan, wzrosła z 2 000 na tydzień do 10 000 na tydzień i osiągnęła prawie 40 000 ściągnięć na tydzień w ostatni tydzień 2007 roku.
Audiosurf.
Na dzień 29 lutego 2008 „Through the Fire and Flames” była trzecią najpopularniejszą piosenką wykorzystywaną przez graczy Audiosurf i najpopularniejszą wykorzystywaną piosenką niedołączoną do gry.

</doc>
<doc id="1273097" url="https://pl.wikipedia.org/wiki?curid=1273097" title="NetLimiter">
NetLimiter

NetLimiter – komercyjny program firmy Locktime Software s.r.o., służący do ograniczania i monitorowania ruchu sieciowego w systemie operacyjnym Windows.
W odróżnieniu od |konkurencyjnych programów dla systemu Windows, NetLimiter jest oprogramowaniem bardzo rozbudowanym i zaawansowanym, zawierającym m.in. własny interfejs programistyczny, pozwalający integrować go z innym oprogramowaniem.

</doc>
<doc id="1273099" url="https://pl.wikipedia.org/wiki?curid=1273099" title="Pumphonia">
Pumphonia

Pumphonia – debiutancki album studyjny włoskiego duetu Benassi Bros., w skład którego wchodzą producenci: Benny Benassi oraz jego kuzyn - Alle Benassi. Krążek wydany został w 2004 roku. Na płycie znajdują się utwory zaliczane do takich gatunków muzyki elektronicznej jak electro house, czy electroclash. Podobnie jak Hypnotica, album został nagrany wraz z brytyjsko-rumuńską formacją The Biz oraz z nowymi wokalistkami: Dhany i Sandy.

</doc>
<doc id="1273100" url="https://pl.wikipedia.org/wiki?curid=1273100" title="Václav Matěj Kramerius">
Václav Matěj Kramerius

Václav Matěj Kramerius (ur. 9 lutego 1753 w Klatovach, zm. 22 marca 1808 w Pradze) – czeski pisarz, założyciel wydawnictwa "Česká expedice".
Życiorys.
Uczęszczał do jezuickiego gimnazjum w Klatovach. Po ukończeniu szkoły rozpoczął studia filozoficzne w Pradze. W latach 1778-1780 studiował prawo. W czasie studiów, za pośrednictwem Josefa Dobrovskiego, zatrudnił się przy katalogowaniu książek u Jana z Neuberku.
Przez krótki czas pracował jako nauczyciel języka czeskiego. W 1786 roku rozpoczął pracę w czasopiśmie "Schönfeldské císařské královské poštovní Noviny", dzięki której zdobył doświadczenie i popularność. Od 1 lipca 1789 roku wydawał własną gazetę "Pražské poštovské noviny", przemianowaną w 1791 roku na "Krameriusovy císařské královské vlastenecké Noviny". Gazeta stała się bardzo popularna. Publikował w niej m.in. własne utwory. W 1795 roku zakupił drukarnię, zyskując bazę potrzebną do założenia własnego wydawnictwa. Nowe przedsiębiorstwo "Česká expedice" publikowało czeskie książki z tamtego okresu.
Krąg potencjalnych odbiorców był ograniczony. Kierownictwo musiało wykazać się zręcznością i ogromnym zapałem, aby utrzymać wydawnictwo na rynku. Po śmierci założyciela, przedsiębiorstwo przejął syn Václav Rodomil Kramerius. Ze względu na trudną sytuację finansową wydawnictwo upadło.
Nazwisko Kramerius jest wciąż żywe w czeskiej świadomości narodowej. Biblioteka Narodowa Republiki Czeskiej nazwała swój projekt digitalizacji periodyku "Kramerius", a "Česká expedice" ożyła na krótko w nazwie praskiego wydawnictwa z lat 90. XX wieku.

</doc>
<doc id="1273102" url="https://pl.wikipedia.org/wiki?curid=1273102" title="Jengish Chokusu">
Jengish Chokusu



</doc>
<doc id="1273103" url="https://pl.wikipedia.org/wiki?curid=1273103" title="Wojenny poranek">
Wojenny poranek

Wojenny poranek (tyt. oryg. "Mëngjeze lufte") – albański film fabularny z roku 1973 w reżyserii Kristaqa Dhamo.
Opis fabuły.
Akcja filmu rozgrywa się w czasie II wojny światowej. Kilkoro dzieci z małego miasteczka – Guri, Piro, Milo i Goni decydują się same zorganizować akcję przeciwko Niemcom, kąpiącym się w jeziorze. Akcja dzieci staje się przykładem dla dorosłych.

</doc>
<doc id="1273104" url="https://pl.wikipedia.org/wiki?curid=1273104" title="Chudżand">
Chudżand



</doc>
<doc id="1273108" url="https://pl.wikipedia.org/wiki?curid=1273108" title="Kajrokkum">
Kajrokkum



</doc>
<doc id="1273109" url="https://pl.wikipedia.org/wiki?curid=1273109" title="Wydział Nauk Społecznych Uniwersytetu Gdańskiego">
Wydział Nauk Społecznych Uniwersytetu Gdańskiego

Wydział Nauk Społecznych Uniwersytetu Gdańskiego – jeden z dziesięciu wydziałów Uniwersytetu Gdańskiego. Powstał 1 grudnia 1990 z przekształcenia Wydziału Humanistycznego w Wydziały: nauk Społecznych oraz Filologiczno–Historyczny.
Władze.
Władze wydziału:

</doc>
<doc id="1273111" url="https://pl.wikipedia.org/wiki?curid=1273111" title="Pik Ismaila Samaniego">
Pik Ismaila Samaniego



</doc>
<doc id="1273113" url="https://pl.wikipedia.org/wiki?curid=1273113" title="Jezioro Sarykamskie">
Jezioro Sarykamskie



</doc>
<doc id="1273115" url="https://pl.wikipedia.org/wiki?curid=1273115" title="Dżizak">
Dżizak



</doc>
<doc id="1273116" url="https://pl.wikipedia.org/wiki?curid=1273116" title="Simolestes">
Simolestes

Simolestes – rodzaj plezjozaura żyjącego we wczesnej jurze.
Rodzaj najlepiej znany jest dzięki angielskim znaleziskom z Dogsthorpe, z terenu hrabstwa Oxfordshire. Zaliczone zostały do gatunku "Simolestes vorax". Reprezentowane są przez bardzo dobrze zachowane szczątki, w tym czaszkę (okaz BMNH R.3319) oraz szkielet osobnika młodocianego (okaz BMNH R.3170).
Znamy też szczątki zwierząt z rodzaju "Simolestes" z terenów Francji (Montois-la-Montagne, gatunek "Simolestes keileni") oraz z Indii (stan Gujarat, gatunek "Simolestes indicus"). Żuchwa z Etiopii, na podstawie której wyróżniano przez pewien czas gatunek "Simolestes nowackianus", okazała się należeć do krokodyla.
Simolestes był dość dużym drapieżnikiem. Szacuje się, że jego długość wynosiła do 6 metrów, jednak badania pewnych szczątków pozwalają na stwierdzenie, że mógł dorastać do większych rozmiarów. Był mocno zbudowany i posiadał krótką szyję. Schemat kręgów przedstawia się następująco: 20 kręgów szyjnych, 30-32 grzbietowe i co najmniej 18 ogonowych. Szerokość/wysokość kręgów szyjnych jest dwa razy większa od ich długości.
Na szczególną uwagę zasługuje czaszka zwierzęcia. Jej długość wynosiła 73 cm, przy 97-centymetrowej żuchwie. Spojenie żuchwy było skrócone i zaopatrzone w 5-6 bardzo dużych, kłopodobnych, okrągłych w przekroju zębów. Zęby zwierzęcia wyrastały promieniście z jego szczęk. Wygląd pyska simolestesa stał się przyczyną powstania pewnych hipotez na temat jego diety oraz technik łowieckich. D.M. Martil uważa na przykład, że ten drapieżny gad morski wgryzał się ciało ofiary i wyszarpywał duże jego kęsy przez rotowanie swego ciała, tak jak czynią to krokodyle. Natomiast Leslie twierdzi, że simolestes specjalizował się w polowaniu na głowonogi. Hipotezę tę potwierdziło odkrycie haczyków tych mięczaków w miejscu żołądka jednego z angielskich okazów.
Pozycja systematyczna simolestesa może budzić kontrowersje. Skrócony pysk simolestesa oraz jego spłaszczona czaszka, podobna do czaszek krokodyli, sprawiają, że głowa zwierzęcia przypomina głowy przedstawicieli rodziny "Rhomaleosauridae", do której zwierzę to jest obecnie najczęściej zaliczane. Czasami uważa się jednak, że omawiany gad morski należał do rodziny "Pliosauridae", a kształt jego głowy, analogiczny do głów romaleozaurów, wynika z działania ewolucji konwergencyjnej i związany jest z podobnymi nawykami żywieniowymi i łowieckimi romaleozaurów i simolestesa.

</doc>
<doc id="1273117" url="https://pl.wikipedia.org/wiki?curid=1273117" title="Clostridium difficile">
Clostridium difficile

Clostridium difficile – gatunek Gram-dodatnich beztlenowych przetrwalnikujących laseczek wykazujących zdolność ruchu. Są jedną z najczęstszych przyczyn rzekomobłoniastego zapalenia jelit, poważnego schorzenia spowodowanego nadmiernym namnożeniem tych bakterii w świetle jelita grubego. Drobnoustrój izolowany jest od około 95% pacjentów cierpiących na tę chorobę. Niekontrolowana proliferacja jest skutkiem eradykacji normalnej flory fizjologicznej w następstwie antybiotykoterapii lekami o szerokim spektrum działania.
Występowanie.
"Clostridium difficile" występuje powszechnie w środowisku, a także stanowi składnik flory fizjologicznej przewodu pokarmowego niektórych gatunków zwierząt – nie dotyczy to jednak człowieka. Wyjątek stanowią niemowlęta i małe dzieci, skolonizowane w około 70% przypadkach, jednak u nich obecność bakterii jest zazwyczaj bezobjawowa. Prawdopodobnie związane jest to z niewykształceniem odpowiednich receptorów w nabłonku jelitowym. Częstość występowania drobnoustroju u dorosłych wynosi około 3% i niektóre źródła zaliczają go do flory fizjologicznej.
Kolonizacja bakterią wzrasta w przypadku hospitalizacji i wynosi, według różnych źródeł, od 15% do 35%. Drugim czynnikiem predysponującym jest przyjmowanie antybiotyków o szerokim spektrum działania lub cytostatyków zaburzających odnowę nabłonka.
W ciągu ostatniej dekady liczba zakażeń "C. difficile" wzrosła w Stanach Zjednoczonych wielokrotnie; szacuje się, że 94% zakażeń związanych jest z kontaktem z ochroną zdrowia, z czego trzy czwarte miało początek poza środowiskiem szpitalnym.
Leczenie.
Antybiotyki.
Laseczki są oporne na znaczną część stosowanych antybiotyków. Naturalna oporność na aminoglikozydy wynika z korzystania przez ten lek zależnego od tlenu transportu do komórki ("C. difficile" przebywa w warunkach beztlenowych). Spektrum działania wielu stosowanych powszechnie leków, jak cefalosporyny, nie obejmuje tej bakterii.
Pomimo aktywności wielu chemioterapeutyków "in vitro", aktywność wobec drobnoustroju w organizmie zachowuje tylko kilka z nich. Lekiem pierwszego rzutu jest skuteczny wobec beztlenowców metronidazol, podawany doustnie. Normalnie wchłania się on w górnym odcinku przewodu pokarmowego, jednak w przypadku "rzekomobłoniastego zapalenia jelit" stężenie w kale wystarcza do zniszczenia bakterii. Możliwe jest podawanie leku drogą parenteralną, przy czym nie wiadomo czy zwiększa to sukces terapeutyczny. Szczepy oporne wyizolowano już we Francji.
W przypadku niepowodzenia, należy podać doustnie glikopeptydy (wankomycyna lub teikoplanina). Wyizolowano szczepy średnio wrażliwe na te antybiotyki, jednak nie jest to prawdopodobnie przyczyna braku skuteczności leczenia. Nawet szczepy "C. difficile" średnio wrażliwe mają około 200 razy mniejsze minimalne stężenie hamujące od stężenia glikopeptydu.
Aktywność zachowuje także ryfampicyna, ale ze względu na szybkie narastanie oporności odradzane jest używanie tego leku. W leczeniu można zastosować także bacytracynę oraz kwas fusydowy.
Nawrót choroby po pierwszym leczeniu występuje u około 20% chorych, po drugim leczeniu u około 40%.
Transfer mikrobioty jelitowej (FMT).
Polega na wprowadzeniu do jelit pożytecznych mikroorganizmów występujących w zdrowych jelitach, które wypierają "C. difficile". Pożyteczne mikroorganizmy są w kale od zdrowego dawcy. Mikroorganizmy wyodrębnione z kału dawcy w toku procedury laboratoryjnej można przeszczepić do jelit biorcy w następujący sposób:
Z porównań statystycznych wynika, że podanie przy użyciu kolonoskopu i głęboki wlew doodbytniczy mają porównywalną skuteczność, nieco niższą ma natomiast podanie przez sondę dwunastniczą. W świetle aktualnej wiedzy medycznej, przeszczep mikroflory jelitowej od żywego, zdrowego dawcy jest najbardziej skuteczną i najbezpieczniejszą z opcji terapeutycznych w przypadku nawracających lub opornych na leczenie antybiotykami zakażeń "Clostridium difficile". Przeszczep fekalny uznaje się za udany, jeśli objawy nie powtórzą się w ciągu ośmiu tygodni. W opornych przypadkach niezbędny jest powtórny przeszczep.

</doc>
<doc id="1273118" url="https://pl.wikipedia.org/wiki?curid=1273118" title="Wydział Zarządzania Uniwersytetu Gdańskiego">
Wydział Zarządzania Uniwersytetu Gdańskiego

Wydział Zarządzania Uniwersytetu Gdańskiego – jeden z dwóch wydziałów tej uczelni zlokalizowanych w Sopocie.
Historia.
II wojna światowa.
Początki Wydziału sięgają czasów II wojny światowej. W 1940 powstał konspiracyjny Uniwersytet Ziem Zachodnich, a dwa lata później w jego strukturach Instytut Morski z siedzibą w Warszawie. 
Wyższa Szkoła Handlu Morskiego w Gdyni.
Inicjatorami powołania wyższej uczelni ekonomicznej specjalizującej w gospodarce morskiej byli profesorowie UZZ Władysław Kowalenko, Walenty Szweda, Bolesław Kasprowicz, Tadeusz Ocioszyński oraz studenci: Jerzy Wesołowski, Stefan Zumbach i Jerzy Raminger. Przybyli do Trójmiasta już w marcu i kwietniu 1945 r. i dzięki usilnym staraniom 8 września tegoż roku Ministerstwo Oświaty powierzyło doc. doktorowi Władysławowi Kowalence zorganizowanie wyższej uczelni ekonomicznej. Nauka w Wyższej Szkole Handlu Morskiego w Gdyni rozpoczęła się 21 listopada 1945. Wbrew nazwie, znajdowała się w Sopocie. Złożono sześćset podań byłych studentów Instytutu Morskiego UZZ. Przychylnie rozpatrzono 312 i rozmieszczono według tego, jaki rok skończyli. Formalnie jednak uczelnia rozpoczęła działalność 17 sierpnia 1946. Do października tegoż roku była niepaństwowa. Rok później przyjęto 310 słuchaczy spoza grona UZZ.
Wyższa Szkoła Ekonomiczna w Sopocie.
Zgodnie z Uchwałą Rady Ministrów nr 348 z dnia 3 maja 1952 nazwa została zmieniona na Wyższa Szkoła Ekonomiczna w Sopocie. Pracownicy i studenci przyjęli to chłodno, gdyż wcześniejsza była swoistą "reklamą" i w świadomości potencjalnych kandydatów mogła się nie wyróżniać na tle innych uczelni mających w nazwie "ekonomiczna, a" przecież nadal najważniejsza była tematyka gospodarki morskiej. W latach 1954–1962 rektorem uczelni był Stanisław Matysik.
Uniwersytet Gdański.
20 marca 1970 powstał Uniwersytet z połączenie WSE w Sopocie i Wyższej Szkoły Pedagogicznej w Gdańsku. Nowa uczelnia miała wówczas sześć wydziałów, a pośród nich:
27 maja 1993 Senat UG postanowił o zmianie nazw: Wydział Ekonomiki Transportu na Wydział Ekonomiczny, a Wydział Ekonomiki Produkcji na Wydział Zarządzania. Uchwała weszła w życie 1 października 1993. Katedry i instytuty, także zostały przemianowane.
Koła Naukowe.
Na Wydziale Zarządzania Uniwersytetu Gdańskiego działają studenckie koła naukowe:

</doc>
<doc id="1273122" url="https://pl.wikipedia.org/wiki?curid=1273122" title="LittleBigPlanet">
LittleBigPlanet

LittleBigPlanet (LBP) – komputerowa gra platformowa wydana w październiku 2008 roku na konsole PlayStation 3 i w 2009 na PSP. Gra została zaprezentowana po raz pierwszy 7 marca 2007 roku. Gra została wyprodukowana przez brytyjską firmę "Media Molecule". Pozycja doczekała się kontynuacji – "LittleBigPlanet 2" - oraz LittleBigPlanet 3, tytuł nad którym pracę przejęło studio Sumo Digital.
Rozgrywka.
W grze gracz kontroluje małą postać tzw. Sackboya, który może biegać, skakać i chwytać przedmioty oraz robić śmieszne miny. Gracze mogą współpracować ze sobą tworząc własne mapy lub przechodząc mapy umieszczone w internecie, stworzone przez innych graczy. W poziomach zrobionych przez twórców można zbierać materiały, naklejki, gotowe przedmioty do edytora map oraz ubranka dla Sackboya.
Aby ukończyć dany poziom gracz musi rozwiązywać zagadki i odnajdywać sposoby na pokonanie przeszkód. Gra posiada zaawansowany silnik fizyki: każdy obiekt w grze poddawany jest zasadom grawitacji i sprężystości.
Edytor map.
Jest to główna zaleta gry. Gracz poprzez intuicyjny i bardzo rozbudowany edytor może budować mapy, a w nich m.in. maszyny, zagadki logiczne, lub zręcznościowe, tzw. Music Level. Jedynie co ogranicza gracza to jego wyobraźnia. Według danych producenta, gracze z całego świata stworzyli około 2 mln grywalnych poziomów do czasu wydania LittleBigPlanet 2.
Sackboy i Sackgirl.
Postać, którą kierujemy w grze - Sackboy/Sackgirl jest to dosłownie rzecz biorąc laleczka wykonana z worka na ziemniaki, wypchanego w środku gałgankami i lodami. Gracz może go ucharakteryzować na swój sposób wykorzystując dodatki zawarte w grze lub ściągnięte z PlayStation Store, są one darmowe lub płatne. Można je także zobaczyć na stronie littlebigplanet.com/pl w materiałach do ściągnięcia.
Polska wersja.
Pierwotnie gra została wydana na PS3 w wersji oryginalnej, a wydana rok później wersja na PSP dostępna była po polsku. Wersja na PS3 doczekała się jednak polonizacji w ramach wydania "Game of the Year Edition". W obu wersjach narratorem jest Paweł Szczesny. Narrator opowiada, jak sterować postacią, w dalszej rozgrywce dostępne są polskie napisy, gdyż postacie nie mówią ludzkim głosem.

</doc>
<doc id="1273123" url="https://pl.wikipedia.org/wiki?curid=1273123" title="Little Big Planet">
Little Big Planet



</doc>
<doc id="1273124" url="https://pl.wikipedia.org/wiki?curid=1273124" title="Little big planet">
Little big planet



</doc>
<doc id="1273127" url="https://pl.wikipedia.org/wiki?curid=1273127" title="Jerzy Szandomirski">
Jerzy Szandomirski

Jerzy Szandomirski (ur. 1926 w Białymstoku, zm. 4 marca 2008) – polski artysta fotografik, zięć architekta Jana Witkiewicza Koszczyca.
Życiorys.
Podczas II wojny światowej związany z AK, uczestnik powstania warszawskiego. W okresie powojennym podjął pracę w Naczelnej Dyrekcji Muzeów i Ochrony Zabytków gdzie pracował jako laborant. Od 1951 pracował w nowo powołanym Przedsiębiorstwie Państwowym-Pracownie Konserwacji Zabytków (PP PKZ), wykonując zdjęcia dokumentujące konserwacje i inwentaryzację zabytków. W 1964 ukończył technikum fotograficzne, awansując na starszego fotografa. Jednocześnie w tym okresie wraz z Wacławem Górskim rozpoczął inwentaryzację fotograficzną budownictwa drewnianego na terenie Rzeszowszczyzny. Wystawa zdjęć z inwentaryzacji odbyła się 1967 w Rzeszowie. 
Autor monografii fotograficznych z Kalwarii Zebrzydowskiej, Pelplina, Torunia oraz inwentaryzacji fotograficznej zabytków w Gdańsku i we Wrocławiu. W 1975 wraz z Wacławem Górskim przeprowadził inwentaryzację fotograficzną Kanału Augustowskiego. Od 1977 sprawował funkcję kierownika pracowni fotograficznej i archiwum fotograficznego Oddziału Warszawskiego PP PKZ, oraz głównego specjalisty dokumentacji fotograficznej prac konserwatorskich. Organizator prac dokumentacyjnych podczas odbudowy Zamku Królewskiego w Warszawie. Przeprowadził inwentaryzację fotograficzną zabytków na ziemi białostockiej oraz uczestniczył w pracach eksportowych PP PKZ między innymi w Moskwie, Tallinnie, Rydze i Wilnie. W 1987 odbyła się wystawa prac fotograficznych jego autorstwa. Po przejściu na emeryturę zajmował się między innymi kontrolą pracowni fotograficznych PP PKZ oraz dokumentacją fotograficzną dokonań architektonicznych swojego teścia Jana Witkiewicza Koszczyca. Zdjęcia z tego ostatniego przedsięwzięcia zaprezentował podczas wystawy zatytułowanej ”1 architekt, 1 fotograf” prezentowanej w Ermitażu w Łazienkach Królewskich w Warszawie w dniach 4–29 lutego 2008.
Syn Jerzego Szandomirskiego, Andrzej Szandomirski również jest fotografem, związanym z wydawnictwem "”Murator”". Został pochowany na cmentarzu Powązkowskim (kwatera 213-1-24).

</doc>
<doc id="1273128" url="https://pl.wikipedia.org/wiki?curid=1273128" title="Codex Koridethi">
Codex Koridethi

Codex Koridethi (albo Codex Coridethianus), oznaczany symbolami Θ (038) (Gregory-Aland) ε 050 (Soden) – rękopis Nowego Testamentu z tekstem czterech Ewangelii, pisany uncjałą na pergaminie, w języku greckim. Paleograficznie datowany jest na IX wiek (lub VIII). Tekst kodeksu jest niejednolity, stanowi rezultat kilku tradycji tekstualnych. Skryba nie znał języka greckiego. Rękopis jest cytowany w krytycznych wydaniach greckiego Nowego Testamentu. Przechowuje się go w Tbilisi. Ewangelia Marka reprezentuje inną tradycję tekstualną niż pozostałe Ewangelie. Rękopis znany jest z tego, że Barabaszowi nadaje imię Jezus.
Nazwa kodeksu pochodzi od wsi Koridethi położonej na prawym brzegu rzeki Marguli, niedaleko Batumi, gdzie rękopis był przechowywany za panowania Nicefora II Fokasa (963–969). 
Opis.
Rękopis zawiera niemal pełny tekst czterech Ewangelii, z niewielkimi brakami w Ewangelii Mateusza (1,1-9; 1,21 – 4,4; 4,17 – 5,4).
Zachowało się 249 kart kodeksu, mają one rozmiar 28 x 23 cm. Tekst pisany w 2 kolumnach na stronę, 25 linijek na stronę. Litery uzyskują niespotykane w innych dokumentach kształty. Litery kappa, lambda, my oraz chi przypominają cyrylicę. Pismo jest niejednolite i nieeleganckie, skryba popełnia wiele błędów gramatycznych.
Na wewnętrznej stronie tylnej okładki znajdują się inskrypcje w języku greckim oraz gruzińskim. Inskrypcje gruzińskie początkowo były brane za koptyjskie. W 1923 Kirsopp Lake oraz Robert P. Blake sądzili, że skryba znał gruziński i koptyjski, ale nie znał greki. W 1925 holenderski biblista Johannes de Zwaan wykazał, że nie ma inskrypcji koptyjskich w rękopisie. Wśród badaczy dominuje pogląd, że skryba nie znał greckiego i był Gruzinem.
Tekst ewangeliczny dzielony jest według długich jednostek κεφαλαια ("rozdziały"), których numery umieszczono na marginesach bocznych, a τιτλοι ("tytuły") w marginesach górnych.
Tekst.
Zasadniczo biorąc tekst rękopisu jest zgodny z bizantyńską tradycją tekstualną, z wyjątkiem Ewangelii Marka, której tekst bliski jest dwóm dobrze znanym rodzinom minuskułowym, mianowicie rodzinie Lake’a ("f"1) oraz rodzinie Ferrara ("f"13), razem z nimi tworzy rodzinę theta. Wszystkie razem reprezentują tekst cezarejski. Tekst Ewangelii Marka jest podobny do używanego przez Orygenesa i Euzebiusza. Rękopis cieszy się opinią najlepszego reprezentanta tekstu cezarejskiego, wykazuje pewne związki z przekładem gruzińskim i ormiańskim.
Aland dał mu tekstualny profil 891 591/2 752 95S. Profil ten oznacza, że kodeks wspiera tekst bizantyński przeciwko „oryginalnemu” w 89 miejscach, współbrzmi zarówno z tekstem bizantyńskim jak i „oryginalnym” w 59 miejscach, wspiera tekst „oryginalny” przeciwko bizantyńskiemu w 75 miejscach. Ponadto kodeks posiada 95 sobie właściwych wariantów. W oparciu o ten profil tekst rękopisu został zaklasyfikowany do II kategorii Alanda. Oznacza to, że rękopis jest ważny dla badań nad oryginalnym tekstem Nowego Testamentu.
Według "Claremont Profile Method", tj. metody wielokrotnych wariantów, rękopis przekazuje tekst mieszany. Metodą tą przebadano jednak tylko trzy rozdziały Ewangelii Łukasza (1; 10; 20).
Zawiera interpolację w Mt 8,13: και υποστρεψας ο εκατονταρχος εις τον οικον αυτου εν αυτη τη ωρα ευρεν τον παιδα υγιαινοντα („A kiedy setnik wrócił do domu swego tej godziny, znalazł sługę zdrowego”), por. Łk 7,10, dodatek ten zawierają Kodeks Synajski, Efrema, 07, (022), (0250), "f"1, (33, 1241), g1, syrh.
Nie zawiera spornego tekstu Pericope adulterae (J 7,53-8,11), zawiera natomiast Mt 16,2-3 ("znaki czasu"), Łk 22,43-44 ("krwawy pot Jezusa") i J 5.
Wśród wariantów tekstowych kodeksu największe zainteresowanie wzbudza Mt 27,16.17, gdzie według rękopisu Piłat pyta tłum, kogo ma im wypuścić, Jezusa Barabasza czy Jezusa zwanego Chrystusem. Wariant potwierdzają greckie rękopisy minuskułowe: 1, 118, 209, 241, 299, 700, 1582, a z przekładów: syrs, pal, arm, geo2. Wariant wzmiankowany też jest w nocie marginalnej kodeksu Vaticanus 354 oraz w komentarzu Orygenesa do Ewangelii Mateusza. Wariant uważa się za nieautentyczny, ponieważ nie jest potwierdzony przez najlepsze greckie rękopisy. Te same rękopisy, które w wierszach 16 i 17 nadają Barabaszowi imię Jezus, nie czynią tego samego w wierszach 20, 21 i 26. Nie ma żadnych dowodów na to, aby ten wariant istniał kiedykolwiek w tekście Ewangelii Marka, Łukasza i Jana. Wariant ma jednak wczesne pochodzenie. Kodeks Watykański i minuskuł 1010 umieszczają rodzajnik τον przed Βαραββαν. Obecność rodzajnika sugeruje, że przodek owych rękopisów zawierał imię Ιησουν.
Historia.
Paleograficzne datowanie kodeksu jest trudne. Kirsopp Lake twierdził, że paleograficzne datowanie jest niemożliwe, ponieważ nie ma drugiego rękopisu o takim stylu pisma. Wnioskując po kształcie liter został napisany w przedziale czasowym od VII do X wieku, jednak ze względu na wąski kształt liter preferowane jest późne datowanie kodeksu. Jedna z not marginalnych podaje datę 965. Uważa się, że nie jest to data powstania rękopisu, lecz data, kiedy rękopis otrzymał nowe okładki. Gregory i Beermann datowali rękopis na IX wiek, Streeter na VIII, Aland na IX wiek. Kodeks datowany jest przez INTF na wiek IX.
W roku 1853 pułkownik Bartholomeé odwiedził Cerkiew pw. św. Kwiryka w Kala (niewielka wieś w Swanetii w górach Kaukazu) i w ruinach klasztoru znalazł kodeks. Przypuszczalnie znajdował się w owym klasztorze od około roku 1300, przedtem przechowywany był w Koridethi niedaleko Batumi, w pobliżu M. Czarnego, prawdopodobnym miejscu powstania kodeksu. Na listę rękopisów Nowego Testamentu został wprowadzony przez Gregory’ego. Gregory umieścił go w grupie minuskułów i nadał mu numer 1360. Gregory nie widział rękopisu, a klasyfikację dokonał w oparciu o publikację Brosseta z 1871 roku. Rękopis został zapomniany na okres 30 lat i w roku 1901 ponownie został odkryty przez biskupa Kiriona, w katedrze św. Andrzeja w Gori. W 1908 roku Gregory zaklasyfikował go do grupy rękopisów majuskułowych i nadał mu sigla 038 oraz Θ.
Pierwsze facsimile zostało wydane w roku 1907. Facsimile kodeksu zostało opublikowane przez Alanda, Metzgera (patrz ilustracja). Transkrypcję tekstu wydali Gustav Beermann oraz C.R. Gregory w 1913 roku. Wydanie to umożliwiło biblistom K. Lakowi oraz R.P. Blakowi przeprowadzenie dokładnych analiz tekstualnych i zaobserwowanie związków z "f"1, "f"13, 28, 565, i 700 na gruncie Ewangelii Marka.
Rękopis zawiera wiele wariantów, które przed jego odkryciem znajdowały potwierdzenie wyłącznie w rękopisach minuskułowych, wczesnych przekładach bądź cytatach Ojców Kościoła. Część owych wariantów uzyskała nieoczekiwane potwierdzenie przez 032 (odkryty na początku XX). Zachęciło to badaczy do poszukiwania bliższych związków pomiędzy 038 a 032. Badania te wykazały pewne podobieństwa tekstualne obu rękopisów, jednak różnice są na tyle liczne, że nie można mówić o bliskim pokrewieństwie tekstualnym.
Rękopis jest cytowany we wszystkich krytycznych wydaniach greckiego Nowego Testamentu od czasów Hermanna von Sodena. W NA27 zaliczony został do rękopisów cytowanych w pierwszej kolejności. W roku 2007 United Bible Societies przygotowało tekst Ewangelii Jana według tradycji bizantyńskiej. Codex Koridethi został wykorzystany na potrzeby tego wydania, uznano jednak, że jego tekst znajduje się na pograniczu bizantyńskiej tradycji tekstualnej w Ewangelii Jana.
Obecnie rękopis przechowywany jest w Gruzińskim Narodowym Centrum Rękopisów w Tbilisi (Gr. 28).

</doc>
<doc id="1273130" url="https://pl.wikipedia.org/wiki?curid=1273130" title="Cinder Cone National Monument">
Cinder Cone National Monument

Cinder Cone National Monument to nieistniejący obecnie pomnik narodowy w Stanach Zjednoczonych, w stanie Kalifornia. Pomnik został ustanowiony 6 maja 1907 roku decyzją prezydenta Stanów Zjednoczonych Theodore'a Roosevelta. Kongres Stanów Zjednoczonych połączył go 9 sierpnia 1916 roku z pomnikiem narodowym Lassen Peak National Monument i utworzył w ten sposób istniejący współcześnie Park Narodowy Lassen Volcanic.

</doc>
<doc id="1273131" url="https://pl.wikipedia.org/wiki?curid=1273131" title="Lassen Peak National Monument">
Lassen Peak National Monument

Lassen Peak National Monument – nieistniejący obecnie pomnik narodowy w Stanach Zjednoczonych, w stanie Kalifornia. Pomnik został ustanowiony 6 maja 1907 roku decyzją prezydenta Stanów Zjednoczonych Theodore'a Roosevelta. Kongres Stanów Zjednoczonych połączył go 9 sierpnia 1916 roku z pomnikiem narodowym Cinder Cone National Monument i utworzył w ten sposób istniejący współcześnie Park Narodowy Lassen Volcanic.
Począwszy od 1914 roku teren pomnika był miejscem znacznej aktywności wulkanicznej. Erupcja wulkanu Lassen Peak, która miała miejsce 22 maja 1915 roku zdewastowała okolicę. Pył wulkaniczny wyrzucony w procesie erupcji rozprzestrzenił się na odległość ponad 300 km. Aktywność wulkaniczna na tym terenie trwała w różnym stopniu do 1921 roku.

</doc>
<doc id="1273132" url="https://pl.wikipedia.org/wiki?curid=1273132" title="In My Time of Dyin’">
In My Time of Dyin’

In My Time of Dyin’ – tradycyjny, anonimowy utwór, rodzaj „bluesa gospelowego”, nagrany przez Boba Dylana na jego pierwszym albumie "Bob Dylan" w listopadzie 1961. Inne znane tytuły: „In My Dying Room”, „Jesus Is Making Up My Dying Bed”, „Jesus Goin’ to Make Up My Dying Bed”, „Jesus Gonna Make Up My Dying Bed”, „Jesus Is a Dying-Bed Maker” i „Well, Well”.
Historia utworu.
Utwór ten zawsze cieszył się sporą popularnością, czego dowodem jest to, że pojawiał się wśród najwcześniej nagrywanych pieśni.
Wersje Boba Dylana.
Robert Shelton w swoim tekście z okładki do albumu przypuszcza, że Dylan mógł posłużyć się zarówno wersją (wersjami) Josha White’a, jak i Docka Reeda. Jednak dokładne wsłuchanie się w grę i śpiew Dylana może skłonić do uznania za wzór wersji Blind Williego Johnsona. Dylan mógł się z nią zapoznać na wydanej w 1952 "Anthology of American Folk Music" Harry’ego Smitha (została ona wznowiona w 1997).
Niezależnie od tego jak było faktycznie, Josh White po wysłuchaniu wersji Dylana zaaprobował ją całkowicie mówiąc: "Ten chłopak naprawdę wie co robi!"
W tym okresie Dylan studiował muzykę bluesmana Roberta Johnsona oraz piosenkarza z Południa Richarda „Rabbita” Browna (który zyskał sławę w Nowym Orleanie). Echa techniki Johnsona można zauważyć w interpretacji tego utworu przez Dylana.
Muzyk zastosował tu dawny modalny styl strojenia, nie posługując się prawie progresją akordów, tylko użył techniki ślizgowej (ang. "slide") wykorzystując w tym celu nakrętkę szminki do ust jego ówczesnej dziewczyny Suze Rotolo. Nadał utworowi dawne brzmienie, które różni się znacznie od wersji zarówno White’a, jak i Reeda. Również śpiew Dylana, mającego wtedy 21 lat, jest nośnikiem wysoce emocjonalnych treści, które zawiera ten utwór o śmierci.
Z tego co wiadomo do tej pory, Dylan nigdy nie wykonał tego utworu na żadnym znanym koncercie.

</doc>
<doc id="1273133" url="https://pl.wikipedia.org/wiki?curid=1273133" title="David Satter">
David Satter

David Satter (ur. 1947 w Chicago) – amerykański dziennikarz specjalizujący się z tematyce Związku Radzieckiego i Rosji. Ukończył uniwersytety w Chicago i Oksfordzie. Były korespondent Chicago Tribune Wall Street Journal i Financial Times, autor szeregu książek.
Obecnie pracownik naukowy Hoover Institution, Hudson Institute, Jamestown Foundation, Johns Hopkins University School of Advanced International Studies i University of Illinois.
Linki zewnętrzne.
Wybrane artykuły:

</doc>
<doc id="1273134" url="https://pl.wikipedia.org/wiki?curid=1273134" title="Kaliskie">
Kaliskie

Kaliskie – region historyczny i region etnograficzny w środkowej Polsce, na Pojezierzu Wielkopolskim i Nizinie Południowowielkopolskiej, w dorzeczu górnej i środkowej Warty, ze stolicą w Kaliszu; wschodnia część Wielkopolski.
Kaliskie obejmuje obszar dawnego województwa kaliskiego na południe od Gopła oraz ziemię wieluńską. Na północy graniczy z Kujawami, na południu z Dolnym Śląskiem i Górnym Śląskiem, na zachodzie z Poznańskiem, na wschodzie sięga linii Warty (Jeziorsko).
Największym miastem regionu jest Kalisz, inne większe miasta: Konin, Ostrów Wielkopolski, Krotoszyn, Września, Jarocin, Wieluń, Koło, Środa Wielkopolska, Pleszew, Kępno, Ostrzeszów.
Kaliskie zamieszkuje grupa etnograficzna Kaliszacy ("Kaliszanie") i Borowiacy Kujawscy.
Patronką Kaliskiego jest księżna kaliska bł. Jolenta Helena z dynastii Arpadów.
Historia.
Po II rozbiorze Polski (1793) region znalazł się w Prusach Południowych, po powstaniu wielkopolskim (1806) w Księstwie Warszawskim. Po kongresie wiedeńskim (1815) nastąpił podział departamentu kaliskiego Księstwa Warszawskiego między Królestwo Polskie a Królestwo Prus wzdłuż granicy biegnącej na Prośnie. Wschodnia część z Kaliszem znalazła się w województwie kaliskim (od 1837 guberni kaliskiej) Królestwa Polskiego, zaś część południowo-zachodnia (tzw. Zaprośnie) w rejencji poznańskiej Wielkiego Księstwa Poznańskiego (od 1848 Prowincji Poznańskiej) Królestwa Prus.
W XIX w. Kaliskie rozumiano jako region etnograficzny obejmujący obszar Wielkopolski właściwej, który po 1815 pozostał w Królestwie Polskim oraz ziemię łęczycką, ziemię sieradzką, ziemię wieluńską i powiat częstochowski (obszar między Gopłem, Prosną i Pilicą sięgający na południu ziemi krakowskiej).
Współcześnie region etnograficzny Kaliskiego określa się jako obszar historycznej ziemi kaliskiej, której południowo-wschodnie granice przekraczają linię mazurzenia, oraz ziemię wieluńską.
Z Kaliskiego wywodzą się rody m.in. Lipskich z Lipego herbu Grabie, Łubieńskich z Łubnej herbu Pomian, Niemojowskich z Niemojewa herbu Wieruszowa.

</doc>
<doc id="1273135" url="https://pl.wikipedia.org/wiki?curid=1273135" title="Satter">
Satter



</doc>
<doc id="1273136" url="https://pl.wikipedia.org/wiki?curid=1273136" title="Kodeks Efrema">
Kodeks Efrema

Kodeks Efrema (nazwa łacińska: Codex Ephraemi Syri rescriptus) – rękopis Starego i Nowego Testamentu, pisany grecką majuskułą na pergaminie, w klasyfikacji Gregory-Aland oznaczany przez sigla C albo 04, w systemie von Sodena oznaczany jest przez δ 3. Również na liście rękopisów Septuaginty według klasyfikacji Alfreda Rahlfsa otrzymał siglum C. Obok Kodeksów Synajskiego, Watykańskiego i Aleksandryjskiego jest jednym z czterech wielkich kodeksów biblijnych. Znaczna część kart kodeksu została utracona.
Pochodzi z początku V wieku i jest palimpsestem ( – znów piszę), którego górny tekst dodany został w XII wieku, stanowią go traktaty Efrema Syryjczyka. Tekst palimpsestu odczytał Konstantin von Tischendorf, który też jest jego pierwszym wydawcą. Od czasów Tischendorfa jest cytowany we wszystkich krytycznych wydaniach Nowego Testamentu. Pomimo iż pochodzi z V wieku, jego tekst nie jest tak wartościowy jak wskazywałby na to jego wiek.
Od XVI wieku przechowywany jest we Francuskiej Bibliotece Narodowej (Gr. 9).
Opis.
Zawiera 1/9 Starego Testamentu (tylko 64 karty) i 2/3 Nowego Testamentu (145 kart), razem 209 kart. Liczba luk w NT przekracza 80, a dwóch ksiąg – 2 Tes i 2 J – brakuje w całości, Hbr umieszczony został za 2 Tes. Karty rękopisu mają rozmiary 33 na 27 cm, na każdej stronie mieści się tylko 1 kolumna tekstu i jest to najstarszy przykład tekstu jednokolumnowego. Kolumna tekstu stanowiona jest przez 40-46 linijek. Pisany jest brunatnym atramentem.
Litery iota oraz ipsylon, które w Kodeksie Aleksandryjskim i wielu innych rękopisach mają dwukropek – tzw. diereza – ponad nimi (Ϊ, Ϋ), gdy rozpoczynają sylabę, w niektórych rękopisach dwukropek zastępowany jest przez pojedynczą kropkę, tutaj mają niespotykaną w innych rękopisach poziomą kreskę u góry (I, Y). Oryginalny skryba nie stosował przydechów ani akcentów (dodane zostały przez późniejszą rękę).
Stosuje podział tekstu według κεφαλαια (rozdziały), których numery zamieszczono na marginesach, ale w górnym marginesie nie ma ich tytułów (τιτλοι) jak w Kodeksie Aleksandryjskim, jednak listy rozdziałów (κεφαλαια) poprzedzają Ewangelie. Tekst dzielony jest również według krótszych Sekcji Ammoniusza, których numery zostały umieszczone na lewym marginesie tekstu. Pierwotnie zawierały prawdopodobnie odniesienia do Kanonów Euzebiusza (w czerwonym kolorze). Jednak czerwony kolor odniesień do Kanonów Euzebiusza zaginął i dopiero XX-wieczni badacze stwierdzili, że istniał pierwotnie. W Dziejach, Listach oraz Apokalipsie tekst nie ma podziału na rozdziały (κεφαλαια). Podobnie jak w kodeksach Aleksandryjskim i Bazylejskim wielkie inicjały na marginesie służą do podziału na jeszcze krótsze sekcje.
Nomina sacra skracane są zawsze do formy trzyliterowej: IHΣ dla Ἰησοῦς ("Jezus"), IHY dla Ἰησοῦ ("Jezusa"), XPΣ dla Χριστὸς ("Chrystus"), ΧPY dla Χριστοῦ ("Chrystusa"), ΠΑP dla Πατήρ ("Ojciec"), ΣTH dla Σταυρωθῇ ("ukrzyżować").
Tekst Mt 16,2b-3 oznakowany został jako wątpliwy; brak Mk 15,28. Dłuższe zakończenie Marka (16,9-20), przypada na utracone karty jednak mogło być zawarte w kodeksie ze względu na dodatkową przestrzeń jaką daje niezbędna liczba linijek tekstu brakującej partii kodeksu. Mogła to być jednak pusta przestrzeń jak w Kodeksie Watykańskim. Również tekst Łk 22,43-44 przypada na utracone karty, ale w tym przypadku nie ma możliwości by ustalić obecność tego tekstu w oryginalnym kodeksie. Wielu krytyków przypuszcza, że go nie było. Tekst J 5,4 został pominięty przez skrybę, pericope de adultera (J 7,53 – 8,11) przypada na dwie utracone karty, jednak porównanie objętości tekstu z objętością kart wskazuje, że perykopy nie było w oryginalnym tekście rękopisu (podobna sytuacja w Kodeksie Aleksandryjskim).
Tischendorf wyróżniał trzech skrybów, których oznaczał symbolami A, B, C. Dzisiaj przyjmuje się, że kodeks sporządzony został przez co najmniej dwóch skrybów. Wyróżniono też trzech korektorów pracujących nad tekstem kodeksu: C1 (albo Ca), C² (albo Cb) oraz C³ (albo Cc). Korektor C1 pracował nad kodeksem zanim ten opuścił skryptorium, dokonał jednak bardzo niewielu zmian w tekście, 27 wydanie Nestle-Alanda nie cytuje go ani razu. Korektor C² żył w VI wieku, jego korekty mają znaczenie dla poznania historii tekstu NT. Korektor C³ żył w IX wieku, dokonał zmian w tekście by przybliżyć tekst do używanego w Konstantynopolu, wprowadził akcenty i przydechy, ponadto na marginesie dodał noty liturgiczne.
Skryba popełniał czasem błąd transpozycji, tekst Ap 7,17-8,4 został wstawiony po Ap 10,10b. Skryba nie zauważył swego błędu.
Luki.
Rękopis nie zachował się w całości, wiele jego karto zostało utraconych, w rezultacie przekazywany przezeń tekst ma wiele luk:
W Starym Testamencie zachowały się jedynie partie księgi Hioba, Przypowieści, Kohelet, Pieśń nad pieśniami, Mądrości i Syracha.
Tekst.
Pomimo iż pochodzi z V wieku, jego tekst nie jest tak wartościowy jak wskazywałby na to jego wiek. W Ewangeliach jego tekst jest eklektyczny, czasem aleksandryjski, czasem bizantyjski. Element aleksandryjski jest zwykle zgodny z drugorzędnymi aleksandryjskimi rękopisami. Bruce M. Metzger sądził, że tekst rękopisu został skomponowany w oparciu o wielkie rodziny tekstualne. W Mateuszu jest słabym reprezentantem tekstu bizantyjskiego, a w Marku słabym reprezentantem aleksandryjskiego. W Łukaszu ma tekst mieszany, a w Ewangelii Jana reprezentuje typowy tekst aleksandryjski. Hermann von Soden ocenił tekst kodeksu jako aleksandryjski. Według Alanda jest zgodny z tekstem bizantyjskim 87 razy w Ewangeliach, 13 razy w Dziejach, 29 w Listach Pawła i 16 razy w Listach powszechnych. Z tekstem oryginalnym ma się zgadzać 66 razy w Ewangeliach, 38 razy w Dziejach, 104 razy u Pawła i 41 razy w Listach powszechnych. Posiada 50 niezależnych bądź szczególnych wariantów tekstowych w Ewangeliach, 11 w Dziejach, 17 u Pawła i 14 w Listach powszechnych. Aland zaklasyfikował jego tekst do Kategorii II.
W Listach powszechnych posiada tekst lepszy niż Kodeks Watykański i Synajski. W Apokalipsie Kodeks Efrema jest świadkiem tego samego tekstu co Kodeks Aleksandryjski i jest wysoko ceniony przez krytyków tekstu. W Starym Testamencie jego tekst ma wysoką wartość, był jednak lekceważony przez krytyków tekstu ze względu na słaby stan rękopisu i nieczytelność jego pierwotnego tekstu.
W Mateuszu 8,13 (por. Łk 7,10) posiada dodatkowy tekst: ("a kiedy setnik powrócił do swego domu tej godziny, znalazł sługę zdrowym"). Dodatek ten zawierają również kodeksy: א (N), Θ (0250), "f"1 (33, 1241), g1, syrh.
W Mateuszu 27,49 (por. J 19,34) zawiera dodatek: ("inny wziął włócznię i przebił Jego bok, i natychmiast wyszła woda i krew"). Wariant ten pochodzi z Jan 19,34, występuje w rękopisach א, B, L, U, Γ, 1010, 1293, syrpal, ethmss.
Obie te interpolacje obecne są również w Kodeksie Synajskim. Geneza pierwszej interpolacji nie została wyjaśniona, część rękopisów ją zawierających przekazuje tekst cezarejski. Interpolacja z Mt 27,49 jest charakterystyczna dla rękopisów aleksandryjskich, nie występuje jednak w późnych aleksandryjskich rękopisach.
W Mateuszu 11,2 przekazuje wariant tak jak rękopisy א, B, D, P, W, Z, Δ, Θ, 0233, "f"13, 33, ale korektor C³ zmienił na – jak w kodeksach L, "f"1, Byz.
W Mateuszu 22,10 przekazuje unikatowy wariant zamiast (B1, D, W, Θ, 085, 0161, "f"1, "f"13 i rękopisy tekstu bizantyjskiego) albo (kodeksy tekstu aleksandryjskiego).
W Marku 10,35 przekazuje wariant ("dwaj synowie Zebedeusza") zamiast ("synowie Zebedeusza"), wariant ten posiadają także Kodeks Watykański oraz koptyjskie rękopisy.
W Dziejach 14,19 przekazuje zamiast .
W Dziejach 20,28 przekazuje wariant ("Pana"), ale korektor dodał ("i Boga") i uzyskał w ten sposób wariant występujący w większości rękopisów.
W Rzymian 16,15 przekazuje rzadki wariant , Νηρεα zamiast Ιουλιαν, Νηρεα; wariant jest wspierany tylko przez Codex Boernerianus (grecki tekst).
W Rzymian 16,24 brak całego wiersza, podobnie jak w Codex Sinaiticus A B 5 81 263 623 1739 1838 1962 2127 itz vgww copsa, bo ethro Orygeneslat.
W 1. Tymoteusza 3,16 przekazuje wariant ("który został objawiony"), ale drugi korektor (C²) zamienił na θεός ἐφανερώθη ("Bóg został objawiony").
W Jakuba 1,12 przekazuje unikatowy wariant ("Pan"); rękopisy bizantyjskiej tradycji mają ο ("Pan"), niektóre rękopisy mają ο θεος ("Bóg") (2816, 33vid, 323, 945, 1739, vg, syrp), inne mają w tym miejscu opuszczenie (א, A, B, Ψ, 81, ff, cop).
W Jakuba 1,22 przekazuje wariant ("słowa"), podobnie jak większość rękopisów, jednak drugi korektor (C²) zamienił na ("prawa"), jak mają minuskułowe rękopisy: 88, 621, 1067, 1852.
W Apokalipsie 13,18 Liczba Bestii wynosi 616 (ΧΙϚ), a nie 666. Tak też ma formula_1 oraz starołaciński Codex Harleianus (znany także jako Londiniensis i oznaczany przez siglum itz). Ireneusz z Lyonu wspominał, że niektóre rękopisy zawierają liczbę 616 i uznał ten wariant za błędny. Również Tykoniusz znał ten wariant.
Historia.
Paleograficznie datowany jest na V wiek. Jako miejsce powstania wskazuje się zwykle Aleksandrię lub Palestynę. Na początku VI wieku kodeks przechowywany był w Palestynie (prawdopodobnie w bibliotece cezarejskiej), na co wskazuje korektor C². W końcu IX wieku kodeks znajdował się Konstantynopolu, na co wskazuje ostatni z korektorów – C³.
W wieku XII jego tekst został starty, a na jego miejsce zapisano 38 traktatów Efrema (306-373) w przekładzie na język grecki. Frederic George Kenyon sądził, że oryginalny rękopis zawierał całą grecką Biblię, ale tylko rozproszone jego karty zostały wykorzystane przez skrybę dzieła Efrema, pozostałe karty zostały zniszczone.
Po upadku Konstantynopola, w 1453 roku, kodeks został przewieziony do Florencji, skąd Katarzyna Medycejska sprowadziła go do Francji.
W końcu XVII wieku odkryto, że pod zapisanym tekstem znajduje się tekst biblijny. Najstarsza nota o palimpseście pochodzi od Pierre’a Allix. Już w roku 1710 niektóre warianty kodeksu zostały wykorzystane w zrewidowanym reprincie Milla "Novum Testamentum", wydanym przez Ludolph Kuster. Wyciąg wariantów kodeksu dla tego wydania sporządził Boivin, oznakowane zostały przez siglum „Paris 9”.
Pierwszej próby odczytania pełnego tekstu Nowego Testamentu dokonał Johann Jakob Wettstein w 1716 roku dla wydania tekstu Nowego Testamentu przygotowywanego przez Richarda Bentleya. Z korespondencji pomiędzy Bentleyem a Wettsteinem wynika, że odczyt jednej strony kodeksu zabierał dwie godziny, a Bentley zapłacił za całość pracy 50£. Projekt Bentleya nie został zrealizowany, ale Wettstein wykorzystał skolacjonowany przez siebie tekst kodeksu w swoim wydaniu Nowego Testamentu (1750-1751).
Odczyt nie był doskonały, a jedynie niektóre jego partie zostały odczytane poprawnie. W latach 1834-1835 poddano go chemicznej obróbce (żelazicyjanek potasu), by dolny tekst stał się bardziej widoczny. Wyniki nie były zadowalające, ale widoczność dolnego tekstu nieznacznie się poprawiła. Jako uboczny efekt chemicznej obróbki pergamin kodeksu się odbarwił i z koloru zielono-niebieskiego przybrał barwę ciemno-brunatną. Ferdinand Florian Fleck usiłował odczytać tekst kodeksu, ale bezskutecznie. Od października 1840 do stycznia 1843 pracował nad nim Tischendorf i odczytał go w całości. Wkrótce po tym wydał jego tekst.
Przypuszczalnie Tischendorfowi pomogła chemiczna obróbka z 1834 roku. Po Tischendorfie nikt już nie próbował odczytać całego rękopisu. Herman Charles Hoskier skolacjonował tylko tekst Apokalipsy i opublikował go w 1929 roku. W roku 1956 kodeks został sfotografowany w ultrafiolecie i wtedy okazało się, że w dalszym ciągu nie wszystkie partie jego tekstu mogą być odczytane. Robert W. Lyon sporządził listę korekt do tekstu Tischendorfa, ale tylko w tekście Nowego Testamentu. Lista korekt opublikowana została w "New Testament Studies" (1958-1959). Korekty te są uwzględniane w krytycznych wydaniach greckiego tekstu Nowego Testamentu Nestle-Alanda, w pozostałych miejscach podstawą w dalszym ciągu jest tekst Tischendorfa. Potrzebny jest nowy odczyt pełnego tekstu rękopisu w oparciu o ultrafioletowe zdjęcia kodeksu. Tekst w odczycie Tischendorfa ma dziś opinię niedostatecznego. W roku 2010 Felix Albrecht dokonał nowego odczytu tekstu Septuaginty w oparciu o ultrafioletowe fotografie. W Księdze Koheleta w 14 miejscach poprawił odczyt Tischendorfa.
Rękopis jest cytowany w krytycznych wydaniach greckiego Nowego Testamentu. Był cytowany w UBS3, UBS4, NA26, NA27, NA28. Krytyczne wydania Nowego Testamentu cytują w aparacie krytycznym nie tylko tekst rękopisu pochodzący od oryginalnego skryby, ale także korekty naniesione w późniejszych wiekach. NA28 poprawki korektorów cytuje pod siglami C1, C2, C3.
Kodeks przechowywany jest w Paryżu w Bibliotece Narodowej (Gr. 9).

</doc>
<doc id="1273138" url="https://pl.wikipedia.org/wiki?curid=1273138" title="Cheyletielloza">
Cheyletielloza

Cheyletielloza – zaraźliwa pasożytnicza choroba skóry psów, kotów i królików, wywoływana przez roztocze. Może również atakować inne zwierzęta. Jest zoonozą.
Etiologia i patogeneza.
Chorobę wywołują roztocze z rodzaju "Cheyletiella" najczęściej są to "Ch. blakei" oraz "Ch. yasguri", występujące powszechnie w Polsce. 
"Ch. blakei" jest pasożytem kotów, natomiast "Ch. yasguri" występuje u psów i lisów. 
Roztocze te mają długość 400-600 μm. Posiadają językowatego kształtu ryjek oraz dobrze rozbudowane nogogłaszczki. Tylne pary odnóży są dłuższe od przednich.
Do zarażenia dochodzi na skutek kontaktu bezpośredniego. Samice bytujące na skórze składają jaja na jej powierzchni i przytwierdzają je do włosów. Wylęgają się z nich larwy, które przekształcając się przez nimfy osiągają postać dojrzałą. Cały taki cykl trwa od 3-7 tygodni.
Objawy.
Głównym objawem jest tzw. "łupież wędrujący", powstający przez pasożyty poruszające się w korytarzach naskórka i po skórze oraz przez przyklejone do sierści jaja. U zwierząt pojawia się świąd oraz zmiany skórne zlokalizowane wzdłuż kręgosłupa, a czasami również na głowie. Często pojawia się nadmierne złuszczanie naskórka, łojotok i przerzedzenie sierści. 
Diagnostyka.
Bezpośrednie badanie włosów i skóry przy pomocy lupy oraz mikroskopowe oglądanie zeskrobin, trichogram lub test przylepca (tzw. skocztest) przy użyciu taśmy samoprzylepnej.
Leczenie.
W leczeniu stosuje się szampony przeciwpasożytnicze oraz dezynfekcję pomieszczeń, w których przebywały zarażone zwierzęta.

</doc>
<doc id="1273139" url="https://pl.wikipedia.org/wiki?curid=1273139" title="Obóz Polski Walczącej">
Obóz Polski Walczącej

Obóz Polski Walczącej (OPW) – polska organizacja konspiracyjna o charakterze polityczno-wojskowym, utworzona w sierpniu 1942 w okupowanej przez Niemców Warszawie, w wyniku połączenia ośmiu mniejszych organizacji kontynuujących politykę Obozu Zjednoczenia Narodowego. Komendantem OPW był Julian Piasecki (do sierpnia 1944). 
Wywodzący się ze środowiska sanacyjnego i będący w opozycji do rządu RP na uchodźstwie Obóz Polski Walczącej działał głównie w Warszawie i Krakowie, współpracując z Konfederacją Narodu i Ojczyzną. 15 października 1942 w wyniku rozłamu w OPW powstał Konwent Organizacji Niepodległościowych (KON). W lutym 1943 oddziały wojskowe Obozu pod dowództwem pułkownika Jana Zientarskiego podporządkowały się Armii Krajowej walcząc następnie w powstaniu warszawskim. W grudniu 1943 OPW i KON podjęły współpracę, w grudniu 1944 połączyły się w Zjednoczenie Organizacji Niepodległościowych (ZON) rozwiązane w styczniu 1945. 
Głównymi organami prasowymi Obozu Polski Walczącej były „Państwo Polskie”, „Polska” i „Przegląd Polityczny”.

</doc>
<doc id="1273141" url="https://pl.wikipedia.org/wiki?curid=1273141" title="Choroba Rubartha">
Choroba Rubartha

Choroba Rubartha lub zakaźne zapalenie wątroby psów – wirusowa choroba występująca u psów, psowatych oraz niedźwiedzi, przebiegająca z objawami zapalenia wątroby oraz żółtaczki.
Czynnikiem etiologicznym powodującym chorobę jest adenowirus psi typu pierwszego (CAV-1), istnieje również typ 2 tych wirusów (CAV-2) powodujący zakaźne zapalenie tchawicy i oskrzeli u psów
Patogeneza.
Źródłem zakażenia są psy chore i bezobjawowi nosiciele. Do zakażenia dochodzi drogą kropelkową lub pokarmową.
Wirus rozwija się w węzłach chłonnych lub w migdałkach, gdzie rozmnaża się, by wkrótce przeniknąć wraz z krwią do wątroby. Najczęściej występuje u młodych psów – u szczeniąt do 2 tygodnia życia ma szczególnie ostry przebieg. Narażone są również zwierzęta nieszczepione.
Objawy.
Choroba rozwija się z objawami: wysoka gorączka, biegunka, zapalenie gardła, kaszel.
Leczenie.
Choroba Rubartha wymaga specjalistycznej terapii, którą musi prowadzić lekarz weterynarii.
Ze względu na brak leczenia przyczynowego, należy stosować leczenie łagodzące objawy oraz skutki choroby.
U zwierząt nieleczonych, zwłaszcza szczeniąt, może prowadzić do śmierci.
Zapobieganie.
W Polsce dostępne są szczepionki wielowartościowe (przeciwko kilku chorobom) zarejestrowane dla psów.

</doc>
<doc id="1273142" url="https://pl.wikipedia.org/wiki?curid=1273142" title="Gwardia Ludowa WRN">
Gwardia Ludowa WRN

Gwardia Ludowa WRN (GL WRN), od 2 maja 1944 Oddziały Wojskowe Powstańczego Pogotowia Socjalistów (OW PPS) – wojskowe ugrupowanie konspiracyjne 1939-1945 związane z PPS-WRN. Od 1941 scalana z ZWZ z zachowaniem autonomii (od 1942 z AK).
W 1944 oddziały GL WRN (OW PPS) liczyły ok. 42 tys. żołnierzy. Wzięły one udział w akcji „Burza”, m.in. w powstaniu warszawskim (w składzie oddziałów okręgu warszawskiego AK na Woli, Żoliborzu, Ochocie, Pradze, Mokotowie i Śródmieściu).
Historia.
Organizacja wojskowa WRN tworzona była od października 1939. W listopadzie grudniu 1939 powstało dziesięć zgrupowań Gwardii Ludowej: Warszawa, Warszawa-Podmiejska, Lublin, Radom, Kielce, Kraków, Rzeszów, Śląsk, Łódź, Pomorze. W listopadzie 1941 powstało zgrupowanie Wilno. Po wysiedleniach ludności z ziem anektowanych przez III Rzeszę oraz liczne aresztowania doprowadziły do rozwiązania zgrupowań Łódź i Pomorze. Od listopada 1939 w każdym okręgu WRN organizowano batalion GL, na czele którego stało trzyosobowe kierownictwo, stanowiące jednocześnie wydział wojskowy okręgu WRN (dowódca jednostki, kierownik wydziału wojskowego- organizator i dowódca szkoleniowiec). W każdym batalionie znajdował się oficer wywiadu. Od 1940 tworzone bataliony podlegały Komendzie Głównej GL.
Przyrzeczenie.
Od marca 1940 każdy przystępujący w szeregi Gwardii Ludowej składał następujące przyrzeczenie:
Struktura.
Struktura Gwardii Ludowej oparta była na systemie „trójkowym”. Najniższą komórka była sekcja wybierająca spośród siebie sekcyjnego. Trzech sekcyjnych wybierało drużynowego, a trzej drużynowi z dowódcą plutonu i jego zastępcą stanowili radę żołnierską plutonu. Trzech dowódców plutonów, szef kompanii, dowódca kompanii i jego zastępca stanowili radę żołnierską kompanii. Trzy sekcje tworzyły drużynę, trzy drużyny tworzyły pluton, trzy plutony kompanię, trzy kompanie batalion, zaś trzy bataliony pułk. We wszystkich strukturach nie uznawano stopni wojskowych, lecz funkcje. Batalionem dowodził "batalionowy", kompanią "kompanijny". Wszyscy dowódcy byli wybierani, a w przypadku mianowania, zatwierdzani przez rady żołnierskie i instancje WRN.
Na początku 1941 w związku ze scalaniem ze Związkiem Walki Zbrojnej oddziały przeszły na system „piątkowy”. Do 1941 w skład oddziałów Gwardii Ludowej mogli wchodzić wyłącznie członkowie PPS lub klasowych związków zawodowych, mający odbytą służbę wojskową:
Od 1941 złagodzono warunek dotyczący służby wojskowej, przyjmując do oddziałów młodzież.
Komenda Główna GL WRN.
Na czele GL WRN stała Komenda Główna Gwardii Ludowej w składzie Kazimierz Pużak „Bazyli" (komendant główny). Dowódcą wyszkolenia wojskowego był por. Franciszek Skolimowski „Hucuł”, a następnie kpt. Włodzimierz Miszewski „Władysław”, szefem sekcji polityczno-wychowawczej por. Bronisław Wertheim „Rozłucki” (aresztowany w lutym 1943). Później w skład komendy weszli: kpt. Józef Dzięgielewski „Kurek” (dowódca – organizator) oraz por. Kazimierz Domosławski „Zakręt” (dowódca – szkoleniowiec).
Natomiast według relacji Kazimierza Pużaka w skład komendy oprócz niego wchodzili: Włodzimierz Miszewski, Franciszek Skulimowski, Antoni Pajdak, Bronisław Wertheim, Władysław Ładowski, Leszek Raabe (do 1942), Lucyna Woliniewska, Cezary Uthke, Roman Motyka, Tadeusz Szturm de Sztrem, Franciszek Białas oraz Szczypierski.
Łącznikami Komendy Głównej GL z Komendą Główną ZWZ a następnie AK byli: ppor. Tadeusz Pietsch "Krzysztof" i por. Edward Bugajski.
Zgrupowania GL WRN.
W maju 1944 Gwardia Ludowa WRN (PPS) zmieniła nazwę na "Oddziały Wojskowe Powstańczego Pogotowia Socjalistów" (OW PPS). Struktury OW PPS działały w 32 okręgach, z czego 23 okręgi funkcjonowały w Zagłębiu Dąbrowskim, 19 w Krakowskim, 9 na Górnym Śląsku, 9 w Lubelskim, 8 w Kieleckim, 6 w Warszawie, 5 w Warszawskim, po 4 w Krośnieńskim, Rzeszowskim, i Białostockim, po 3 w Tarnowskim, Lwowskim, Tarnopolskim, Śląsku Cieszyńskim, 2 w Wileńskim. Okręgi ulegały podziałowi, gdy stan przekraczał 600 osób. Na poziomie okręgowym, według danych podanych przez Andrzeja Czystowskiego, Gwardia Ludowa WRN (OW PPS) tworzyła następujące zgrupowania:
Działalność.
Scalenie z Armią Krajową.
Od początku akcji scaleniowej z Armią Krajową, zapoczątkowanej rozkazem Naczelnego Wodza z 3 września 1941, PPS zadeklarował lojalną współpracę z wojskiem. W sierpniu 1942 Komendant Główny Armii Krajowej meldował:
Według meldunku Komendanta Głównego Armii Krajowej za okres od 1 września 1943 do 29 lutego 1944 Gwardia Ludowa PPS wniosła około 150 plutonów, które stały się podstawą organizacyjną do walki na Śląsku. Według tego samego meldunku w innych okręgach scalone oddziały były dużo mniejsze lub ich zupełny brak. Wskazano na możliwość wykorzystania oddziałów wojskowych PPS w Warszawie oraz w Krakowie.
Według relacji Zygmunta Waltera-Janke, dowódcy Okręgu Śląskiego AK, do scalenia Gwardii Ludowej WRN z Armią Krajową w Zagłębiu Dąbrowskim oraz na Śląsku Górnym i Cieszyńskim doszło w 1943:
Oznacza to, że Okręgu Śląskim AK scalano 187 plutonów (z możliwością zwiększenia o dalsze 11), oraz 27 plutonów Milicji, które zamierzano wykorzystać do działań Delegatury Rządu. W Okręgu Śląskim (jako jedynym w kraju) żołnierze PPS wysokie funkcje w strukturach Armii Krajowej. Cezary Uthke był zastępcą dowódcy okręgu AK, zaś Lucjan Tajchman inspektorem Inspektoratu Sosnowiec AK.
Według publikowanych danych scalone oddziały wojskowe PPS (bez Milicji PPS) w strukturach Okręgu Warszawskiego AK, liczyły 28 plutonów w sześciu batalionach (zgrupowaniach). Ponadto w Obwodzie – Powiat Warszawski AK, w grudniu 1943 informowano o scaleniu 99 żołnierzy GL WRN. Według niepełnego spisu oddziałów z października 1943, odnotowano plutony PPS w składzie AK: w Rejonie II (Legionowo) – 29 żołnierzy, Rejonie III (Rembertów) – pluton artylerii 774 (34 żołnierzy), Rejonie VI (Pruszków) pluton 1725a (38 żołnierzy) i pluton łączności 1717a (23 żołnierzy). Niektóre oddziały dokonały scalenia dopiero w lipcu 1944. Wiadomo o 2 plutonach (łącznie 60 żołnierzy) w Rejonie III. Jest również informacja o wystąpieniu 31 lipca 1944 w Rejonie II (Marki) plutonu OW PPS ppor. Zygmunta Nazarczenko „Zbyszka”, wraz z oddziałami AK.
W Okręgu Kieleckim AK w Obwodzie Opatów oddziały GL WRN zostały scalone w 1940. W Ostrowcu Świętokrzyskim – 76 żołnierzy, w Ćmielowie – 1 pluton, w Częstocicach – 1 pluton).
Oddziały Wojskowe PPS zakończyły działania 19 stycznia 1945 jako integralna część Armii Krajowej.
Walka zbrojna.
Środowiskowy charakter Gwardii Ludowej WRN spowodował, że organizacja skupiła się przede wszystkim na działalności miejskiej, tj. sabotażu przemysłowym i kolejowym oraz działalności wywiadowczej, m.in. w Częstochowie działały Kolejowe Plutony Bojowe PPS (pluton 127 i 128) organizujące dywersję kolejową. Dowódcą oddziału był Edmund Suda ps. „Huragan”, dowódcą plutonu 127 Franciszek Tyfel ps. „Tank”, zaś dowódca sekcji dywersyjnej Władysław Biś ps. „Dąb”. GL WRN (OW PPS) organizowała także pomocy więźniom hitlerowskich obozów i mieszkańcom Gett, ogromną wagę przywiązywano również do tajnej oświaty.
Ogółem działało co najmniej 14 socjalistycznych oddziałów partyzanckich: Gerarda Woźnicy ps. „Hardy” i Stanisława Wencla ps. „Twardy” w Zagłębiu, Józefa Kucharskiego ps. „Jawor” w Jasielskiem, Kazimierza Aleksandrowicza „Huragan” w Radomskiem, Michała Borwicza „Zygmunt”, Jana Długosza „Zamek” i Franciszka Krzyżaka „Karol” w Sądeckiem oraz Karola Schreibera „Jastrząb” w Cieszyńskiem. Były to oddziały podległe WRN. Natomiast w Częstochowskiem aktywny był oddział Czesława Grajka „Wiktor” wchodzący w skład Socjalistycznej Organizacji Bojowej. Liczebność tych oddziałów była rozmaita: od kilkunastu do stu kilkudziesięciu ludzi. WRN podlegały zazwyczaj lokalnemu dowództwu Armii Krajowej. 
Najsilniejsze i największe oddziały GL WRN (OW PPS) działały w uprzemysłowionym obszarze Zagłębia Dąbrowskiego oraz Górnego Śląska (występowały tam jako Gwardia Ludowa PPS z powodu nie przyjęcia konspirarcyjnej nazwy partii), z których największym była tworzona od 1940 Brygada Zagłębiowska pod dowództwem kpt./mjr Cezarego Uthke ps. „Tadeusz” (po jego aresztowaniu w 1943 dowództwo objął ppor./por. Lucjan Tajchman ps. „Wirt”). Scalona w 1943 z Armią Krajową brygada składała się z czterech pułków:
Na Śląsku Górnym i Cieszyńskim tworzono z kolei nie pułki tylko kompanie również podporządkowane okręgowemu dowództwu AK.
Od lata 1943 Gwardia Ludowa WRN rozpoczęła formowanie i wysyłanie w pole oddziałów partyzanckich socjalistycznego ruchu oporu w ramach Armii Krajowej, były to m.in.:
Bojownicy OW PPS walczyli także w szeregach m.in. 2, 5 i 7 Dywizji Piechoty AK, w 17, 22, 25, 32, 35 i 38 Pułku Piechoty AK a także w wileńskich, podlaskich i świętokrzyskich zgrupowaniach Sił Zbrojnych w Kraju.
W wyniku przedłużającej się akcji scaleniowej istniały oddziały partyzanckie PPS-WRN niezależne od dowództwa AK, m.in.:
Jako oddział partyzancki GL WRN (OW PPS) często błędnie podaje się operujący od 1943 w Puszczy Kozienickiej oddział Socjalistycznej Organizacji Bojowej pod dowództwem por. Kazimierza Aleksandrowicza ps. „Huragan”, który w ramach akcji scaleniowej wszedł w skład 172 Pułku Piechoty AK jako 3 kompania batalionu kozienickiego.
Udział w powstaniu warszawskim.
Warszawskim Zgrupowaniem OW PPS dowodził Józef Dzięgielewski, zaś łącznikiem z Warszawskim Korpusem Armii Krajowej był por./kpt. Edward Bugajski.
W powstaniu warszawskim udział wzięły m.in.:
Obok oddziałów OW PPS w powstaniu uczestniczyły również kompanie Milicji PPS, przy poszczególnych batalionach OW PPS, oraz samodzielny VI Batalion Milicji PPS na Starym Mieście.
Przypadki współpracy i wejścia do Gwardii Ludowej i Armii Ludowej.
Znanych jest kilka przypadków wejścia oddziałów OW PPS w skład Armii Ludowej. Pierwszy przypadek to IV pluton Oddziału Partyzanckiego Obwodu Radomsko AK pod dowództwem kpr. Zygmunta Łęgowika „Brzeszczota”. Oddział ten wszedł w skład 3 Batalionu AL im. gen. Bema. „Brzeszczot” w stopniu podporucznika objął we wrześniu 1944 dowództwo oddziału zwiadu 3 Brygady AL im. gen. Bema. Drugi przykład dotyczył przejścia do AL 1 sekcji na Żoliborzu (5 ludzi) i 1 drużyny na Pradze (9 ludzi) w Okręgu Warszawskim AK. Choć historyk Tomasz Strzembosz podważa tę wersję wskazując że najprawdopodobniej była to sekcja Milicji Ludowej RPPS.
W 1944 r. Jan Janasek przyłączył się do grupy działaczy krakowskiej PPS-WRN, która nawiązała kontakt z PPR.
W lasach chroberskich znajdował się oddział partyzancki PPS liczący około 60 ludzi pod dowództwem Stanisława Włosińskiego z Pińczowa, posła PPS na Sejm z lat 1928-30. Oddział ten współpracował z oddziałem BCh (później AL) Józefa Maślanki. 
Pewna część z dawnej GL-WRN pod dowództwem Jerzego Wodeckiego „Witolda” podporządkowała się w 1944 r. Polskiej Armii Ludowej.
Represje ze strony Narodowych Sił Zbrojnych.
Niekiedy dochodziło do mordów na żołnierzach Gwardii Ludowej WRN ze strony prawicowej części podziemia, Narodowych Sił Zbrojnych. W 1943 roku w Makocicach w powiecie Miechów, NSZ-owcy zamordowali członka oddziału Gwardii Ludowej WRN, Stanisława Nogę. W powiecie dochodziło także do innych ataków oddziałów NSZ na działaczy podziemnej PPS oraz ukrywających się Żydach. Żołnierz GL-WRN, Woźniak-Radomsko został spalony żywcem przez oddział Narodowych Sił Zbrojnych w Soborzycach. Udokumentowane zostały przypadki oficerów GL WRN zabitych przez NSZ, oficerami tymi byli m.in. Antonii Ogiński przewodniczący rady WRN w Dąbrowie, Zygmunt "Brzeszczot" Łęgowik, Stefan "Mściciel" Mirowski. Wśród osób torturowanych przez NSZ byli członkowie WRN Mateusz Wiltasiński i Teofil Barański, który od tego czasu stał się inwalidą. Oprócz bezpośrednich mordów, zdarzały się też donosy ze strony NSZ, w wyniku jednego z donosów, w 1944 roku zamordowany przez Niemców został Wilhelm Nyderek. Według Jana Mulaka znanych jest kilka przypadków zlikwidowania na tle podporządkowania AK "zbyt samodzielnych i opornych" dowódców WRN-owskich.
Prasa i wydawnictwa.
Dla oddziałów Gwardii Ludowej od stycznia 1941 do czerwca 1944 wydane było pismo „Gwardia Ludowa”. W latach 1941-1943 wydano dwadzieścia numerów w nakładach od 2 do 10 tys. egzemplarzy, zaś numery 21 i 22 z 1944 wyszły w nakładzie 10 tys. egzemplarzy. Pismo redagowane było przez por. Bronisława Wertheima „Rozłuckiego”, przy pomocy mjr. Włodzimierza Miszewskiego „Władysława”oraz Kazimierza Domosławskiego „Kazika”. Po aresztowaniu Wertheima, w skład zespołu wszedł Jan Rosner „Piotr”. Po przekształceniu Gwardii Ludowej w OW PPS w miejsce pisma „Gwardia Ludowa” rozpoczęto wydawanie pisma „Do szeregu”. W czerwcu 1944 ukazał się jeden numer.
Okres powojenny.
Z ramienia wojewódzkich rad narodowych w Rzeszowie, Lublinie i Warszawie mandaty w KRN, w okresie wrzesień-grudzień 1944 r. uzyskali dowódcy Oddziałów Wojskowych Pogotowia Polskich Socjalistów Jan Rak (okręg rzeszowski), Wacław Przedmojski (okręg lubelski), Czesław Karśnicki (okręg Warszawa-Podmiejska). Dowódca OW PPS w OKR Białystok - Bolesław Sokół włączył się w organizowanie lubelskiej PPS. Komendant Okręgu OW PPS Krosno-Podkarpacie - Jan Janasek, został sekretarzem Prezydium PKWN. Również jego zastępca do spraw politycznych - Emil Jerzyk szybko przeszedł na pozycje nowej władzy.
17 czerwca 1946 r. w Warszawie odbył się zjazd członków PPS, uczestników walki zbrojnej z Niemcami.
Od 1998 do 2016 roku istniała Rada Krajowa Środowisk Żołnierzy i Weteranów Polskiej Partii Socjalistycznej.
Linki zewnętrzne.
"Ostatnia bitwa. Socjalistyczne formacje zbrojne w latach 1939-1945"

</doc>
<doc id="1273143" url="https://pl.wikipedia.org/wiki?curid=1273143" title="Kevin Tuite">
Kevin Tuite

Kevin Tuite (ur. 3 kwietnia 1954 w South Bend) – amerykańsko-kanadyjski antropolog kultury, językoznawca oraz kaukazolog. 
Życiorys.
Jest absolwentem chemii na Uniwersytecie Północno-Zachodnim oraz językoznawstwa na Uniwersytecie Chicagowskim. Pełni funkcję profesora na kanadyjskim Uniwersytecie Montrealskim, ma obywatelstwo amerykańskie i irlandzkie. 
Specjalizuje się w kartwelistyce, w której to dziedzinie prowadzi badania od 1985. 
Posługuje się płynnie językiem angielskim, francuskim i gruzińskim oraz w stopniu dobrym zna niemiecki, rosyjski i hiszpański.

</doc>
<doc id="1273144" url="https://pl.wikipedia.org/wiki?curid=1273144" title="Kartwelologia">
Kartwelologia



</doc>
<doc id="1273146" url="https://pl.wikipedia.org/wiki?curid=1273146" title="Kartwelistyka">
Kartwelistyka

Kartwelistyka, kartwelologia, gruzinologia () – jedna z dziedzin orientalistyki i dział kaukazologii, zajmująca się badaniem języków, kultury, literatury oraz dziejów Gruzji, a także całej ludności kartwelskiej, czyli Gruzinów, Megrelów, Swanów i Lazów. Kartwelistyką zajmują się pisma: „Revue des études géorgiennes et caucasiennes” i wydawane w Warszawie – „Pro Georgia. Journal of Kartvelological and Caucasian Studies”.

</doc>
<doc id="1273147" url="https://pl.wikipedia.org/wiki?curid=1273147" title="Wartość bieżąca kapitału">
Wartość bieżąca kapitału



</doc>
<doc id="1273149" url="https://pl.wikipedia.org/wiki?curid=1273149" title="Kaukazologia">
Kaukazologia

Kaukazologia – jest to jedna z dziedzin orientalistyki, zajmująca się badaniem języków, kultury, literatury oraz dziejów ludów kaukaskich.
Najlepiej wyodrębnionym działem kaukazologii jest kartwelistyka.
Do najwybitniejszych kaukazologów należą:

</doc>
<doc id="1273151" url="https://pl.wikipedia.org/wiki?curid=1273151" title="Pedro de La Romana">
Pedro de La Romana

Pedro de La Romana, właśc. Pedro Caro y Sureda, 3. markiz de La Romana (ur. 2 października 1761 w Palmie, zm. 23 stycznia 1811 w Cartaxo) – hiszpański generał, wyróżniającym się dowódca w czasie hiszpańskiej wojny niepodległościowej.
Młodość.
Urodzony w Palma de Mallorca w rodzinie miejscowej szlachty La Romana zdobywał wykształcenie we Francji, by po śmierci ojca otrzymać stopień oficerski w Królewskiej Marynarce Wojennej z polecenia króla Karola III. Studiował na uniwersytecie w Salamance oraz w "Seminario de Nobles" in Madrycie.
Jak wielu hiszpańskich oficerów tamtych czasów, młody La Romana służył podczas amerykańskiej wojnie rewolucyjnej. W roku 1783, brał udział w oblężeniu Fortu St. Philip i odbieraniu Minorki z rąk Brytyjczyków. W ostatnich miesiącach tej wojny został wyznaczony na dowódcę blokady Gibraltaru.
Po wojnie La Romana odszedł z armii i zaczął podróżować po Europie. Wszystko wskazuje na to, że podróż nie była całkiem prywatna i wiązała się z jakąś dyplomatyczną lub szpiegowską misją, gdzie przydatna stawała się jego znajomość języków obcych.
Wojny napoleońskie.
W 1793 roku La Romana wrócił do armii jako pułkownik kawalerii i wziął idział w walkach w Pirenejach przeciwko Francji w wojnie I koalicji antyfrancuskiej. w roku 1802 został kapitanem-generałem Katalonii i szefem korpusu saperów w 1805.
Król Hiszpanii Karol IV, naciskany przez Napoleona, wyraził w roku 1807 zgodę na wydzielenie jednej dywizji dla wzmocnienia sił Grande Armée w Niemczech. La Romana został wyznaczony na dowódcę tej tzw. „Północnej Dywizji” i spędził rok 1807 oraz część 1808 pełniąc służbę gaznizonową najpierw w Hamburgu, a następnie w Danii pod rozkazami marszałka Bernadotte.
Gdy wybuchła wojna w Hiszpanii, La Romana porozumiał się potajemnie z Brytyjczykami, którzy zgodzili się przerzucić jego wojsko do Hiszpanii. Tylko 9000 spośród liczącej 14 000 dywizji mogło załadować się w Göteborgu w Szwecji na pokłady okrętów Royal Navy, by 27 sierpnia odpłynąć do Santander. Akcja ta przyjęta została w całej Hiszpanii z radością i przysporzyła La Romanie popularności.
La Romana pojawił się na froncie w Kantabrii 11 listopada i zaraz otrzymał dowództwo nad tzw. "Armią Galicji". Los nie był dlań zbyt łaskawy, bowiem tego samego dnia „jego” armia, dowodzona aktualnie przez generała Blake’a, została rozbita w bitwie pod Espinozą. 26 listopada La Romana objął faktyczne dowództwo nad tym, co z armii pozostało – około 6000 ludzi.
Z tymi niewielkimi siłami służył jako tylna straż korpusu Moore’a cofającego się na zachód, w stronę La Coruñy. W roku 1809 – ze względu na szczupłość sił – La Romana zajmował się głównie likwidowaniem niewielkich, odseparowanych garnizonów francuskich. Gdy marszałek Soult porzucił myśl o umocnieniu wpływów francuskich w Galicji i ruszył naprzeciw Brytyjczykom w Portugalii, La Romana oczyścił z Francuzów również Asturię.
Koniec kariery.
29 sierpnia został członkiem Junty Centralnej i zasiadał w niej do początku roku 1810. Po powrocie do czynnej służby znalazł się pod rozkazami Wellingtona, ale zmarł nieoczekiwanie 23 stycznia, gdy przygotowywał odbicie Badajoz. Obok Castañosa, La Romana był jednym z dwóch generałów hiszpańskich, którym ufał Wellington.

</doc>
<doc id="1273153" url="https://pl.wikipedia.org/wiki?curid=1273153" title="Man of Constant Sorrow">
Man of Constant Sorrow

Man of Constant Sorrow – tradycyjny utwór anonimowego autora, nagrany przez Boba Dylana na jego pierwszym albumie "Bob Dylan" w listopadzie 1961. Inne znane tytuły:”'Farewell Song”, „I'm a Girl of Constant Sorrow”, „I'm a Man of Constant Sorrow”, „In Old Virginny”, „I'm a Maid of Constant Sorrow”.
Historia utworu.
Piosenka ta, pochodząca z górskich rejonów Południa USA, cieszyła się zawsze popularnością w kręgach muzyków folkowych. Mike Seeger nazwał ją „górskim odpowiednikiem bluesa”.
Jest utworem anonimowym, chociaż jeden z prekursorów i popularyzatorów muzyki country, Emry Arthur (ur. 1899, zm. 1966) twierdził, że to właśnie on jest autorem tego utworu oraz że dokonał jego pierwszych nagrań w latach 20. XX wieku (prawdopodobnie w 1928 r. dla Vocalion).
Jednak piosenka jest w rzeczywistości dużo starsza, o czym świadczy duża liczba jej wersji; czyli tak jak wszystkie bardzo stare piosenki, z biegiem czasu ulegała najrozmaitszym przeróbkom. Krótką historię tego utworu napisał Archie Green i umieścił na okładce albumu "Sarah Ogan Gunning - A Girl of Constant Sorrow" w 1967 r. Wynika z niego, iż pierwszy zapisany tekst utworu pochodzi z 1913 r. w związku z niewidomym piosenkarzem z Monticello w stanie Kentucky, Dickiem Burnettem. W 1918 r. Cecil Sharp dołączył piosenkę do swojego zbioru i opublikował pod tytułem „In Old Virginny”. W 1936 r. Sarah Ogan spersonalizowała utwór zastępują ogólne „man” (człowiek) bardziej osobistą formą „girl” (dziewczyna) w czasie, gdy jej mąż Andrew Ogan był śmiertelnie chory. Jej tekst dotyczył samotności daleko od domu i przewidywał jej smutne wdowieństwo.
Wersja Dylana jest przerobioną wersją piosenki w formie wykonywanej na początku lat 60. przez New City Ramblers (grupa Mike’a Seegera), Joan Baez i innych.
Wersje Boba Dylana.
W 1988 r. Dylan wprowadził ponownie piosenkę do swojego koncertowego repertuaru, wykonując ją w akustycznym secie występu, jeszcze nawet w 1990 r.
W kwietniu 2002, w momencie eskalacji konfliktu izraelsko-palestyńskiego, Dylan ponownie wprowadził utwór do repertuaru w czasie swojego europejskiego tournée.

</doc>
<doc id="1273155" url="https://pl.wikipedia.org/wiki?curid=1273155" title="I'm a Man of Constant Sorrow">
I'm a Man of Constant Sorrow



</doc>
<doc id="1273156" url="https://pl.wikipedia.org/wiki?curid=1273156" title="Issyk-Kul">
Issyk-Kul



</doc>
<doc id="1273158" url="https://pl.wikipedia.org/wiki?curid=1273158" title="Karel Pokorný">
Karel Pokorný

Karel Pokorný (ur. 18 stycznia 1891 w Pavlicach, zm. 14 lutego 1962 w Pradze) – czeski rzeźbiarz. 
Życiorys.
Był uczniem J.V. Myslbeka i kontynuatorem jego realistycznego i monumentalnego stylu. Od 1945 profesor Akademii Sztuk Pięknych w Pradze. Tworzył głównie pomniki (np. "Braterstwa" 1946–1950) w Pradze i portrety.

</doc>
<doc id="1273159" url="https://pl.wikipedia.org/wiki?curid=1273159" title="Mastologia">
Mastologia



</doc>
<doc id="1273160" url="https://pl.wikipedia.org/wiki?curid=1273160" title="Christopher Jonathan Brown">
Christopher Jonathan Brown



</doc>
<doc id="1273163" url="https://pl.wikipedia.org/wiki?curid=1273163" title="Biała Synagoga w Janiszkach">
Biała Synagoga w Janiszkach

Biała Synagoga w Janiszkach, zwana Letnią () – jedna z dwóch synagog należących do synagogalnego kompleksu w Janiszkach. 
Została zbudowana w 1823 roku w stylu klasycyzmu. Jest budynkiem parterowym, pokrytym dwuspadowym dachem. Ściany szczytowe pozbawione są okien. W opinii Jolanty Kucharskiej bóżnica charakteryzuje się architekturą neobarokową, a data budowy pozostaje nieznana.

</doc>
<doc id="1273165" url="https://pl.wikipedia.org/wiki?curid=1273165" title="Mihály Pollack">
Mihály Pollack

Mihály Pollack (ur. 30 sierpnia 1773, Wiedeń; zm. 5 stycznia 1855, Peszt) – węgierski architekt. Był przedstawicielem klasycyzmu, studiował w Wiedniu i Mediolanie. Od 1799 działał w Budapeszcie, gdzie zbudował m.in. liceum Ludwika (1829–1835, obecnie akademia wojskowa) i swoje główne dzieło – gmach Muzeum Narodowego (1837–1847). Budował także inne pałace w Budapeszcie i na prowincji.

</doc>
<doc id="1273167" url="https://pl.wikipedia.org/wiki?curid=1273167" title="Przełęcz Halfaja">
Przełęcz Halfaja

Przełęcz Halfaja (arab. ممر حلفيا) – przełęcz znajdująca się w Egipcie, w pobliżu granicy z Libią.
Przechodzi przez około 200-metrową kuestę, opadającą stromo w kierunku wschodnim. Znajduje się około 3-4 km od wybrzeża Morza Śródziemnego.
W czasie II wojny światowej na przełęczy miała miejsce Operacja Brevity (15 maja 1941 – 27 maja 1941).

</doc>
<doc id="1273168" url="https://pl.wikipedia.org/wiki?curid=1273168" title="Synagoga Czerwona w Janiszkach">
Synagoga Czerwona w Janiszkach

Synagoga Czerwona w Janiszkach – jedna z dwóch bóżnic należących do tzw. kompleksu synagogalnego w Janiszkach przy pl. Miejskim (lit. "Miesto a. 4A, 4B"). 
Została zbudowana w 1865 roku jako wolno stojący budynek z czerwonej cegły na planie prostokąta i nakryty dwuspadowym dachem. Szczyty dachu flankowane są przez niskie, smukłe wieżyczki. Po II wojnie światowej budynek był wykorzystywany do różnych celów. Murowany budynek synagogi został odbudowany w 2015 roku i utworzono w nim muzeum poświęcone historii Żydów w regionie.

</doc>
<doc id="1273171" url="https://pl.wikipedia.org/wiki?curid=1273171" title="Walter Bothe">
Walter Bothe



</doc>
<doc id="1273173" url="https://pl.wikipedia.org/wiki?curid=1273173" title="Włodzimierz Poźniak">
Włodzimierz Poźniak

Włodzimierz Maria Leon Poźniak (ur. 28 czerwca 1904 w Krakowie, zm. 29 stycznia 1967 tamże) – polski muzykolog. 
W 1927 roku podjął studia muzykologiczne u Zdzisława Jachimeckiego, w latach 1930-1937 wykładał przedmioty teoretyczne w Krakowskim Konserwatorium Muzycznym. Od 1956 wykładowca na Uniwersytecie Jagiellońskim, od 1963 kierownik katedry muzykologii. Pochowany na Cmentarzu Rakowickim w Krakowie (kwatera P, wsch.).

</doc>
<doc id="1273180" url="https://pl.wikipedia.org/wiki?curid=1273180" title="Andre Michael Lwoff">
Andre Michael Lwoff



</doc>
<doc id="1273182" url="https://pl.wikipedia.org/wiki?curid=1273182" title="Synagoga w Rzeżycy">
Synagoga w Rzeżycy

Synagoga w Rzeżycy (łot. "Rēzeknes sinagoga") – drewniana synagoga znajdująca się w Rzeżycy na Łotwie, przy Krāslavas iela 5.
Synagoga została zbudowana w 1909 roku jako jednopiętrowy drewniany budynek z dwuspadowym dachem. Obecnie mieści szkołę oraz dom kultury.

</doc>
<doc id="1273183" url="https://pl.wikipedia.org/wiki?curid=1273183" title="RBS Bank (Polska)">
RBS Bank (Polska)

RBS Bank (Polska) S.A. – dawny bank komercyjny z siedzibą w Warszawie będący częścią grupy Royal Bank of Scotland (RBS) od czasu przejęcia banku ABN Amro przez konsorcjum banków: Royal Bank of Scotland, Banco Santander i Fortis za kwotę 71,9 mld euro. Działał w latach 2009–2020.
Historia.
Bank powstał w wyniku przejęcia banku ABN AMRO Bank (Polska) przez RBS w ramach globalnej transakcji podziału holenderskiego banku. Zmiana nazwy i zmiany w akcjonariacie wynikajace z transakcji zostały zarejestrowane w 2009. Obsługiwał klientów korporacyjnych oraz wspierał międzynarodowe wewnętrzne procesy operacyjne banku w obszarach zgodności i ryzyka kredytowego.
W ramach likwidacji marki RBS przez brytyjski bank NatWest zlikwidowano spółkę w 2020.

</doc>
<doc id="1273185" url="https://pl.wikipedia.org/wiki?curid=1273185" title="Do Galacjan">
Do Galacjan



</doc>
<doc id="1273186" url="https://pl.wikipedia.org/wiki?curid=1273186" title="AIG Bank Polska">
AIG Bank Polska

AIG Bank Polska S.A. – dawny bank komercyjny z siedzibą we Wrocławiu, działający w latach 1998–2011 głównie na rynku consumer finance. Właściciel marki "AIG Bank Polska Finanse dla Domu" (marka sieci oddziałów własnych i partnerskich, ponad 200 placówek).
Historia.
Bank powstał w 1998 po wykupieniu przez AIG, poprzez swoją spółkę zależną AIG Consumer Finance Group, większościowego pakietu akcji Banku Podlaskiego SA z siedzibą w Siedlcach. Bank obsługiwał przede wszystkim klientów indywidualnych – miał w ofercie pożyczki, kredyty ratalne, karty kredytowe oraz lokaty, sprzedawał również ubezpieczenia natomiast przedsiębiorstwom i instytucjom oferował depozyty korporacyjne.
AIG Bank współpracował z partnerami zewnętrznymi w zakresie sprzedaży ratalnej (ok. 10 000 sklepów) oraz tworzył sieć franczyzową (oddziały partnerskie).
W 2008 r. AIG Bank otrzymał nagrodę "Firma Przyjazna Klientowi" i zajął 2. pozycję w rankingu Gazety Bankowej "Najlepszy Bank 2008", a w rankingu efektywności znalazł się na 1. miejscu. W tym samym roku grupa AIG zdecydowała o rozpoczęciu procesu sprzedaży banku.
8 czerwca 2010 roku Santander Consumer Bank SA został większościowym właścicielem AIG Bank Polska SA (99,92%). Poprzedni główny akcjonariusz AIG Banku – AIG Consumer Finance Group – objął 30% akcji w Santander Consumer Banku, a Santander Consumer Finance kontroluje pozostałe 70% akcji.
Z dniem 1 marca 2011 roku AIG Bank Polska S.A. połączył się z Santander Consumer Bankiem S.A. i od tej daty oddziały bankowe funkcjonują pod tą właśnie nazwą i logo.

</doc>
<doc id="1273188" url="https://pl.wikipedia.org/wiki?curid=1273188" title="Skoda 16T">
Skoda 16T



</doc>
<doc id="1273190" url="https://pl.wikipedia.org/wiki?curid=1273190" title="Paul Robert Magocsi">
Paul Robert Magocsi

Paul Robert Magocsi (ur. 1945 w New Jersey) – amerykański historyk oraz profesor nauk politycznych, przewodniczący Światowej Rady Rusinów w latach 2005–2009, rusiński działacz narodowy, zwolennik autonomii Zakarpacia.
Życiorys.
Szkołę średnią ukończył w New Jersey, następnie studia kontynuował na Rutgers University, które ukończył w 1966. Pracę doktorską napisał i obronił na Princeton University w 1972. Do 1973 wykładowca na Harvard University oraz członek prestiżowego Harvard Society of Fellows w latach 1973–1976. Od roku 1980 jest wykładowcą historii oraz nauk politycznych na University of Toronto oraz kierownikiem Ukrainian Studies. Od 1996 jest członkiem Royal Society of Canada. Od roku 2005 do 2009 był przewodniczącym Światowej Rady Rusinów. Na X Światowym Kongresie Rusinów w Ruskim Keresturze (Serbia) został członkiem honorowym Światowej Rady Rusinów.
Specjalizuje się w studiach politycznych nad zagadnieniami rusińskimi i ukraińskimi. Jest autorem licznych monografii i prac badawczych nad pochodzeniem narodów zamieszkujących Europę Centralną w obszarze Karpat.
Paul Robert Magocsi jest zwolennikiem istnienia narodu karpatoruskiego – twierdzi, że na terenie obecnej Polski, Słowacji, Ukrainy i Serbii mieszka około 1 200 000 społeczność o proweniencji karpatoruskiej, do której zaliczył Łemków, Bojków i Hucułów, wobec których „nie powiodły się próby ukrainizacji” oraz że ludność ta ma nadal poczucie swojej rusińskiej odrębności narodowej z aspiracjami do stania się czwartym narodem wschodniosłowiańskim, obok Ukraińców, Rosjan i Białorusinów. Pogląd taki w etnologii reprezentuje również prof. Paul Best. W roku 1998 Magosci oraz Iwan Turjanica jako delegaci Światowej Rady Rusinów byli uczestnikami International Conference Inter-Ethnic Relations in Transcarpathian Ukraine (Użhorod, 4–7 września 1998) przy European Centre for Minority Issues (ECMI). Profesor Magocsi był również uczestnikiem i prelegentem na konferencjach naukowych w Krynicy, Przemyślu i Krakowie.
Paul Robert Magocsi jest autorem ponad 450 publikacji i opracowań historycznych, studiów etnicznych i politycznych, lingwistycznych, kartograficznych oraz z dziedziny bibliografii.

</doc>
<doc id="1273191" url="https://pl.wikipedia.org/wiki?curid=1273191" title="Bank Inicjatyw Społeczno-Ekonomicznych">
Bank Inicjatyw Społeczno-Ekonomicznych



</doc>
<doc id="1273193" url="https://pl.wikipedia.org/wiki?curid=1273193" title="Musa x paradisiaca">
Musa x paradisiaca



</doc>
<doc id="1273194" url="https://pl.wikipedia.org/wiki?curid=1273194" title="Shark Bay">
Shark Bay



</doc>
<doc id="1273196" url="https://pl.wikipedia.org/wiki?curid=1273196" title="Ananas comosus">
Ananas comosus



</doc>
<doc id="1273197" url="https://pl.wikipedia.org/wiki?curid=1273197" title="Ananas właściwy">
Ananas właściwy



</doc>
<doc id="1273200" url="https://pl.wikipedia.org/wiki?curid=1273200" title="Rezerwat przyrody Dołęga">
Rezerwat przyrody Dołęga

Rezerwat przyrody Dołęga – florystyczny rezerwat przyrody położony w gminie Oborniki (nadleśnictwo Oborniki), powiecie obornickim (województwo wielkopolskie). Zajmuje powierzchnię 1,17 ha.
Cel ochrony.
Został utworzony w 1958 w celu ochrony stanowiska skrzypu olbrzymiego ("Equisetum maximum") na stromym brzegu Warty porośniętym sosną ("Pinus sp."), olszą ("Alnus sp.") i leszczyną ("Corylus avellana") oraz roślinności kserotermicznej.
Przyroda.
Teren rezerwatu, z uwagi na ciasne w tym miejscu zakole Warty, ulegał od wieków znaczącej erozji bocznej. Woda wytworzyła w toku tego procesu wysoką skarpę (do 45° nachylenia) po południowej stronie rzeki. Oprócz skrzypu olbrzymiego (do 2 metrów wysokości, jedyny polski skrzyp objęty ochroną) rosną tu też: bniec czerwony, centuria pospolita, macierzanka, nawłoć, wiesiołek i przetacznik. Z drzew do okazalszych należą: dąb, sosna czarna, jarząb i czeremcha. Z grzybów występują śluzowce, np. rulik nadrzewny. Owady reprezentują m.in.: żagnica okazała (ważka – rozstaw skrzydeł do 10 cm), zmorsznik czerwony, zmięk żółty, podrzut szary, kobyliczka pniowa, liczne łątki i rusałka admirał. W rejonie starorzecza Warty i Samicy Kierskiej występują tereny lęgowe ptaków wodnych, a cały rezerwat licznie zamieszkują ptaki śpiewające.

</doc>
<doc id="1273201" url="https://pl.wikipedia.org/wiki?curid=1273201" title="Caballo">
Caballo



</doc>
<doc id="1273202" url="https://pl.wikipedia.org/wiki?curid=1273202" title="Joseph Burnett">
Joseph Burnett

Joseph Burnett (ur. 26 grudnia 1899 w Singleton, zm. 19 listopada 1941) – komandor Royal Australian Navy, ostatni dowódca krążownika HMAS "Sydney".
Joseph Burnett urodził się 26 grudnia 1899 roku w Singleton w Nowej Południowej Walii. W 1912 roku wstąpił do Royal Australian Naval College w Geelong, szkołę ukończył w 1917 roku. Został wysłany do Wielkiej Brytanii, gdzie rozpoczął służbę w stopniu midszypmena na pokładzie krążownika liniowego HMAS "Australia". Służył na tym okręcie do zakończenia I wojny światowej, otrzymując awans na stopień podporucznika.
Joseph Burnett pozostał w Royal Navy do 1924 roku, awansując na stopień porucznika i specjalizację artylerzysty. W 1924 roku został oficerem artyleryjskim na HMAS "Adelaide". W tym samym roku ożenił się i powrócił do Australii. W 1927 roku wyjechał ponownie do Wielkiej Brytanii, gdzie rok później został awansowany do stopnia komandora podporucznika i otrzymał przydział na HMAS "Canberra". W roku 1932 awansował na stopień komandora porucznika i rozpoczął naukę w Naval Staff College w Greenwich.
W 1933 roku powrócił do służby w Australii, tym razem na lądzie, jako oficer sztabowy w Melbourne. W 1936 roku wrócił na pokład HMAS "Canberra" jako zastępca dowódcy okrętu. Rok później po raz ostatni wyjechał do Wielkiej Brytanii, tym razem w charakterze zastępcy dowódcy pancernika HMS "Royal Oak". W międzyczasie ukończył kolejne kursy oficerskie i został awansowany na stopień komandora.
Po wybuchu II wojny światowej powrócił do rodzinnego kraju i służby w sztabie marynarki. W październiku 1940 roku reprezentował Royal Australian Navy na międzysojuszniczej konferencji w Singapurze. W maju 1941 roku został dowódcą HMAS "Sydney", przejmując to stanowisko od Johna Collinsa. 19 listopada 1941 roku, wracając do portu we Fremantle na zachodnim wybrzeżu Australii napotkał niemiecki krążownik pomocniczy "Kormoran" dowodzony przez komandora Theodora Detmersa. W bitwie, która zakończyła się zatonięciem obydwu okrętów, dowódca HMAS "Sydney" i cała załoga okrętu zginęli w morzu.

</doc>
<doc id="1273204" url="https://pl.wikipedia.org/wiki?curid=1273204" title="Bernardino Drovetti">
Bernardino Drovetti

Bernardino Drovetti (ur. 4 stycznia 1776 w Barbanii, zm. 5 marca 1852 w Turynie) – włoski dyplomata, polityk i kolekcjoner dzieł sztuki.
Przyjął obywatelstwo francuskie i brał udział w wyprawie Napoleona do Egiptu. Został konsulem francuskim w Egipcie, gdzie zaprzyjaźnił się z Mohammedem Alim. Dzięki tej znajomości zgromadził trzy ogromne kolekcje zabytków egipskich, które zamierzał sprzedać Ludwikowi XVIII. Król Francji nie przyjął propozycji. Pierwszą kolekcję udało mu się sprzedać królowi Sardynii i Piemontu, który przeznaczył na eksponaty całe skrzydło pałacu Akademii Nauk w Turynie. Francuzi zdecydowali się na drugą kolekcję i trafiła ona do Luwru. Trzecią nabył Berlin

</doc>
<doc id="1273206" url="https://pl.wikipedia.org/wiki?curid=1273206" title="Europejska Konwencja Praw Człowieka i Podstawowych Wolności">
Europejska Konwencja Praw Człowieka i Podstawowych Wolności



</doc>
<doc id="1273208" url="https://pl.wikipedia.org/wiki?curid=1273208" title="Akacjusz z Beroe">
Akacjusz z Beroe

Akacjusz z Beroe (ur. ≈332) – syryjski pisarz wczesnochrześcijański.
Jako młodzieniec poświęcił się życiu monastycznemu. W 378 został biskupem Beroe (Aleppo) w Syrii. Uczestniczył w pracach Soboru Konstantynopolitańskiego w 381 roku. Zacięty przeciwnik Jana Chryzostoma. Wraz z trzema innymi biskupami sądził Jana Chryzostoma na synodzie "Pod Dębem". Nie uczestniczył w Soborze Efeskim w 431 roku, ale prawdopodobnie wywarł wpływ na kształt tzw. Symbolu Zjednoczenia z 433 roku. Wkrótce potem zmarł.
Zachowało się jedynie 6 "Listów" Akacjusza z Beroe.

</doc>
<doc id="1273210" url="https://pl.wikipedia.org/wiki?curid=1273210" title="Współczynnik zmienności resztowej">
Współczynnik zmienności resztowej

Współczynnik zmienności resztowej informuje o tym, jaką część wartości średniej zmiennej objaśnianej stanowi odchylenie standardowe składnika resztowego, czyli w jakim stopniu na zmienną objaśnianą mają wpływ czynniki losowe (przypadkowe). Zwykle wyrażany procentowo, wyznaczany za pomocą wzoru:
gdzie:

</doc>
<doc id="1273211" url="https://pl.wikipedia.org/wiki?curid=1273211" title="Mihály Csíkszentmihályi">
Mihály Csíkszentmihályi

Mihály Csíkszentmihályi (ur. 29 września 1934 w Fiume, zm. 20 października 2021 w Claremont) – węgiersko-amerykański psycholog, który emigrował do Stanów Zjednoczonych w wieku 22 lat. Emerytowany profesor psychologii na University of Chicago i wykładowca Claremont Graduate University. Głównym badanym przez Csíkszentmihályiego zagadnieniem było szczęście, kreatywność, dobre samopoczucie psychiczne itp., co znalazło odzwierciedlenie w stworzonej przez niego teorii przepływu.

</doc>
<doc id="1273213" url="https://pl.wikipedia.org/wiki?curid=1273213" title="Mihaly Csikszentmihalyi">
Mihaly Csikszentmihalyi



</doc>
<doc id="1273215" url="https://pl.wikipedia.org/wiki?curid=1273215" title="Zofia pomorska">
Zofia pomorska



</doc>
<doc id="1273216" url="https://pl.wikipedia.org/wiki?curid=1273216" title="Bank of Tokyo-Mitsubishi UFJ">
Bank of Tokyo-Mitsubishi UFJ

Bank of Tokyo-Mitsubishi UFJ (jap. 株式会社三菱東京UFJ銀行, Kabushiki kaisha Mitsubishi Tōkyō UFJ Ginkō) – bank komercyjny z siedzibą w Tokio, wchodzący w skład Mitsubishi UFJ Financial Group. Powstał w 2006 r. w wyniku połączenia The Bank of Tokyo-Mitsubishi i UFJ Bank.
Działalność w Polsce.
W latach 2001–2017 bank funkcjonował na polskim rynku jako "Bank of Tokyo-Mitsubishi UFJ Polska SA (BTM UFJ)", na podstawie licencji bankowej wydanej przez Komisję Nadzoru Bankowego. Był to pierwszy bank uniwersalny z kapitałem japońskim utworzony w Polsce. Jedynym akcjonariuszem był bank Tokyo-Mitsubishi (Holland) N.V. (MUFG) z siedzibą w Amsterdamie. Centrala banku znajdowała się w biurowcu Warsaw Financial Center.
W 2017 Komisja Nadzoru Finansowego zgodziła się ona na połączenie BTM UFJ i MUFG przez przeniesienie majątku banku działającego w Polsce na MUFG. W konsekwencji połączenia działalność banku przejmowanego jest kontynuowana na terenie Polski przez MUFG w formie oddziału.

</doc>
<doc id="1273217" url="https://pl.wikipedia.org/wiki?curid=1273217" title="Albert Gobat">
Albert Gobat



</doc>
<doc id="1273220" url="https://pl.wikipedia.org/wiki?curid=1273220" title="Bank Rozwoju Cukrownictwa">
Bank Rozwoju Cukrownictwa

Bank Rozwoju Cukrownictwa S.A. – dawny bank komercyjny z siedzibą w Poznaniu, istniejący w latach 1990–2012. Powołany do życia głównie przez przedsiębiorstwa przemysłu cukrowniczego. Był bankiem uniwersalnym obsługującym klientów prywatnych oraz instytucjonalnych. Miał ok. 20 placówek, głównie w mniejszych miejscowościach. Specjalizował się w finansowaniu i obsłudze przemysłu cukrowniczego. W ostatnich latach działalności nie prowadził działalności operacyjnej.
Większościowym akcjonariuszem był Bank Handlowy w Warszawie SA. Po przejęciu Banku Handlowego przez Citibank w 2001 prowadzone były działania mające na celu zbycie akcji Banku Rozwoju Cukrownictwa inwestorom zewnętrznym, jednak zamierzenia te nie zostały wykonane.
W 2010 rozpoczął się proces likwidacji banku, trwający do 2012. Wykreślenie spółki z Krajowego Rejestru Sądowego uprawomocniło się 18.09.2012.

</doc>
<doc id="1273221" url="https://pl.wikipedia.org/wiki?curid=1273221" title="Heike Kamerlingh-Onnes">
Heike Kamerlingh-Onnes



</doc>
<doc id="1273223" url="https://pl.wikipedia.org/wiki?curid=1273223" title="Al-Hamada al-Hamra">
Al-Hamada al-Hamra

Al-Hamada al-Hamra (arab. الحمادة الحمراء) – płaskowyż w północno-zachodniej Libii stanowiący część Sahary, leżący na południe od gór Dżabal Nafusa. Stanowi bezludną kamienistą pustynię o rozmiarach 440 na 305 km. Jej powierzchnię pokrywają zarówno małe kamienie, jak i potężne bloki skalne osiągające wysokość 825 m. Jego nazwa jest związana z charakterystycznym zabarwieniem materiału skalnego i brzmi „Czerwona Skalista Wyżyna”.
Badania geologiczne potwierdziły występowanie tu fosfatów i ropy naftowej (odkryta w 1976 r.).
Najbardziej chyba jednak znany jest na świecie ten region z licznych znalezisk meteorytów. Występują one tutaj w ilości ok. 1 na 200 m². Od roku 1986, od kiedy rozpoczęto regularne poszukiwania meteorytów w tym regionie, znaleziono ich już prawie 500. Największe z nich osiągają masę kilku kilogramów i mają swoje nazwy od nazwy płaskowyżu, w skrócie HaH z odpowiednim numerem.

</doc>
<doc id="1273224" url="https://pl.wikipedia.org/wiki?curid=1273224" title="Ticino (rzeka)">
Ticino (rzeka)

Ticino – rzeka w Europie Południowej o długości 248 km, przepływająca przez Szwajcarię (91 km) i Włochy (157 km).
Jej źródła znajdują się na Przełęczy Nufenen, następnie przepływa przez jezioro Maggiore, a uchodzi do Padu nieopodal Pawii.
Rzeka jest wykorzystywana do nawadniania pól uprawnych, a w dolnym biegu również do żeglugi. 
Główne miasta nad rzeką Ticino to: 
W starożytności nazywana Ticinus, znana ze stoczonej nad nią bitwy Rzymian z Kartagińczykami.

</doc>
<doc id="1273225" url="https://pl.wikipedia.org/wiki?curid=1273225" title="Uniwersytet w Heidelbergu">
Uniwersytet w Heidelbergu

Uniwersytet w Heidelbergu, pełna nazwa: Uniwersytet Ruprechta i Karola w Heidelbergu (niem. "Ruprecht-Karls-Universität Heidelberg") – najstarsza i jedna z czołowych uczelni w granicach współczesnych Niemiec.
Od 2012 r. zaliczany jest do elitarnych uniwersytetów w Niemczech i w ramach „Inicjatywy Doskonałości” wspierany jest finansowo przez rząd zgodnie z założeniami programu.
W roku 2018 na Uniwersytecie studiowało 29 689 studentów i zatrudniał on 5910 pracowników naukowych, w tym 533 profesorów.
Historia.
Uniwersytet powstał w czasie wielkiej schizmy. Został ufundowany w 1386 r. przez Ruprechta I, elektora Palatynatu, na mocy bulli papieża Urbana VI wydanej 23 października 1385 r. Był trzecim uniwersytetem Świętego Cesarstwa Rzymskiego (po uniwersytetach w Pradze i Wiedniu). Celem powstania uniwersytetu było nauczanie filozofii, teologii, prawoznawstwa oraz medycyny. Pierwszym rektorem był, sprowadzony z Sorbony, nominalista Marsyliusz z Inghen. Jednym z kolejnych rektorów był koncyliarysta Mateusz z Krakowa.
Reformacja wywarła duży wpływ na uniwersytet, stał się on wówczas centrum kalwinizmu. Wydany w 1563 roku Katechizm Heidelberski był, w dużym stopniu, opracowany przez osoby związane z uczelnią.
W czasie wojny trzydziestoletniej intelektualne i finansowe znaczenie uniwersytetu uległo osłabieniu. W 1622 r., po zdobyciu Palatynatu przez wojska Ligi Katolickiej, zbiory Bibliotheca Palatina zostały wywiezione do Rzymu.
W 1693 roku, w trakcie wojny z Francją, uniwersytet został zniszczony i czasowo zamknięty. W XVIII wieku, na skutek działań kontrreformacji uczelnia straciła swój protestancki charakter i podupadła.
W 1802 została zreorganizowana i przekształcona w instytucję państwową przez Karola Fryderyka. Od tego czasu nosi ona imiona obu władców. W kręgu Uniwersytetu rozwinął się prąd literacko-artystyczny zw. romantyzmem heidelberskim.
Rankingi.
Uniwersytet rokrocznie zajmuje wysokie pozycje w krajowych i międzynarodowych rankingach.

</doc>
<doc id="1273227" url="https://pl.wikipedia.org/wiki?curid=1273227" title="Konwencja Praw Człowieka i Podstawowych Wolności">
Konwencja Praw Człowieka i Podstawowych Wolności



</doc>
<doc id="1273228" url="https://pl.wikipedia.org/wiki?curid=1273228" title="1. dzielnica Paryża">
1. dzielnica Paryża

I okręg Paryża (fr. "Ier arrondissement de Paris") – jeden z dwudziestu okręgów Paryża. Jest to najmniej zaludniony i jeden z najmniejszych okręgów tego miasta. Duża jego część jest zajmowana przez biznes i administrację. Powierzchnia okręgu wynosi 1,826 km².
W obecnym kształcie okręg istnieje od 1860. Położony jest w większości na prawym brzegu Sekwany, ale pokrywa też zachodnią część Île de la Cité. Jest to jeden z najstarszych okręgów Paryża: Île de la Cité stanowiła pierwotnie centrum Lutecji, a niektóre jej części na prawym brzegu Sekwany są datowane na wczesne średniowiecze.
Na terenie okręgu znajdują się:
Od 2001 merem okręgu jest Jean-François Legaret z Unii na rzecz Ruchu Ludowego.
Podział.
Każdy z dwudziestu okręgów Paryża podzielona jest na cztery mniejsze jednostki administracyjne: kwartały: (fr. "quartiers"). I okręg dzieli się cztery dzielnice:

</doc>
<doc id="1273236" url="https://pl.wikipedia.org/wiki?curid=1273236" title="Droga do Chrystusa">
Droga do Chrystusa

Droga do Chrystusa (ang. "Steps to Christ" – dosł. Kroki do Chrystusa) – najpopularniejsza książka autorstwa Ellen G. White, znajdująca się w czołówce światowych bestsellerów. Jest to pozycja ewangelizacyjna, wzywająca do nawiązania z Bogiem szczególnej przyjaźni i przyjęcia Jezusa Chrystusa jako osobistego Pana i Zbawiciela. Omawia również podstawy relacji człowieka z Bogiem i zasadnicze elementy życia chrześcijańskiego, jak modlitwa, czy miłość.
"Droga do Chrystusa" została wydana po raz pierwszy w 1892 r. przez Fleming H. Revell Company, Chicago, Nowy Jork ("Publishers of Evangelical Literature"). Pierwsze wydanie nieznacznie różni się od wydań późniejszych, które zostały poszerzone o nowe rozdziały i uzupełnione. Książka przetłumaczona została dotychczas na 140 języków świata, co czyni z jej autorki kobietę, której dzieła są przetłumaczone na największą liczbę języków. "Droga do Chrystusa" jest najliczniej wydawaną książką Ellen G. White. W języku polskim została opublikowana po raz pierwszy w 1895 r.

</doc>
<doc id="1273241" url="https://pl.wikipedia.org/wiki?curid=1273241" title="Sabi (ujednoznacznienie)">
Sabi (ujednoznacznienie)



</doc>
<doc id="1273242" url="https://pl.wikipedia.org/wiki?curid=1273242" title="Tomasz Kozłowski (siatkarz)">
Tomasz Kozłowski (siatkarz)

Tomasz Kozłowski, (ur. 16 lutego 1979 w Gorlicach) – polski siatkarz, występujący na pozycji rozgrywającego.
Po sezonie 2007/08 zakończył karierę ze względu na przewlekłe kontuzje i rozpoczął pracę w klubie. Obecnie pełni funkcję menadżera ASSECO Resovii. Jest bratem Michała Kozłowskiego.

</doc>
<doc id="1273245" url="https://pl.wikipedia.org/wiki?curid=1273245" title="Tym (dopływ Obu)">
Tym (dopływ Obu)

Tym () – rzeka w azjatyckiej części Rosji, prawy dopływ Obu. Przepływa przez terytorium Kraju Krasnojarskiego i obwodu tomskiego.
Długość rzeki – 950 km, powierzchnia zlewni – 32 300 km², średni przepływ 250 m³/s.
Główne dopływy: Kosies i Sangilka.
Miejscowości położone nad rzeką: Wianżilkynak, Napas, Mołodiożnyj, Niegotka, Ust-Tym. Wbrew nazwie wieś Tymsk leży nie nad Tymem, a nad Obem, kilka kilometrów dalej niż ujście Tymu.

</doc>
<doc id="1273249" url="https://pl.wikipedia.org/wiki?curid=1273249" title="Tiruwannamalay">
Tiruwannamalay



</doc>
<doc id="1273251" url="https://pl.wikipedia.org/wiki?curid=1273251" title="(5571) Lesliegreen">
(5571) Lesliegreen

(5571) Lesliegreen – planetoida z pasa głównego asteroid okrążająca Słońce w ciągu 5 lat i 91 dni w średniej odległości 3,02 j.a. Została odkryta 1 czerwca 1978 roku w Europejskim Obserwatorium Południowym przez Karla Kampera. Nazwa planetoidy pochodzi od "Lesliego Greena" (ur. 1931), niezmiennie przez 40 lat od roku 1967 pełniącego funkcję skarbnika "Junior Astronomical Society" (obecnie "Society for Popular Astronomy"). Nazwę zaproponował R.A. Scagell. Przed nadaniem oficjalnej nazwy planetoida nosiła oznaczenie tymczasowe (5571) 1978 LG.

</doc>
<doc id="1273253" url="https://pl.wikipedia.org/wiki?curid=1273253" title="Titagar">
Titagar

 
Titagar – miasto w Indiach, w stanie Bengal Zachodni. W 2003 r. miasto to zamieszkiwało 131 000 osób.
W mieście rozwinął się przemysł włókienniczy, maszynowy, spożywczy, szklarski oraz papierniczy.

</doc>
<doc id="1273256" url="https://pl.wikipedia.org/wiki?curid=1273256" title="Tomasz Józefacki">
Tomasz Józefacki

Tomasz Józefacki (ur. 5 maja 1980 w Lublinie) – polski siatkarz, grający na pozycji atakującego.
Kariera.
Tomasz Józefacki od 1997 do 2004 reprezentował Avię Świdnik.
W 2004 roku przeniósł się do Rzeszowa rozpoczynając grę w Resovii Rzeszów, która awansowała do Plus Ligi. Po czterech latach i doskonałej grze w Asseco, w 2008 r. podpisał kontrakt z AZS UWM Olsztyn na kolejne 2 lata.
W sezonie 2010/2011 powrócił do Rzeszowa i zdobył brązowy medal Mistrzostw Polski, będąc kapitanem drużyny.
Sezon 2011/2012 rozpoczął w barwach greckiego zespołu . , a następnie grał dla francuskiego zespołu .
2012/2013 to sezon spędzony w barwach klubu Effektor Kielce.
W sezonie 2013/2014 miał reprezentować barwy AZS-u Olsztyn, jednak jeszcze w trakcie okresu przygotowawczego przed rozpoczęciem rozgrywek jego kontrakt z klubem został rozwiązany.
W sezonie 2014/2015 reprezentował barwy czeskiego klubu VK Euro Sitex Pribram, został okrzyknięty najlepszym atakującym i punktującym ligi czeskiej.
W sezonie 2015/2016 zawodnik TSV Sanok.
Sezon 2016/2017 sprawdzał się jako grający trener zespołu Neobus Raf-Mar Niebylec.
Od 2017 roku związany z drugoligowym klubem Extrans Sędziszów Małopolski, gdzie prowadząc drużynę jako trener w 2020 roku, zajmuje 3. miejsce w tabeli.
Sukcesy klubowe.
PlusLiga:

</doc>
<doc id="1273257" url="https://pl.wikipedia.org/wiki?curid=1273257" title="Robert Dinwiddie">
Robert Dinwiddie

Robert Dinwiddie (ur. 1693 w Glasgow, zm. 27 lipca 1770) – gubernator Wirginii w latach 1751-1758.
W 1753 roku wysłał grupę żołnierzy pod wodzą Jerzego Waszyngtona na tereny zajmowane przez francuskich kolonistów. Waszyngton przekazał zawierający ultimatum list Dinwiddiego do Jacques'a Legardeura de Saint-Pierre, komendanta Fortu Le Boeuf. Ten odmówił spełnienia żądań.

</doc>
<doc id="1273258" url="https://pl.wikipedia.org/wiki?curid=1273258" title="Tym">
Tym



</doc>
<doc id="1273260" url="https://pl.wikipedia.org/wiki?curid=1273260" title="Karl Kamper">
Karl Kamper

Karl Walter Kamper (ur. 20 kwietnia 1941 w Pittsburghu, zm. 2 lutego 1998) – amerykański astronom specjalizujący się w astrometrii i spektroskopii. Odkrywca trzech planetoid.

</doc>
<doc id="1273261" url="https://pl.wikipedia.org/wiki?curid=1273261" title="Tîrgovişte">
Tîrgovişte



</doc>
<doc id="1273262" url="https://pl.wikipedia.org/wiki?curid=1273262" title="Gërdec">
Gërdec

Gërdec (inna nazwa: Gjeçaj) – wieś w środkowej części Albanii, w pobliżu leżącego 18 km na północny zachód od Tirany miasta Vora, w odległości 7,5 km od międzynarodowego lotniska w Rinas. W pobliżu wsi znajduje się baza wojskowa.
Eksplozja w Gërdec.
15 marca 2008 o godzinie 11.58 we wsi doszło do serii eksplozji zgromadzonej amunicji, w wyniku, których śmierć poniosło 26 osób, a blisko 300 zostało rannych. Wskutek katastrofy uległo uszkodzeniu 4200 domów mieszkalnych, z czego 412 zostało zniszczonych całkowicie.

</doc>
<doc id="1273263" url="https://pl.wikipedia.org/wiki?curid=1273263" title="Tîrgu Mureş">
Tîrgu Mureş



</doc>
<doc id="1273264" url="https://pl.wikipedia.org/wiki?curid=1273264" title="ZPA">
ZPA



</doc>
<doc id="1273266" url="https://pl.wikipedia.org/wiki?curid=1273266" title="Z kamerą u Kardashianów">
Z kamerą u Kardashianów

Rodzina Kardashianów () – amerykański reality show emitowany na kanale E! od 14 października 2007 do 18 marca 2021.
Opowiada o rodzinie Roberta Kardashiana, znanego amerykańskiego prawnika, który zmarł na raka przełyku w 2003 roku. Głównymi postaciami programu są córki Roberta Kardashiana: Kim Kardashian, Khloé Kardashian i Kourtney Kardashian. Prócz tego w programie występuje reszta członków rodziny: syn zmarłego Roberta – Rob Kardashian oraz matka Kris Jenner wraz z byłym mężem, obecnie Caitlyn Jenner (wiosną 2015 r. przeszła operację korekty płci, dawniej Bruce). Caitlyn i Kris mają również własne dzieci, które także występują w programie. Są to dwie córki – Kendall Jenner i Kylie Jenner.
9 września 2020 Kris Jenner poinformowała za pośrednictwem Instagrama o zakończeniu nagrywania serii. Ostatnie odcinki zostaną wyemitowane na początku 2021 roku.
Odcinki.
Sezon 2.
9 marca 2008 kanał E! rozpoczął nadawanie drugiego sezonu "Z Kamerą u Kardashianów". Premierowy odcinek oglądało 1.4 miliona widzów., oglądalność kolejnych odcinków kształtowała się na poziomie około 1.6 miliona widzów, daje to 36% wzrost oglądalności w porównaniu z sezonem 1.
Sezon 3.
Emisja trzeciego sezonu rozpoczęła się 8 marca 2009. Finałowy odcinek serii został wyemitowany 25 maja 2009 i zgromadził 1.9 miliona widzów przed telewizorami.
Sezon 4 premiera 8 listopada 2009 dwie godziny specjalnego odcinka Kardashianowie-"WESELE". Pozostałą część sezonu rozpoczęła się 13 grudnia 2009, a zakończył się 21 lutego 2010.
Spin-off.
W sierpniu 2009 ogłoszono, że Kourtney i Khloé wystąpią w nowej produkcji, której premierę wyznaczono na wrzesień 2009. Siostry zdecydowały się poszukać zupełnie nowych wrażeń i wyprowadziły się na słoneczną Florydę do Miami, gdzie otworzyły nowy butik. Emisję programu "Kourtney i Khloé jadą do Miami" rozpoczęła telewizja E!.

</doc>
<doc id="1273269" url="https://pl.wikipedia.org/wiki?curid=1273269" title="ITunes Originals – Jars of Clay">
ITunes Originals – Jars of Clay

iTunes Originals – Jars of Clay - album "iTunes Originals" amerykańskiej grupy Jars of Clay, wydany 8 listopada 2005 roku. Składa się on z piosenek grupy w wersjach akustycznych, opatrzonych komentarzami muzyków, dotyczącymi ich twórczości oraz życia prywatnego. Płyta jest wydawnictwem cyfrowym, dostępnym wyłącznie poprzez iTunes Store - nigdy nie była dostępna w sklepach.

</doc>
<doc id="1273278" url="https://pl.wikipedia.org/wiki?curid=1273278" title="Edward Somerset (4. hrabia Worcester)">
Edward Somerset (4. hrabia Worcester)

Edward Somerset (ur. ok. 1550, zm. 3 marca 1628) – angielski arystokrata, najstarszy syn Williama Somerseta, 3. hrabiego Worcester i Christian North, córki 1. barona North.
Po śmierci ojca w 1589 r. odziedziczył tytuł 4. hrabiego Worcester i zasiadł w Izbie Lordów. W 1590 r. był ambasadorem w Szkocji. W 1593 r. został odznaczony Orderem Podwiązki. W 1601 r. został Custos Rotulorum hrabstwa Monmouthshire. W latach 1601–1616 był koniuszym królewskim. Od 1602 r. był Lordem Namiestnikiem hrabstw Glamorgan i Monmouthshire. Należał do najbliższych doradców króla Jakuba I. W 1603 r. sprawował funkcję Lorda Marszałka, a w latach 1616–1625 Lorda Tajnej Pieczęci.
W 1606 r. został strażnikiem Great Park. W 1607 r. wybudował w nim rezydencję – Worcester Park House.
W grudniu 1571 r. poślubił lady Elizabeth Hastings (1546 – 24 sierpnia 1621), córkę Francisa Hastingsa, 2. hrabiego Huntingdon i Catherine Pole, córki 1. barona Montagu. Edward i Elizabeth mieli razem piętnaścioro dzieci, m.in.:

</doc>
<doc id="1273279" url="https://pl.wikipedia.org/wiki?curid=1273279" title="Gorzyca Wielkopolska">
Gorzyca Wielkopolska

Gorzyca Wielkopolska – przystanek kolejowy w Gorzycy, w województwie lubuskim, w Polsce. Znajduje się tu 1 peron.

</doc>
<doc id="1273281" url="https://pl.wikipedia.org/wiki?curid=1273281" title="Czarcikęsik">
Czarcikęsik

Czarcikęsik ("Succisella" ) – rodzaj roślin z rodziny przewiertniowatych ("Caprifoliaceae"). Obejmuje 5 gatunków występujących w Europie środkowej i południowej od Półwyspu Iberyjskiego po Kaukaz. Do polskiej flory należy jeden gatunek – czarcikęsik Kluka "S. inflexa".
Systematyka.
Do systemu APG II rodzaj zaliczany był do rodziny szczeciowatych "Dipsacaceae", która wraz z siostrzaną rodziną kozłkowatych "Valerianaceae" stanowiły jedną z linii rozwojowych w obrębie rzędu szczeciowców "Dipsacales". W systemie APG III i APG IV włączony został do szeroko ujmowanej rodziny przewiertniowatych ("Caprifoliaceae").

</doc>
<doc id="1273282" url="https://pl.wikipedia.org/wiki?curid=1273282" title="Succisella">
Succisella



</doc>
<doc id="1273283" url="https://pl.wikipedia.org/wiki?curid=1273283" title="ITunes Originals – Ben Lee">
ITunes Originals – Ben Lee

iTunes Originals – Ben Lee – album z serii "iTunes Originals" australijskiego muzyka Bena Lee, wydany 2 grudnia 2006 roku. Jest on dostępny wyłącznie w Australii i Nowej Zelandii poprzez iTunes Store.

</doc>
<doc id="1273284" url="https://pl.wikipedia.org/wiki?curid=1273284" title="Aszaryzm">
Aszaryzm



</doc>
<doc id="1273286" url="https://pl.wikipedia.org/wiki?curid=1273286" title="Mgła (film 2007)">
Mgła (film 2007)

Mgła (ang. "The Mist") – amerykański horror filmowy oparty na noweli Stephena Kinga pod tym samym tytułem.
Scenariuszem i reżyserią zajął się Frank Darabont, znany z adaptacji filmowych innych dzieł Kinga, który już od 1980 roku był zainteresowany ekranizacją "Mgły". Zdjęcia do filmowej adaptacji rozpoczęły się w lutym 2007 roku i były kręcone w Shreveport w Louisianie. Film miał swoją premierę w USA jeszcze w tym samym roku – 21 listopada 2007 r..
Projekty stworzeń były wzorowane na wcześniejszych filmach tego gatunku. 
Dystrybucja filmu w Polsce wzbudziła kontrowersje ze względu na emisję dwóch wersji w kinach: oprócz oryginalnej wersji filmu, w kinach można było także zobaczyć wersję skróconą o ok. 20 minut istotnych dla fabuły. Reżyser zmienił zakończenie filmu na bardziej mroczne, niż to miało miejsce w oryginale. Zrobił to w porozumieniu i za akceptacją Stephena Kinga.
Fabułę filmu w 2017 r. rozbudowano również w formie serialu pod tym samym tytułem.
Fabuła.
Po gwałtownej burzy społeczność małego miasteczka pada ofiarą ataku stworzeń, które pojawiły się wraz z nastaniem gęstej mgły. Według lokalnych plotek ma to związek z eksperymentem "Project Arrowhead", prowadzonym w tajnej bazie wojskowej. Pytanie o pochodzenie śmiercionośnej mgły schodzi na drugi plan, gdyż najważniejsze dla mieszkańców miasteczka jest znalezienie sposobu, by przeżyć i uciec jak najdalej od bestii.
Odbiór filmu.
W serwisie Rotten Tomatoes film uzyskał wynik 72%.

</doc>
<doc id="1273287" url="https://pl.wikipedia.org/wiki?curid=1273287" title="Stefan Flipović">
Stefan Flipović



</doc>
<doc id="1273291" url="https://pl.wikipedia.org/wiki?curid=1273291" title="Kazimierz Mięsowicz">
Kazimierz Mięsowicz

Kazimierz Mięsowicz (ur. 8 marca 1892 w Korczynie, zm. 13 października 1980) – kapitan artylerii Wojska Polskiego, nadkomisarz Policji Państwowej.
Życiorys.
Był najmłodszym synem Michała i Katarzyny z Wiluszów. Ojciec Michał – samouk, zorganizował pracę tkaczy chałupników w Korczynie i okolicy i założył skład wysyłkowy wyrobów tkackich. Był wieloletnim burmistrzem miasteczka oraz działaczem ruchu ludowego w tym rejonie Podkarpacia.
Kazimierz Mięsowicz po ukończeniu szkoły powszechnej w Korczynie pobierał naukę w gimnazjum w Jaśle od 1903 r. do 1907 r., a następnie w Jarosławiu, gdzie w 1911 r. zdał maturę. Po czym podjął w Krakowie wyższe studia prawnicze na Uniwersytecie Jagiellońskim oraz handlowe w Wiedniu.
Z chwilą wybuchu I wojny światowej powołany został do cesarskiej i królewskiej armii. Po przeszkoleniu na oficera artylerii brał udział w walkach na froncie austriacko-rosyjskim. W 1916 r. w czasie ofensywy Brusiłowa dostał się do niewoli rosyjskiej, skąd wrócił w listopadzie roku 1918 – w ramach wymiany jeńców.
W 1919 r. zgłosił się jako ochotnik do oddziałów artylerii Wojska Polskiego w Przemyślu i wyruszył na front polsko-ukraiński, a następnie wziął udział w wojnie polsko-bolszewickiej. Po zakończeniu działań wojennych pozostał w wojsku w stopniu porucznika w swoim macierzystym 4 pułku artylerii polowej (od 1931 – 4 pułku artylerii lekkiej) w Inowrocławiu. W 1924 awansowany do stopnia kapitana. 
W 1936 przeniósł się do pracy w Policji Państwowej, do Komendy Głównej PP w Warszawie w randze nadkomisarza (majora). Pracował w referacie wojskowym tejże Komendy.
Po wybuchu II wojny światowej objęty został ewakuacją urzędów centralnych. Następnie, po wkroczeniu na tereny wschodnie wojsk sowieckich, znalazł się na emigracji w Rumunii. Usiłował przedostać się do Armii Polskiej do Francji, ale bezskutecznie. W rezultacie w 1941 r. z chwilą, kiedy Rumunia stała się satelitą III Rzeszy, został wraz z przebywającymi tam jeszcze wojskowymi przewieziony przez Niemców do obozu jenieckiego Oflag VI E w Dorsten k. Dortmundu.
Tworząc w Generalnym Gubernatorstwie Policję Polską, tzw. Policję Granatową Niemcy stwierdzili, że przedwojenny rząd Polski nie wydał dekretu o militaryzacji policji na wypadek wojny i w wyniku tego uznali, że oficerowie policji państwowej nie są kombatantami, lecz urzędnikami, którzy tylko przez niedopatrzenie znaleźli się w obozach jenieckich. W razie odmowy podjęcia pracy w tworzonej przez nich policji na terenach GG miało być traktowane jako sabotaż zarządzeń władz i ukarane osadzeniem w obozie koncentracyjnym lub śmiercią.
Zwolniony przez Niemców z oflagu Kazimierz Mięsowicz został pod konwojem przewieziony do GG i mianowany komendantem powiatowym Polskiej Policji w Krośnie, na którym to stanowisku pozostał do czasu wycofania się jednostek administracyjnych okupanta w końcu lipca 1944 r. W tej pracy nawiązał współpracę z podziemiem polskim, został oficerem kontrwywiadu AK. Ratował swoich współrodaków od śmierci, więzienia, wywózki do obozów czy też na roboty przymusowe. Doprowadził do usunięcia z rejonu powiatu trzech największych zbirów spośród żandarmów niemieckich. Spowodował, że co najmniej trzy zakrojone na wielką skalę obławy przeciwko oddziałom partyzanckim skończyły się niepowodzeniem. W końcu w kwietniu 1944 r. sam jeden doprowadził do ocalenia mieszkańców wsi Dylągowa przed masową zagładą przez niemiecką ekspedycję karną.
Gdy Krosno i okolica zostały zajęte przez Armię Czerwoną, Kazimierz Mięsowicz ukrywał się, a gdy powstała administracja polska, zgłosił się do Wojska Polskiego. Otrzymał wezwanie do Lublina na 6 stycznia 1945 r., ale 26 grudnia 1944 r. został aresztowany przez UB w Krośnie. Po wielotygodniowym areszcie stanął przed Sądem Wojskowym w Rzeszowie, gdzie został uniewinniony. W tym czasie społeczeństwo powiatu Krośnieńskiego złożyło podpisy pod petycją do władz, na podstawie której Powiatowa Rada Narodowa w Krośnie wydała urzędową rehabilitację majora Mięsowicza.
W parę tygodni później został on aresztowany ponownie, tym razem przez NKWD. Uwolniony, z trudem znalazł pracę, najpierw jako kierownik administracyjny w cegielni w Polance-Karol, potem (zwolniony z powodu swojej przeszłości) w Zakładach Przemysłu Terenowego w Skołyszynie k. Jasła, a od 1953 w Jaśle. W 1958 został zwolniony na emeryturę i wtedy podjął pracę nauczyciela języka niemieckiego w Liceum Ogólnokształcącym im. Króla Stanisława Leszczyńskiego w Jaśle. Po rezygnacji z pracy w szkole przez wiele lat uczył tego języka prywatnie.
W latach 70. został przez Polski Rząd na Uchodźstwie w Londynie odznaczony Krzyżem Armii Krajowej. Zmarł 13 października 1980. Pochowany w grobowcu rodzinnym na Starym Cmentarzu przy ul. Zielonej w Jaśle (sektor 6-1-680).

</doc>
<doc id="1273292" url="https://pl.wikipedia.org/wiki?curid=1273292" title="Advance Graphics Riser">
Advance Graphics Riser



</doc>
<doc id="1273294" url="https://pl.wikipedia.org/wiki?curid=1273294" title="Automotrice à Grande Vitesse">
Automotrice à Grande Vitesse



</doc>
<doc id="1273295" url="https://pl.wikipedia.org/wiki?curid=1273295" title="Metin2">
Metin2

Metin2 (kor. 메틴2) – gra komputerowa z gatunku MMORPG, w której gracze rywalizują w trzech odrębnych królestwach. Wyprodukowana przez Ymir Entertainment i wydana w marcu 2005 roku. Poza Koreą i Chinami wydawana jest przez Gameforge w Europie i Stanach Zjednoczonych. Polska wersja gry została wydana 17 lipca 2007 roku.
W 2011 roku przedsiębiorstwo Webzen wykupiło wszystkie udziały Ymir Entertainment, przez co przejęło prawa do tytułu "Metin2".
Wydawcy.
Gameforge.
Gameforge wydało grę w 18 krajach: Czechy, Dania, Francja, Grecja, Hiszpania, Holandia, Meksyk, Niemcy, Polska, Portugalia, Rosja, Rumunia, Stany Zjednoczone, Turcja, Wielka Brytania, Węgry, Włochy i Zjednoczone Emiraty Arabskie.
G4BOX (Z8Games).
Od 2007 do 2013 roku Metin2 był wydawany w Stanach Zjednoczonych przez G4BOX (obecnie Z8Games). Dostępne były dwa serwery: Free Kingdom i New World. Obsługa serwerów została przekazana przedsiębiorstwu Gameforge.
Rozgrywka i fabuła.
Fabuła gry umiejscowiona jest w świecie fantasy inspirowanym kulturą Dalekiego Wschodu. „Kamienie Metin”, które spadły na ziemię spowodowały chaos w krainie, wojny pomiędzy królestwami oraz ataki zwierząt i potworów. Celem gry jest walka ze skutkami mrocznego wpływu kamieni.
Gra rozpoczyna się stworzeniem postaci. Należy wybrać jedno z trzech królestw, w którym gracz będzie walczył, imię, płeć oraz jedną z pięciu klas postaci. Każda z nich dzieli się z kolei na dwie profesje (prócz Likana, który posiada tylko jedną profesję), które można rozwijać w dowolny sposób.
Gracz rozwija swoją postać w miarę postępów w rozgrywce. Awansowanie na kolejne poziomy doświadczenia odbywa się dzięki zdobywaniu punktów doświadczenia. Postać dostaje je za wykonywanie zadań i walkę z potworami. Atakowanie ich odbywa się w tzw. trybie „area of effect” – postać zadaje obrażenia kilku grupom wrogów jednocześnie, co zbliżone jest do rozgrywki typu hack and slash. Dostępny jest też tryb PvP, który umożliwia przeprowadzenie pojedynków z innymi graczami.
Odbiór gry.
Według informacji prasowych Gameforge, w 2009 roku w grze zarejestrowanych było 5 milionów kont, a w szczytowym okresie osiągnięto rekord ponad 300 tys. połączonych z serwerami użytkowników.
Serwis internetowy JeuxVideo.com przyznał ocenę 9/20 punktów.
Serwis Süddeutsche Zeitung na przykładzie gry "Metin2" pokazał model płatności on-line – „Sponsorpay”, gdzie gracze ujawniają swoje dane osobowe w zamian za wirtualną walutę.
28 lipca 2010 stacja TVN wyemitowała reportaż „Takie buty” w programie informacyjnym Fakty na temat wirtualnych kradzieży w grach on-line na przykładzie "Metina2". Na stronie TVN24.pl ukazała się również informacja prasowa o tej kradzieży oraz następna o jednym z pierwszych wyroków w sprawie wirtualnych kradzieży w tej grze.
1 lutego 2011 stacja TVP2 w programie Magazyn Ekspresu Reporterów wyemitowała reportaż „Rachunek za sms”, w którym „haker” wykorzystywał telefon właściciela bez jego zgody, wysyłając SMS-y w celu kupna „Smoczych Monet” w grze.
HackShield.
Gra została zabezpieczona zestawem narzędzi do zapobiegania i zwalczania cheatowania o nazwie "HackShield". Program rozwijany jest przez AhnLab Inc, koreańskie przedsiębiorstwo systemów zabezpieczeń. Od 2001 roku dostępny dla koreańskich twórców gier, a od 2005 dla amerykańskich.

</doc>
<doc id="1273297" url="https://pl.wikipedia.org/wiki?curid=1273297" title="ITunes Originals – Sarah McLachlan">
ITunes Originals – Sarah McLachlan

iTunes Originals – Sarah McLachlan - album Sary McLachlan z serii "iTunes Originals", wydany w 2006 roku. Składa się on z piosenek artystki oraz jej komentarzy dotyczących dotychczasowej twórczości oraz życia prywatnego. Płyta jest wydawnictwem cyfrowym, dostępnym wyłącznie poprzez iTunes Store - nigdy nie była dostępna w sklepach. 

</doc>
<doc id="1273298" url="https://pl.wikipedia.org/wiki?curid=1273298" title="Henry Somerset (1. markiz Worcester)">
Henry Somerset (1. markiz Worcester)

Henry Somerset, 1. markiz Worcester (ur. ok. 1576, zm. 18 grudnia 1646 w Londynie) – angielski arystokrata, syn Edwarda Somerseta, 4. hrabiego Worcester, i lady Elizabeth Hastings, córki 2. hrabiego Huntingdon.
Życiorys.
Somerset kształcił się w Magdalen College na Uniwersytecie Oksfordzkim, który ukończył w 1591 r. Po śmierci starszego brata Williama ok. 1597 r. został dziedzicem tytułów ojcowskich. Od tamtej pory nosił tytuł lorda Herbert. Po śmierci ojca w 1628 r. odziedziczył tytuł 5. hrabiego Worcester i zasiadł w Izbie Lordów. W latach 1626-1629 był Lordem Namiestnikiem hrabstw Glamorgan i Monmouthshire. Za wsparcie finansowe króla Karola I podczas wojny domowej otrzymał 2 listopada 1642 r. tytuł markiza Worcester.
16 czerwca 1600 r. w Ludgate poślubił Anne Russell (ok. 1584 – 8 kwietnia 1639), córkę Johna Russella, 3. barona Russell, i Elizabeth Cooke, córki sir Anthony'ego Cooke'a. Z małżeństwa narodziło się dziewięciu synów i cztery córki, m.in.:
Zmarł w 1646 r. Został pochowany w kaplicy św. Jerzego w zamku Windsor. Jego następcą został jego najstarszy syn.

</doc>
<doc id="1273301" url="https://pl.wikipedia.org/wiki?curid=1273301" title="Synagoga Staromiejska w Kownie">
Synagoga Staromiejska w Kownie

Synagoga Staromiejska w Kownie, zwana również zespołem synagogalnym () – bóżnica znajdująca się na Starym Mieście w Kownie przy ul. L. Zamenhofa ("L. Zamenhofo g. 7"). 
Została zbudowana w 1850 roku przez J. Niewiażskiego jako murowany parterowy budynek na planie prostokąta z nadbudową i wysokim dachem. Fasada została ozdobiona pilastrami, arkadami i gzymsami. We wnętrzu nawy świątyni znajduje się otoczona czterema słupanmi bima. W 1945 roku bóżnica została zamknięta dla wiernych, dopiero w latach 90. państwo litewskie zwróciło ją gminie żydowskiej. Obok synagogi (między ulicami Zamenhofa i Kurpiu) znajduje się kompleks budynków należących dawniej do lokalnego kahału:

</doc>
<doc id="1273302" url="https://pl.wikipedia.org/wiki?curid=1273302" title="Port lotniczy Curaçao">
Port lotniczy Curaçao

Port lotniczy Curaçao (IATA: CUR, ICAO: TNCC) – międzynarodowy port lotniczy położony 10 km na północny zachód od centrum Willemstad, na wyspie Curaçao (terytorium autonomiczne Holandii).

</doc>
<doc id="1273305" url="https://pl.wikipedia.org/wiki?curid=1273305" title="Association Internationale des Étudiants en Sciences Économiques et Commerciales">
Association Internationale des Étudiants en Sciences Économiques et Commerciales



</doc>
<doc id="1273306" url="https://pl.wikipedia.org/wiki?curid=1273306" title="Lamy">
Lamy

Lamy – grupa średniej wielkości ssaków kopytnych z rodziny wielbłądowatych zamieszkujących Amerykę Południową. Występują w stanie dzikim i udomowionym, cenione jako zwierzęta hodowlane, z których pozyskuje się wełnę, mleko i skóry. Wykorzystywane również jako zwierzęta juczne. Początkowo zaliczane były razem z wielbłądami do rodzaju "Camelus", w 1800 roku wyodrębniono je do rodzaju "Lama" . W 1924 Miller wyodrębnił wikunię do rodzaju "Vicugna" .
Należą do nich trawożerne zwierzęta blisko spokrewnione z wielbłądami, o lżejszej od wielbłądów budowie, bez garbów na grzbiecie, z mniejszą głową. Lamy mają duże oczy osłonięte długimi rzęsami na górnej powiece. Są przystosowane do życia w górach i na terenach pustynnych. Wyróżniają się specyficznym zachowaniem obronnym: plują na przeciwnika śliną zmieszaną z treścią pokarmową i sokiem żołądkowym.
Tradycyjnie uważano, że w stanie dzikim występuje wikunia, która nigdy nie została udomowiona – oraz gwanako andyjskie, od którego wywodzą się dwie formy udomowione – lama i alpaka, a relacje pokrewieństwa przedstawiano następująco:
 o─┐
 ├────┐ "Vicugna vicugna" – wikunia
 │ └"Vicugna pacos "– alpaka
 └───┐ "Lama guanicoe" – gwanako andyjskie
 └── "Lama glama" – lama
O ile pozycja systematyczna wikunii jako odrębnego gatunku nie była kwestionowana, ustalenie relacji pokrewieństwa pomiędzy pozostałymi z wymienionych zwierząt od dawna stanowiło poważne wyzwanie dla systematyków. Duża plastyczność przystosowawcza i szeroki zasięg występowania, a także ukierunkowana hodowla (udomowienie tych zwierząt nastąpiło ok. 4500 lat temu) przyczyniły się do powstania wielu różnic morfologicznych pomiędzy badanymi populacjami. W 1782 Molina opublikował teorię, że alpaka pochodzi od wikunii. Inni sugerowali, że alpaka może być hybrydą lamy i wikunii, jednak do niedawna dominowała wyżej przedstawiona teoria.
Dopiero przeprowadzone w latach 2001-2004 badania DNA mitochondrialnego (mtDNA) i jądrowego (nDNA) wykazały, że alpaka pochodzi od wikunii i przeniesiono ją do rodzaju "Vicugna" zmieniając jej nazwę systematyczną na "Vicugna pacos".
Obecnie przyjmuje się, że do lam zaliczane są dwa dziko żyjące gatunki: wikunia i gwanako andyjskie, każdy z jedną formą udomowioną – odpowiednio – alpaka i lama.

</doc>
<doc id="1273309" url="https://pl.wikipedia.org/wiki?curid=1273309" title="Czarcikęsik Kluka">
Czarcikęsik Kluka

Czarcikęsik Kluka ("Succisella inflexa" (Kluk) Beck) – gatunek rośliny z rodziny przewiertniowatych ("Caprifoliaceae"). Gatunek rodzimy.
Rozmieszczenie geograficzne.
Występuje w Europie Środkowej oraz na wschodnim wybrzeżu Morza Czarnego. W Polsce rośnie we wschodniej części kraju. Najwięcej stanowisk skupionych jest na Wysoczyźnie Bielskiej, w Puszczy Białowieskiej, na Wyżynie Lubelskiej i w Okręgu Radomyskim.
Biologia i ekologia.
Bylina. Rośnie na podmokłych łąkach i w rowach odwadniających. Kwitnie od lipca do września. Liczba chromosomów 2n=20. 
Zagrożenia i ochrona.
Roślina objęta w Polsce ścisłą ochroną gatunkową.
Kategorie zagrożenia gatunku:

</doc>
<doc id="1273310" url="https://pl.wikipedia.org/wiki?curid=1273310" title="Zdobycie Akki przez muzułmanów">
Zdobycie Akki przez muzułmanów



</doc>
<doc id="1273312" url="https://pl.wikipedia.org/wiki?curid=1273312" title="Synagoga Chłodna w Kalwarii">
Synagoga Chłodna w Kalwarii

Synagoga Chłodna w Kalwarii, zwana Zimową () – żydowska bóżnica znajdująca się w Kalwarii, jedna z dwóch dużych synagog w mieście.
Powstała w II połowie XIX wieku w stylu eklektycznym jako jednopiętrowy murowany budynek otoczony żeliwnym ogrodzeniem. Na wysuniętym do przodu ryzalicie centralnym znajdowała się tablica z dziesięcioma przykazaniami. Okna na drugiej kondygnacji miały charakter ostrołuków. W ostatnich latach synagoga przeszła remont generalny. 

</doc>
<doc id="1273313" url="https://pl.wikipedia.org/wiki?curid=1273313" title="Air Saint-Pierre">
Air Saint-Pierre

Air Saint-Pierre - francuska linia lotnicza z siedzibą w Saint-Pierre, w Saint-Pierre i Miquelon.

</doc>
<doc id="1273314" url="https://pl.wikipedia.org/wiki?curid=1273314" title="Linie Beau">
Linie Beau

Linie Beau (ang. "Beau lines") – zmiany paznokci mające postać jednolitych rowków przebiegających poprzecznie, równolegle do siebie, przez płytkę paznokciową. Zazwyczaj najwyraźniejsze są na paznokciach paluchów i kciuków. Spowodowane są zatrzymaniem wzrostu płytki przez chorobę układową albo działanie toksycznych substancji. Jako pierwszy opisał je Johann Christian Reil, 50 lat przed Joseph Honoré Simon Beau, którego uważa się za pierwotnego odkrywcę w 1846 roku.

</doc>
<doc id="1273316" url="https://pl.wikipedia.org/wiki?curid=1273316" title="Synagoga Letnia w Kalwarii">
Synagoga Letnia w Kalwarii

Synagoga Letnia w Kalwarii () – jedna z dwóch murowanych synagog znajdujących się w Kalwarii na Litwie. 
Została wzniesiona w II połowie XVIII wieku w stylu baroku. Modlili się w niej żydzi w okresie letnim – do modłów zimowych służyła synagoga zimowa. 

</doc>
<doc id="1273317" url="https://pl.wikipedia.org/wiki?curid=1273317" title="Negativ">
Negativ

Negativ (cyr. Негатив) – serbski zespół powstały w 1993 roku, w Belgradzie. Zespół założyli Nikola Radaković oraz Vladimir Đurđević, później dołączyli do nich także basista i perkusista. Nazywali się wówczas Chee-gle. W 1999 roku do zespołu dołączyła wokalistka Ivana Pavlović (obecnie Ivana Peters), a grupa zmieniła nazwę na Negativ.
Obecny skład zespołu to: perkusista Miloš Bilanović, basista Milen Zlatanović, gitarzysta Nikola Radaković oraz wokalistka Ivana Peters (wcześniej występowała w pop grupie Tap 011 oraz w zespole Who Is The Best). Tworzą muzykę, którą określa się mianem nowy rock i są jedną z najpopularniejszych grup w swoim kraju, a także w innych krajach byłej Jugosławii. Na ich płytach znaleźć można zarówno ballady, jak i żywe, rockowe kawałki.
W 1999 roku ukazała się ich pierwsza płyta, a wiele utworów od razu stało się hitami, np.: 'Ja bih te sanjala', 'Ti me ne voliš'. Zespół zagrał wiele koncertów w Serbii i innych bałkańskich krajach, gra ich ponad 200 rocznie i stał się jednym z najatrakcyjniejszych zespołów grających na żywo. 19 maja 2000 roku zespół zagrał koncert w Belgradzie, który został zarejestrowany, a płyta z tym występem ukazała się w 2001 roku. Dwa lata później ukazał się drugi studyjny album zespołu 'Ni ovde ni tamo', a piosenka 'Kraj' pojawiła się także na ścieżce dźwiękowej do filmu Srđana Golubovicia pod tytułem Apsolutnih sto. Ostatnia płyta Tango ukazała się w 2004 roku, a obecnie zespół pracuje nad nowym albumem który ma się ukazać na wiosnę 2008 roku.
Negative grał na wielu konkursach czy festiwalach, między innymi na EXIT Festival w Nowym Sadzie czy Nisomnia w Niszu. Jednak największy sukces przyniósł im festiwal Beovizija w 2004 roku, zaprezentowany tam utwór Zbunjena wygrał z innymi piosenkami startującymi w konkursie i stał się wielkim hitem. Grupa wystąpiła także na Beoviziji w 2007 roku (3. miejsce z piosenką 'Prava stvar') oraz w roku 2008 gdzie zdobyła nagrodę na najlepszą interpretację swojej piosenki 'S tobom bih ostala'.
Dyskografia.
Źródło: Discogs

</doc>
<doc id="1273319" url="https://pl.wikipedia.org/wiki?curid=1273319" title="Andrzej Kowal">
Andrzej Kowal

Andrzej Kowal (ur. 27 lutego 1971 w Nowej Sarzynie) – polski siatkarz i trener siatkarski, były szkoleniowiec Asseco Resovii Rzeszów, były trener reprezentacji Polski B.
Życiorys.
Karierę siatkarza rozpoczynał w Pogoni Leżajsk. Jego następnym klubem była Avia Świdnik, gdzie występował ze starszym bratem – Mariuszem. W 1990 roku trafił do juniorskiej reprezentacji Polski, prowadzonej przez Bronisława Orlikowskiego. Także w tym roku przeniósł się do Resovii Rzeszów i spędził tam sześć sezonów. W sezonach 1996/1997 i 1997/1998 był siatkarzem Górnika Radlin. Ze względu na przewlekłe kontuzje w Radlinie rozegrał zaledwie kilka meczów. Następnie wrócił do Rzeszowa i w barwach Resovii w 2002 roku zakończył karierę.
Od października 2004 roku był asystentem Jana Sucha, który wówczas piastował funkcję pierwszego trenera Resovii Rzeszów. 3 grudnia 2007 roku Such podał się do dymisji, a jego miejsce zajął Andrzej Kowal do czasu zatrudnienia nowego trenera. Następnie po sezonie 2007/08 klub zatrudnił na stanowisku pierwszego trenera Ljubomira Travicę, a Kowal został jego asystentem. Po zakończeniu kontraktu Chorwata, przed sezonem 2011/2012, I trenerem Asseco Resovii Rzeszów został Andrzej Kowal. Kowal prowadził rzeszowską drużynę przez 6 lat, zdobywając wraz z nią 5 medali Mistrzostw Polski (3 złote i 2 srebrne), srebrny medal Pucharu CEV i Ligi Mistrzów oraz Superpuchar Polski.
Po sezonie 2016/2017 Andrzej Kowal zrezygnował z funkcji trenera Asseco Resovii Rzeszów, przez pewien czas był dyrektorem sportowym klubu, a na początku grudnia 2017 roku powrócił na stanowisko I trenera rzeszowskiej drużyny, zastępując Roberto Serniottiego.
W 2014 i 2015 roku prowadził Reprezentację Polski B.
Jest absolwentem Wyższej Szkoły Pedagogicznej w Rzeszowie i Podyplomowego Studium Trenerskiego w AWF w Gdańsku. Ma żonę o imieniu Magdalena i córkę Monikę. Natomiast syn Michał jest od sezonu 2020/2021 studentem i zawodnikiem Uniwersytetu Pensylwanii w Filadelfii.
Sukcesy trenerskie.
klubowe.
Puchar CEV:
Liga polska:
Puchar Polski:
Superpuchar Polski:
Liga Mistrzów:
Liga rumuńska:
reprezentacyjne.
Igrzyska Europejskie:
Liga Europejska:
Przypisy.
 

</doc>
<doc id="1273321" url="https://pl.wikipedia.org/wiki?curid=1273321" title="Germaine Dieterlen">
Germaine Dieterlen

Germaine Dieterlen (ur. 1903 w Valleraugue- zm. 13 listopada 1999 w Paryżu) - francuska etnolog, studentka Marcela Maussa i bliska współpracowniczka Marcel Griaule'a, z którym prowadziła wieloletnie badania w kraju Dogonów i Bambara (Mali). 
Współpracowała też z francuskim twórcą filmów etnograficznych Jean Rouchem. 

</doc>
<doc id="1273322" url="https://pl.wikipedia.org/wiki?curid=1273322" title="Kąt Lovibonda">
Kąt Lovibonda

Kąt Lovibonda (ang. Lovibond's angle) – kąt zawarty między płaszczyzną płytki paznokciowej a proksymalnym (bliższym) odcinkiem łożyska paznokcia. Gdy przekracza 180°, rozpoznaje się palce pałeczkowate

</doc>
<doc id="1273323" url="https://pl.wikipedia.org/wiki?curid=1273323" title="Tybetański Rząd na Uchodźstwie">
Tybetański Rząd na Uchodźstwie



</doc>
<doc id="1273324" url="https://pl.wikipedia.org/wiki?curid=1273324" title="Aleksandar Mitrović (siatkarz)">
Aleksandar Mitrović (siatkarz)

Aleksandar Mitrović, cyr. Александар Митровић (ur. 24 września 1982 w Kruševacu) – serbski siatkarz, grający na pozycji przyjmującego w argentyńskim klubie UPCN Volley. Jego zasięg w ataku wynosi 352 cm, a w bloku – 325 cm. Poprzednio grał w polskim Asseco Resovia.
27 grudnia 2008 roku poślubił swoją narzeczoną Milicę, mają córkę Stašę.

</doc>
<doc id="1273325" url="https://pl.wikipedia.org/wiki?curid=1273325" title="Vicugna pacos">
Vicugna pacos



</doc>
<doc id="1273326" url="https://pl.wikipedia.org/wiki?curid=1273326" title="Hausvogteiplatz (stacja metra)">
Hausvogteiplatz (stacja metra)

Hausvogteiplatz - stacja metra w Berlinie, w dzielnicy Mitte, w okręgu administracyjnym Mitte na linii U2. Stacja została otwarta w 1908.

</doc>
<doc id="1273327" url="https://pl.wikipedia.org/wiki?curid=1273327" title="Paznokcie Muehrckego">
Paznokcie Muehrckego

Paznokcie Muehrckego (łac. "leukonychia striata"; ang. Muehrcke's nails, Muehrcke's lines) – zmiany paznokci mające charakter występujących parami, białych, równoległych do siebie pasm na płytce paznokciowej. Pasma te nie przesuwają się w miarę wzrostu paznokcia. Paznokcie Muehrckego są objawem hipoalbuminemii. Opisano też zmiany tego typu w przebiegu chemioterapii.
Objaw ten pierwszy raz został opisany przez amerykańskiego lekarza Roberta C. Muehrckego (1921–2003) w 1956 roku.

</doc>
<doc id="1273330" url="https://pl.wikipedia.org/wiki?curid=1273330" title="Marjorie Main">
Marjorie Main

Mary Tomlinson (ur. 24 lutego 1890 w Acton w stanie Indiana, zm. 10 kwietnia 1975 w Los Angeles) − amerykańska aktorka, nominowana do Oscara za rolę drugoplanową w filmie "Jajko i ja".

</doc>
<doc id="1273331" url="https://pl.wikipedia.org/wiki?curid=1273331" title="Lama glama">
Lama glama



</doc>
<doc id="1273332" url="https://pl.wikipedia.org/wiki?curid=1273332" title="Edward Somerset (2. markiz Worcester)">
Edward Somerset (2. markiz Worcester)

Edward Somerset (ur. 9 marca 1602/1603 w zamku Raglan, zm. 3 kwietnia 1667 w Worcester House w Londynie) – angielski arystokrata, najstarszy syn Henry’ego Somerseta, 1. markiza Worcester, i Anne Russell, córki 3. barona Russell.
Somerset ukończył w 1627 r. Uniwersytet Cambridge. Od 1628 r. nosił tytuł lorda Herbert. Brał udział w bitwie pod Highnam w 1643 r. podczas wojny domowej. W kwietniu 1643 r. został gubernatorem porucznikiem południowej Walii i hrabstwa Monmouthshire. W 1645 r. otrzymał od króla Karola I tytuł hrabiego Glamorgan. W 1645 r. został wysłany przez króla do Irlandii. Po śmierci ojca w 1646 r. odziedziczył tytuł 2. markiza Worcester.
Po zwycięstwie sił parlamentu Worcester został w 1649 r. skazany na banicję przez Izbę Gmin, a jego posiadłości zostały skonfiskowane. Worcester udał się do Francji, ale w 1652 r. powrócił do Anglii. Rychło został schwytany i do 1654 r. przebywał w Tower of London. Po Restauracji Stuartów w 1660 r. przywrócono mu skonfisowane włości. W 1663 r. opublikował książkę "Century of Inventions".
Ok. 1628 r. poślubił Elizabeth Dormer (zm. 31 maja 1635), córkę sir Williama Dormera i Alice Molyneux, córki sir Richarda Molyneux, 1. baroneta. Edward i Elizabeth mieli razem syna i dwie córki:
W sierpniu 1639 r. poślubił lady Margaret O’Brien (ok. 1624 - ok. 26 lipca 1681), córkę Henry’ego O’Briena, 4. hrabiego Thomond, i Mary Brereton, córki 1. barona Brereton of Leighlin. Edward i Margaret mieli razem jedną córkę:

</doc>
<doc id="1273337" url="https://pl.wikipedia.org/wiki?curid=1273337" title="RMX WORKS from Super Eurobeat presents ayu-ro mix 3">
RMX WORKS from Super Eurobeat presents ayu-ro mix 3

ayumi hamasaki RMX WORKS from SUPER EUROBEAT presents ayu-ro mix 3 – szesnasty remiksowy album Ayumi Hamasaki. Album został wydany 25 września 2003. Znalazł się na #13 miejscu w rankingu Oricon. Sprzedano kopii.

</doc>
<doc id="1273338" url="https://pl.wikipedia.org/wiki?curid=1273338" title="Pasma Meesa">
Pasma Meesa

Pasma Meesa (pasma Aldricha-Meesa, lub ) – białe pasma w obrębie płytki paznokciowej palców dłoni i stóp. Ich występowanie może wiązać się z zatruciem arsenem lub talem, niewydolnością serca, pelagrą, niewydolnością nerek, niedokrwistością sierpowatokrwinkową. Przesuwają się bliżej końca płytki paznokciowej w miarę jego wzrostu. Opisał je holenderski lekarz R.A. Mees w 1914, przed nim tę samą nieprawidłowość opisali Anglik E.S. Reynolds w 1901 i Amerykanin C.J. Aldrich w 1904.

</doc>
<doc id="1273339" url="https://pl.wikipedia.org/wiki?curid=1273339" title="Hotel (iTunes Original)">
Hotel (iTunes Original)

Hotel (iTunes Original) – album z serii "iTunes Originals" Moby’ego, wydany w amerykańskim iTunes Store pod tytułem iTunes Originals – Moby 26 lipca 2005 roku. Dopiero później jego nazwa uległa zmianie na "Hotel (iTunes Original)". Składa się on z nowych aranżacji piosenek pochodzących z albumu "Hotel" oraz komentarzy artysty dotyczących dotychczasowej twórczości oraz życia prywatnego. Płyta jest wydawnictwem cyfrowym – nigdy nie była dostępna w sklepach.

</doc>
<doc id="1273340" url="https://pl.wikipedia.org/wiki?curid=1273340" title="Życie Jezusa (książka)">
Życie Jezusa (książka)

Życie Jezusa ( – dosł. Pragnienie Wieków) – jedna z najpopularniejszych, obok Drogi do Chrystusa i Wielkiego boju, książek autorstwa Ellen G. White. Pozycja omawia w oparciu o nowotestamentowe ewangelie życie i nauczanie Chrystusa. Biografia Jezusa uzupełniona została myślami teologicznymi zaczerpniętymi z jego nauczania utrwalonego w ewangeliach. W "Życiu Jezusa" przedstawiono liczne opisy chrześcijańskiej służby i szlachetności. Pozycja uwydatnia ponadto godność istoty ludzkiej i prawo do wolności osobistej każdego człowieka. Książka jest częścią pięciotomowej serii pt. "Konflikt wieków".
Historia powstania.
"Życie Jezusa" ukazało się po raz pierwszy w języku angielskim w 1898 r. Pozycja ta została opracowana przez Ellen G. White w oparciu o poprzednie jej książki dotyczące tematyki życia Jezusa Chrystusa. Pierwowzorami książki, które ulegały stopniowemu rozszerzaniu, były:
Począwszy od wydania z 1888 r. "Wielki bój" jest tytułem książki obejmującej historię od zburzenia Jerozolimy do nastania Królestwa Bożego i nie odnosi się do publikacji dotyczących wcześniejszej historii planu zbawienia (w tym życia Chrystusa). Nazwa serii zmieniona została na "Konflikt wieków", w skład którego weszła nowa, znacznie poszerzona biografia Jezusa z 1898 r. pt. "The Desire of Ages" (pol. "Życie Jezusa").
Wydania w języku polskim.
Chrześcijański Instytut Wydawniczy „Znaki Czasu” opublikował również rozdziały książki "Życie Jezusa" dotyczące pasji i zmartwychwstania Chrystusa w postaci oddzielnej broszury zatytułowanej "Poselstwo z Kalwarii".
Ponadto na łamach "Naszego Mocnego Fundamentu" (czasopisma konserwatywnych adwentystów skupionych wokół organizacji "Hope International") ukazało się nowe tłumaczenie kilkunastu rozdziałów książki dokonane przez Andreasa Matuszaka (1994–1997). Przywrócono dosłowny tytuł dzieła – "Pragnienie Wieków".
Wydawnictwo „Prawda na Czas Obecny” opublikowało w języku polskim serię „Odkupienie” autorstwa Ellen G. White (2001), będącą jednym z pierwowzorów "Życia Jezusa".

</doc>
<doc id="1273342" url="https://pl.wikipedia.org/wiki?curid=1273342" title="ITunes Originals – Moby">
ITunes Originals – Moby



</doc>
<doc id="1273344" url="https://pl.wikipedia.org/wiki?curid=1273344" title="Stanisław Pasławski">
Stanisław Pasławski

Stanisław Pasławski (zm. 1944) – ksiądz, działający w dwudziestoleciu międzywojennym autor licznych powieści dla młodzieży.

</doc>
<doc id="1273346" url="https://pl.wikipedia.org/wiki?curid=1273346" title="Wydział Architektury Politechniki Wrocławskiej">
Wydział Architektury Politechniki Wrocławskiej

Wydział Architektury (W-1) Politechniki Wrocławskiej – jednostka naukowo-dydaktyczna (jeden z 13 wydziałów) Politechniki Wrocławskiej, która powstała w 1949. Działalność naukowo-dydaktyczna w dziedzinie architektury została zapoczątkowana już w 1945 roku w ramach Wydziału Budownictwa. Katedry uruchomione na tym wydziale w 1946 roku zostały połączone w dwa oddziały: Architektury oraz Inżynierii Lądowej. 1 września 1949 Oddział Architektury został przekształcony w samodzielny Wydział Architektury. Według Ministerstwa Nauki i Szkolnictwa Wyższego wydział posiada kategorię "B".
Wydział zatrudnia 123 nauczycieli akademickich, w tym:&lt;br&gt;
9 z tytułem naukowym profesora&lt;br&gt;
16 ze stopniem naukowym doktora habilitowanego&lt;br&gt;
98 ze stopniem naukowym doktora
Edukacja.
Obecnie wydział daje możliwość podjęcia nauki na dwóch kierunkach: architektura i urbanistyka oraz gospodarka przestrzenna. Dodatkową formą kształcenia są studia podyplomowe, a także wszelkiego rodzaju szkolenia mające na celu uzupełnianie wiedzy.

</doc>
<doc id="1273351" url="https://pl.wikipedia.org/wiki?curid=1273351" title="Uniwersytet Ruprechta-Karola">
Uniwersytet Ruprechta-Karola



</doc>
<doc id="1273353" url="https://pl.wikipedia.org/wiki?curid=1273353" title="Succisella inflexa">
Succisella inflexa



</doc>
<doc id="1273356" url="https://pl.wikipedia.org/wiki?curid=1273356" title="Tarmo Mitt">
Tarmo Mitt

Tarmo Mitt, pseudonim Góra (ur. 22 maja 1977, Võru) – estoński judoka i strongman.
Jeden z najlepszych estońskich i światowych siłaczy. Wielokrotny .
Życiorys.
Tarmo Mitt zadebiutował jako siłacz w wieku dwudziestu lat. Wziął udział czterokrotnie w indywidualnych Mistrzostwach Świata Strongman, w latach 2005, 2006, 2007 i 2008. Najwyższą pozycją, którą zajął jest piąte miejsce na Mistrzostwach Świata Strongman 2006 w Chinach. Wziął udział w Mistrzostwach Europy Strongman 2008, rozgrywanych w Szczecinku, jednak nie zakwalifikował się do finału.
Mieszka w Tartu.
Wymiary
Rekordy życiowe:

</doc>
<doc id="1273361" url="https://pl.wikipedia.org/wiki?curid=1273361" title="Bolszoj Jugan">
Bolszoj Jugan

Bolszoj Jugan (ros. Большой Юган) – rzeka w azjatyckiej części Rosji, lewy dopływ Obu (wpływa do jego jugańskiej odnogi). Przepływa przez terytorium Chanty-Mansyjskiego Okręgu Autonomicznego.
Długość – 1063 km, powierzchnia zlewni – 34 700 km². Swój początek bierze na Błotach Wasiugańskich i dalej płynie przez zabagnioną Nizinę Zachodniosyberyjską.
Rzeka ma wiele dopływów, z których największym jest Małyj Jugan – prawy. W dorzeczu znajduje się około 8000 jezior o ogólnej powierzchni 545 km². Zasilanie śniegowe. Skuta lodem od października do maja.

</doc>
<doc id="1273362" url="https://pl.wikipedia.org/wiki?curid=1273362" title="Kotoń">
Kotoń

 
Kotoń – masyw górski w Beskidzie Makowskim, wchodzący w skład Pasma Koskowej Góry. Najwyższym szczytem jest Solnisko (857 m), zwane również Kotoniem. W niektórych opracowaniach masyw Kotonia nazywany jest "Kotuniem".
Topografia pasma Kotoń.
Masyw Kotonia (Kotunia) tworzy pasmo o długości 18 km, szerokości około 10 km. Ciągnie się od przełęczy Dział (601 m) na zachodzie, po dolinę Raby na wschodzie. Północne, krótkie i strome stoki opadają do doliny Trzebuńki, południowe, dłuższe i bardziej łagodne, do doliny Krzczonówki. W stokach tych, zwłaszcza południowych występują boczne grzbiety, oddzielone dolinami potoków. Najdłuższy z bocznych grzbietów opada w południowo-wschodnim kierunku poprzez Ostrysz (701 m) i Góreckowo (519 m) do Pcimia. Grzbiet główny jest wyrównany. a jego najwyższa część ma wysokość około 750 m n.p.m. Jest w nim kilka mało wybitnych wierzchołków. Od zachodu na wschód są to:
Opis pasma.
Całe pasmo znajduje się w zlewni Raby. Grzbiety zbudowane są z dość odpornych na wietrzenie piaskowców magurskich. Miejscami jednak, np. po południowej stronie Jaworzyńskiego Wierchu, występują miękkie łupki. W miejscach tych powstały przełęcze. Najwyższy wierzchołek – Solnisko (zwane też Kotoniem) jest trzecim pod względem wysokości w Paśmie Koskowej Góry – 857 m. Pasmo Kotonia jest zalesione, ale od południowej i wschodniej strony wysoko, w niektórych miejscach niemal pod same wierzchołki, podchodzą pola i zabudowania miejscowości Tokarnia, Zawadka, Krzczonów i Pcim. Tuż pod wierzchołkiem Gronika znajduje się duża polana Pękalówka. Dawniej polan było znacznie więcej, jednak z powodu nieopłacalności zaprzestano ich użytkowania i stopniowo zarastają lasem, zaś wiele dawniej ornych pól zamienia się na łąki i pastwiska.
Na północno-wschodnich stokach Kotonia, na Słowiakowej Górze, znajduje się duży głaz zwany Diabelskim Kamieniem.
Szlaki turystyczne.
Głównym grzbietem biegnie szlak żółty. Odchodzą od niego dwa szlaki łącznikowe:

</doc>
<doc id="1273363" url="https://pl.wikipedia.org/wiki?curid=1273363" title="Paznokcie Terry’ego">
Paznokcie Terry’ego

Paznokcie Terry’ego (ang. Terry’s nails) – zmiany płytki paznokciowej występujące niekiedy w przebiegu hipoalbuminemii lub marskości wątroby. Dystalna (dalsza) część zmienionego paznokcia szerokości 1–2 mm jest różowa, część proksymalna (bliższa) ma barwę białą.

</doc>
<doc id="1273364" url="https://pl.wikipedia.org/wiki?curid=1273364" title="ITunes Originals – Alanis Morissette">
ITunes Originals – Alanis Morissette

iTunes Originals – Alanis Morissette – album Alanis Morissette z serii "iTunes Originals", wydany 15 czerwca 2004 roku. Składa się on z piosenek artystki oraz jej komentarzy dotyczących dotychczasowej twórczości oraz życia prywatnego. Płyta jest wydawnictwem cyfrowym, dostępnym wyłącznie poprzez iTunes Store – nigdy nie była dostępna w sklepach.

</doc>
<doc id="1273366" url="https://pl.wikipedia.org/wiki?curid=1273366" title="Oktava">
Oktava



</doc>
<doc id="1273368" url="https://pl.wikipedia.org/wiki?curid=1273368" title="Nad obręczą">
Nad obręczą

Nad obręczą (ang. "Above the Rim") – amerykański dramat sportowy wyreżyserowany przez Jeffa Pollacka z 1994 roku. Wystąpił w nim znany amerykański raper i aktor Tupac Shakur. Scieżka dźwiękowa Nad obręczą.
Fabuła.
Kyle jest utalentowanym koszykarzem, z biednej dzielnicy, który marzy o grze w NBA. Jego trener stara się namówić byłego znakomitego koszykarza, Shepa, by trenował Kyle'a. Niecierpliwy chłopak woli jednak grać dla lokalnego gangstera, Birdiego. Sprawy się komplikują, gdy wychodzi na jaw, że Shep i Birdie to skłóceni od lat bracia.
Obsada.
i inni

</doc>
<doc id="1273377" url="https://pl.wikipedia.org/wiki?curid=1273377" title="Alberto Rivera Pizarro">
Alberto Rivera Pizarro

Alberto Rivera Pizarro (ur. 16 lutego 1978 w Puertollano) – hiszpański piłkarz.
Kariera.
Real Madryt.
Rivera występował w barwach Realu w latach 1994–1999. W wieku 17 lat zadebiutował w pierwszym zespole. Zdobył gola w wygranym 2:0 meczu z Celtą Vigo, który zadecydował o zwycięstwie "Królewskich" w Primera División. W sezonie 1995–1996 przebywał w rezerwach Realu, w których to rozegrał 35 meczów i strzelił 7 goli. W latach 1996–1999 zagrał 73 spotkania w Real Madryt Castilla, w których zdobył 20 bramek.
Numancia.
W 1999 roku zawodnik przystał na wypożyczenie do Numancii. W jej barwach rozegrał 29 spotkań, w których zdobył jednego gola. Po powrocie do Realu zdążył rozegrać jeszcze 2 mecze w lidze.
Marsylia.
W styczniu 2002 Rivera przeszedł do Olympique Marsylia na zasadzie wypożyczenia. Rozegrał w niej 12 spotkań i strzelił 2 gole.
Levante.
Rivera wzmocnił Levante UD w 2002 roku. W sumie podczas trzech sezonów spędzonych w klubie wystąpił w 113 meczach, a jego dorobek strzelecki wyniósł 17 trafień.
Betis.
W 2005 roku za sumę 3.4 mln euro, Rivera przeszedł do Betisu. W swoim pierwszym sezonie rozegrał 34 spotkania w lidze, 7 w Lidze Mistrzów oraz 3 w Pucharze UEFA. Następny sezon zakończył z 27 meczami na koncie, zdobył również swoją pierwszą bramkę dla klubu w przegranym 2:3 wyjazdowym spotkaniu z Villarreal.
Sporting Gijón.
Latem 2009 piłkarz odszedł za darmo do Sportingu Gijón.

</doc>
<doc id="1273381" url="https://pl.wikipedia.org/wiki?curid=1273381" title="Puthein">
Puthein



</doc>
<doc id="1273383" url="https://pl.wikipedia.org/wiki?curid=1273383" title="Kościół katolicki wobec integracji europejskiej">
Kościół katolicki wobec integracji europejskiej

Kościół rzymskokatolicki popiera ideę współpracy europejskiej, będąc za umacnianiem struktur współpracy i rozwojem integracji europejskiej. Przypomina, że to chrześcijaństwo i Chrystus stoi u podstaw Europy, stąd wielokrotnie Watykan apelował o budowę zjednoczenia kontynentu w oparciu o Ewangelię. Wpisuje się to w nurt uniwersalizmu Kościoła. Należy jednak zaznaczyć, że Unia Europejska jest wspólnotą światopoglądowo i religijnie neutralną, czemu w ostatnich latach wielokrotnie – poprzez swoje instytucje – dawała wyraz. Jednym z najgłośniejszych sporów w ostatnich latach była kwestia niewpisania do Preambuły do Eurokonstytucji dziedzictwa jakie wniosło chrześcijaństwo do historii Europy. Unia Europejska szanuje tradycje krajów członkowskich i nie narzuca ani nie preferuje żadnego z powyższych modeli. W traktacie amsterdamskim umieszczono Deklarację w Sprawie Statusu Kościołów i Związków Wyznaniowych. Państwa Unii Europejskiej gwarantują konstytucyjnie swym obywatelom wolność sumienia i wyznania, zwaną też wolnością religijną.
Wizje zjednoczenia chrześcijańskiej Europy.
Na przestrzeni wieków – szczególnie w średniowieczu, propagowana była idea zjednoczenia państw chrześcijańskich. Najważniejszą ideą propagującą ideę integrację europejską była Civitas Christiana i jej Res Publica Christiana. Na przestrzeni wieków pojawiało się wiele innych idei związków, konfederacji pod przewodnictwem papieża (szczególnie wobec państw nie-chrześcijańskich, np. liga antyturecka).
Ojcowie zjednoczonej Europy.
Dwie osoby uważane za ojców Europy są kandydatami na ołtarze – Robert Schuman, Alcide De Gasperi. Wielką pobożnością wykazywał się także Konrad Adenauer.
Subsydiarność.
Katolicka nauka o subsydiarności jest jedną z podstawowych traktatowych zasad prawa unijnego i funkcjonowania Unii Europejskiej.
Flaga zjednoczonej Europy.
Arsène Heitz, który zaprojektował flagę europejską, wyznał na łożu śmierci, że wzorował się na dwunastu gwiazdach z Cudownego Medalika, znanego z objawień Matki Bożej św. Katarzynie Labouré. Miejscem, w którym po raz pierwszy zawieszono ją była Katedra NMP w Strasburgu i to przed nią Konrad Adenauer i Robert Schuman modlili się w intencji Europy.
Hierarchia kościelna wobec integracji.
Pius XII.
W swoich wystąpieniach papież Pius XII postulował silniejszą współpracę międzynarodową i tworzenie wspólnych instytucji ponadnarodowych, zdolnych podnieść z upadku zniszczoną wojną Europę i stworzyć warunki, w których można będzie zapobiec nowym zagrożeniom pokoju.
Paweł VI.
Paweł VI zachęcał do podejmowania wysiłków, które mają zmierzać do zapewnienia głębszej, bardziej solidnej i bardziej organicznej jedności europejskiej.
Episkopat Polski.
Kościół w Polsce, dokonując konkretyzacji ogólnych zamierzeń Kościoła powszechnego wobec Unii, postrzega akcesję Polski jako istotną z punktu widzenia jej rozwoju cywilizacyjnego. Zwiększa to bowiem szanse szybszego rozwoju ekonomicznego, a w ślad za nim również większych nakładów na edukację, kulturę, służbę zdrowia, rozwój polskiej wsi itp.
Komisja Episkopatów Wspólnoty Europejskiej (ComECE).
Powstała w 1980 z inicjatywy Stolicy Apostolskiej. Do jej zadań należy:
Katolickie Biuro Informacji i Inicjatyw Europejskich.
Propaguje proces integracji w szeroko rozumianych kręgach katolickich: hierarchii duchownych i świeckich. Działa od 1956 roku. Założone przez arcybiskupa Strasburga Jeana Juliena Webera. W Warszawie zostało powołane przez prowincjała jezuitów ks. Floriana Pełkę dnia 1 września 1992 roku. Działa także w Brukseli, Strasbourgu i Budapeszcie.
Konferencja „Rola Kościoła katolickiego w procesie integracji europejskiej”.
Od 2001 r. obecny Uniwersytet Papieski Jana Pawła II w Krakowie (dawna Papieska Akademia Teologiczna) we współpracy z innymi stowarzyszeniami (m.in.: Fundacją im. Roberta Schumana w Luksemburgu, Fundacją Konrada Adenauera) organizuje coroczne konferencje, których celem jest wykazanie współczesnych problemów na linii Kościół-Unia Europejska.
Tematy spotkań:
Europejskie Spotkania Młodych.
Ma charakter ekumeniczny, jednakże Kościół Rzymski Katolicki popiera spotkania młodzieży Starego Kontynentu w duchu pojednania, modlitwy, tolerancji i zrozumienia. Każdego roku w okolicach świąt Bożego Narodzenia i Nowego Roku tysiące młodych ludzi z całej Europy w różnych miastach Europy. Polska była organizatorem spotkań czterokrotnie: w 1989, 1995 i 1999 oraz 2009 roku.
O. Jan Góra, poznański dominikanin, organizator spotkań młodzieży polskiej Lednica 2000, pragnął przekształcić to spotkanie w inicjatywę "europejską" (Europejskie Spotkania Młodych) – jednak ze względu na różnice językowe (spotkanie wyłącznie w języku polskim) oraz silne utożsamienie spotkania z historią Polski (domniemane miejsce przyjęcia chrztu przez Mieszka I) ograniczyło się to tylko do niewielkich grup obcokrajowców (polskich emigrantów z Europy Zachodniej i osób pochodzenia polskiego z byłego ZSRR).
Kontrowersje.
Sprawy sporne między Kościołem a Unią Europejską:

</doc>
<doc id="1273386" url="https://pl.wikipedia.org/wiki?curid=1273386" title="Bago">
Bago



</doc>
<doc id="1273388" url="https://pl.wikipedia.org/wiki?curid=1273388" title="Pisklę">
Pisklę

Pisklę – świeżo wykluty z jaja ptak (termin stosowany również dla młodych dinozaurów nieptasich), u większości gatunków wymagający opieki rodzicielskiej.
Według cech piskląt różnych gatunków ptaków, ptaki dzielimy na gniazdowniki i zagniazdowniki.
Okres od wyklucia do samodzielności.
Pisklęta wylęgają się z jaja, rozbijając skorupę przy pomocy zęba jajowego. Wyklucia następują podczas okresu lęgowego ptaków, który następuje w porach roku obfitujących w pokarm (wiosną, na obszarach klimatu umiarkowanego). Istnieją także gatunki, których pisklęta wykluwają się jesienią (sokół skalny) albo nawet zimą (krzyżodziób świerkowy).
Długość okresu rozwoju pisklęcia między wykluciem a osiągnięciem samodzielności zależy od rodzaju gatunku. U pewnych gatunków niezaradność piskląt przejawia się najczęściej tym, iż rodzą się małe, ślepe, nie potrafią chodzić, latać, oraz są nieopierzone. Gatunki te określa się mianem gniazdowników. Pisklęta, które bezpośrednio po wykluciu potrafią poruszać się i są opierzone, nazywa się zagniazdownikami. Pisklęta gniazdowników potrzebują pomocy w termoregulacji ciała, stąd muszą być wysiadywane dłużej niż zagniazdowników. Istnieją gatunki, których pisklęta są typem mieszanym.
Upierzenie.
W jaju upierzenie piskląt otoczone jest warstwą keratyny, która po wykluciu pęka i odpada, po czym upierzenie przyjmuje swój typowy puchowy wygląd. To wkrótce zamienia się podczas pierzenia w pierwsze upierzenie, które w życiu ptaków również jest co jakiś czas wymieniane na nowe. W zależności od gatunku albo rasy ptaków pisklęta posiadają lub nie puchowe upierzenie, które u zagniazdowników przybiera różne ubarwienie, najczęściej kamuflażowe. Żółte upierzenie u piskląt drobiu jest jednym z wyjątków. U gniazdowników nie ma upierzenia bezpośrednio po wykluciu.
Płeć.
U wielu gatunków ptaków płeć piskląt jest trudna do rozpoznania. Jedną z metod jest rozpoznawanie podczas seksowania.
Inną, nową metodą jest analiza osi pióra piskląt. Zawarte w niej komórki poddawane są spektroskopii Ramana, metodzie wypracowanej przez indyjskiego fizyka Chandrasekhara Venkata Ramana. Molekuły, które oświetlane są światłem monochromatycznym, rozpraszają je we wszystkich kierunkach. Część rozproszonego światła, tak zwane rozproszenie Ramana, zawiera informacje, z których można wyczytać różniące się kombinacje chromosomów ptaków. U samców są to dwa Z-Chromosomy, podczas gdy u samic występuje kombinacja chromosomów ZW.
Symbolika.
W chrześcijaństwie podczas okresu Wielkanocnego pisklęta symbolizują „nowe życie”. Poczta Polska wydała znaczek pocztowy pokazujący pisklę z okazji Świąt Wielkanocnych 2005 (Seria 4021–4022 – Wielkanoc (IX)).

</doc>
<doc id="1273390" url="https://pl.wikipedia.org/wiki?curid=1273390" title="Mikołaj Gabriel Fredro">
Mikołaj Gabriel Fredro

Mikołaj Gabriel Fredro herbu Bończa (ur. 1595 – zm. 1631) – polski duchowny katolicki, bernardyn, biskup bakowski.
Syn wojskiego przemyskiego Andrzeja.
W 1612 wstąpił do bernardynów w Tarnowie. Pracował w Skępem, pełnił też obowiązki gwardiana w Samborze. Na biskupstwo bakowskie Mianowany przez króla Zygmunta III. Papież Urban VIII prekonizował go w 1627. Konsekrowany biskupem 26 sierpnia 1627. Rezydował w Polsce. Przeprowadził wizytację parafii w 1629 r. 

</doc>
<doc id="1273391" url="https://pl.wikipedia.org/wiki?curid=1273391" title="Kazimierz Kling">
Kazimierz Kling

Kazimierz Jan Kling (ur. 29 sierpnia 1884 w Przemyślu, zm. 14 czerwca 1942 w Warszawie) – profesor chemii, twórca polskiej szkoły analityków i metodyków badań ropy naftowej i gazu ziemnego.
Życiorys.
Urodził się w rodzinie nauczyciela Stefana oraz Jadwigi z Sękowskich. W 1902 ukończył C.K. Gimnazjum w Przemyślu, a w 1907 chemię na Uniwersytecie Lwowskim. Jako pracownik uniwersytetu uzyskał doktorat (1908) a następnie habilitację (1913). W tym czasie skonstruował szereg innowacyjnych urządzeń laboratoryjnych. Z powodu wybuchu wojny wyjechał do Wiednia, gdzie skonstruował kieszonkowy tester zawartości dwutlenku węgla. W 1916 powrócił do Lwowa, zostając najbliższym współpracownikiem prof. Ignacego Mościckiego w spółce badawczej "Metan". Od 1917 był redaktorem naczelnym czasopisma o tej samej nazwie. Wspólnie z Mościckim prowadził specjalistyczne badania wykorzystania gazu ziemnego i ropy naftowej. W roku akademickim 1924/25 pełnił funkcję dziekana Wydziału Matematyczno-Przyrodniczego UL. Od 1926 mieszkał w Warszawie, dokąd przeniesiony został Chemiczny Instytut Badawczy. W 1929 został mianowany profesorem zwyczajnym chemii ogólnej na Wydziale Chemicznym Politechniki Warszawskiej. W latach 1935-1939 był trzecim i ostatnim przed wybuchem II wojny światowej dyrektorem Chemicznego Instytutu Badawczego. W 1938 odznaczony Krzyżem Komandorskim Orderu Odrodzenia Polski. Jako profesor zwyczajny Politechniki Lwowskiej w stanie nieczynnym z dniem 31 sierpnia 1938 został przeniesiony w stan spoczynku.
Po agresji ZSRR na Polskę 17 września 1939 ewakuował się wraz z instytutem do Rumunii. Wiosną 1942 powrócił do Warszawy, gdzie wkrótce zmarł.
Jego żoną była Maria Siemaszkowa, córka aktorki Wandy, z którą nie miał dzieci.

</doc>
<doc id="1273396" url="https://pl.wikipedia.org/wiki?curid=1273396" title="Spektroskopia rotacyjna">
Spektroskopia rotacyjna

Spektroskopia rotacyjna – dziedzina spektroskopii cząsteczkowej badająca przejścia promieniste między poziomami rotacyjnymi (skwantowanymi poziomami energii obrotowej) cząsteczki pod wpływem promieniowania elektromagnetycznego. Widmo rotacyjne można otrzymać wyłącznie dla substancji w fazie gazowej. Obserwuje się je w postaci szeregu wąskich linii widmowych. Przejścia rotacyjne można opisać w przybliżeniu jako zmieniające jedynie część funkcji falowej cząsteczki zależną od kątów opisujących obrót cząsteczki jako całości w przestrzeni. Odstępy energetyczne pomiędzy poziomami rotacyjnymi są niewielkie, dlatego przejścia pomiędzy nimi są najniżej energetycznymi przejściami w zakresie całej spektrometrii optycznej. Odstępy te odpowiadają zakresowi promieniowania mikrofalowego.
W spektroskopii wykorzystywane są dwa rodzaje widma rotacyjnego:
Opis teoretyczny widma rotacyjnego opiera się w pierwszym przybliżeniu na przybliżeniu rotatora sztywnego. Cząsteczka w stanie gazowym ma możliwość swobodnego obrotu wokół wzajemnie prostopadłych osi zawieszonych w środku masy tej molekuły. Rotacja wokół każdej z tych osi związana jest ze skwantowanymi poziomami energetycznymi zależnymi od momentu bezwładności oraz rotacyjnej liczby kwantowej.
Klasyfikacja cząsteczek wieloatomowych jako rotatorów (bąków) ze względu na typ symetrii..
Widma rotacyjne cząsteczek wieloatomowych zależą od ich symetrii, która wpływa na postać tensora momentu bezwładności. Rozróżnia się następujące rotatory (podane wzory odpowiadają przybliżeniu rotatora sztywnego; liczba kwantowa formula_1 przybiera, podobnie jak dla cząsteczki dwuatomowej, wartości naturalne łącznie z zerem):
Ponieważ formula_4 może przybierać wartości formula_5 czyli dla każdego poziomu formula_1 może być formula_7 stanów z różną liczbą formula_8 każdy poziom formula_1 jest formula_7-krotnie zdegenerowany.
formula_4 i formula_15 przybierają wartości z przedziału: formula_16 i formula_17 zatem degeneracja poziomu formula_1 wynosi formula_19
Degeneracja każdego poziomu energetycznego wynosi zatem formula_29 dla formula_30 i formula_31 dla formula_32
Absorpcja promieniowania z zakresu mikrofalowego lub pojawienie się rotacyjnego pasma w widmie Ramana zachodzi tylko wtedy, gdy spełnione są następujące reguły wyboru.
Widma mikrofalowe i dalekiej podczerwieni.
Przejścia absorpcyjne pomiędzy poziomami rotacyjnymi zachodzą jedynie wtedy, gdy cząsteczka ma trwały moment dipolowy (tj. jest polarna). Rotatory sferyczne (grupy symetrii Td, Oh, Ih) oraz rotatory liniowe o symetrii D∞h nie mają trwałego momentu dipolowego, dlatego nie będzie możliwe otrzymanie dla nich absorpcyjnego widma rotacyjnego.
Intensywności linii rotacyjnych.
Im większy jest moment dipolowy molekuły, tym silniejsze będzie widmo rotacyjne.
Prawdopodobieństwo wystąpienia przejścia rotacyjnego to czynnik mający największy wpływ na intensywność obserwowanej rotacyjnej linii widmowej. Prawdopodobieństwo to jest proporcjonalne do początkowego obsadzenia rotacyjnych poziomów energetycznych. Obsadzenie rotacyjnych stanów energetycznych zależy od dwóch czynników. Pierwszym jest ilość molekuł w stanie wzbudzonym o liczbie kwantowej J w odniesieniu do ilości molekuł w stanie podstawowym, stosunek ten (NJ/N0) dla rotatorów liniowych jest opisany za pomocą rozkładu Boltzmana jako:
gdzie:
Drugim czynnikiem jest degeneracja stanu rotacyjnego. Każdy poziom rotacyjny jest (2J+1)-krotnie zdegenerowany. Degeneracja powoduje wzrost intensywności przejść rotacyjnych wraz ze wzrostem J, natomiast czynnik boltzmanowski powoduje jej eksponencjalne zmniejszanie wraz ze wzrostem J. Całkowite obsadzenie jest więc proporcjonalne do: formula_37
W efekcie otrzymujemy widmo rotacyjne, którego intensywność posiada maksimum równe:
Widma Ramana.
Spektrometria Ramana wykorzystuje zjawisko nieelastycznego rozproszenia promieniowania padającego na molekułach ośrodka. Skolimowana wiązka promieniowania monochromatycznego (laserowego), zwykle w zakresie widzialnym lub nadfioletu, kierowana jest na próbkę badaną, na której ulega rozproszeniu. W badaniu tym analizuje się częstości tego rozproszonego promieniowania. Wzbudzenie rotacji w cząsteczce wynika z przekazania jej części energii padającego fotonu, który jako foton rozproszony charakteryzuje się zmniejszoną w stosunku do pierwotnej energią, w ten sposób powstają tzw. linie stokesowskie. W sytuacji odwrotnej, kiedy energia rotacji cząsteczki zostaje przekazana fotonowi padającemu – tym samym zwiększając jego energię, powstające linie widma nazywamy antystokesowskimi. Warunkiem powstania widma Ramana jest anizotropowość polaryzowalności cząsteczki. Polaryzowalność, rozumiana jako zdolność do wyindukowania przez zewnętrzne pole elektryczne elektrycznego momentu dipolowego, powinna się więc zmieniać wraz ze zmianą orientacji cząsteczki względem pola elektromagnetycznego promieniowania. Cząsteczki symetryczne, takie jak CH4 (tetraedr) czy SF6 (oktaedr), mają polaryzowalność niezmienną względem zewnętrznego pola elektrycznego, dlatego nie można dla nich uzyskać rotacyjnego widma Ramana.
Wyznaczanie momentu dipolowego z wykorzystaniem efektu Starka.
W zewnętrznym polu elektrycznym (2J+1)-krotna degeneracja każdego poziomu rotacyjnego jest częściowo zniesiona w następstwie efektu Starka. Np. dla molekuł liniowych każdy poziom energetyczny jest rozszczepiony na (J+1) składowych. Rozszczepienie to zależy od kwadratu natężenia pola elektrycznego oraz kwadratu momentu dipolowego cząsteczki. Zależność ta pozwala na wykorzystanie tego efektu do pomiaru momentów dipolowych cząsteczek. Ponieważ jednak rozszczepienie zależy od momentu dipolowego w jego drugiej potędze, nie jest możliwe określenie kierunku tego wektora, a jedynie jego wartości. O kierunku wnioskuje się na podstawie rozważań kwantowomechanicznych.
Instrumenty i metody pomiarowe.
Większość obecnie stosowanych spektrometrów to urządzenia komercyjne dostosowane przez użytkowników do ich własnych potrzeb pomiarowych. Pasmo promieniowania elektromagnetycznego obejmujące mikrofale jest dosyć szerokie (od 300 MHz do 3 THz), w związku z tym z praktycznych i ekonomicznych względów zakres pracy urządzenia zawęża się do takiego, który jest najbardziej użyteczny z punktu widzenia prowadzonych pomiarów.
W najprostszy sposób spektrometr może zostać skonstruowany w oparciu o źródło promieniowania mikrofalowego (magnetron, klistron (lampa mikrofalowa)), celkę absorpcyjną, w której umieszczona jest próbka badana oraz detektor w postaci radioodbiornika superheterodynowego. Widmo uzyskuje się poprzez przemiatanie częstotliwości źródła w celu znalezienia sygnału pochodzącego od badanej próbki. Prostą odmianą tego układu jest technika, w której do celki absorpcyjnej wprowadza się elektrody, do których doprowadzany jest prąd zmienny, co skutkuje modulacją częstotliwości przejść rotacyjnych. Ta technika nazywana jest modulacją Starka i pozwala na detekcję, która jest wrażliwa na zmianę faz, co podnosi czułość metody. Spektroskopia absorpcyjna jest odpowiednia dla próbek stałych termodynamicznie w temperaturach pokojowych.
Metody spektroskopowe wykorzystujące mikrofale zaczęły być szeroko stosowane od czasów II wojny światowej, za sprawą odkryć w tym zakresie poczynionych do zastosowań wojskowych takich jak radar. Jedną z takich technicznych nowinek był klistron, który znalazł ogromne zastosowanie w wielu dziedzinach. Pierwsze urządzenie dla celów komercyjnych zostało wyprodukowane w 1970 r. przez firmę Hewlett-Packard i było szeroko stosowane w badaniach podstawowych. Następnie motorem napędowym dla tego typu badań był szybki rozwój w zakresie systemów obrony rakietowej oraz innych zastosowań wojskowych i kosmicznych.
Większość układów laboratoryjnych stanowią spektrometry typu: "Balle-Flygare" lub "chirped-pulse Fourier transform microwave" (FTMW).
Podstawy teoretyczne spektroskopii wykorzystującej transformację Fouriera są analogiczne do spektroskopii NMR. Zachowanie układu opisują optyczne równania Blocha. W pierwszej kolejności generowany jest krótki impuls mikrofalowy, który pozostaje w rezonansie z częstotliwością przejścia rotacyjnego materiału próbki. Molekuły, które pochłoną energię tego impulsu, zaczynają rotować spójnie w fazie z padającym promieniowaniem. Dezaktywacja pulsu mikrofalowego powoduje utratę spójności przez molekułę, co wiąże się z emisją promieniowania w zakresie mikrofalowym. Ten impuls zwany impulsem swobodnego zaniku (FID – "Free Induction Decay") jest następnie rejestrowany przez układ pomiarowy. Czas jego trwania wynosi 1–100 mikrosekund w zależności od ustawień instrumentu pomiarowego. Następnie impuls przetwarzany jest na sygnał cyfrowy i zapisywany za pomocą oscyloskopu. Transformacja Fouriera umożliwia natomiast przejście z domeny czasu (wykres intensywności impulsu FID względem czasu) do domeny częstotliwości (wykres intensywności impulsu względem częstotliwości). Proces jest powtarzany, a wyniki składane i uśredniane tak, aby uzyskać odpowiedni stosunek sygnału do szumu dla badanego widma.
Spektrometr FTMW typu Balle-Flygare.
Naukowcy zaczęli stosować spektrometry typu FTMW, odkąd tylko rozwiązania w dziedzinie elektroniki umożliwiły odpowiednio szybki cyfrowy zapis widm. T.J. Balle i W.H. Flygare opracowali technikę pomiarową oraz nowy model spektrometru, który był szeroko stosowany przez następne trzydzieści lat w laboratoriach na całym świecie. Balle, Campbell, Keenan i Flygare pokazali, że technika FTMW może być zastosowana wewnątrz celki pomiarowej tzw. „free space cell” zawierającej komorę próżniową z wnęką Fabry-Perota. Technika ta pozwala na próbkowanie w milisekundy po tym, jak próbka przejdzie szybkie schłodzenie do temperatury kilku Kelwinów w strumieniu gazu. Szybkie schłodzenie molekuł do niskich temperatur powoduje koncentrację dostępnej populacji stanów o najniższym poziomie energii rotacji. W połączeniu z zaletami wnęki Fabry-Perota rozwiązanie to znacznie podnosi czułość i rozdzielczość tak skonstruowanego układu. Dzięki temu stała się również możliwa obserwacja molekuł bardzo słabo związanych, ponieważ w tak niskich temperaturach nie są one w stanie uzyskać wystarczającej energii, aby przejść fragmentację lub aby mogła zajść reakcja chemiczna. Wnęka Fabry-Perota może być wprowadzana w rezonans dla częstotliwości z zakresu 6–18 GHz, szerokość pasma dla jednego pomiaru wynosi ok. 1MHz.
Spektrometr chirped-pulse FWMW.
Jak wspomniano powyżej, wczesne modele spektrometrów, w tym spektrometry FTMW typu Balle-Flygare, ze względu na zastosowaną elektronikę miały ograniczone do ok. 1 MHz możliwości zapisu zarejestrowanego widma w trakcie jednego pomiaru. Zastosowanie nowoczesnych, dużo szybszych przetworników cyfrowych pozwoliło na konstrukcję szerokopasmowych spektrometrów mikrofalowych. B.H. Pete z Uniwersytetu w Wirginii skonstruował spektrometr, który zachowując wiele z zalet spektrometru FTWM typu Balle-Flygare, wykorzystuje równocześnie najnowsze rozwiązania z zakresu elektroniki takie jak szybki generator przebiegów dowolnych (częstotliwość próbkowania &gt;4 GS/s) umożliwiający wygenerowanie spolaryzowanego impulsu mikrofalowego (tzw. „chirped pulse”), którym można przemiatać do 12 GHz częstotliwości w mniej niż mikrosekundę, a także szybki oscyloskop (częstotliwość próbkowania &gt;40 GS/s) umożliwiający przetworzenie na zapis cyfrowy oraz zastosowanie transformacji Fouriera sygnału FID. Szerokość pasma dla jednego pomiaru dla tak skonstruowanego układu wynosi już 12 GHz. Pozwoliło to na znaczne przyspieszenie prac badawczych. Setki przejść mogą zostać zmierzone równocześnie w relatywnie krótkim czasie, podczas gdy zastosowanie do tego celu spektrometru starszego typu wymagałoby miesięcy pracy.
Zastosowanie.
Głównym zastosowaniem widma rotacyjnego w chemii jest wyznaczanie struktury geometrycznej małych cząsteczek (długości wiązań oraz kątów i kątów dwuściennych między nimi). Służy ono także do wyznaczania (z intensywności linii widmowych) temperatury odległych obiektów. Widma rotacyjne molekuł umieszczonych w zewnętrznym polu elektrycznym (wykazujące efekt Starka) służą też do wyznaczania elektrycznego momentu dipolowego.
Pierwsze zastosowania spektroskopii rotacyjnej dotyczyły badań podstawowych w zakresie fizyki cząstek. Jest to wyjątkowo precyzyjne narzędzie, które umożliwiło wyznaczenie geometrii cząsteczek, a także ich kompleksów w fazie gazowej. Zrozumienie słabych oddziaływań takich jak oddziaływania van der Waalsa, wiązania wodorowe i halogenowe było możliwe właśnie dzięki badaniom z zastosowaniem spektroskopii rotacyjnej. Jeśli możliwa jest również obserwacja struktury subtelnej lub nadsubtelnej, technika ta pozwala również na analizę struktury elektronowej molekuł.
W połączeniu z radioteleskopią spektroskopia rotacyjna odgrywa istotną rolę w radioastronomii, pozwalając na badania składu izotopowego oraz rozmieszczenia molekuł w przestrzeni międzygwiezdnej. Wszechświat pełen jest źródeł promieniowania mikrofalowego, a absorpcyjne widma rotacyjne rejestrowane są właśnie w tym zakresie promieniowania elektromagnetycznego, dlatego też widma te stanowią bogate źródło informacji o materii międzygwiezdnej. Rozkład intensywności w takim widmie niesie dodatkowo informację na temat temperatury odległych ciał niebieskich.

</doc>
<doc id="1273397" url="https://pl.wikipedia.org/wiki?curid=1273397" title="Andrzej Fredro">
Andrzej Fredro



</doc>
<doc id="1273398" url="https://pl.wikipedia.org/wiki?curid=1273398" title="Jelgavas akadēmiskā ģimnāzija">
Jelgavas akadēmiskā ģimnāzija

Jelgavas akadēmiskā ģimnāzija – najstarsza i najbardziej prestiżowa szkoła średnia na terenie obecnej Łotwy działająca w latach 1772-1945 w Jełgawie.
Historia.
Szkoła powstała w 1772 r. z inicjatywy Piotra Birona (stąd dawa nazwa "Academia Petrina") jako pierwsza szkoła wyższa na terenie obecnej Łotwy. Budynek, w którym odbywały się zajęcia, zaprojektował duński architekt S. Jensen. 29 maja 1775 r. odbyły się tu pierwsze wykłady. Po włączeniu Kurlandii do Rosji w 1795 r. car Paweł I przekształcił szkołę w uniwersytet, jednak po kilku latach Aleksander I obniżył jej rangę do gimnazjum oświeconego ("Gimnasium Illustre"). Od 1838 r. szkoła była głównym gimnazjum guberni kurlandzkiej, w jej murach mieściło się m.in. muzeum Kurlandii i Semigalii.
Po likwidacji podobnych placówek na ziemiach zabranych Rzeczypospolitej przez Rosję Mitawa stała się główną placówką (poza szkołami w Krożach i Szawlach), w której kształcili się polscy i litewscy gimnazjaliści z terenów byłego Wielkiego Księstwa Litewskiego.
Po wybuchu I wojny światowej szkołę przeniesiono w 1915 r. do Taganrogu. Po uzyskaniu przez Łotwę niepodległości w 1918 roku gimnazjum ponownie rozpoczęło działalność, tym razem jako Mitawskie (Jełgawskie) Gimnazjum Realne, a od 1922 r. pod nazwą Państwowego Gimnazjum Klasycznego. W 1934 r. patronem szkoły został książę Piotr Biron.
Wychowankowie.
Wśród postaci znaczących w życiu kulturalnym i politycznym Litwy, Łotwy i Polski uczęszczających do gimnazjum znaleźli się m.in. Jānis Čakste, Antanas Smetona, Vladas Mironas, Ernestas Galvanauskas, Mykolas Sleževičius.

</doc>
<doc id="1273399" url="https://pl.wikipedia.org/wiki?curid=1273399" title="Wiaczesław Ragozin">
Wiaczesław Ragozin

Wiaczesław Ragozin, ros. Вячеслав Васильевич Рагозин (ur. 8 października 1908 w Petersburgu, zm. 11 marca 1962 w Moskwie) – rosyjski szachista, dziennikarz i sędzia szachowy, arcymistrz od 1950 roku, drugi mistrz świata w szachach korespondencyjnych.
Kariera szachowa.
Pierwsze znaczące sukcesy zaczął odnosić w drugiej połowie lat 20. XX wieku. W 1927 r. zwyciężył w Berlinie, w 1928 podzielił I m. w Leningradzie, a w 1930 r. wygrał mecz z Aleksandrem Iljinem-Żeniewskim i otrzymał tytuł mistrza. W kolejnych latach odniósł szereg sukcesów, m.in.:
Dzięki swoim osiągnięciom (przede wszystkim sukcesowi w memoriale Czigorina w 1947 r., gdzie wyprzedził m.in. Izaaka Bolesławskiego, Wasilija Smysłowa, Aleksandra Kotowa i Paula Keresa) Międzynarodowa Federacja Szachowa przyznała mu w 1950 r. tytuł arcymistrza. Rok później otrzymał tytuł sędziego klasy międzynarodowej. W połowie lat 50. zaczął uczestniczyć w rozgrywkach korespondencyjnych, największy sukces odnosząc w 1959 r., zwyciężając w drugim finale indywidualnych mistrzostw świata, za co otrzymał tytuł arcymistrza gry korespondencyjnej.
Od połowy lat 40. był bliskim współpracownikiem Michaiła Botwinnika i uważany był za jednego ze współtwórców jego późniejszych sukcesów. Wniósł również znaczny wkład w rozwój teorii debiutów, obroną Ragozina nazywany jest jeden z wariantów gambitu hetmańskiego nieprzyjętego, który powstaje po posunięciach (bądź z przestawieniem posunięć): 1.d4 d5 2.c4 e6 3.Sf3 Sf6 4.Sc3 Gb4 i w encyklopedii otwarć szachowych oznaczony jest symbolem D38.
Od 1946 r. był redaktorem naczelnym prestiżowych szachowych czasopism "Шахматы в СССР" i "Шахматный бюллетень", natomiast od 1947 r. – wiceprezydentem FIDE (obie te funkcje pełnił aż do swojej śmierci). Zmarł w 1962 r. podczas pracy nad wydaniem książki ze swoimi najlepszymi partiami (wydawnictwo to ukazało się w 1964 r. pod tytułem "Избранные партии Рагозина" i zawierało 74 wybrane partie z jego bogatej kariery).
Według systemu rankingowego Chessmetrics, najwyżej klasyfikowany był w 1946 r., posiadał wówczas 2699 punktów i zajmował 11. miejsce na świecie.

</doc>
<doc id="1273403" url="https://pl.wikipedia.org/wiki?curid=1273403" title="Twarze i maski">
Twarze i maski

Twarze i maski – polski telewizyjny serial obyczajowy wyprodukowany w 2000 roku w reżyserii Feliksa Falka i z jego scenariuszem. Akcja rozgrywa się latach 1974–2000 i toczy się za kulisami warszawskiego teatru (nazwano go tu "Teatrem Miejskim"). Założeniem twórców serialu było zaprezentowanie w nim relacji pomiędzy życiem codziennym ludzi teatru i ich pracą artystyczną. W kolejnych odcinkach poznajemy bliżej jednego z bohaterów i jego perypetie ukazane w szerszym kontekście. Sceny w teatrze realizowano w warszawskim Teatrze Dramatycznym.
Lista odcinków wraz z obsadą.
1. Kat. Rok 1974.
Znany reżyser Radosław Wieluński ma w Teatrze Miejskim wystawić sztukę „Św. Joanna”. Główną rolę ma w niej zagrać Agnieszka Horn, aktorka z niewielkim stażem. Reżyser znęca się na próbach na aktorce, której wytrzymałość psychiczna powoli się wyczerpuje. Dodatkowych kłopotów przysparza jej chora matka.
2. Propozycja. Rok 1976.
Andrzej Kapica, aktor Teatru Miejskiego to hazardzista, który popadł w kłopoty finansowe. Ostatnią deską ratunku wydaje się być nieoczekiwana propozycja zagrania poważnej roli w Teatrze Telewizji. Kapica zaniedbuje próby w Teatrze Miejskim, by przygotować się do czekającego przed nim zadania, po pewnym czasie jednak okazuje się, że planowany występ w telewizji nie dojdzie do skutku.
3. Antrakt. Rok 1978.
Bohaterami odcinka są Katarzyna Romańczuk, gwiazda Teatru Miejskiego i jej mąż Jakub. Sfrustrowany sukcesami żony i brakiem własnych osiągnięć opuszcza rodzinę, wynajmuje pokój i zaczyna dawać lekcje tańca. Wdaje się też w romans. Żona postanawia mu pomóc i załatwia mu w jednym ze spektakli ważną rolę.
4. Próba. Rok 1980.
Mieszkający z rodziną w Częstochowie Witold Szamot dostał propozycję powrotu do Teatru Miejskiego i zagrania ważnej roli w spektaklu „Trzy siostry”. Mimo sprzeciwu żony zdecydował się ją przyjąć. Wydarzenia na Wybrzeżu sprawiają jednak, że aktorzy nie zajmują się w należyty sposób próbami. Sfrustrowany Szamot zaczyna pić.
5. Dwie role. Rok 1983.
Aktorkę Annę Wirowską coraz bardziej zaczyna fascynować młody Kuba Opalski, który oprócz pracy w teatrze zaczyna zajmować się działalnością konspiracyjną. Zauroczona młodzieńcem kobieta zgadza się najpierw przechowywać tajemniczą paczkę, a następnie udostępnia Opalskiemu mieszkanie teściowej.
6. Ryszard III. Rok 1989.
Kujawa, jeden z najlepszych aktorów Teatru Miejskiego, znajduje się na życiowym zakręcie. Ma problemy z reżyserem spektaklu „Ryszard III”, w którym gra główną rolę, oraz byłą żoną, która nie chce pójść na ugodę w sprawie podziału majątku. Aby ułatwić sobie życie aktor zamawia u fotografa kompromitujące byłą żonę zdjęcia.
7. Świętoszek. Rok 1995.
Ryszard Gałecki podczas prób do „Świętoszka” dowiaduje się, że jego córka została pobita i zgwałcona. Podejrzewa o to bandę wyrostków terroryzujących osiedle. Postanawia na własną rękę wymierzyć sprawiedliwość.
8. Jubileusz. Rok 2000.
W Teatrze Miejskim z problemami, związanymi z kłopotami finansowymi teatru, przygotowania do przedstawienia „Wesele”. Tymczasem dyrektora teatru odwiedza jego była żona. Jej obecny mąż wykupił budynek, w którym mieści się Teatr Miejski i postanawia urządzić w nim multiplex. Jego dyrektor podejmuje próby ocalenia teatru.

</doc>
<doc id="1273405" url="https://pl.wikipedia.org/wiki?curid=1273405" title="Apur Sansar">
Apur Sansar

Apur Sansar (tłumaczenie: "Świat Apu", bengalski অপুর সংসার "Opur Shôngshar", tytuł angielski: "The World of Apu") – indyjski dramat, trzecia część trylogii o losach chłopca Apu na początku XX wieku w Bengalu (Apu Trilogy). Film zrealizowany w 1959 roku przez Satyajit Raya jest kontynuacją filmów "Aparajito" i "Pather Panchali". Scenariusz filmu oparto na prozie Bibhutibhushan Bandopadhyaya. W rolach głównych Soumitra Chatterjee i Sharmila Tagore.
W 1959 film stał się oficjalnym indyjskim kandydatem do rywalizacji o 32. rozdanie Oscara w kategorii filmu nieanglojęzycznego.

</doc>
<doc id="1273406" url="https://pl.wikipedia.org/wiki?curid=1273406" title="WSMC">
WSMC

WSMC ("The World Strong Man Cup Federation") – Federacja Pucharu Świata Siłaczy. Jedna z trzech światowych (obok IFSA i WSF) federacji siłaczy, zrzeszająca najsilniejszych ludzi świata.
Celem federacji jest popularyzacja sportu strongman, poprzez organizację zawodów strongmanów w różnych krajach świata i zapewnienie transmisji telewizyjnych z tych zawodów.
WSMC zajmuje się również działalnością dobroczynną poprzez wspieranie dostępu do sportu dla dzieci.
Siedziba federacji mieści się w Salzburgu, w Austrii. Honorowym prezesem WSMC jest legenda sportu strongman - Jouko Ahola.
Zawody.
Federacja organizuje zawody w cyklu Puchar Świata Siłaczy.

</doc>
<doc id="1273408" url="https://pl.wikipedia.org/wiki?curid=1273408" title="ITunes Originals – Red Hot Chili Peppers">
ITunes Originals – Red Hot Chili Peppers

iTunes Originals – Red Hot Chili Peppers – album z serii "iTunes Originals" Red Hot Chili Peppers, wydany w 2006 roku. Składa się on z jednych z najbardziej znanych piosenek grupy oraz komentarzy jej członków dotyczących dotychczasowej twórczości oraz życia prywatnego. Dodatkowo, na pierwszej ścieżce, muzycy przedstawiają się odwrotnie, tzn. John Frusciante jako Anthony Kiedis, Flea jako Chad Smith, Anthony Kiedis jako Hilarious J-Money Pants, a Chad Smith jako Flea.

</doc>
<doc id="1273409" url="https://pl.wikipedia.org/wiki?curid=1273409" title="Vladas Mironas">
Vladas Mironas

Vladas Mironas (ur. 22 czerwca 1880 roku w Kłodziszkach koło Rakiszek, zm. 18 lutego 1953 we Włodzimierzu nad Klaźmą) - litewski ksiądz rzymskokatolicki i polityk, premier niepodległej Litwy w latach 1938-39. 
Już w młodości zaangażowany w litewski ruch niepodległościowy, wziął w 1905 roku udział w obradach wielkiego sejmu litewskiego w Wilnie. Wybrany do Taryby został jej drugim przewodniczącym (1918). Po odzyskaniu przez Litwę niepodległości wycofał się z polityki, pełniąc posługę kapłańską. 
W 1926 roku wszedł do Sejmu III kadencji (1926-27) z listy chrześcijańskiej demokracji. W 1938 roku prezydent Smetona powierzył mu urząd premiera republiki. W 1941 roku na krótko aresztowany przez władze sowieckie, ponownie uwięziony w 1945 roku. Wypuszczono go pod warunkiem współpracy z NKWD, jednak po dwóch latach znów aresztowany i wywieziony do Włodzimierza nad Klaźmą, gdzie zmarł w więzieniu.

</doc>
<doc id="1273410" url="https://pl.wikipedia.org/wiki?curid=1273410" title="Rakietowy pocisk antybalistyczny">
Rakietowy pocisk antybalistyczny

Rakietowy pocisk antybalistyczny – pocisk o napędzie rakietowym służący przede wszystkim do zwalczania innych pocisków rakietowych we wszystkich fazach ich lotu (Boost Phase, Midcourse Phase, Terminal Phase: upper tier i lower tier) np. pocisków balistycznych, manewrujących, niektóre (fazy terminalnej) mają możliwości też przeciwlotnicze mogąc zestrzeliwać: myśliwce, uzbrojone jak i nie bezpilotowe aparaty latające oraz śmigłowce (np. Patriot PAC-3), a nawet (każdej fazy) satelity na orbicie okołoziemskiej (np. Kinetic Energy Interceptor, Ground Based Interceptor czy Standard Missile 3 Block IA). Obecnie nowoczesne pociski antyrakietowe w większości są wyposażone w Głowica bojowa technologii hit-to-kill np. min.: GBI, KEI, SM-3, Patriot PAC-3, THAAD, PAD, AAD ale są też nowoczesne pociski z głowicą wybuchową np. Arrow 2, AMRAAM czy SM-6 ERAM. Pociski przeciwbalistyczne starego typu są uzbrojone w głowicę odłamkową np. MIM-104 Patriot oraz atomową: XLIM-49 Nike-Zeus, Sprint i Spartan czy A-350. Obecnie rzadko używa się głowic jądrowych do niszczenia innych głowic np. 53T6, 51T6 służące do ochrony w fazie terminalnej Moskwy, jest to spowodowane tworzeniem się szkodliwego dla zdrowia i środowiska promieniowania jądrowego.
Obecnie większość pocisków antybalistycznych na świecie należy do amerykańskiego systemu obrony antybalistycznej, gdyż to dla jego różnych wersji zostały opracowane, min.: KEI(wszystkie odmiany), GBI, Terminal High Altitude Area Defense, MIM-104 Patriot(wszystkie wersje), niektóre z serii Standard Missile (typu RIM-161 Standard Missile 3, RIM-174 Standard Missile 6 ERAM).
Historia rozwoju pocisków antyrakietowych w USA.
Najważniejsze historycznie pociski antybalistyczne, których zastosowana technika i możliwości są przełomowe:
Nike-Zeus.
Nike Zeus to pierwszy amerykański pocisk antyrakietowy służący do niszczenia głowic bojowych w ostatniej fazie lotu pocisku (Terminal Phase), przy użyciu głowicy atomowej o sile 400 kt oraz o zasięgu 400 kilometrów. Pocisk antybalistyczny powstał na przełomie lat 50 i 60 XX wieku.
Patriot PAC-3.
To pierwszy pocisk przeciwrakietowy fazy końcowej, systemu Patriot oraz w ogóle jako pocisk antybalistyczny tej fazy w którym zastosowano głowicę kinetyczną Extended Range Interceptor Technology (ERINT). Dzięki zastosowaniu głowicy kinetycznej a nie wybuchowej jak w starszych wersjach PAC-1 PAC-2, skuteczność zniszczenia rakiety balistycznej wynosi ok. 90% w porównaniu do poprzednich wersjach gdzie wynosiła 33 procent. Pierwsza jego wersja weszła do służby w 1995 r. a najnowsza w 2003.
Ground Based Interceptor.
Jest to pierwszy antybalistyczny pocisk bazowania naziemnego fazy środkowej (Midcourse Phase), który niszczy swoją głowicą Exoatmospheric Kill Vehicle - EKV technologii hit-to-kill nie wrogi pocisk balistyczny a jego głowicę, po oddzieleniu w kosmosie się od reszty rakiety. Pierwsze pociski tego typu weszły do uzbrojenia USA w 2004 roku.
Antyrakieta ta ma właściwości przeciwsatelitarne. Docelowo głowica EKV ma zostać zastąpiona wielogłowicowy modułem MKV uzbrojonym w 20 kinetycznych głowic.
Kinetic Energy Interceptor.
KEI to pierwszy antybalistyczny pocisk rakietowy opracowanym po wycofaniu się USA z Traktatu ABM, który zabraniał konstruowania takich pocisków. KEI jako pierwsza antyrakieta ma możliwość zwalczania pocisków balistycznych w fazie początkowej lotu (Boost Phase), oraz środkowej po oddzieleniu się już głowicy. Jako pierwszy i jedyny pocisk antybalistyczny ma możliwość przenoszenia głowicy kinetycznej LEAP, EKV czy docelowej wielogłowicowej MKV (Multiple Kill Vehicle) wyposażonej w kilkanaście głowic (15). Wszystkie jego wersje mają możliwości antysatelitarne.
Standard Missile 3 Block IA.
SM 3 Block IA to pierwszy morski antybalistyczny pocisk użytkowany przez USA i Japonię z rodziny Standard Missile z głowicą kinetyczną LEAP (Lightweight Exo-Atmospheric Projectile), jak i w ogóle z głowicą technologii "Uderzyć aby Zabić" (ang. Hit-To-Kill). Pocisk ten powstał na bazie nigdy nie wprowadzonego do użytku pocisku antybalistycznego z głowicą odłamkową Standard Missile 2ER Block IV, i wszedł do linii w 2004 r. Zmodyfikowana wersja SM 3 IA potrafi we współpracy ze zmodernizowanym radarem SBX niszczyć satelity np. zestrzelenie USA 193.

</doc>
<doc id="1273411" url="https://pl.wikipedia.org/wiki?curid=1273411" title="Pokemon Red">
Pokemon Red



</doc>
<doc id="1273415" url="https://pl.wikipedia.org/wiki?curid=1273415" title="Leszek Lubicz-Nycz">
Leszek Lubicz-Nycz

Leszek Władysław Lubicz-Nycz (ur. 20 sierpnia 1899 w Brzesku, zm. 22 września 1939 w Burakowie albo w Łomiankach) – polski szermierz, major artylerii Wojska Polskiego. Brązowy medalista olimpijski z Los Angeles.
Życiorys.
Urodził się 20 sierpnia 1899 w Brzesku, w rodzinie lekarza Henryka (zm. 1920) i Konstancji z Junosza-Borkowskich. Jego młodszy brat Bronisław walczył w powstaniu warszawskim. Początkowo uczęszczał do gimnazjum w Bochni, naukę kontynuował w tzw. II gimnazjum w Nowym Sączu (maturę zdał w 1917). Ukończył Centralną Wojskową Szkołę Gimnastyki i Sportu w Poznaniu oraz dwuletni kurs szermierczy u słynnego węgierskiego trenera Brli Szombathely’ego. W czasie I wojny światowej ochotniczo służył w Legionach Polskich, w 6 pułku piechoty, a od 24 listopada 1916 do 29 września 1917 – w 1 pułku artylerii.
Od 13 listopada 1918 był żołnierzem Wojska Polskiego. Od 1 lutego 1919 do 1 lutego 1921 służył w 1 pułku artylerii górskiej. Za udział w wojnie polsko-bolszewickiej był wielokrotnie odznaczany, m.in. Krzyżem Srebrnym Orderu Virtuti Militari, a w 1934 również Węgierskim Krzyżem Zasługi. W okresie międzywojennym służył w artylerii, pracował także na uczelniach wojskowych.
Podczas kampanii wrześniowej 1939 w stopniu majora dowodził 2 dyonem 14 pal w składzie 14 Dywizji Piechoty Armii „Poznań”. Brał udział m.in. w bitwie nad Bzurą, potem w walkach odwrotowych na przedpolach Warszawy. Zginął w bitwie pod Łomiankami, na Wale Wiślanym w okolicy Prochowni podczas próby przebicia się do oblężonej Warszawy. Pośmiertnie został awansowany do stopnia podpułkownika. Pochowany na cmentarzu w Kiełpinie. Jego zwłoki ekshumowano i złożono (19 marca 1940) na Cmentarzu Wojskowym na Powązkach (kwatera A10-1-28).
W okresie międzywojennym był jednym z najlepszych szablistów w Polsce, walczył także we florecie. W 1929 zdobył mistrzostwo Armii, a w 1931 indywidualne mistrzostwo Polski w szabli. Był członkiem narodowej reprezentacji szablistów, która zdobyła brązowe medale Mistrzostw Europy w Liége w 1930 oraz w Warszawie w 1934. Startował w barwach klubów warszawskich i poznańskich. Był instruktorem szermierki i narciarstwa w Centralnym Instytucie Wychowania Fizycznego w Warszawie, autorem podręcznika do jazdy na nartach.
Upamiętnienie.
Na ścianie Integracyjnego Centrum Dydaktyczno-Sportowego w Łomiankach upamiętniono mjr. Leszka Lubicz-Nycza – szablistę i olimpijczyka, który zginął w bitwie pod Łomiankami.

</doc>
<doc id="1273418" url="https://pl.wikipedia.org/wiki?curid=1273418" title="Chryzostom Gołębiowski">
Chryzostom Gołębiowski

Chryzostom Gołębiowski herbu Prawdzic (ur. ok. 1654 koło Nowego Korczyna, zm. 16 kwietnia 1700 w Warszawie) – kaznodzieja nadworny króla Jana III Sobieskiego.
Życiorys.
W 1671 wstąpił do zakonu augustianów w Krakowie, w 1674 złożył profesję zakonną. Studia filozoficzne odbył w Krakowie i w Warszawie. Dla pogłębienia wiedzy wysłany do Paryża, gdzie w augustiańskim Collegium Maius słuchał teologii i prawa. W 1678 uzyskał stopień doktora teologii na uniwersytecie w Valence. W latach 1685–1688 był przeorem klasztoru warszawskiego i wizytatorem zakonu. Mianowany nadwornym kaznodzieją królewskim, po raz pierwszy wystąpił z mową na otwarcie obrad sejmu w Grodnie w 1688. Po 1688 trzykrotnie wybierany prowincjałem zakonu (1688–1694 z krótką przerwą w 1691, 1697–1700). Kilkakrotnie odrzucał ofiarowane mu biskupstwa.
Jego kazania sejmowe, pasyjne, niedzielne i świąteczne ukazały się drukiem dopiero w 1757 we Lwowie pt. "Głos wołającego na puszczy augustiańskiej... to jest kazania na wszystkie niedziele całego roku, podczas sejmów, tudzież na różnych miejscach przed Majestatem JKMci miane".

</doc>
<doc id="1273419" url="https://pl.wikipedia.org/wiki?curid=1273419" title="Ulica Marywilska w Warszawie">
Ulica Marywilska w Warszawie

Ulica Marywilska – ulica w warszawskich dzielnicach Białołęka i Targówek.
Przebieg.
Ulica Marywilska jest częścią ciągu komunikacyjnego – Szwedzka – rondo Żaba – Odrowąża – Wysockiego – Marywilska – Czołowa – Wałuszewska. 
Po drodze krzyżuje się m.in. z Odlewniczą, Daniszewską i Płochocińską. Jest jednojezdniowa na prawie całej swej długości. Nie posiada ścieżki rowerowej.
Historia.
Nazwa ulicy związana jest z Marywilem – dawnym folwarkiem znajdującym się na obrzeżach Białołęki.
Do czasu rozbiórki w latach 1926–1932 w pobliżu dzisiejszej ulicy Marywilskiej znajdował się jeden z fortów pierścienia zewnętrznego Twierdzy Warszawa – fort „Marywil“, którego zadaniem była m.in. osłona pobliskiej linii kolejowej.

</doc>
<doc id="1273424" url="https://pl.wikipedia.org/wiki?curid=1273424" title="Pisklęta">
Pisklęta



</doc>
<doc id="1273429" url="https://pl.wikipedia.org/wiki?curid=1273429" title="Pather Panchali">
Pather Panchali

Pather Panchali (ang. "Song of the Road", bengalski পথের পাঁচালী "Pôther Pãchali") − indyjski dramat filmowy z 1955 roku w reżyserii Satyajita Raya. Debiut reżyserski Raya jest pierwszą częścią jego trylogii o losach chłopca Apu na początku XX wieku w Bengalu. Kolejne dwie części to "Aparajito" i "Apur Sansar". Film (adaptacja prozy Bibhutibhushana Bandyopadhyaya) jest uznawany za jeden z najwybitniejszych filmów swoich czasów.
Opis fabuły.
Bengalska wieś, lata 20. XX wieku. Żyjąca tu od pokoleń rodzina Ray przymiera głodem. Mimo swego wykształcenia Haribara (Kanu Chatterjee), poetę i kapłana bramińskiego nie stać ani na naprawę domu, który może nie przetrwać kolejnego monsunu, ani na wyprawę dla dorastającej córki Durgi (Uma DasGupta). Ona sama podkrada owoce z sadu, który rodzina musiała oddać za długi. Małemu synkowi Apu (Sabir Chatterjee) znudziło się codzienne jedzenie ryżu. Umęczona strachem o jutro jego matka Sarbojaya (Karuna Chatterjee) wyżywa się na starej ciotce Indir (Chunibala Devi), wyganiając ją z domu. W tej sytuacji zniechęcony trudem zdobycia pracy na miejscu Haribar wyjeżdża z wioski. Rodzina daremnie czeka na jego powrót. Gdy resztki biżuterii Sarboyi zostają sprzedane na kupno ryżu, od jej męża przestają przychodzić nawet listy.

</doc>
<doc id="1273430" url="https://pl.wikipedia.org/wiki?curid=1273430" title="Odwet za Szczuczyn">
Odwet za Szczuczyn



</doc>
<doc id="1273431" url="https://pl.wikipedia.org/wiki?curid=1273431" title="Taraxacum">
Taraxacum



</doc>
<doc id="1273432" url="https://pl.wikipedia.org/wiki?curid=1273432" title="Above the rim">
Above the rim



</doc>
<doc id="1273433" url="https://pl.wikipedia.org/wiki?curid=1273433" title="Kiczorka (Cyl Hali Śmietanowej)">
Kiczorka (Cyl Hali Śmietanowej)

Kiczorka (1298 m) – szczyt w Beskidzie Żywieckim, w zachodniej części Pasma Policy, położony na zachód od Policy. W przewodnikach turystycznych i na mapach był opisywany jako Cyl Hali Śmietanowej. Drugi człon nazwy pochodził od dawniej istniejącej w jego szczytowych partiach Hali Śmietanowej. Z powodu nieopłacalności ekonomicznej dawno już zaprzestano jej użytkowania i została zalesiona. Nazwa Cyl prawdopodobnie jest przeniesieniem nazwy szczytu Małej Babiej Góry, dawniej zwanej Cylem. Na dawnych mapach Kiczorka opisywana była także jako Pięć Kopców lub Kopiste. Te nazwy pochodzą prawdopodobnie od austriackich kopców, które wyznaczały granicę z Węgrami. Nazwę Kiczorka wprowadzono niedawno i pochodzi od znajdującego się na jej północnym bocznym ramieniu szczytu Kiczorka (1012 m).
Kiczorka jest zwornikiem, gdyż od głównego grzbietu odgałęziają się na niej dwa boczne – jeden na północ, w kierunku Kiczorki (1012 m), drugi na zachód, w stronę szczytu Mosorna (dawniej Mosorny Groń). Ponadto grzbiet główny zmienia na szczycie kierunek przebiegu z równoleżnikowego na południkowy (patrząc od strony Policy skręca na południe do szczytu Pólko). Nieopodal szczytu, w punkcie widokowym znajduje się charakterystyczna formacja skalna zwana Bocianim Gniazdem. Niegdyś rozległe widoki na północne stoki Babiej Góry oraz Pasmo Jałowieckie, obecnie ograniczone przez las.
Przy szlaku turystycznym wiodącym grzbietem Pasma Policy między Kiczorką a Policą trafiają się jeszcze postawione przez Niemców podczas II wojny światowej słupki graniczne, obecnie wywrócone. Trafiają się także pojedyncze kępy kosodrzewiny.
Szlaki turystyczne.
W okolicy szczytu przebiegają również:

</doc>
<doc id="1273441" url="https://pl.wikipedia.org/wiki?curid=1273441" title="Makinohara">
Makinohara

 – miasto w Japonii, w prefekturze Shizuoka (środkowe Honsiu).
Położenie.
Miasto leży w środkowej części prefektury Shizuoka nad zatoką Suruga. Miasto graniczy z Shimadą, Omaezaki i Kikugawą w prefekturze Shizuoka.
Historia.
Miasto powstało 11 października 2005 roku, z połączenia miasteczek: Sagara i Haibara.
Transport.
Przez miasto przebiega autostrada Tōmei, która łączy Tokio i Nagoję.

</doc>
<doc id="1273446" url="https://pl.wikipedia.org/wiki?curid=1273446" title="Siksa">
Siksa



</doc>
<doc id="1273447" url="https://pl.wikipedia.org/wiki?curid=1273447" title="Ellen G. White Estate">
Ellen G. White Estate

Ellen G. White Estate, Inc., lub krócej White Estate – oficjalna instytucja działająca przy Generalnej Konferencji Kościoła Adwentystów Dnia Siódmego, założona przez Ellen G. White w celu sprawowania opieki prawnej nad jej twórczością. Siedziba głównego biura organizacji znajduje się przy światowej centrali Generalnej Konferencji Kościoła w Silver Spring, w stanie Maryland, Stany Zjednoczone. White Estate posiada swoje oddziały i ośrodki badawcze na całym świecie, często przy adwentystycznych uczelniach wyższych i uniwersytetach.
Misja.
Misją White Estate jest upowszechnianie twórczości Ellen G. White w kręgach chrześcijańskich, tłumaczenie publikacji na inne języki świata oraz udostępnianie źródeł oryginalnych dotyczących dzieł i życia autorki, które są własnością organizacji. Przy White Estate istnieją różne komitety badawcze zajmujące się analizą twórczości Ellen G. White oraz sporządzaniem materiałów do badań nad jej twórczością, np. słowników, czy konkordancji do dzieł Ellen G. White. Podczas ogólnoświatowej sesji Generalnej Konferencji Kościoła Adwentystów Dnia Siódmego w 2000 r. w Toronto, misja White Estate została rozszerzona o kolejne zadania, m.in. sprawowanie odpowiedzialności nad historią adwentyzmu i upowszechnianie jej.

</doc>
<doc id="1273448" url="https://pl.wikipedia.org/wiki?curid=1273448" title="ITunes Originals – Patti Smith">
ITunes Originals – Patti Smith

iTunes Originals – Patti Smith – album Patti Smith z serii "iTunes Originals", wydany 8 stycznia 2008 roku. Składa się on z piosenek artystki oraz jej komentarzy dotyczących dotychczasowej twórczości oraz życia prywatnego. Płyta jest wydawnictwem cyfrowym, dostępnym wyłącznie poprzez iTunes Store – nigdy nie była dostępna w sklepach.

</doc>
<doc id="1273454" url="https://pl.wikipedia.org/wiki?curid=1273454" title="ITunes Originals – Something for Kate">
ITunes Originals – Something for Kate

iTunes Originals – Something for Kate – album australijskiej grupy rockowej Something for Kate, z serii "iTunes Originals", wydany 22 maja 2007 roku. Wydawnictwo, prócz piosenek zespołu, zawiera także wywiady z jego członkami. Płyta jest wydawnictwem cyfrowym, dostępnym wyłącznie poprzez iTunes Store – nigdy nie była dostępna w sklepach.

</doc>
<doc id="1273455" url="https://pl.wikipedia.org/wiki?curid=1273455" title="...Phobia">
...Phobia

...Phobia – drugi album studyjny włoskiego duetu Benassi Bros., w skład którego wchodzą producenci: Benny Benassi oraz jego kuzyn – Alle Benassi. Krążek wydany został w 2005 roku. Na płycie znajdują się utwory zaliczane do takich gatunków muzyki elektronicznej jak electro house, czy electroclash. Na krążku swoich głosów użyczyli:

</doc>
<doc id="1273456" url="https://pl.wikipedia.org/wiki?curid=1273456" title="Brent Wilson">
Brent Wilson

Brent Matthew Wilson (ur. 20 sierpnia 1987 w Las Vegas), to były basista amerykańskiej grupy Panic! at the Disco. Jego miejsce przejął Jon Walker.

</doc>
<doc id="1273459" url="https://pl.wikipedia.org/wiki?curid=1273459" title="Phobia">
Phobia

"Phobia" (1980) – powieść Grahama Mastertona (wydał ją pod pseudonimem Thomas Luke). Książka nie została wydana w Polsce.

</doc>
<doc id="1273468" url="https://pl.wikipedia.org/wiki?curid=1273468" title="Brian George Hewitt">
Brian George Hewitt

Brian George Hewitt (ur. 11 listopada 1949) - angielski językoznawca, kaukazolog i kartwelista. Dyrektor Zakładu Bliskiego i Środkowego Wschodu na Wydziale Studiów Afrykańskich i Orientalnych Uniwersytetu Londyńskiego. Zainteresowany przede wszystkim językami abchasko-adygijskimi oraz językami kartwelskimi. W kwestii konfliktu abchasko-gruzińskiego zdecydowanie opowiada się po stronie abchaskiej.

</doc>
<doc id="1273474" url="https://pl.wikipedia.org/wiki?curid=1273474" title="Rie Mastenbroek">
Rie Mastenbroek

Hendrika Wilhelmina "Rie" Mastenbroek (ur. 26 lutego 1919 w Rotterdamie; zm. 6 listopada 2003 tamże) — holenderska pływaczka, specjalizująca się w stylu dowolnym. trzykrotna złota medalistka olimpijska z .
Podczas Letnich Igrzysk Olimpijskich 1936 w Berlinie zdobyła w wyścigach stylem dowolnym trzy złote medale: na dystansie 100 i 400 metrów oraz w sztafecie 4x100 m. Zdobyła także srebro w wyścigu na 100 m stylem grzbietowym, w którym wyprzedziła ja tylko jej rodaczka Nida Senff. W 1934 zdobyła także trzy złote i jeden srebrny medal, podczas mistrzostw Europy. Dziewięciokrotnie pobiła rekord świata. Znajduje się w Międzynarodowej Galerii Sław Pływania.

</doc>
<doc id="1273475" url="https://pl.wikipedia.org/wiki?curid=1273475" title="Omaezaki">
Omaezaki

 – miasto w Japonii, w prefekturze Shizuoka (środkowe Honsiu).
Położenie.
Miasto leży w środkowej części prefektury Shizuoka nad Oceanem Spokojnym. Miasto graniczy z Kakegawą, Makinoharą i Kikugawą w prefekturze Shizuoka.
Historia.
Miasto powstało 1 kwietnia 2004 roku, z połączenia miasteczek Omaezaki i Hamaoki.
Ekonomia.
W mieście znajduje się elektrownia atomowa Hamaoka.

</doc>
<doc id="1273476" url="https://pl.wikipedia.org/wiki?curid=1273476" title="Hendrika Mastenbroek">
Hendrika Mastenbroek



</doc>
<doc id="1273480" url="https://pl.wikipedia.org/wiki?curid=1273480" title="Koldbrann">
Koldbrann

Koldbrann - norweska grupa muzyczna wykonująca black metal. Powstała 2001 roku w miejscowości Drammen.

</doc>
<doc id="1273482" url="https://pl.wikipedia.org/wiki?curid=1273482" title="Jak w niebie (film 2004)">
Jak w niebie (film 2004)

Jak w niebie ("Så som i himmelen") – szwedzko-duński melodramat z 2004 roku w reżyserii Kaya Pollaka. W 2005 był nominowany do Oscara w kategorii Najlepszy film nieangielskojęzyczny.
Fabuła.
Daniel Dareus (Michael Nyqvist) jest międzynarodowej sławy dyrygentem. Jego największym marzeniem jest tworzenie muzyki, która otwiera ludzkie serca.
Akcja filmu zaczyna się w momencie, gdy Daniel na skutek problemów zdrowotnych rezygnuje z kariery i wraca do miasteczka, w którym spędził dzieciństwo. Zostaje dyrygentem chóru parafialnego. Pracując z amatorami, którzy mają więcej chęci niż umiejętności, sam odzyskuje radość obcowania z muzyką. Dzięki niemu chór nabiera profesjonalizmu, a jego członkowie zaczynają wierzyć w swoje siły również w życiu codziennym.

</doc>
<doc id="1273483" url="https://pl.wikipedia.org/wiki?curid=1273483" title="Kobra czarnobiała">
Kobra czarnobiała

Kobra czarnobiała ("Naja melanoleuca") – gatunek jadowitego węża z rodziny zdradnicowatych (Elapidae). Występuje od Senegalu po Etiopię i Afrykę Południową. Długość od 2 do 2,5 m. Młode dżetowoczarne z białymi lub szarymi cętkami, brzuch kremowy lub żółtawy, czarno lub brązowo cętkowany.
Pożywienie i polowanie.
Widząc ofiarę kobra zbliża się po cichu i z zębów jadowych pluje jadem na odległość. Węże te są doskonale zorientowane, gdzie jest najczulszy punkt ofiary. Pożywienie stanowią małe ssaki, ropuchy, ptaki.

</doc>
<doc id="1273484" url="https://pl.wikipedia.org/wiki?curid=1273484" title="Derek Boyer">
Derek Boyer

Derek Boyer, pseudonim The Island Warrior (ur. 14 czerwca 1969 w Lautoka) – australijski trójboista siłowy, zawodnik Machado brazylijskiego jiu-jitsu i strongman, fidżyjskiego pochodzenia.
Najlepszy australijski strongman w historii tego sportu. Dwunastokrotny w latach 2000 - 2011.
Życiorys.
Derek Boyer pierwszy raz wystartował w zawodach siłowych w 1992 r. Zadebiutował w zawodach siłaczy w 1996 r.
Wziął udział łącznie siedem razy w indywidualnych Mistrzostwach Świata Strongman, w latach 1996, 1997, 1998, 2000, 2001, 2002 i 2007. Sześciokrotnie, w latach 1996, 1998, 2000, 2001, 2002 i 2007, nie zakwalifikował się do finałów.
Z końcem sezonu 2010 zakończył karierę siłacza.
Pracuje w ochronie. Mieszka w mieście Albury.
Wymiary:
Rekordy życiowe (tylko z pasem):

</doc>
<doc id="1273486" url="https://pl.wikipedia.org/wiki?curid=1273486" title="Paul Westerberg">
Paul Westerberg

Paul Westerberg (ur. 31 grudnia 1959) – muzyk rockowy, członek nieistniejącej już grupy The Replacements, obecnie kontynuuje karierę solową.

</doc>
<doc id="1273494" url="https://pl.wikipedia.org/wiki?curid=1273494" title="Boursin (ujednoznacznienie)">
Boursin (ujednoznacznienie)



</doc>
<doc id="1273495" url="https://pl.wikipedia.org/wiki?curid=1273495" title="Kobra przylądkowa">
Kobra przylądkowa

Kobra przylądkowa ("Naja nivea") – gatunek jadowitego węża z rodziny zdradnicowatych z rodzaju "Naja". Występuje wyłącznie w Południowej Afryce.
Opis: długość od 1,5 do 1,8 m. Kolor bardzo zmienny od jednolicie żółtego do ciemnobrązowego z czarnymi cętkami.
Jad: jest równie toksyczny jak u mamby czarnej. Odpowiedzialna za większość zgonów spowodowanych przez węże w krajach Południowej Afryki.

</doc>
<doc id="1273496" url="https://pl.wikipedia.org/wiki?curid=1273496" title="Vergelmer">
Vergelmer

Vergelmer – szwedzka grupa muzyczna wykonująca black metal. Powstała w 1993 roku w miejscowości Åtvidaberg z inicjatywy muzyków grup Hypocrisy oraz Albion. Zespół zakończył działalność wkrótce po wydaniu pierwszego albumu.

</doc>
<doc id="1273497" url="https://pl.wikipedia.org/wiki?curid=1273497" title="Mielno Koszalińskie">
Mielno Koszalińskie

Mielno Koszalińskie – przystanek kolejowy, a dawniej stacja kolejowa w Mielnie, w województwie zachodniopomorskim, w Polsce.
W roku 2017 przystanek obsługiwał 50–99 pasażerów na dobę.

</doc>
<doc id="1273500" url="https://pl.wikipedia.org/wiki?curid=1273500" title="Strzeżenice (przystanek kolejowy)">
Strzeżenice (przystanek kolejowy)

Strzeżenice – zlikwidowany pomiędzy rokiem 1947 a 1959 przystanek kolejowy w Strzeżenicach, w województwie zachodniopomorskim, w Polsce.

</doc>
<doc id="1273502" url="https://pl.wikipedia.org/wiki?curid=1273502" title="Lama guanicoe">
Lama guanicoe



</doc>
<doc id="1273503" url="https://pl.wikipedia.org/wiki?curid=1273503" title="Blef (film)">
Blef (film)

Blef (ang. "The Hoax") – amerykański film z 2006 r. z Richardem Gere'em w roli głównej. Adaptacja książki Clifforda Irvinga.
Fabuła.
Głównym bohaterem jest Clifford Irving, który postanawia napisać fałszywą biografię Howarda Hughesa – przedsiębiorcy i budowniczego samolotów. Irving zatraca się zupełnie w podjętym przez siebie zadaniu: zaczyna udawać Howarda, naśladować ton jego głosu. Wie, że musi być niezwykle wiarygodny, bo tylko w ten sposób uda mu się oszukać wydawców. Choć wprowadza w błąd nawet swojego długoletniego współpracownika, ostatecznie na całym przedsięwzięciu nie wychodzi zbyt dobrze.

</doc>
<doc id="1273507" url="https://pl.wikipedia.org/wiki?curid=1273507" title="Lubelski Festiwal Nauki">
Lubelski Festiwal Nauki

Lubelski Festiwal Nauki – odbywający się od 2001 roku w Lublinie, jeden z największych festiwali naukowych w kraju, którego głównym celem jest upowszechnianie, promowanie oraz popularyzowanie nauki i badań naukowych w społeczeństwie. Festiwal ma za zadanie rozbudzanie ciekawości poznawczej i rozwijanie zainteresowania nauką wśród dzieci, młodzieży i dorosłych poprzez prezentację projektów realizowanych w uczelniach, instytucjach naukowo-badawczych i publicznych, a także integrację i współpracę społeczności lokalnej ze środowiskiem naukowym i twórczym Lubelszczyzny. Wstęp na wszystkie wydarzenia organizowane w ramach festiwalu jest bezpłatny. Na większość projektów, ze względu na ich specyfikę, obowiązuje wcześniejsza rejestracja i rezerwacja miejsc.
Preedycja.
Inicjatorem święta nauki we wschodniej Polsce był Uniwersytet Marii Curie-Skłodowskiej w Lublinie. Pracownicy uczelni, inspirując się prof. Davidem Shugarem i Festiwalem Nauki w Warszawie, zaszczepili idee przedsięwzięcia całej społeczności akademickiej. Preedycja Lubelskiego Festiwalu Nauki odbyła się w terminie 4-7.10.2001 r. W organizację festiwalu zaangażowały się Uniwersytet Marii Curie-Skłodowskiej oraz ówczesna Akademia Rolnicza (obecnie Uniwersytet Przyrodniczy w Lublinie). Podczas LFN pracownicy i studenci UMCS oraz AR zaprezentowali łącznie 63 projekty, a w całym wydarzeniu udział wzięło 20 tys. osób. W przeddzień zakończenia festiwalu na Placu Marii Curie-Skłodowskiej w Lublinie miał miejsce festyn rodzinny w trakcie którego zaprezentowano aktualne do chwili obecnej logo festiwalu z motywem oka symbolizującym ciekawość świata.
21 maja 2004 r. rektorzy pięciu lubelskich uczelni publicznych wspólnie z dyrektorem Instytutu Agrofizyki PAN w siedzibie Lubelskiego Towarzystwa Naukowego podpisali deklarację powołującą Lubelski Festiwal Nauki jako cykliczną imprezę popularyzującą naukę w społeczeństwie. Podpisy pod deklaracją złożyli: prof. dr hab. Marian Harasimiuk (UMCS), prof. dr hab. Zdzisław Targoński (AR), ks. prof. dr hab. Andrzej Szostek (KUL), prof. dr hab. Maciej Latalski (AM), prof. dr hab. Józef Kuczmaszewski (PL) oraz prof. dr hab. Ryszard Walczak (IA PAN).
Pierwsza edycja.
Oficjalna historia Lubelskiego Festiwalu Nauki rozpoczęła się od 18–24 września 2004 r., kiedy w organizacji festiwalu uczestniczyły wszystkie uczelnie publiczne Lublina: Uniwersytet Marii Curie-Skłodowskiej, Akademia Rolnicza, Katolicki Uniwersytet Lubelski, Akademia Medyczna, Politechnika Lubelska, a także instytuty naukowe: Instytut Agrofizyki im. Bohdana Dobrzańskiego PAN i Instytut Medycyny Wsi im. Witolda Chodźki oraz Muzeum Lubelskie. Podczas imprezy odbyły się 232 projekty naukowe, a liczbę osób biorących udział w festiwalu szacuje się na około 30 tys. W ramach LFN zorganizowano piknik naukowy, który miał miejsce na Starym Mieście, pozostałe projekty odbyły się w siedzibach organizatorów i współorganizatorów.
Druga edycja.
W trakcie II Lubelskiego Festiwalu Nauki 17-23.09.2005 r., w którym funkcję głównego organizatora pełnił ponownie Uniwersytet Marii Curie-Skłodowskiej w Lublinie, zgłoszono 177 projektów naukowych, udział wzięło 12 instytucji naukowo-badawczych, a do grona współorganizatorów dołączyli: Archiwum Państwowe w Lublinie, Instytut Uprawy Nawożenia i Gleboznawstwa – Państwowy Instytut Badawczy z siedzibą w Puławach, a także Polskie Radio Lublin i Gazeta Wyborcza.
Trzecia edycja.
III Lubelskiemu Festiwalowi Nauki 16-22.09.2006 r. przewodniczyła Akademia Rolnicza. W ramach festiwalu zrealizowano 237 projektów, a do współorganizacji wydarzenia przyłączyły się: Instytut Europy Środkowo-Wschodniej, Państwowe Muzeum na Majdanku, Caritas Archidiecezji Lubelskiej oraz TVP3 Lublin. Rok później wprowadzono nową formułę zgodnie z którą każdej kolejnej edycji festiwalu miała przewodniczyć inna uczelnia wyższa, a także przyświecać oryginalne hasło wokół którego zbudowany jest program merytoryczny wydarzenia.
Czwarta edycja.
IV Lubelski Festiwal Nauki odbył się w terminie 22-28.09.2007 r. pod hasłem „Humanista XXI wieku”, a głównym organizatorem wydarzenia został Katolicki Uniwersytet Lubelski. W gronie współorganizatorów festiwalu pojawiły się Wyższa Szkoła Oficerska Sił Powietrznych w Dęblinie oraz Państwowy Instytut Weterynaryjny – Państwowy Instytut Badawczy w Puławach. Po raz pierwszy w historii LFN rejestracja uczestników na poszczególne edycje projektów odbyła się przez wortal internetowy (S4LFN), którego opracowania pojęli się Jakub Grygiel i Michał Szych. Oprogramowanie S4LFN zostało także wykorzystane podczas kolejnej edycji festiwalu. Opracowaniem treści strony zajmował się dr Andrzej Zykubek z KUL, który był również pomysłodawcą systemu. W trakcie festiwalu zrealizowano 340 projektów. Piknik naukowy miał miejsce na Starym Mieście 23 września 2007 r.
Piąta edycja.
V Lubelski Festiwal Nauki odbył się 20-26.09.2008 r. pod hasłem „Wiedza lekarstwem duszy”. Wydarzeniem koordynował Uniwersytet Medyczny w Lublinie, a w jego trakcie zrealizowano 438 projektów upowszechniających naukę na których miejsca zarezerwowało 26,5 tys. osób. Rodzinny festyn naukowy został zorganizowany na Placu Zamkowym 21 września 2008 r.
Szósta edycja.
Podczas VI Lubelskiego Festiwalu Nauki 19-25.09.2009 r. „Nauka techniką życia” grono lubelskich naukowców, z wiodącą prym Politechniką Lubelską, zorganizowało 657 projektów, w których udział wzięło 25 tys. uczestników. We wszystkich wydarzeniach festiwalu (m.in. w wystawach, prezentacjach, konkursach i pikniku) uczestniczyło razem blisko 50 tys. osób. W 2009 r. festiwal po raz pierwszy przekroczył granice województwa: projekty popularyzujące naukę zgłosiły instytucje naukowo-badawcze z Tomaszowa Lubelskiego i Stalowej Woli. Piknik naukowy odbył się na Placu Zamkowym w dniu 20 września 2009 r.
Siódma edycja.
VII Lubelski Festiwal Nauki odbył się w dniach 18–24.09.2010 r. pod hasłem „Nauka przygodą życia”. Pod przewodnictwem Uniwersytetu Marii Curie-Skłodowskiej w Lublinie, pozostałych lubelskich uczelni publicznych oraz we współpracy ze środowiskami akademickimi i naukowymi Puław i Dęblina, zrealizowano 792 projekty upowszechniające naukę i badania naukowe. Piknik naukowy odbył się 19 września 2010 r. na Placu Marii Curie-Skłodowskiej w Lublinie.
Ósma edycja.
VIII Lubelski Festiwal Nauki odbył się w terminie 17-23.09.2011 r., a jego motto przewodnie brzmiało: „Nauka w służbie przyrody”. Wydarzeniem koordynował Uniwersytet Przyrodniczy. W trakcie wydarzenia zgłoszono 824 projekty w których udział wzięło 38 tys. uczestników. Piknik naukowy odbył się na terenie Miasteczka Akademickiego Uniwersytetu Marii Curie-Skłodowskiej w Lublinie w dniu 18 września 2011 r. W ramach festiwalu uczestnicy mogli m.in. poznać niezwykle fascynujące życie mrówek, odkryć tajniki filematologii, czyli nauki o pocałunkach, dowiedzieć się, jak ewoluował pieniądz na przestrzeni dziejów, a także zrozumieć naukowe oblicze miłości.
Dziewiąta edycja.
Podczas IX Lubelskiego Festiwalu Nauki 15-21.09.2012 r. pod hasłem „Nauka – Wiedza – Mądrość”, której przewodniczył Katolicki Uniwersytet Lubelski, zrealizowano 1002 projekty w których uczestniczyło 42 tys. osób. Piknik naukowy odbył się 16 września 2012 r. na Placu Litewskim w Lublinie. Podczas festiwalu można było uczestniczyć m.in. w wykładach na temat dojrzewania płciowego i jego wpływu na organizm człowieka oraz mechanizmów oszukiwania, jakie stosuje ludzki mózg.
Dziesiąta edycja.
W ramach X Lubelskiego Festiwalu Nauki 14-20.09.2013 r. „Człowiek – Nauka – Pasja”, który koordynował Uniwersytet Medyczny w Lublinie, odbyło się 1245 projektów upowszechniających naukę i badania naukowe, na które zgłosiło się 45 tys. uczestników. Piknik naukowy miał miejsce na Placu Litewskim w Lublinie 15 września 2013 r. Wśród ponad tysiąca projektów znalazły się m.in. prelekcje odnośnie tego, jak odróżnić biedronkę „ninja” od „bożej krówki”, tajemnic Sawantów – upośledzonych geniuszy, czy znaczenia gospodarczego kawy.
Jedenasta edycja.
XI Lubelski Festiwal Nauki odbył się w terminie 20-26.09.2014 r. pod hasłem „Nauka bez barier”, a funkcję głównego organizatora objęła Politechnika Lubelska. Podczas wydarzenia zrealizowano 1290 projektów naukowych. Piknik naukowy odbył się 21 września 2014 r. na Stadionie Arena Lublin.
Dwunasta edycja.
XII Lubelski Festiwal Nauki odbył się w dniach 19–25.09.2015 r. pod hasłem „Nauka drogą do Nobla”. Wydarzeniu przewodniczył Uniwersytet Marii Curie-Skłodowskiej w Lublinie. W jego trakcie zgłoszono 1129 projektów w których stworzenie, oprócz lubelskich uczelni publicznych, zaangażowały się 34 instytucje naukowe i naukowo-badawcze z Lublina i regionów ościennych. Lubelski Piknik Naukowy odbył się 20 września 2015 r. na Stadionie Arena Lublin. W ramach festiwalu zorganizowano m.in. wystawę pn. „Nauka drogą do Nobla” podczas której zaprezentowano sylwetki polskich noblistów oraz dorobek naukowy i intelektualny laureatów Nagrody Nobla, będących jednocześnie doktorami honoris causa lubelskich uczelni.
Trzynasta edycja.
Podczas XIII Lubelskiego Festiwalu Nauki 17-23.09.2016 r. pod hasłem „Nauka źródłem inspiracji” funkcję koordynatora pełnił Uniwersytet Przyrodniczy w Lublinie. W ramach LFN zrealizowano 1243 projekty, a Lubelski Piknik Naukowy, podobnie jak podczas poprzednich dwóch edycji, miał miejsce na Stadionie Arena Lublin, w dniu 18 września 2016 r.
Czternasta edycja.
W ramach XIV Lubelskiego Festiwalu Nauki 24-30.09.2017 r. „Nauka – pomiędzy tradycją a współczesnością”, którą koordynował Katolicki Uniwersytet Lubelski, odbyło się 1381 projektów popularyzujących naukę i badania naukowe. Lubelski Piknik Naukowy zorganizowano na Placu Litewskim w Lublinie w dniu 30 września 2017 r.
Piętnasta edycja.
XV Lubelski Festiwal Nauki odbył się w dniach 15–21.09.2018 r. pod mottem przewodnim „Człowiek inspiracją nauki”. Podczas festiwalu, któremu przewodniczył Uniwersytet Medyczny w Lublinie, zorganizowano 1220 projektów naukowych. Lubelski Piknik Naukowy odbył się 16 września 2018 r. na Placu Teatralnym przed Centrum Spotkania Kultur w Lublinie.
Szesnasta edycja.
XVI Lubelski Festiwal Nauki odbył się w dniach 14–20.09.2019 r. pod hasłem „Nauka – Technika – Innowacje”, a głównym organizatorem wydarzenia była Politechnika Lubelska. W jego trakcie zrealizowano 1445 projektów upowszechniających naukę i badania naukowe w których udział wzięło około 33 tys. osób. W ramach festiwalu projekty zgłoszono również w Puławach, Zamościu, Stalowej Woli, Dęblinie i Chełmie. Lubelski Piknik Naukowy odbył się 15 września 2019 r. na Placu Teatralnym przed Centrum Spotkania Kultur w Lublinie.
W dniach 22–24.09.2020 r. na stronie Lubelskiego Uniwersytetu Inspiracji odbyły się w formie zdalnej Lubelskie Wirtualne Dni Nauki (LWDN). Wspólna inicjatywa uczelni publicznych Lublina i Urzędu Miasta Lublin stanowiła odpowiedź na wyzwania czasów kryzysu, wywołanego epidemią COVID-19, umożliwiając jednocześnie zachowanie ciągłości w upowszechnianiu, promowaniu oraz popularyzowaniu nauki i badań naukowych w społeczeństwie.
Siedemnasta edycja.
XVII Lubelski Festiwal Nauki odbył się w dniach 18–24.09.2021 r. pod hasłem „Nauka bez granic. Enjoy science!”. Wydarzenie zorganizowane zostało przez pięć lubelskich uczelni publicznych: Uniwersytet Marii Curie-Skłodowskiej, Uniwersytet Przyrodniczy, Katolicki Uniwersytet Lubelski Jana Pawła II, Uniwersytet Medyczny, Politechnikę Lubelską oraz Urząd Miasta Lublin. W realizację tegorocznej edycji festiwalu zaangażowało się również około trzydziestu instytucji naukowo-badawczych i publicznych z Lublina oraz całego województwa lubelskiego i dolnośląskiego, m.in. Akademia Zamojska, Instytut Uprawy Nawożenia i Gleboznawstwa – Państwowy Instytut Badawczy w Puławach, Lotnicza Akademia Wojskowa w Dęblinie, Państwowa Wyższa Szkoła Zawodowa w Chełmie czy Stowarzyszenie Odra-Niemen z Wrocławia.
XVII Lubelski Festiwal Nauki został objęty patronatem honorowym przez Ministra Edukacji i Nauki – prof. Przemysława Czarnka, Marszałka Województwa Lubelskiego – Jarosława Stawiarskiego, Wojewodę Lubelskiego – Lecha Sprawkę, Prezydenta Miasta Lublin – dr. Krzysztofa Żuka oraz Lubelskiego Kuratora Oświaty – Teresę Misiuk. Wydarzenie uzyskało patronat mediowy Portalu Nauka w Polsce, Miesięcznika Forum Akademickie, TVP3 Lublin, Polskiego Radia Lublin, Akademickiego Radia Centrum i Telewizji Akademickiej TV UMCS, a partnerami przedsięwzięcia zostały Województwo Lubelskie – „Lubelskie Smakuj Życie” oraz Centrum Spotkania Kultur w Lublinie.
W ramach XVII edycji Festiwalu zgłoszono 1370 projektów, w tym 390 projektów online i hybrydowych oraz 980 projektów w formie stacjonarnej. Wykłady, ćwiczenia, laboratoria, warsztaty i pokazy odbyły się w 385 lokalizacjach, a ich łączny czas trwania wyniósł 2580 godzin. W związku z planami umiędzynarodowienia festiwalu w ciągu kilku najbliższych lat około 150 projektów zostało zrealizowanych w języku angielskim oraz w innych językach obcych. W przygotowanie projektów zaangażowało się bezpośrednio ponad 1600 osób, a liczba zarezerwowanych miejsc wyniosła niemalże 27 tys. Do powyższej liczby należy doliczyć uczestników projektów nie wymagających rezerwacji miejsc oraz Lubelskiego Pikniku Naukowego, co daje łącznie 30 tys. osób. Lubelski Piknik Naukowy odbył się 18 września 2021 r. na Placu Teatralnym przed Centrum Spotkania Kultur w Lublinie.
W październiku 2021 roku Lubelski Festiwal Nauki znalazł się w finale konkursu Popularyzator Nauki 2021 w kategorii „Zespół”. Prestiżowy konkurs Popularyzator Nauki organizowany jest od 2005 roku przez serwis Nauka w Polsce Polskiej Agencji Prasowej przy współpracy z Ministerstwem Edukacji i Nauki.
Osiemnasta edycja.
XVIII Lubelski Festiwal Nauki odbył się w dniach 10–16.09.2022 r. pod hasłem „Ogrody nauki”. Wydarzenie zorganizowane zostało przez pięć lubelskich uczelni publicznych: Uniwersytet Przyrodniczy, który przejął funkcję lidera, Uniwersytet Marii Curie-Skłodowskiej, Katolicki Uniwersytet Lubelski Jana Pawła II, Uniwersytet Medyczny, Politechnikę Lubelską oraz Urząd Miasta Lublin. Wśród współorganizatorów przedsięwzięcia znalazły się: Akademia Zamojska, Instytut Agrofizyki im. Bohdana Dobrzańskiego PAN, Instytut Medycyny Wsi im. Witolda Chodźki w Lublinie, Instytut Uprawy Nawożenia i Gleboznawstwa – Państwowy Instytut Badawczy w Puławach, Lotnicza Akademia Wojskowa w Dęblinie, Państwowa Akademia Nauk Stosowanych w Chełmie, Państwowe Muzeum na Majdanku, Szkoła Muzyczna I i II stopnia im. Tadeusza Szeligowskiego w Lublinie, Szkoła Policealna – Medyczne Studium Zawodowe im. Stanisława Liebharta, Uniwersytet Dziecięcy Unikids w Lublinie, Wojewódzka Biblioteka Publiczna im. Hieronima Łopacińskiego w Lublinie, Wyższa Szkoła Ekonomii i Innowacji w Lublinie, Wyższa Szkoła Przedsiębiorczości i Administracji w Lublinie.
XVIII Lubelski Festiwal Nauki otrzymał Honorowy Patronat Ministra Rolnictwa i Rozwoju Wsi, Honorowy Patronat Ministra Kultury i Dziedzictwa Narodowego, Honorowy Patronat Ministra Zdrowia, Honorowy patronat Ministra Edukacji i Nauki, Honorowy patronat Marszałka Województwa Lubelskiego, Honorowy patronat Wojewody Lubelskiego, Honorowy patronat Prezydenta Miasta Lublina, Honorowy patronat Lubelskiego Kuratora Oświaty.
XVIII Lubelski Festiwal Nauki uzyskał patronat mediowy PAP Nauka w Polsce, Forum Akademickiego, TVP3 Lublin, Radia Lublin, Akademickiego Radio Centrum i Telewizji Akademickiej TV UMCS, Dziennika Wschodniego i Gościa Niedzielnego. Partnerami wydarzenia zostały Województwo Lubelskie – „Lubelskie Smakuj Życie” oraz Centrum Spotkania Kultur w Lublinie.
W trakcie osiemnastej edycji Festiwalu zorganizowano 1544 projekty naukowe na które zarejestrowało się ponad 34 tys. uczestników. W przygotowanie wykładów, ćwiczeń, laboratoriów, pokazów, etc. zaangażowało się bezpośrednio 2693 osoby, a łączny czas trwania wszystkich edycji wyniósł 2905 godz. Lubelski Piknik Naukowy odbył się 11 września 2022 r. na Placu Teatralnym przed Centrum Spotkania Kultur w Lublinie.
21 października 2022 roku Lubelski Festiwal Nauki znalazł się w finale konkursu Popularyzator Nauki 2022 w kategorii „Zespół”. Uroczysta gala finałowa z okazji rozstrzygnięcia 18. edycji konkursu odbyła się 9 grudnia 2022 roku w Centrum Prasowym PAP w Warszawie. Kapituła Konkursowa doceniła niespełna dwudziestoletnią działalność lubelskich uczelni publicznych, Miasta Lublin oraz współorganizatorów na rzecz upowszechniania, promowania i popularyzowania nauki i badań naukowych w społeczeństwie. Lubelski Festiwal Nauki został laureatem konkursu w kategorii „Zespół”. 

</doc>
<doc id="1273511" url="https://pl.wikipedia.org/wiki?curid=1273511" title="Zimowe Igrzyska Azjatyckie 1990">
Zimowe Igrzyska Azjatyckie 1990

II Zimowe Igrzyska Azjatyckie odbyły się w Japonii, w Sapporo w dniach 9 marca-14 marca 1990 roku. Startowało 310 sportowców którym rozdano 33 komplety medali w 6 dyscyplinach.
Zawodnikiem Zimowych Igrzysk Azjatyckich 2003 została jedna z licznych reprezentantów gospodarzy - Japońska łyżwiarka Seiko Hashimoto (zdobywczyni 4 złotych medalów: na dystansie 500 m, 1000 m, 1500 m i 3000 m).
Po tych igrzyskach Olimpijska Rada Azji zmieniła zasady organizowania igrzysk i Sapporo straciło miejsce stałego gospodarza. 6 lat później igrzyska zorganizował Harbin (ChRL).

</doc>
<doc id="1273512" url="https://pl.wikipedia.org/wiki?curid=1273512" title="Nida Senff">
Nida Senff

Dina Willemina Jacoba (Nida) Senff (ur. 3 kwietnia 1920 w Rotterdamie, zm. 27 czerwca 1995 w Amstelveen), holenderska pływaczka. Złota medalistka olimpijska z Berlina.
Złoto wywalczyła na dystansie 100 metrów stylem grzbietowym. Wyprzedziła m.in. swoją rodaczkę Rie Mastenbroek. Zdobywała tytuły mistrza Holandii. Znajduje się w Galerii Sław Pływania.

</doc>
<doc id="1273520" url="https://pl.wikipedia.org/wiki?curid=1273520" title="Naja mossambica">
Naja mossambica

Naja mossambica – gatunek jadowitego węża z rodziny zdradnicowatych. Występuje na terenach południowo-wschodniej Tanzanii i w Afryce Północnej. Osiąga 1,5 m długości. Bladoszara do oliwkowozielonej, brzuch łososioworóżowy lub żółty, nieregularne czarne pasma lub cętki na gardle. Jad znacznie mniej toksyczny niż u kobry przylądkowej.

</doc>
<doc id="1273529" url="https://pl.wikipedia.org/wiki?curid=1273529" title="Postać Marburga stwardnienia rozsianego">
Postać Marburga stwardnienia rozsianego

Postać Marburga stwardnienia rozsianego, choroba Marburga – postać stwardnienia rozsianego, w której objawy neurologiczne postępują w ciągu kilku dni lub miesięcy. U pacjenta szybko dochodzi do tetraparezy i śmierci wskutek nawracających infekcji, zachłyśnięcia lub zaburzeń oddychania. Proces zapalny w przebiegu tego wariantu choroby jest bardzo rozległy i nasilony, zlokalizowany w mózgu i w rdzeniu kręgowym. Rokowanie jest złe, chociaż opisywano dobrą odpowiedź na leczenie mitoksantronem i alemtuzumabem, a także na autogeniczne przeszczepienie komórek pnia. Rozpoznanie może być postawione przyżyciowo na podstawie wyniku obrazowania metodą rezonansu magnetycznego. Jako pierwszy chorobę opisał austriacki neurolog Otto Marburg w 1906 roku.

</doc>
<doc id="1273531" url="https://pl.wikipedia.org/wiki?curid=1273531" title="Autostrada M70 (Dania)">
Autostrada M70 (Dania)



</doc>
<doc id="1273534" url="https://pl.wikipedia.org/wiki?curid=1273534" title="Zakamienny Klin">
Zakamienny Klin

Zakamienny Klin () – wieś (obec) w północnej Słowacji, w powiecie Namiestów, w kraju żylińskim. Powstała na początku XVII wieku na prawie wołoskim. Po raz pierwszy wzmiankowana w 1615 roku jako "Nouo Kamenska".
W miejscowości znajduje się kościół Wniebowzięcia Najświętszej Marii Panny z 1901 roku, którego budowa została sfinansowana przez zarząd Komposesoratu Orawskiego, oraz kościół św. Józefa, konsekrowany w 2000 roku.
We wsi jest używana gwara orawska, zaliczana przez polskich językoznawców jako gwara dialektu małopolskiego języka polskiego, przez słowackich zaś jako gwara przejściowa polsko-słowacka.

</doc>
<doc id="1273537" url="https://pl.wikipedia.org/wiki?curid=1273537" title="Uniwersytet Berliński">
Uniwersytet Berliński



</doc>
<doc id="1273541" url="https://pl.wikipedia.org/wiki?curid=1273541" title="Reprezentacja Hiszpanii U-21 w piłce nożnej mężczyzn">
Reprezentacja Hiszpanii U-21 w piłce nożnej mężczyzn

Reprezentacja Hiszpanii U-21 w piłce nożnej jest młodzieżową reprezentacją Hiszpanii, sterowaną przez Hiszpańską Federację Piłkarską. Zespół kilkakrotnie uczestniczył w Mistrzostwach Europy U-21. 
Reprezentacja bierze udział w kwalifikacjach od 1978 roku. Do 1976 roku grała jako reprezentacja Hiszpanii do lat 23. Drużyna czterokrotnie zwyciężała i trzykrotnie zajmowała drugie miejsce.
Obecny skład.
"23-osobowa kadra na Mistrzostwa Europy U-21. Występy i gole aktualne na 30 czerwca 2019."

</doc>
<doc id="1273544" url="https://pl.wikipedia.org/wiki?curid=1273544" title="Zjawisko Uhthoffa">
Zjawisko Uhthoffa

Zjawisko Uhthoffa (ang. Uhthoff's phenomenon, Uhthoff's sign) – przejściowe zaburzenia widzenia występujące u pacjentów ze stwardnieniem rozsianym, występujące przy wysiłku fizycznym i wzroście temperatury ciała, a także bez wysiłku, np. przy gorącej kąpieli. Opisane po raz pierwszy przez niemieckiego okulistę Wilhelma Uhthoffa w 1890 roku u pacjentów z zapaleniem nerwu wzrokowego w przebiegu stwardnienia rozsianego. Może również występować przy ucisku nerwu wzrokowego.

</doc>
<doc id="1273546" url="https://pl.wikipedia.org/wiki?curid=1273546" title="Objaw Uhthoffa">
Objaw Uhthoffa



</doc>
<doc id="1273548" url="https://pl.wikipedia.org/wiki?curid=1273548" title="Naja katiensis">
Naja katiensis

Naja katiensis – gatunek jadowitego węża z rodziny zdradnicowatych. Występuje w Mali, północnej Nigerii, Burkina Faso, Kamerunie, Gwinei, Wybrzeżu Kości Słoniowej, Gambii, Mauretanii, Nigrze, Senegalu, Togo i w północnej Ghanie. Osiąga długość do 200 cm. Grzbiet jednolity, jasnobrązowy, spód różowawobiały; jedno lub dwa czarne pasma z tyłu szyi.

</doc>
<doc id="1273549" url="https://pl.wikipedia.org/wiki?curid=1273549" title="Agathangelos">
Agathangelos

Agathangelos (orm. Ագաթանգեղոս, gr. Αγαθάγγελος) – historyk ormiański żyjący w V w., zaliczany do ojców Kościoła.
Życiorys.
Jego głównym dziełem jest "Historia Armenii" ("Patmowt’iwn Hayoc"'), w której autor, podając się za sekretarza króla Tiridatesa III opisuje okoliczności chrystianizacji Armenii oraz opisuje postać świętego Grzegorza Oświeciciela. Przypisuje się mu również autorstwo żywota świętego Grzegorza, którego ormiański oryginał zaginął, zachowały się natomiast jego wersje w języku greckim i syryjskim.
Agathangelos w swojej historii zataja fakt, że chrześcijaństwo zostało wprowadzone do Armenii przez misjonarzy syryjskich, akcentuje natomiast związki Armenii z chrześcijanami z Kapadocji. Narracja Agathangelosa zawiera również opis męczeństwa dziewic Rypsymy i Gajany, który to motyw zdobył dużą popularność w Armenii, jak i innych obszarach Wschodu chrześcijańskiego.

</doc>
<doc id="1273551" url="https://pl.wikipedia.org/wiki?curid=1273551" title="Totò">
Totò

Totò , właśc. Antonio Clemente (ur. 15 lutego 1898 w Neapolu, zm. 15 kwietnia 1967 w Rzymie) – włoski aktor, pisarz, kompozytor i autor tekstów. Totò uważany jest za ulubionego włoskiego artystę wszech czasów i za największego aktora ubiegłego stulecia.
Życiorys.
Był synem Anny Clemente i Giuseppe de Curtis (syna markiza de Curtis). Początkowo Antonio nosił nazwisko matki: Clemente (rodzice wzięli ślub dopiero w 1921). W 1928 jego ojciec, uniezależniony wreszcie finansowo od swojej rodziny, która nie chciała słyszeć o mezaliansie, uznaje oficjalnie Antonia za swojego syna. W 1933 Antonio zostaje adoptowany przez markiza Francesco Gagliardiego Foccas, który obiecuje aktorowi po swojej śmierci majątek i tytuły.
W 1946 sąd w Neapolu przyznaje Totò tytuł i odtąd jego pełne imię i nazwisko to: "Antonio Focas Flavio Angelo Ducas Comneno De Curtis Di Bisanzio Gagliardi, altezza imperiale, conte palatino, cavaliere del Sacro Romano Impero, esarca di Ravenna, duca di Macedonia e Illiria, principe di Costantinopoli, di Cilicia, di Tessaglia, di Ponto, di Moldavia, di Dardania, del Peloponneso, conte di Cipro e d’Epiro, conte e duca di Drivasto e di Durazzo".
Był dwukrotnie żonaty. Jego pierwszą żoną w latach 1935–1940 była Diana Bandini Rodigliani. Miał z nią córkę Lilianę De Curtis, która została aktorką i zagrała m.in. w filmie "Orient Express" (1954). Drugą żoną Totò w latach 1954–1967 była Franca Faldini. Ich jedyny syn zmarł podczas porodu.
Totò zmarł 15 kwietnia 1967 w Rzymie na atak serca w wieku 69 lat. Pochowano go w rodzinnym Neapolu.

</doc>
<doc id="1273552" url="https://pl.wikipedia.org/wiki?curid=1273552" title="Biathlon na Zimowych Igrzyskach Azjatyckich 1990">
Biathlon na Zimowych Igrzyskach Azjatyckich 1990

Biathlon na Zimowych Igrzyskach Azjatyckich 1990 był rozgrywany 10 marca, 11 marca i 12 marca 1990 roku.
W zawodach tej dyscypliny brali udział wyłącznie mężczyźni.

</doc>
<doc id="1273555" url="https://pl.wikipedia.org/wiki?curid=1273555" title="Derek Poundstone">
Derek Poundstone

Derek Anthony Poundstone (ur. 28 września 1981, Mountain Home Air Force Base, Idaho) – amerykański trójboista siłowy i profesjonalny strongman.
Jeden z najlepszych amerykańskich i światowych siłaczy. w latach 2007, 2009 i 2010. Wicemistrz Świata Strongman 2008.
Życiorys.
Derek Poundstone pierwszych dziesięć lat swego życia spędził we Włoszech i Hiszpanii.
Ukończył dwuletnią szkołę policyjną i pracuje jako policjant w mieście Naugatuck, w stanie Connecticut. Jest również właścicielem i zarządcą kompleksu apartamentów.
Sporty siłowe rozpoczął od trójbóju siłowego. Pierwszy raz wziął udział w zawodach siłaczy, gdy na odwrocie ulotki o trójbóju siłowym znalazł reklamę zawodów siłaczy. Następnie zaczął coraz bardziej aktywnie uczestniczyć w zawodach strongman. Gdy wkrótce w Mistrzostwach USA Strongman 2006 zajął piąte miejsce, otrzymał zaproszenie na Mistrzostwa Świata IFSA Strongman 2006. Dwa tygodnie przed tymi mistrzostwami, 26 października 2006, podczas próby bicia rekordu w martwym ciągu z obciążeniem 366 kg, doznał bardzo poważnego uszkodzenia kręgosłupa. Lekarze oświadczyli mu, że nie będzie już nigdy mógł dzwigać ciężarów. Derek, zdeterminowany aby pokazać lekarzom że mylili się oraz aby zrealizować swe marzenie o zdobyciu tytułu Najsliniejszego Człowieka Świata, rozpoczął swą rekonwalescencję. Skupił się na ćwiczeniach, które mógł wykonywać, takich jak wyciskanie. W ciągu dwóch tygodni wygrał stanowy konkurs w wyciskaniu. Następnie rozwijał ćwiczenia, które umożliwiły powrót w 100% do sportu strongman, w 2007.
Wygrał Mistrzostwa USA Strongman 2007 z największą w historii tej imprezy przewagą punktową (30 punktów). Jest rekordzistą w ilości zdobytych tytułów Mistrza USA Strongman – 3 wygrane.
29 czerwca 2008 wygrał w Kanadzie prestiżowe zawody Fortissimus, w których pokonał Litwina Žydrūnasa Savickasa. Główna nagroda wyniosła $ 14 000.
Derek Poundstone został Mistrzem Super Serii za 2008.
Derek Poundstone był najgroźniejszym rywalem (wraz z Žydrūnasem Savickasem) Mariusza Pudzianowskiego. Obydwaj siłacze mieli niemal identyczne wymiary ciała.
Partnerem treningowym Dereka jest amerykański siłacz Dave Mihalov.
Mieszka w mieście Waterbury (Connecticut).
Arnold Strongman Classic.
Wziął udział trzykrotnie w elitarnych zawodach siłaczy Arnold Strongman Classic, rozgrywanych w Columbus (USA), w latach 2008, 2009 i 2010. 7 marca 2009 zdobył pierwsze miejsce w ósmej edycji tych zawodów, jednak w tej edycji nie wziął udziału sześciokrotny zwycięzca tych zawodów, Žydrūnas Savickas. Główna nagroda wyniosła $ 40 000. W kolejnej edycji Poundstone pokonał Savickasa i ponownie wygrał zawody. Główna nagroda wyniosła $ 45 000. Nie wziął udziału w zawodach Arnold Strongman Classic 2011 z powodu kontuzji.
Mistrzostwa Świata Strongman.
Derek Poundstone wziął udział czterokrotnie w indywidualnych Mistrzostwach Świata Strongman, w latach 2007 (IFSA), 2008, 2009 i 2010.
W swym debiucie na Mistrzostwa Świata IFSA Strongman 2007 zajął czwarte miejsce. W następnym roku, 19 stycznia 2008, podczas zawodów , pokonał Mariusza Pudzianowskiego i zakwalifikował się do kolejnych mistrzostw świata, drugich w których wziął udział. W trakcie Mistrzostw Świata Strongman 2008 wygrał w swej grupie kwalifikacyjnej, a następnie stoczył zaciętą walkę z Mariuszem Pudzianowskim, w której uległ polskiem siłaczowi i ostatecznie został Wicemistrzem Świata Strongman 2008. Po tych zawodach wielokrotnie zapewniał, że w następnym roku udowodni, iż to on jest najsilniejszy na świecie. Trenował niezwykle intensywnie, jednak po wygraniu rund kwalifikacyjnych, w finale Mistrzostw Świata Strongman 2009 został pokonany m.in. niespodziewanie przez amerykańskiego zawodnika Briana Shawa i zajął dopiero czwarte miejsce.
Klasyfikacja w indywidualnych Mistrzostwach Świata Strongman:
Przyszłość.
Derek Poundstone jest zdeterminowany, aby zdominować sport strongman i zdobyć wreszcie pierwszą lokatę w Mistrzostwach Świata Strongman. Do 2010 był zawodnikiem, który miał największe szanse na umieszczenie swego nazwiska wśród nowych zdobywców tytułu "Najsilniejszego Człowieka Świata". Obecnie najgroźniejszymi rywalami Poundstone'a są Žydrūnas Savickas i olbrzymich gabarytów (wzrost 203 cm, waga ok. 190 kg) Brian Shaw.
Wymiary:
Rekordy życiowe:

</doc>
<doc id="1273556" url="https://pl.wikipedia.org/wiki?curid=1273556" title="Adam Zdrodowski">
Adam Zdrodowski

Adam Zdrodowski (ur. w 1979) – polski poeta, tłumacz.
Wiersze i przekłady publikował w "Dwukropku", "Odrze", "Literaturze na Świecie" i "Przekroju". Tłumaczył między innymi Elizabeth Bishop i Marka Forda. Doktorant w Instytucie Anglistyki UW. Mieszka w Warszawie.

</doc>
<doc id="1273557" url="https://pl.wikipedia.org/wiki?curid=1273557" title="Boracza">
Boracza



</doc>
<doc id="1273558" url="https://pl.wikipedia.org/wiki?curid=1273558" title="RQ-4 Global Hawk">
RQ-4 Global Hawk

RQ-4 Global Hawk – bezzałogowy statek powietrzny (dron) produkowany przez Northrop Grumman, mogący prowadzić rozpoznanie bez przerwy przez 24 godziny z pułapu 20 km.
Pierwsze loty próbne tego aparatu przeprowadzono w 1998 roku, a w 1999 roku siły zbrojne USA otrzymały jeden egzemplarz próbny. Samolot ten nie musi korzystać z lotnisk w rejonie konfliktu zbrojnego, albowiem może wystartować np. z terenu USA i prowadzić rozpoznanie w dowolnym punkcie kuli ziemskiej. Jest to system autonomiczny i po odpowiednim zaprogramowaniu może wykonywać zadania bez udziału operatora. Zamontowane na płatowcu komputery przejęły rolę operatora lotu, jednak zadanie może zostać zmienione lub przerwane przez operatora naziemnego. System nawigacyjny Global Hawk składa się z systemu inercyjnego (INS) oraz systemu satelitarnego (GPS). Aparat posiada także pasywne oraz aktywne systemy zakłócające promieniowanie elektromagnetyczne, wyrzutnię flar termicznych oraz holowany pozorny cel. To w połączeniu z dużym pułapem operacyjnym powoduje, że aparat ten jest trudny do wykrycia i zestrzelenia. Na jego pokład można załadować do sprzętu. Standardowym wyposażeniem są czujniki elektrooptyczne na podczerwień oraz radiolokator.
Global Hawk miał po zakończeniu prób i osiągnięciu pełnej gotowości bojowej zastąpić w 2012 samoloty Lockheed U-2. Na początku stycznia 2012 Pentagon postanowił jednak zachować w linii 33 U-2, anulując zakupy RQ-4 Block 30, w przyszłości USAF ma jednak otrzymać maszyny w wersji Block 40.. 29 marca 2014 roku RQ-4 wykonał lot trwający 34,3 h, był to najdłuższy lot tego typu maszyny (bez tankowania w powietrzu).

</doc>
<doc id="1273559" url="https://pl.wikipedia.org/wiki?curid=1273559" title="Kōji Yakusho">
Kōji Yakusho

, właściwie (ur. 1 stycznia 1956 w Isahayi) – japoński aktor.
Życiorys.
Urodził się w Isahaya jako najmłodszy z pięciorga braci. W 1974 r., po ukończeniu prefekturalnego liceum o profilu technicznym, zatrudnił się w tokijskiej dzielnicy Chiyoda jako pracownik biurowy. Wtedy też przyjął nazwisko Yakusho (jap. urząd publiczny). Dwa lata później zobaczył sztukę opracowaną na podstawie "Na dnie" Gorkiego, co zainspirowało go do zostania aktorem. Wiosną 1978 r. został przyjęty do szkoły aktorskiej Mumeijuku, gdzie poznał aktorkę Saeko Kawatsu, z którą wziął ślub w 1982 r. Trzy lata później urodził się ich syn.
Kariera aktorska.
W 1983 r. otrzymał rolę Nobunagi Ody w realizowanym przez telewizję NHK serialu dramatycznym pt.: "Tokugawa Ieyasu", który przyniósł mu sławę. Zagrał również w realizowanym w latach 1984-1985 serialu zatytułowanym: "Miyamoto Musashi". Przez kilka lat wcielał się również w rolę Shinnosuke Kūjiego, jednego z głównych bohaterów jidai-geki pt.: "Sambiki ga kiru!"
Sławę na Zachodzie przyniosły mu m.in. role w filmach: "Zatańcz ze mną" ("Shall we dance?"), który w roku 2004 został zaadoptowany przez Amerykanów, "Babel" i "Wyznania gejszy".

</doc>
<doc id="1273565" url="https://pl.wikipedia.org/wiki?curid=1273565" title="Włóczęga (film 1951)">
Włóczęga (film 1951)

Włóczęga (hindi: अवारा, urdu: آوارہ, inne tytuły: "Aawaaraa"; "Awara"; angielskie: "The Rogue", "The Vagabond"; niemieckie "Der Vagabund", "Der Vagabund von Bombay") to bollywoodzki film zrealizowany w 1951 roku przez Raja Kapoora – reżysera, producenta i odtwórcę tytułowej roli. Jego prawdziwy ojciec Prithviraj Kapoor odgrywa w filmie rolę jego ojca Judge Raghunatha. Brat Raja Kapoora Shashi Kapoor odgrywa w filmie głównego bohatera w dzieciństwie. Na ekranie pojawia się też na krótko dziadek Raja Kapoora, Dewan Bashwanath Kapoor.
W 2005, "Indiatimes Movies" film zaliczono do 25 najbardziej godnych uwagi filmów Bollywoodu, ("Top 25 Must See Bollywood Films").

</doc>
<doc id="1273566" url="https://pl.wikipedia.org/wiki?curid=1273566" title="Aladár Gerevich">
Aladár Gerevich

Aladár Gerevich (ur. 16 marca 1910 w Jászberény, zm. 14 maja 1991 w Budapeszcie), węgierski szermierz, szablista. Wielokrotny medalista olimpijski.
Na igrzyskach debiutował w Los Angeles w 1932, ostatni raz wystąpił w Rzymie 28 lat później. Za każdym razem, podczas sześciu startów (IO 32, IO 36, IO 48, IO 52, IO 56, IO 60), zdobywał złoty medal w szabli drużynowo. W 1948 triumfował także w turnieju indywidualnym, cztery lata później zdobył w tej konkurencji srebrny krążek oraz brąz w drużynie florecistów. Brąz w szabli zdobył także indywidualnie na igrzyskach w Berlinie.
Jego żona Erna Bogen w 1932 zdobyła brązowy medal olimpijski. Szermierzem z olimpijskimi medalami na koncie był także ich syn, Pál.

</doc>
<doc id="1273567" url="https://pl.wikipedia.org/wiki?curid=1273567" title="Metoda Palmera">
Metoda Palmera

Metoda Palmera – metoda służąca do nauki pisania odręcznego, opracowana i propagowana przez Austina Palmera na początku XX wieku. Stała się szybko najpopularniejszym ze sposobów pisania odręcznego w Stanach Zjednoczonych Ameryki.
Zgodnie z tą metodą, uczniowie nabywali umiejętność pisania jednolitą kursywą wykonując rytmiczne ruchy. Dzięki temu pismo zachowywało czytelność przy utrzymaniu wysokiego tempa pisania. Leworęczni zwykle byli przystosowywani do pisania prawą ręką.
Sposób został opracowany w 1888 r. i przedstawiony opinii publicznej w książce "Palmer's Guide to Business Writing" w 1894 r. Mimo opozycji ze strony dużych wydawnictw książkowych, podręcznik odniósł ogromny sukces: w 1912 r. w całym USA sprzedano 1 000 000 egzemplarzy. Metoda zebrała również nagrody:
Metoda Palmera straciła z biegiem czasu na popularności i została zastąpiona ruchem, którego założeniem było uczenie dzieci pisania manuskryptem, zanim nauczą się kursywy. Miało to na celu zaznajomienie dzieci ze znaczeniem pisanych słów najszybciej, jak to tylko możliwe, a w rezultacie rozwinąć zdolności rękopiśmiennicze. Uczniowie mieli przestawić się na kursywę w dalszym etapie edukacji. Skutecznie zmniejszono nacisk na pisanie odręczne w szkołach podstawowych, co jest uważane za przyczynę ogólnego spadku czytelności pisma we współczesnym USA.
Obecnie Metoda Palmera budzi ponowne zainteresowanie, zarówno ze strony ludzi chcących udoskonalić styl pisania dla samych siebie, jak i ze strony osób zajmujących się uproszczonym pismem odręcznym dla niepełnosprawnych. Jako że metoda skupia się głównie na ruchach barku i przedramienia, jest użyteczna dla osób z ograniczoną ruchomością palców.

</doc>
<doc id="1273570" url="https://pl.wikipedia.org/wiki?curid=1273570" title="Ulica Tadeusza Kościuszki w Mińsku Mazowieckim">
Ulica Tadeusza Kościuszki w Mińsku Mazowieckim

Ulica Tadeusza Kościuszki w Mińsku Mazowieckim – jedna z głównych ulic Mińska Mazowieckiego.
Łączy ul. Warszawską z dworcem kolejowym. Do miasta została włączona w okresie I wojny światowej i nosiła wówczas nazwę Dworcowa, a w dwudziestoleciu międzywojennym Foksal. W 1903 wybudowano tu cerkiew pw. Opieki Matki Bożej, którą rozebrano w 1936.
Można na niej wyróżnić 5 przecznic. Na skrajnych obowiązują zasady ruchu standardowe dla obszaru zabudowanego. Środkowe przecznice są jednokierunkowe (w stronę stacji). Po obu stronach jezdni znajdują się chodniki na całej długości.
Zabudowa.
Ważniejsze obiekty wzdłuż ulicy (w tym narożne z adresem na innej ulicy):
Poza tym na całej długości ulicy rozlokowane są liczne punkty handlowe i usługowe, oraz bloki mieszkalne. W kwartałach, których narożniki są styczne ze skrzyżowaniami Kościuszki, znajduje się większość budynków organów państwowych i samorządowych oraz duża część sektorów handlowego i usługowego.

</doc>
<doc id="1273571" url="https://pl.wikipedia.org/wiki?curid=1273571" title="Naja pallida">
Naja pallida

Naja pallida ("Czerwona kobra plująca") – gatunek jadowitego węża z rodziny zdradnicowatych. Osiąga 2 m długości. Grzbiet jednolicie brązowy, spód żółtawy. Występuje od Egiptu po Tanzanię.

</doc>
<doc id="1273574" url="https://pl.wikipedia.org/wiki?curid=1273574" title="Gimnazjum w Szawlach">
Gimnazjum w Szawlach

Gimnazjum w Szawlach (lit. "Šiaulių Juliaus Janonio gimnazija", ros. "Шавельская гiмназия") – szkoła w Szawlach, jedna z najstarszych szkół średnich na terenie obecnej Litwy założona w 1851 roku, istniejąca w Litwie międzywojennej oraz w czasach współczesnych. 
Męskie gimnazjum klasyczne przeniesione zostało ze Świsłoczy w 1851 roku, przekształconego w seminarium ludowe dla nauczycieli. Od 1920 do 1928 roku szkoła istniała pod nazwą Szawelskiego Gimnazjum Państwowego (lit. "Šiaulių valstybinė gimnazija"), po 1928 roku jako "Šiaulių valdžios berniukų gimnazija", a od 1946 roku nosi imię Juliusa Janonisa. Oficjalna nazwa szkoły brzmi "Juliaus Janonio gimnazija" – swą siedzibę ma przy ul. Tylżyckiej 137 ("Tilžės g. 137"). 
Absolwenci.
Do znanych wychowanków szawelskiego gimnazjum należą m.in. Gabrielius Landsbergis-Žemkalnis, Bronisław Żongołłowicz, Mykolas Biržiška, Bolesław Butkiewicz.

</doc>
<doc id="1273575" url="https://pl.wikipedia.org/wiki?curid=1273575" title="Error (album Alkatrazu)">
Error (album Alkatrazu)

Error – debiutancki album polskiej grupy muzycznej Alkatraz, wydany w 2001 roku nakładem Silverton.

</doc>
<doc id="1273580" url="https://pl.wikipedia.org/wiki?curid=1273580" title="Nico Van Kerckhoven">
Nico Van Kerckhoven

Nico Van Kerckhoven (ur. 14 grudnia 1970 w Lier) – belgijski piłkarz występujący na pozycji obrońcy lub pomocnika.
Kariera klubowa.
Nico Van Kerckhoven zawodową karierę rozpoczynał w 1990 roku w zespole Lierse SK. Grał tam przez osiem sezonów, w czasie których wystąpił w 212 meczach i strzelił 23 gole. W sezonie 1996/1997 Nico wraz z drużyną "De Pallieters" wywalczył mistrzostwo kraju, w tym samym roku zdobył także Superpuchar Belgii. Latem 1998 roku Van Kerckhoven trafił do Bundesligi, gdzie podpisał kontrakt z FC Schalke 04. Razem z "Die Königsblauen" belgijski zawodnik dwa razy z rzędu zdobywał Puchar Niemiec - w 2001 i 2002 roku. Łącznie dla Schalke Van Kerckhoven w trakcie sześciu sezonów zaliczył 134 występy. Kolejnym klubem w karierze wychowanka Lierse była Borussia Mönchengladbach, w której występował w sezonie 2004/2005. Zespół "Die Fohlen" zajął piętnastą lokatę w tabeli Bundesligi, a po zakończeniu sezonu Belg postanowił wrócić do kraju. Latem 2005 roku podpisał umowę z K.V.C. Westerlo. W drużynie tej od początku grał w podstawowej jedenastce. Westerlo przez trzy lata z rzędu kończyło ligowe zmagania w środku tabeli. Karierę piłkarską zakończył w 2010 roku.
Kariera reprezentacyjna.
W reprezentacji Belgii Van Kerckhoven zadebiutował 29 maja 1996 roku w zremisowanym 2:2 spotkaniu z Włochami. W 1998 roku Georges Leekens powołał go na mistrzostwa świata, na których Belgowie nie zdołali wyjść z grupy. Na mundialu tym wystąpił tylko w ostatnim spotkaniu przeciwko Korei Południowej, w którym zagrał pełne 90 minut. W 2000 roku belgijski piłkarz pojechał na mistrzostwa Europy, w których "Czerwone Diabły" także zostały wyeliminowane już w pierwszej fazie turnieju. Ostatnią międzynarodową imprezą w karierze Van Kerckhovena były mistrzostwa świata w 2002 roku, na których Belgowie zajęli drugie miejsce w grupie i awansowali do 1/8 finału. W tej fazie turnieju zespół Roberta Waseige przegrał 2:0 z późniejszymi zwycięzcami mundialu – Brazylijczykami. Van Kerckhoven w drużynie narodowej zaliczył łącznie 42 występy i zdobył 3 gole.

</doc>
<doc id="1273581" url="https://pl.wikipedia.org/wiki?curid=1273581" title="Nina Tower">
Nina Tower

Nina Tower – wieżowiec w Hongkongu, w Chinach, o wysokości 318,8 m. Budynek otwarto w 2007, posiada 80 kondygnacji.
Wieżowiec posiada dla biur 258 miejsc parkingowych i 39 miejsc parkingowych dla ciężarówek.

</doc>
<doc id="1273582" url="https://pl.wikipedia.org/wiki?curid=1273582" title="Nico van Kerckhoven">
Nico van Kerckhoven



</doc>
<doc id="1273586" url="https://pl.wikipedia.org/wiki?curid=1273586" title="Nordjyske Motorvej">
Nordjyske Motorvej

Autostrada M70 (duń. "Nordjyske Motorvej") - autostrada w Danii biegnąca z północy na południe od węzła "Vendsyssel", gdzie krzyżuje się z autostradami Frederikshavnmotorvejen (M80) i Hirtshalsmotorvejen (M90), do węzła "Århus-Nord" gdzie przechodzi w Østjyske Motorvej (M60).
Autostrada oznakowana jest jako E45.
Odcinki międzynarodowe.
Droga na całej długości jest częścią trasy europejskiej E45.

</doc>
<doc id="1273587" url="https://pl.wikipedia.org/wiki?curid=1273587" title="Drużynowe Mistrzostwa Świata Par Strongman">
Drużynowe Mistrzostwa Świata Par Strongman

Drużynowe Mistrzostwa Świata Par Strongman - (World's Strongest Team) doroczne, drużynowe mistrzostwa świata siłaczy, rozgrywane w zespołach złożonych z dwóch zawodników, reprezentujących ten sam kraj. Mistrzostwa są organizowane od 1987 r. 
Polacy w Drużynowych Mistrzostwach Świata Par Strongman.
Polacy zadebiutowali na Drużynowych Mistrzostwach Świata Par Strongman w 1999 r.

</doc>
<doc id="1273590" url="https://pl.wikipedia.org/wiki?curid=1273590" title="Autostrada M80 (Dania)">
Autostrada M80 (Dania)



</doc>
<doc id="1273592" url="https://pl.wikipedia.org/wiki?curid=1273592" title="Mystic Festival">
Mystic Festival

Mystic Festival – polski festiwal muzyczny, poświęcony wszystkim odcieniom muzyki metalowej. Organizatorem imprezy jest Mystic Coalition, sojusz firm, w skład którego wchodzą: Knock Out Productions, Mystic Production i B90.
Tradycje Mystic Festival sięgają 1999 roku, kiedy to pierwsza edycja imprezy o takiej samej nazwie odbyła się w krakowskiej Hali Wisły, z norweską grupą Emperor w roli headlinera. W latach późniejszych festiwal organizowano w Krakowie, Katowicach, Wrocławiu, Chorzowie i Gdańsku.

</doc>
<doc id="1273594" url="https://pl.wikipedia.org/wiki?curid=1273594" title="Kronshagen">
Kronshagen

Kronshagen – gmina w Niemczech, w kraju związkowym Szlezwik-Holsztyn, w powiecie Rendsburg-Eckernförde, na zachód od Kilonii. W 2008 r. liczyła 11 981 mieszkańców.

</doc>
<doc id="1273598" url="https://pl.wikipedia.org/wiki?curid=1273598" title="Marko Asmer">
Marko Asmer

 Marko Asmer (ur. 30 lipca 1984 w Tallinnie) – estoński kierowca wyścigowy. Syn byłego kierowcy wyścigowego Toivo Asmera.
Kariera.
Po raz pierwszy za kierownicą samochodu zasiadł w wieku 7 lat w samochodzie ojca – Ładzie.
Swoją karierę wyścigową rozpoczął w 1995 roku w kartingu. Już w roku 1999 był mistrzem Estonii, Skandynawii, Krajów bałtyckich oraz Finlandii. W 2001 roku został mistrzem świata a w rok później w klasyfikacji konstruktorów w zespole Tony Kart.
Zadebiutował w sezonie 2003 w Formule Ford, gdzie 5 razy wygrał, był 2 na festiwalu Formuły Ford na Brands Hatch. W tym samym roku brał udział w kilkudniowych testach w Formule 1 w bolidzie BMW-Williams. W latach 2004-2007 Marko startował w Brytyjskiej Formule 3 z przerwą w 2006 roku gdzie wystartował w edycji japońskiej w zespole HiTech Racing. Zajął 6 miejsce w klasyfikacji generalnej. W 2007 r. wrócił do edycji brytyjskiej i bezapelacyjnie wygrał zwyciężając w jedenastu wyścigach.
Dobre występy Estończyka poskutkowały pozyskaniem go przez zespół BMW Sauber jako kierowcę testowego w sezonie 2008.
Od czerwca 2008 był kierowcą zespołu GP2 Series – FMS International, jednak słaba forma zespołu nie pozwoliła mu na osiągnięcie przyzwoitych rezultatów.

</doc>
<doc id="1273599" url="https://pl.wikipedia.org/wiki?curid=1273599" title="Sisinio González Martínez">
Sisinio González Martínez

Sisinio González Martínez znany również jako Sísí (ur. 22 kwietnia 1986 w Alicante) – hiszpański piłkarz występujący na pozycji pomocnika w FC Gifu. Wychowanek Valencii, w swojej karierze grał także w takich zespołach jak Hércules CF, Real Valladolid, Recreativo Huelva, CA Osasuna, Suwon oraz Lech Poznań. Były młodzieżowy reprezentant Hiszpanii.

</doc>
<doc id="1273600" url="https://pl.wikipedia.org/wiki?curid=1273600" title="Valkeala">
Valkeala

Valkeala – dawna gmina w Finlandii, w prowincji Finlandia Południowa, 11 562 mieszk. (2008).
W 2009 roku 6 gmin – Kouvola, Kuusankoski, Elimäki, Anjalankoski, Valkeala i Jaala – połączyło się w jedną, tworząc obecną Kouvolę, mającą ponad 88 tys. mieszkańców.

</doc>
<doc id="1273603" url="https://pl.wikipedia.org/wiki?curid=1273603" title="Gobuntu">
Gobuntu

Gobuntu – odmiana dystrybucji Ubuntu pozbawiona niektórych nie do końca wolnych aplikacji. Tworzona z myślą o wykorzystaniu tylko programów o otwartym kodzie źródłowym i dystrybucji wolnej od patentów i innych restrykcji.

</doc>
<doc id="1273605" url="https://pl.wikipedia.org/wiki?curid=1273605" title="Arlekinada">
Arlekinada

Arlekinada – ogólnopolski Festiwal Małych Form Teatralnych, odbywający się co roku w Inowrocławiu w sali tamtejszego Teatru Miejskiego.
Pierwsza Arlekinada odbyła się w roku 2003, od III edycji Festiwal ma zasięg ogólnopolski.
Festiwal skierowany jest do amatorskich, młodzieżowych zespołów teatralnych, działających przy szkołach ponadgimnazjalnych, domach kultury, instytucjach kulturalno-oświatowych. Arlekinada jest spotkaniem zespołów teatralnych małych form (teatrów dramatycznych, kabaretów, teatrów wizji i ruchu, teatrów poezji i innych).
Mottem Arlekinady są słowa piosenki Wojciecha Młynarskiego, znanej z wykonania Michała Bajora (muzyka Włodzimierz Korcz): 
Historia.
Pomysłodawcą Festiwalu jest Elżbieta Piniewska – nauczycielka języka polskiego w I Liceum Ogólnokształcącym im. Jana Kasprowicza w Inowrocławiu, reżyser teatralny, scenarzysta, która prowadzi również Inowrocławski Teatr Otwarty. W 2003 roku odbył się I Wojewódzki Festiwal Małych Form Teatralnych.
Od 2004 festiwal pod nazwą Arlekinada zyskał nieco inną formułę, niż I edycja festiwalu: spektakle konkursowe podzielono na dwie kategorie: Teatry gimnazjalne i Grupy Teatralne ze szkół ponadgimnazjalnych.
III Edycja festiwalu (w 2005 roku) wyniosła Arlekinadę na poziom ogólnopolski.
Arlekinada odbywa się corocznie w marcu dla uczczenia Międzynarodowego Dnia Teatru (27 marca). Organizatorami Arlekinady są: Kujawskie Centrum Kultury i I Liceum Ogólnokształcące im. Jana Kasprowicza w Inowrocławiu. Współorganizatorem jest Województwo kujawsko-pomorskie.
Jury.
Zespoły teatralne ocenia zawsze profesjonalne jury, w skład którego wchodzili dotychczas: aktorki – Beata Kawka (która również od początku istnienia festiwalu pełni opiekę artystyczną), Edyta Jungowska, Ewa Szykulska, Joanna Brodzik, Małgorzata Zajączkowska, Maria Mamona, Izabela Kuna, Maria Seweryn, Anna Romantowska, Emilia Krakowska, Sonia Bohosiewicz oraz aktorzy Rafał Mohr, Maciej Kowalewski, Piotr Grabowski; krytyk filmowy Łukasz Maciejewski; reżyser filmowy Tomasz Wasilewski; teatrolog Wojciech Kajak; scenarzyści filmowi – Dariusz Banek, Arkadiusz Borowik, Piotr Jachowicz; dramaturg, dyrektor WOAK w Toruniu – Jerzy Rochowiak, dziennikarka Urszula Guźlecka, artystka plastyk Aleksandra Simińska, projektantka Bożena Karska, dyrektor Centrum Kultury i Sztuki w Lesznie Błażej Baraniak.
Swoje nagrody przyznaje także Jury Młodych, które składa się z aktorów Inowrocławskiego Teatru Otwartego, studentów teatrologii bądź finalistów i laureatów Olimpiady Literatury i Języka Polskiego.

</doc>
<doc id="1273607" url="https://pl.wikipedia.org/wiki?curid=1273607" title="Altentreptow">
Altentreptow

Altentreptow (do 1939 "Treptow", "Treptow an der Tollense") – miasto w Niemczech w kraju związkowym Meklemburgia-Pomorze Przednie, w powiecie Mecklenburgische Seenplatte, nad rzeką Tollense, siedziba Związku Gmin Treptower Tollensewinkel.
Historia.
Wzmiankowany w 1127. Otoczony średniowiecznymi murami posiadał 3 bramy miejskie: Brandenburską, Młyńską i Dymińską. W ich obrębie znajdowały się trzy kościoły – pw. św. Piotra, św. Mikołaja i Św. Ducha. Poza murami leżał kościół pw. św. Jerzego.
Toponimia.
Nazwa pochodzenia słowiańskiego, poświadczona źródłowo w formie "Trybethowe" (1175), "Trebutowe" (1191, 1239), "Tributowe" (1245), "Treptowe" (1254), "Antiquum Treptowe" (1295). Połabskie "*Trebotov" pochodzi od imienia własnego Trzebota lub słowa "treb" „ofiara”. Przedrostek "alten" (stary) został dodany do nazwy miasta dla odróżnienia go od młodszego Trzebiatowa nad Regą.
W języku polskim nazwa rekonstruowana w formie "Dolenica" i "Trzebiatów", "Trzebiatów nad Tolężą".
Demografia.
W 1885 roku liczyło 4103 mieszkańców, w tym m.in. 4014 ewangelików, 52 katolików i 23 żydów. 
W 2006 liczyło 6153 mieszkańców, na koniec 2007 – 6091 a 31 grudnia 2008 – 5984.
Współpraca.
Miastem zaprzyjaźnionym Altentreptow jest miasto Meldorf w Szlezwiku-Holsztynie.

</doc>
<doc id="1273608" url="https://pl.wikipedia.org/wiki?curid=1273608" title="Lesław Ogielski">
Lesław Ogielski

Lesław Ogielski (ur. 22 lipca 1914 we Lwowie, zm. 15 maja 1997 we Wrocławiu) – lekarz i lekarz weterynarii, profesor, nauczyciel akademicki Akademii Rolniczej we Wrocławiu.
Urodził się w rodzinie nauczycielskiej; po maturze we Lwowie w 1934 podjął studia weterynaryjne na lwowskiej Akademii Medycyny Weterynaryjnej. Pod koniec studiów, w 1939, podjął pracę w tamtejszej Katedrze Badania Środków Spożywczych u prof. dr Alfreda Trawińskiego. W 1940 uzyskał dyplom lekarza medycyny weterynaryjnej. Podczas okupacji uzyskał we Lwowie – na podziemnym studium doktoranckim – tytuł doktora. W czasie okupacji niemieckiej Lwowa (1941-1944) pracował jako kontroler szczepionki przeciwtyfusowej w Instytucie Badań nad Tyfusem Plamistym i Wirusami prof. Rudolfa Weigla (jego młodszy brat Wacław (1921-2008) był tam także zatrudniony – jako strzykacz i karmiciel wszy zarażonych).
Tytuł doktora został uznany w 1945 przez Radę Wydziału Weterynaryjnego we Wrocławiu, gdzie uzyskał także stanowisko adiunkta i gdzie wziął udział przy organizowaniu Katedry Badania Środków Spożywczych Uniwersytetu. Kierownikiem tej katedry mianowany został w roku 1948 i pozostał na tym stanowisku aż do przejścia na emeryturę 30 września 1984.
W 1952 ukończył dodatkowo studia na Wydziale Lekarskim Akademii Medycznej we Wrocławiu, uzyskując dyplom lekarza medycyny.
Pozostając pracownikiem naukowo-dydaktycznym Wyższej Szkoły Rolniczej uzyskał w 1955 tytuł docenta, profesora nadzwyczajnego w 1960, a zwyczajnego w 1971. Podczas swojej kariery naukowej i dydaktycznej był promotorem 21 prac doktorskich i 7 habilitacyjnych, kilkakrotnie pełnił też funkcje dziekana i prodziekana Wydziału Weterynaryjnego. Specjalizował się w badaniach w dziedzinie higieny i technologii przetwórstwa, chemii i analityki żywności i epidemiologii zatruć pokarmowych, brał też czynny udział w pracach nad ustawodawstwem sanitarno-żywnościowym, był rzecznikiem ścisłej międzynarodowej współpracy organów nadzoru weterynaryjnego.

</doc>
<doc id="1273609" url="https://pl.wikipedia.org/wiki?curid=1273609" title="Aladar Gerevich">
Aladar Gerevich



</doc>
<doc id="1273611" url="https://pl.wikipedia.org/wiki?curid=1273611" title="Pál Gerevich">
Pál Gerevich

Pál Gerevich (ur. 10 sierpnia 1948 w Budapeszcie) – węgierski szermierz, szablista. Dwukrotny medalista olimpijski. Syn Aladára i Erny Bogen.
Zdobył brązowy medal olimpijski w drużynowym konkursie szablowym na igrzyskach w Monachium i Moskwie. W 1977 został indywidualnym mistrzem świata, powtarzając triumfy ojca z roku 1935, 1951 oraz 1955.

</doc>
<doc id="1273613" url="https://pl.wikipedia.org/wiki?curid=1273613" title="Pal Gerevich">
Pal Gerevich



</doc>
<doc id="1273614" url="https://pl.wikipedia.org/wiki?curid=1273614" title="Frederikshavnmotorvejen">
Frederikshavnmotorvejen

Autostrada M80 (duń. "Frederikshavnmotorvejen") - autostrada w Danii biegnąca z północy na południe z portu promowego w Frederikshavn do węzła "Vendsyssel", gdzie krzyżuje się z autostradami Nordjyske Motorvej (M70) i Hirtshalsmotorvejen (M90).
Na większej części trasy obowiązuje ograniczenie prędkości do 130 km/h, natomiast przy samym Frederikshavn maksymalna dozwolona prędkość jazdy wynosi 110 km/h.
Autostrada oznakowana jest jako E45.
Odcinki międzynarodowe.
Droga na całej długości jest częścią trasy europejskiej E45.

</doc>
<doc id="1273617" url="https://pl.wikipedia.org/wiki?curid=1273617" title="Valentino (dom mody)">
Valentino (dom mody)

Valentino S.p.A. – włoski dom mody, założony przez Valentino Garavaniego w 1960 roku, w Rzymie, we Włoszech. Jego główne linie to m.in. "Valentino", "Valentino Garavani", "Valentino Roma" oraz "R.E.D. Valentino."
Historia.
Początki.
Po skończeniu studiów, w 1959 roku, Valentino wrócił do Rzymu i z pomocą rodziców – Teresy de Biaggi oraz Mauro Garavani, założył własną markę. Siedziba firmy mieściła się przy prestiżowej ulicy Via Condotti. Następnie w 1960 roku Valentino poznał w Rzymie Giancarlo Giammetti'ego, który dzięki swojemu talentowi inwestycyjnemu doprowadził do rozkwitu firmy. Szybko stali się partnerami w życiu jak i w biznesie. Razem założyli spółkę Valentino S.p.A., którą szybko przekształcili w międzynarodowe przedsiębiorstwo. Valentino miał już pozycje luksusowego projektanta mody i kilka dużych fabryk odzieżowych na które wydał wcześniej ogromne sumy, a teraz dzięki Giancarlo Giammetti'emu mógł się nie martwić o finansową sferę firmy i zajął się tylko projektowaniem. Pod skrzydłami Giancarlo Valentino osiągnął międzynarodowy sukces.
Dojście do popularności.
Pierwszy wielki sukces odniósł w 1962 roku we Florencji, jego pokaz w Pitti Palace został okrzyknięty rewelacją. Przez lata 60. budował swoją pozycję na rynku aż w 1967 roku dostał nagrodę Marcusa Neimana, która jest odpowiednikiem Oskara w świecie mody. Od tego momentu zaczęła się jego międzynarodowa kariera. Już wtedy jego klientami były tak znane osoby jak Elizabeth Taylor czy Jacqueline Kennedy Onassis. Od początku lat 70. mieszkał w Nowym Jorku.
Sprzedaż spółki.
W 1998 roku Valentino oraz Giammetti sprzedali spółkę włoskiemu holdingowi HdP (Holding di Partecipazioni Industriali) za cenę 300 mln USD, której właścicielem jest główny akcjonariusz Fiata Gianni Agnelli. W 2002 roku HdP odsprzedała Valentino S.p.A. mediolańskiemu gigantowi z branży tekstylnej Marzotto Apparel. Następnie w 2012 roku Valentino S.p.A. została sprzedana katarskiemu funduszowi [./Https://en.wikipedia.org/wiki/Mayhoola_for_Investments Mayhoola] za równe 700 mln EUR.

</doc>
<doc id="1273618" url="https://pl.wikipedia.org/wiki?curid=1273618" title="Banaras – A Mystic Love Story">
Banaras – A Mystic Love Story

Banaras – A Mystic Love Story (inaczej:"Ek Dhun Banaras Kee") – indyjski film z 2006 roku wyreżyserowany przez Pankaja Parashara, autora "Nigdy cię nie zapomnę". Akcja filmu rozgrywa się nad Gangesem, w świętym mieście Waranasi (Benares) ściągającym pielgrzymów z całych Indii. Tematem filmu są relacje młodej kobiety z rodzicami i ukochanym mężczyzną. Film ma wiele odwołań do religii.
Tematem filmu jest szukanie prawdy i Boga, a także miłość, która najpierw przekroczywszy granice kast, potem zniosła podziały między życiem a śmiercią dając bohaterce siłę do przebaczenia rodzicom wyrządzonego jej zła.
Fabuła.
Benares. Kobieta sprzątająca kamienne ghaty, schodzące ku wodzie Gangesu znajduje na nich płaczące niemowlę. Chłopiec staje się jej synem i otrzymuje imię Sohan. Dorastając, buntuje się w szkole. Trudno mu się pogodzić z tym, że jako ktoś z niższej kasty jest bity i lekceważony przez nauczyciela. Pociechę znajduje w słowach matki i guru (Naseeruddin Shah), który jak ojciec tłumaczy mu zasady świata, uczy wiary w Boga, medytacji, uduchowionego śpiewu. Nadaje mu po raz drugi imię: Soham. Dorosły już Soham (Ashmit Patel) stara się o posadę nauczyciela śpiewu na uniwersytecie. Mimo że nikt ze starających się nie śpiewa z takim wyczuciem duchowości pieśni jak on, decydujący o przyjęciu mają wątpliwości. Przynależność do niższej kasty zamyka mu drogę do kariery. W przezwyciężeniu tych trudności pomaga mu urzeczona jego śpiewem Shwetambari (Urmila Matondkar). Jego śpiew, poszukiwania duchowe, tęsknota za przeżyciem jedności z Bogiem czynią go coraz bliższym dziewczynie. Ich spotkania, samotne wyprawy do Sarnath, czułość, jaką darzą siebie na oczach wszystkich podczas święta Holi, budzi oburzenie. Soham wzbudzając miłość w Shwecie przekroczył granice swojej kasty. Jednak siła miłości Shwety, jedynej córki bramina, zwycięża powszechną niechęć i wrogość. W domu trwają przygotowania do ślubu. Ściany ustrojono pomarańczowymi nagietkami. Uszczęśliwiona Shweta przymierza czerwone ślubne sari. Śmieje się na myśl o przyszłości. Ale śmiech ten zamienia się w pełen bólu krzyk, gdy nagle słyszy słowa: "Zamordowano go".

</doc>
