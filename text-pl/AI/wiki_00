<doc id="1278887" url="https://pl.wikipedia.org/wiki?curid=1278887" title="Igor Szalimow">
Igor Szalimow

Igor Michajłowicz Szalimow (ros. Игорь Михайлович Шалимов; ur. 2 lutego 1969 w Moskwie) – rosyjski piłkarz grający na pozycji ofensywnego pomocnika.
Kariera klubowa.
Szalimow wychował się w moskiewskim klubie Lokomotiw, jednak nie przebił się do pierwszego składu i został oddany do Spartaka Moskwa. W pierwszej lidze ZSRR zadebiutował w 1986 roku. W 1987 roku klub wywalczył mistrzostwo kraj, jednak Igor nie rozegrał żadnego spotkania. W 1988 roku grał już w pierwszym składzie Spartaka, ale zajął z nim dopiero 4. pozycję w lidze. W 1989 roku został mistrzem Związku Radzieckiego, a w 1991 wicemistrzem. W Spartaku wystąpił łącznie w 95 ligowych meczach i strzelił 20 goli.
Latem 1991 Szalimow wyjechał do Włoch. Został piłkarzem Foggi i drugim obok Igora Koływanowa Rosjaninem w zespole. W Serie A zadebiutował 1 września w zremisowanym 1:1 wyjazdowym meczu z Interem Mediolan. W Foggi był liderem drugiej linii i zdobył 9 goli, a klub ten zakończył sezon na 9. miejscu. Forma Igora spowodowała, że latem 1992 przeszedł do Interu i w jego barwach także stał się czołowym zawodnikiem. Podobnie jak Foggi zaliczył 9 trafień w lidze oraz został z Interem wicemistrzem Włoch. W sezonie 1993/1994 był rezerwowym, a Inter zakończył ligę dopiero na 13. pozycji w tabeli. Zespół z Mediolanu dotarł jednak do finału Pucharu UEFA, w którym dwukrotnie pokonał 1:0 Casino Salzburg.
Latem 1994 Szalimow został zawodnikiem niemieckiego MSV Duisburg. Spisywał się jednak słabiej jak we Włoszech. Nie zdobył gola, a Duisburg zajmując przedostatnią pozycję spadł z pierwszej ligi do drugiej. Po sezonie Rosjanin przeszedł do szwajcarskiego FC Lugano, ale już po pół roku powrócił do Włoch, tym razem podpisując kontrakt z Udinese Calcio. Już latem 1996 trafił do Bologny, w której znów grał z Koływanowem. W 1997 roku zajął 7. pozycję w Serie A, a rok później o jedną niżej. Swój ostatni sezon (1998/1999) Szalimow rozegrał w barwach spadkowicza z Serie A, SSC Napoli, jednak klub ten nie zdołał wrócić do pierwszej ligi.
Kariera reprezentacyjna.
W reprezentacji ZSRR, Szalimow zadebiutował 13 czerwca 1990 roku w przegranym 0:2 meczu z Argentyną, rozegranym podczas Mistrzostw Świata we Włoszech. Na tym turnieju wystąpił także w wygranym 4:0 meczu z Kamerunem. W 1992 roku został powołany przez Anatolija Byszowca do kadry na Euro 92. Wystąpił tam jedynie w zremisowanym 0:0 meczu z Niemcami. Natomiast w 1996 roku na Euro 96 także zagrał w jednym meczu – z Czechami (3:3). Karierę reprezentacyjną zakończył w 1998 roku. W swojej karierze zagrał 20 razy i zdobył 2 gole dla ZSRR, 4 razy dla WNP i 23 razy (3 gole) dla Rosji.
W 1990 roku wraz z młodzieżową reprezentacją ZSRR U-21 Szalimow wywalczył mistrzostwo Europy U-21.
Kariera trenerska.
Szalimow zaczynał karierę trenerską w zespołach Krasnoznamiensk i Urałan Elista. 
Od 2008 do 2011 był trenerem żeńskiej reprezentacji Rosji, którą prowadził na Mistrzostwach Europy w 2009. 
Między 2015 a 2018 pracował w FK Krasnodar, dwukrotnie doprowadzając klub do czwartego miejsca w ligowej tabeli.
Później zatrudniony był w FK Chimki i Achmacie Groznym, z obu klubów został szybko zwolniony, nie odnosząc sukcesów.

</doc>
<doc id="1278890" url="https://pl.wikipedia.org/wiki?curid=1278890" title="Dreaming Out Load">
Dreaming Out Load



</doc>
<doc id="1278891" url="https://pl.wikipedia.org/wiki?curid=1278891" title="Twilight of the Idols (In Conspiracy with Satan)">
Twilight of the Idols (In Conspiracy with Satan)

Twilight of the Idols (In Conspiracy with Satan) - szósty już LP w historii norweskiej grupy blackmetalowej Gorgoroth. Płyta została wydana w roku 2003. Wokale do płyty zostały nagrane później niż muzyka z powodu pobytu wokalisty grupy (Gaahl) w więzieniu. Krążek posiada kilka wersji okładki - unikatową na jakiej znajdują się muzycy Gorgoroth, zwykłą z wizerunkiem płonącego XII-wiecznego kościoła Fantoft spalonego przez organizację Black Circle oraz okładkę z samym napisem (nazwą płyty).

</doc>
<doc id="1278893" url="https://pl.wikipedia.org/wiki?curid=1278893" title="Twilight Of The Idols (In Conspiracy With Satan)">
Twilight Of The Idols (In Conspiracy With Satan)



</doc>
<doc id="1278895" url="https://pl.wikipedia.org/wiki?curid=1278895" title="Operacja Ogień">
Operacja Ogień

Operacja Ogień (tyt. oryg. Operacioni Zjarri) – albański film fabularny z roku 1973 w reżyserii Muharrema Fejzo.
Opis fabuły.
Akcja filmu rozgrywa się w roku 1953. Bohaterem filmu jest funkcjonariusz Sigurimi - Kreshnik Martini, który przenika w szeregi organizacji prowadzącej wrogą działalność na terenie Albanii. Jako członek oddziału zbiera informacje na jego temat. Film oparty na wydarzeniach autentycznych – w początkach lat 50. na teren Albanii przerzucono grupy dywersyjne, które miały podjąć działania skierowane przeciwko rządom Envera Hodży.
Film dedykowany pamięci Pala Melyshiego.

</doc>
<doc id="1278896" url="https://pl.wikipedia.org/wiki?curid=1278896" title="Keegan Connor Tracy">
Keegan Connor Tracy

Keegan Connor Tracy, właściwie Tracy Armstrong (ur. 3 grudnia 1971 roku w Windsor w Ontario) – kanadyjska aktorka, występująca w dużej mierze w telewizji. Zdobywczyni nagrody Leo w 2002 roku za rolę w serialu tv "Da Vinci's Inquest", także nominowana do tej nagrody w 2004 roku za występ w serialu "Jake 2.0"; była również nominowana do nagrody Gemini.

</doc>
<doc id="1278902" url="https://pl.wikipedia.org/wiki?curid=1278902" title="FagorMastercook">
FagorMastercook

FagorMastercook S.A. (dawniej: Wrocławskie Zakłady Metalowe, Zakłady Sprzętu Grzejnego "Predom-Wrozamet", Wrozamet S.A.) – dolnośląskie przedsiębiorstwo produkujące sprzęt AGD, z siedzibą we Wrocławiu firmujące swoje produkty marką „Mastercook”.
Obecnie (2010) przedsiębiorstwo jest członkiem międzynarodowej grupy Fagor z siedzibą w Hiszpanii, będącej w piątce czołowych producentów sprzętu AGD w Europie, która z kolei należy do Korporacji Mondragón, skupiającej 270 firm przemysłowych.
Historia.
Przedsiębiorstwo utworzono w roku 1946, kiedy to na miejscu niemieckiej fabryki "Knauth" powstała Odlewnia Żeliwa i Metali oraz Wytwórnia Naczyń Emaliowanych. Początkowo produkowano w nim emaliowane wiadra i bańki, węglowe kuchnie, ruszty do parowozów, zdobiące lokomotywy godła narodowe, klamki do wagonów, motorowe sieczkarnie dla rolnictwa, części do pomp, elementy motocykli SHL oraz pralki wirnikowe „Emilia”.
W listopadzie 1962 połączono odlewnie i emaliernie tworząc Wrocławskie Zakłady Metalurgiczne (WZM), specjalizujące się w produkcji kuchni węglowych i gazowych, pralek wirnikowych oraz odlewów z żeliwa i metali. W 1969 roku rozpoczęto produkcję kuchni gazowej 4-palnikowej z piekarnikiem. W 1970 roku opracowany został nowy typ kuchni gazowej 4-palnikowej z opiekaczem i rożnem obrotowym. W roku 1976 – kiedy do przedsiębiorstwa został przyłączony zakład z Wąsosza po raz pierwszy została użyta nazwa "Wrozamet", powstała od pierwszych liter nazwy firmy – Wrocławskie Zakłady Metalurgiczne i przyjęto nazwę Zakłady Sprzętu Grzejnego Predom-Wrozamet.
W 1977 r. przedsiębiorstwo produkowało nowoczesne kuchnie gazowe dla Philipsa. Były one wyposażone w zabezpieczenie palników przed niekontrolowanym wypływem gazu (aktualnie powszechnie stosowane rozwiązanie pod nazwą „zabezpieczenia przeciwwypływowe gazu”). W roku 1988 została uruchomiona produkcja kuchenek elektrycznych. W roku 1992 roku nastąpiło przekształcenie przedsiębiorstwa w jednoosobową spółkę Skarbu Państwa i zmiana nazwy na "Wrozamet S.A."
Przełomowym momentem w historii przedsiębiorstwa był rok 1993, w którym wprowadzono do sprzedaży nową generację kuchni pod nazwą Mastercook.
W 1995 r. spółka Wrozamet S.A. została włączona do narodowego programu prywatyzacji poprzez przejęcie od Skarbu Państwa pakietu kontrolnego, czyli 75 proc. akcji przez Narodowe Fundusze Inwestycyjne (NFI), w których wiodącym funduszem dla Wrozamet SA był Trzeci Narodowy Fundusz Inwestycyjny.
W 1997 r. spółka rozpoczęła współpracę z firmą Fagor, która w 2002 r. stała się jej jedynym właścicielem. W 2006 r. spółka zmieniła nazwę na FagorMastercook S.A.
Od początku XXI w. na terenie firmy zrealizowano kilka dużych inwestycji:
W 2010 roczna produkcja wyniosła prawie 2 miliony sztuk sprzętu AGD.
W roku 2013 po modernizacji dwóch linii produkcyjnych w fabryce sprzętu kuchennego, produkcja ma wynieść 2 tys. sztuk kuchni i piekarników na dobę. Na znacznie szerszą skalę niż obecnie będą produkowane m.in. kuchnie indukcyjne.
FagorMastercook posiada na terenie Wrocławia cztery fabryki – sprzętu kuchennego, pralnictwa, lodówek oraz tłocznię. W budowie jest fabryka chłodziarko-zamrażarek.
31 października 2013 zarząd spółki Fagor Mastercook S.A. poinformował, że do hiszpańskiego sądu w San Sebastián został złożony wniosek o wszczęcie postępowania upadłościowego tej spółki. Powodem miała być „troska o dobro naszych wierzycieli, klientów i pracowników”. Spółka zapowiada restrukturyzację. W komunikacie, pod którym podpisali się: prezes zarządu Ireneusz Bartnikowski i członkowie zarządu Mariusz Kania i Magdalena Ślązak-Małko napisano: „[...] Żeby jednak zapewnić niezbędny czas na realizację tego zadania oraz w trosce o dobro naszych wierzycieli, klientów i pracowników w dniu 30 października 2013 roku złożony został w Sądzie w San Sebastián wniosek o wszczęcie postępowania upadłościowego dla FagorMastercook S.A.”.
W 2015 roku spółkę FagorMastercook przejął niemiecki gigant, BSH Bosch und Siemens Hausgeräte. Na terenie dawnych zakładów ruszyła produkcja lodówek i piekarników marek Bosch i Siemens

</doc>
<doc id="1278903" url="https://pl.wikipedia.org/wiki?curid=1278903" title="Wrozamet">
Wrozamet



</doc>
<doc id="1278906" url="https://pl.wikipedia.org/wiki?curid=1278906" title="Egeria (mitologia)">
Egeria (mitologia)

Egeria (łac. Egeria, Aegeria) – w mitologii rzymskiej kamena (nimfa), wieszczka.
Uchodziła za kochankę lub drugą żonę drugiego władcy Rzymu, Numy Pompiliusza. Była zarazem doradczynią króla, któremu w poświęconym jej później gaju obok porta Capena w Rzymie udzielała rad w zakresie ustaw państwowych i religijnych. Po śmierci Numy zrozpaczona udała się do świętego gaju Diany w Arycji, gdzie została zamieniona przez boginię w źródło, będące później miejscem jej kultu.
W czasach dzisiejszych jej imię używane jest jako eponim w odniesieniu do kobiety-doradcy, ekspertki.

</doc>
<doc id="1278907" url="https://pl.wikipedia.org/wiki?curid=1278907" title="Peter Tägtgren">
Peter Tägtgren

Alf Peter Tägtgren (ur. 3 czerwca 1970) – szwedzki muzyk, kompozytor, producent muzyczny i multiinstrumentalista. Tägtgren jest współzałożycielem, głównym kompozytorem, wokalistą oraz gitarzystą deathmetalowej grupy muzycznej Hypocrisy. Jest ponadto założycielem i jedynym członkiem industrial metalowego projektu Pain, w ramach którego komponuje, śpiewa oraz wykonuje wszystkie partie instrumentalne. W latach 2004-2005 był wokalistą zespołu Bloodbath. Od 2013 roku wraz z wokalistą zespołu Rammstein – Tillem Lindemannem współtworzy zespół pod nazwą Lindemann. Jako muzyk koncertowy współpracował z grupami Malevolent Creation i Marduk. Peter Tägtgren współpracował ponadto z takimi grupami jak Lock Up, The Abyss, War, E-Type, Dimmu Borgir, Therion, Immortal, Children of Bodom, Skyfire, Sabaton.
Od 1994 roku prowadzi studio nagraniowe Abyss zlokalizowane w miejscowości Ludvika. Jego starszy brat Tommy Tägtgren również jest producentem muzycznym.
Dyskografia.
 

</doc>
<doc id="1278910" url="https://pl.wikipedia.org/wiki?curid=1278910" title="Peter Tagtgren">
Peter Tagtgren



</doc>
<doc id="1278914" url="https://pl.wikipedia.org/wiki?curid=1278914" title="Krzysztof Zaręba (polityk)">
Krzysztof Zaręba (polityk)

Krzysztof Zaręba (ur. 6 stycznia 1939 w Nałęczowie) – polski polityk, geograf, były wojewoda gorzowski, w latach 2001–2005 i 2006–2007 podsekretarz stanu w Ministerstwie Środowiska.
Życiorys.
Wykształcenie i praca zawodowa.
Urodził się w rodzinie kolejarzy. Ukończył studia na Wydziale Geografii Uniwersytetu Jagiellońskiego, następnie studia podyplomowe w Szkole Głównej Planowania i Statystyki oraz na Uniwersytecie Warszawskim.
Odbył staż zawodowy w ACTIM w Paryżu. Pracował później w Wojewódzkiej Pracowni Planów Regionalnych w Kielcach, a następnie przez 13 lat kierował zakładem Geoprojekt. W latach 1983–1985 sprawował urząd wiceprezesa Urzędu Ochrony Środowiska i Gospodarki Wodnej, był również głównym inspektorem ochrony środowiska (1984–1988).
Działalność polityczna.
We wrześniu 1988 uzyskał nominację na wojewodę gorzowskiego z ramienia Stronnictwa Demokratycznego, urząd sprawował do kwietnia 1991. W momencie nominacji był jedynym członkiem SD zajmującym stanowisko wojewody.
W latach 1981–1985 i 1989–1991 zasiadał w Prezydium CK SD. W 1990 był przez kilka miesięcy wiceprzewodniczącym CK, a w 1991 wiceprzewodniczącym Prezydium Rady Naczelnej SD. W wyborach parlamentarnych 1991 bez powodzenia ubiegał się o mandat posła w okręgu gorzowsko-pilskim. Później działał w Unii Pracy, z ramienia której ubiegał się bezskutecznie o mandat posła w wyborach w 1997 w województwie gorzowskim.
W 2001 Leszek Miller powołał go na stanowiska podsekretarza stanu w Ministerstwie Środowiska i głównego inspektora ochrony środowiska, odwołany z tych funkcji został w 2005. Od 27 października 2006 do 19 listopada 2007 z rekomendacji Samoobrony RP był sekretarzem stanu w Ministerstwie Środowiska i pełnomocnikiem rządu ds. alternatywnych źródeł energii. Pełni obowiązki członka zarządu spółki prawa handlowego.
Odznaczenia.
Odznaczony m.in. Krzyżem Kawalerskim Orderu Odrodzenia Polski, Srebrnym Krzyżem Zasługi oraz odznaką „Za zasługi dla Kielecczyzny”.

</doc>
<doc id="1278916" url="https://pl.wikipedia.org/wiki?curid=1278916" title="1 Polski Rewolucyjny Pułk">
1 Polski Rewolucyjny Pułk

1 Polski Rewolucyjny Pułk, Pułk Biełgorodzki – zapasowy pułk strzelców polskich liczący około 16-17 tysięcy żołnierzy, formowany w Biełgorodzie nad Dońcem (gubernia kurska) od połowy lutego 1917 roku. Wchodził w skład Dywizji Strzelców Polskich w Rosji generała Tadeusza Bylewskiego, którego żołnierze sprzeciwili się wcieleniu do I Korpusu Polskiego generała Józefa Dowbora-Muśnickiego i stanęli po stronie Rewolucji październikowej. Pułk stał się pierwszą polską formacją rewolucyjną w Rosji, uczestniczył w walkach z nacjonalistami ukraińskimi. Pułk ten podporządkowany był dowództwu Moskiewskiego Okręgu Wojskowego. Został rozwiązany 30 grudnia 1917, ponieważ odmówił walki przeciw Ukraińskiej Centralnej Radzie, organowi państwowemu Ukraińskiej Republiki Ludowej.; część żołnierzy utworzyła wraz z innymi rewolucyjnymi polskimi oddziałami Czerwony Pułk Rewolucyjnej Warszawy, który wszedł potem w skład Armii Czerwonej, do złożonej z Polaków Zachodniej Dywizji Strzelców.

</doc>
<doc id="1278922" url="https://pl.wikipedia.org/wiki?curid=1278922" title="Piotr Stachańczyk">
Piotr Stachańczyk

Piotr Stachańczyk (ur. 13 września 1962 w Krakowie) – polski urzędnik państwowy i prawnik, podsekretarz stanu w Urzędzie Rady Ministrów (1992–1993), wiceminister spraw wewnętrznych i administracji (1998–2001, 2007–2011), prezes Urzędu do Spraw Repatriacji i Cudzoziemców (2001–2007), wiceminister spraw wewnętrznych (2011–2015), konsul generalny w Charkowie (od 2020).
Życiorys.
Syn Jerzego. Ukończył w wyróżnieniem studia na Wydziale Prawa i Administracji Uniwersytetu Jagiellońskiego, w 1988 ukończył aplikację sędziowską. Uzyskał uprawnienia radcy prawnego.
Od 1985 do 1994 pracował jako asystent na Wydziale Prawa i Administracji UJ. W 1990 został głównym specjalistą w Ministerstwie Spraw Wewnętrznych, w tym samym roku objął stanowisko dyrektora gabinetu w tym resorcie. W latach 1991–1992 był wicedyrektorem Departamentu Społeczno-Administracyjnego MSW, następnie przez rok pełnił funkcję podsekretarza stanu w Urzędzie Rady Ministrów. Współtworzył koncepcję przekształcenia URM w Kancelarię Prezesa Rady Ministrów. W 1993 powrócił do MSW, obejmując stanowisko wicedyrektora Departamentu Spraw Obywatelskich.
W latach 1994–1998 pracował w Ministerstwie Spraw Zagranicznych: początkowo jako wicedyrektor, a od 1995 jako dyrektor Departamentu Konsularnego i Wychodźstwa. W 1998 kierował Departamentem Spraw Prawnych i Konsularnych MSZ. W okresie pracy w MSZ był m.in. negocjatorem umów dotyczących znoszenia obowiązku wizowego. Od 1998 do 2001 był podsekretarzem stanu w MSWiA. Wchodził w skład zespołu negocjującego akcesję Polski do UE, w ramach którego odpowiadał za obszar spraw wewnętrznych. W 2001 był pełnomocnikiem ds. organizacji Urzędu do Spraw Repatriacji i Cudzoziemców, a po jego utworzeniu objął funkcję prezesa tego urzędu, którą sprawował do sierpnia 2007. Współtworzył ustawy odnoszących się do problematyki migracji, repatriacji i obywatelstwa.
20 listopada 2007 został powołany na podsekretarza stanu w Ministerstwie Spraw Wewnętrznych i Administracji. 2 kwietnia 2009 mianowany przez prezesa Rady Ministrów na członka Rady Służby Cywilnej. Odpowiadał za przygotowanie i przeprowadzenie polskiej prezydencji w Radzie Unii Europejskiej w 2011 w obszarze dotyczącym spraw wewnętrznych. 25 listopada 2011 otrzymał nominację na stanowisko sekretarza stanu w Ministerstwie Spraw Wewnętrznych, powierzono mu nadzór nad polityką migracyjną państwa (w tym nad podległym mu komendantem głównym Straży Granicznej), sprawy z zakresu obywatelstwa i repatriacji, przygotowywanie aktów prawnych w MSW oraz nadzór nad Departamentem Unii Europejskiej i Współpracy Międzynarodowej MSW.
W październiku 2015 powrócił do pracy w dyplomacji – otrzymał nominację na stałego przedstawiciela RP przy Biurze Narodów Zjednoczonych w Genewie. Zakończył pełnienie tej funkcji w lipcu 2017. Następnie odpowiadał w MSZ za problematykę migracyjną i azylową. Był pełnomocnikiem ministra do spraw projektów finansowych z Funduszu Bezpieczeństwa Wewnętrznego. Od września 2020 konsul generalny RP w Charkowie.
Życie prywatne.
Żonaty, ojciec jednego dziecka. Włada biegle językiem angielskim, komunikatywnie językiem rosyjskim.

</doc>
<doc id="1278923" url="https://pl.wikipedia.org/wiki?curid=1278923" title="Godzilla kontra Mothra (film 1964)">
Godzilla kontra Mothra (film 1964)

 – japoński film typu kaijū z 1964 roku w reżyserii Ishirō Hondy. Czwarty film z serii o Godzilli.
Fabuła.
Na plaży Kurata dziennikarze Ichirō Sakai i Junko Nakanishi dokumentują rozbite wraki z niedawnego sztormu, gdzie odnajdują dziwny obiekt. Dzień później nad rybacką wioską zostaje odnalezione gigantycznych rozmiarów jajo. Oddelegowani Ichirō i Junko docierają na miejsce, gdzie rozmawiają z profesorem Miurą, naukowcem badającym jajo. Okazuje się, że wioska sprzedała jajo Kumayamie z korporacji Happy Enterprises. Ten zamiast przeznaczyć jajo do celów naukowych, zamierza zrobić z niego atrakcję turystyczną.
W hotelu Ichirō i Junko rozmawiają z profesorem Miurą nt. posiadania jaja od strony prawnej. Wkrótce dostrzegają Kumayamę. Wchodzi do pokoju Jirō Torahaty, syna wpływowego producenta fajek. Kiedy ci dogadują się w sprawie stworzenia parku rozrywki wokół jaja, nachodzą ich Shobijin proszące o odzyskania jaja. Zaskoczeni mężczyźni próbują je schwytać. Shobijin uciekają i spotykają się z Ichirō, Junko i Miurą. Wyjaśniają im, że jajo, zmyte podczas sztormu, należy do Mothry i jeśli jej larwa się wykluje, spowoduje olbrzymie zniszczenia w szukaniu jedzenia.
Cała trójka próbuje bezskutecznie przekonać Torahatę i Kumayamę o zwrot jaja. Obecne są także Shobijin, jednak biznesmeni widząc potencjalny zysk, chcą je kupić. Widząc, że nic się nie da zrobić, Shobijin wracają z Mothrą na wyspę Infant z pustymi rękami. Silnie promowany park rozrywki jest w fazie produkcji, a mieszkańcy wioski czując się oszukani przez Kumayamę, żądają od niego zysków. Ten spławia ich mówiąc, że zapłaci dopiero podczas otwarcia parku. Ichirō pisze serię artykułów nt. niesprawiedliwości związanej z jajem Mothry, jednak nikogo to nie interesuje.
Tymczasem obiekt znaleziony przez Junko wykazuje silną radioaktywność i plaża, na której go znaleziono, ma wokół siebie więcej śladów radiacji. Przyczyną tego jest Godzilla wyłaniający się z ziemi i wkrótce prowadzi destruktywny pochód przez Yokkaichi i Nagoyę. Redaktor naczelny gazety, w której pracują Ichirō i Junko, uważa, że wojsko nic nie zrobi Godzilli. Jeden z tam pracujących reporterów – Jirō sugeruje, że Mothra byłaby w stanie pokonać Godzillę. Jego koledzy po fachu wątpią, by mieszkańcy wyspy Infant na to się zgodzili. Nie dość, że testy atomowe zrujnowały ekosystem ich wyspy, to próba odzyskania jaja Mothry skończyła się fiaskiem.
Mimo tego, Ichirō, Junko i profesor Miura udają się na wyspę Infant. Tam, widzą katastrofalne skutki testów atomowych. Tubylcy odmawiają pomocy, twierdząc, że atak Godzilli to słuszna kara dla ludzi za zniszczenie ich domu i zawłaszczenie jaja Mothry. Bohaterowie docierają do Shobijin przebywających w jedynym nieskażonym skrawku wyspy. One też odmawiają pomocy. Wtedy Junko mówi wszystkim wyspiarzom, że nie wszyscy ludzie powinni być obwiniani za to, co stało się ich wyspie. Mówi też, że Godzilla zabija zarówno dobrych, jak i złych ludzi, ale wszyscy mają prawo do życia. Shobijin zostają przekonane i wzywają Mothrę, jednocześnie ostrzegają, że ćma wkrótce umrze z przyczyn naturalnych.
W Japonii zaś dochodzi do ostrej kłótni między Torahatą i Kumayamą z powodu strat pieniężnych tego drugiego. W wyniku bójki Torahata zabija Kumayamę z pistoletu i gdy ma uciec, hotel w którym przebywał zostaje zniszczony przez Godzillę i ginie na miejscu. W momencie gdy jajo zostaje zagrożone przez Godzillę, Mothra rusza do walki. Ćma początkowo ma przewagę, jednak trujący pył pochodzący z skrzydeł pozbawia ją sił i umiera z wycieńczenia. Godzilla traci zainteresowanie jajem i kontynuuje swoją wędrówkę.
Wojsko stosuje zaporę elektryczną i metalowe sieci przeciw Godzilli. Zdaje się działać, dopóki nie następuje przeciążenie prądu. Podczas ewakuacji rybackiej wsi szkolny dyrektor błaga o transport do pobliskiej wysepki Iwa, ponieważ wciąż tam są uczniowie. Larwy Mothry podążają za Godzillą udającym się na wyspę Iwa. Tam larwy Mothry osaczają potwora, pokrywają go jedwabnymi włóknami i ten wpada do oceanu. Ichirō, Junko, profesor Miura i Jiro żegnają Shobijin i Mothry, które wracają na wyspę Infant.
Produkcja.
Przygotowania.
Tōhō widząc gigantyczny sukces filmu "King Kong kontra Godzilla" planowało zrobić jego kontynuację. W niej King Kong miał znaleźć się w Afryce, a Godzilla był uśpiony w głębinach. Oba potwory były celem dwóch konkurujących ze sobą firm lunaparskich, by umieścić je w swych parkach rozrywki. Film miał się zakończyć remisem potworów. Ostatecznie z planów kontynuacji zrezygnowano.
Następnym filmem z Godzillą miał być . Wg scenariusza Takeshiego Kimury dr James Bowen podczas badań efektów radiacji po zbombardowaniu Hiroszimy napotyka na jej ulicach młodego, zdziczałego chłopca. Odkrywa, że jest on potworem Frankensteina, który zregenerował się ze swego serca zmutowanego przez bombę atomową. Chłopiec zaczyna gwałtownie rosnąć żywiąc się zwierzętami. Japońskie Siły Samoobrony w obawie, że potwór zechce żywić się ludzkim mięsem, więc oswabadzają Godzillę z lodowca na Morzu Beringa, by zwabić go do Japonii i zabić potwora. Tōhō uznało pomysł za bezsensowny i zdecydowała, by Mothra z filmu "Mothra" była przeciwnikiem Godzilli w następnym filmie, jako że film również okazał się międzynarodowym hitem. Z kolei "Furankenshutain tai Gojira" przerobiono na "Frankenstein Conquers the World" zastępując Godzillę Baragonem.
Scenariusz.
W pierwszej wersji scenariusza autorstwa Shinichiego Sekizawy zamiast jaja Mothry miał zostać znaleziony nieprzytomny Godzilla, uznany za martwego, a Mothra miała się pojawić dopiero w finale. Nie miało też wystąpić potomstwo Mothry. Godzilla miał zaatakować Rolisikę, fikcyjny kraj z "Mothry", która używa swych wojsk. Godzilla miał zniszczyć zniszczyć Zamek Himeji w swej drodze na Tokio. Głównym bohaterem miał być zoolog Kenya Harane będącym jednym z dwóch naukowców towarzyszącym Ichirō. Jednak zauważono, że byłoby nielogiczne, by przebywać tak blisko silnie radioaktywnego potwora jakim był Godzilla i zastąpiono go jajem Mothry. Następną zmianą była zastąpienie rolisikańskich wojsk amerykańskimi.
Casting.
Role Shobijin ponownie zagrał duet wokalny The Peanuts. Mimo ich napiętego grafiku, Watanabe Productions dla którego duet pracował, zgodziło się na ponowny występ, jako że "Mothra" była hitem. Kenyę Harę miał zagrać Kenji Sahara. Jednak w wyniku dalszych zmian scenariuszowych jego postać zastąpiono profesorem Miurą granym przez Hiroshiego Koizumiego. Ostatecznie postać Sahary przerobiono na drugiego antagonistę – Manzō Torahatę. Hondzie spodobała się antagonistyczna rola Sahary w ich wcześniejszym filmie, "Ataku ludzi grzybów" i zapytał go „czy chciałby spróbować jeszcze raz?”. Sahara zgodził się, by zagrać złoczyńcę, traktując to jako odmianę po graniu młodych naukowców w filmach tokusatsu: „Producent Tomoyuki Tanaka chciał złoczyńcę o silnym wpływie. Uznałem, że to wielka szansa dla mnie i zamierzałem stać najlepszym czarnym charakterem w historii filmów z Godzilli”. Celem przygotowań Sahara spotykał się z agentami nieruchomości udając klienta i studiował ich zachowanie. Według niego Toharata symbolizował chciwość: „Pieniądze były dla niego wszystkim”. Główną rolę otrzymał Akira Takarada, który grał wcześniej w "Godzilli" Ogatę, a obecnie cieszył się w Japonii statusem gwiazdy. W rolę generała zagrał Susumu Fujita, jeden z etatowych aktorów Akiry Kurosawy w latach 40. XX wieku. W rolę kobiecą wcieliła się Yuriko Hoshi debiutująca w innym filmie Hondy "Tetsuwan Tōshu Inao monogatari". Kumayamę zagrał Yoshifumi Tajima, będący ulubionym aktorem Hondy, którego obsadzał niemal we wszystkich swych filmach science-fiction.
Muzyka.
Kompozytorem został Akira Ifukube, który wcześniej zrezygnował z muzyki "Mothry" nie czując się na siłach do współpracy z The Peanuts. Podczas swojej partytury elementy z motywu Yūjiego Kosekiego "Song of Mothra". Na potrzeby filmu Ifukube napisał dwie piosenki: "Seinaru Izumi" dla The Peanuts oraz "Mahala Mosura", obie były w języku filipińskim. W rękopisie Ifukube w kilku słowach występował błąd ortograficzny, co wg kotoisty Yasuko Sato było celowe, aby ułatwić ich śpiewanie Japończykom. Oprócz swojej standardowej orkiestracji, Ifukube dodał brzęczące dźwięki dęte pungi oraz kalimby.
Podczas postprodukcji Honda i Ifukube zorganizowali sesje planowania, aby omówić sceny z muzyką. Honda i Ifukube nie zgadzali się co do sceny, w której Godzilla wznosi się z piachu. Honda poprosił o muzykę w tej scenie, co spotkało się z odmową Ifukube, który był zdania, że Godzilla jest „wystarczająco imponujący”. Jednak zamiast tego dodano "Godzilla Theme" co zdenerwowało Ifukube.
Realizacja.
Większość scen plenerowych nakręcono na plaży Yumigahama w Shimodzie. Wybór terenu oparto na propozycji Hondy, który według asystenta reżysera Kōjiegio Kajity powołał się na to, ponieważ Kajita potrafił fotografować piaszczyste plaże i łodzie rybackie. Na tym samym obszarze zbudowano pełnowymiarowy fragment jaja Mothry do scen z udziałem aktorów i korzystano z pomocy lokalnych mieszkańców. Nalegania Tsuburayi sprawiły, że Tōhō zakupiło kopiarkę optyczną Oxberry 1900, aby usuwać niedoróbki w złożonych ujęciach fotograficznych. W filmie pierwszy raz stosowano skalowanie potworów do storyboardów i m.in. na nich analizowano ruchy skrzydeł Mothry.
Wykonano nowy kostium Godzilli zaprojektowany przez Teizō Toshimitsu. Skórę i ogon Godzilli wykonał Keizō Murase, który także stworzył osobny ogon do ujęć niszczenia budynków. W filmie wyraźnie widać, że górna warga Godzilli się chybocze. Efekt ten był skutkiem wypadku na planie; atakując makietę zamku Nagoya, Haruo Nakajima grający Godzillę wywrócił się i uszkodził paszczę kostiumu. Eijiemu Tsuburayi efekt ten tak się spodobał, że nie naprawił kostiumu. Zostawiono także destrukcję zamku w gotowym filmie, ponieważ nie można było odbudować makiety z powodu zarówno z budżetu, jak i harmonogramu.
Głowy Mothry i jej potomstwa zostały wyrzeźbione przez Teizō Toshimitsu, a ciała wymodelowane przez braci Yagi i Keizō Murase. Wzór skrzydeł zaprojektował Fuchimu Shimakura. Dla Mothry stworzono dwumetrową marionetkę w ten sam sposób co w "Mothrze" poruszaną się za pomocą pilota z silnikiem elektrycznym i z oczyma oświetlanymi osadzonymi wewnątrz żarówkami. Żuwaczkę wykonano tym razem z żywicy aniżeli drewna. Do utworzenia wewnętrznego szkieletu skrzydeł tym razem wykorzystano szklany pręt zamiast bambusa. Wszystkie te ulepszenia pozwoliły na więcej naturalnych ruchów.
Dla potomstwa Mothry stworzono rekwizyty wykonane z uretanu wyposażone w samonapędzające się mechanizmy wewnętrzne i koła oraz dwa ręcznie sterowane rekwizyty. Zmieniono też im barwę z jasnobeżowej na czerwonawo-brązową, która według wspomnień asystenta Tsuburayi – Teruyoshiego Nakano, był zbliżona do „obrazu ulubionego przez dziecko chleba czekoladowego”. W scenie, w której dwie larwy wykluwają się z jaja, dwie marionetki z głowami larw 2,5 razy większymi od głów głównych rekwizytów były obsługiwane przez lalkarza wewnątrz modelu jaja. Szczęki larw wykonano z drewna i pokryto gumą. Modele miały różnokolorowe oczy dla każdej larwy: jedna miała czerwone, a druga niebieskie. Jednakowo rekwizyty obu larw użyte w ostatniej sekwencji bitwy na wyspie Iwa miały niebieskie oczy. Jedwabna pluć larw została utworzona przez rozpylenie gumowej pasty rozpuszczonej w rozcieńczalniku. Było to utrudnieniem dla ekipy od efektów specjalnych, gdyż rozpuszczony materiał osadzał się na twarzach pracowników.
Jajo Mothry wykonano z FRP, zaś w sekwencji wyklucia larw użyto do produkcji gipsu. Widok jaja na planie totalnym był skomponowany przez matte painting, zaś w zbliżeniach aktorami wykonano z częściowy model w pełnej skali oraz miniaturowy dla scen z Mothrą i Godzillą.
Została nakręcona scena, gdzie amerykańskie krążowniki pomagają w walce z Godzillą ostrzeliwujące go, nie czyniąc mu jednak żadnej krzywdy. Twórcy wycięli tę scenę, gdyż Japończycy wciąż byli drażliwi nt. II wojny światowej i poczuliby się urażeni widząc widząc amerykańską artylerię ślącą pociski w stronę japońskiej ziemi.
Wersja amerykańska.
6 maja 1964 roku „Variety” poinformowało, że Henry G. Saperstein z United Productions of America zdobył prawa do dystrybucji kinowej i telewizyjnej filmu oraz zamierzał go wydać pod tytułem "Godzilla versus the Giant Moth". Później Saperstein ten fakt pomijał milczeniem, mówiąc że "Inwazja potworów" była jego pierwszym dystrybuowanym przez niego filmem Godzillą. Ostatecznie prawa licencyjne sprzedano American International Pictures, dla którego był to pierwszy dystrybuowany przez nie film z Godzillą. Wycięta scena walki Godzilli z amerykańską flotą znalazła się w wersji American International Pictures, przez co pojawiło się przekonanie, że scena ta została stworzona specjalnie na rynek amerykański. Była to jedyna poważna zmiana w stosunku do poprzednich filmów z Godzillą. Była to też ostatnia taka duża ingerencja w filmach z Godzillą, wyłączając "Powrót Godzilli" z 1984 roku. Od tej pory wersje amerykańskie filmów kaijū ograniczały się zwykle do dubbingu i nieznacznych cięć montażowych. Angielski dubbing wykonało Titra Sound Studios.
W Stanach Zjednoczonych film był wyświetlany w kinach pod tytułem "Godzilla vs. The Thing", sugerując w materiałach promocyjnych że oponentem jest tajemniczy potwór. Plakat został wykonany przez Reynolda Browna. Wynikało z tego że Mothra była mniej popularna w Stanach Zjednoczonych. W późniejszych wydaniach filmu zmieniono go na "Godzilla vs. Mothra", jednak angielski dubbing pozostał niezmieniony, przez co Mothra jest wciąż nazywana „The Thing”.
Odbiór.
Premiera.
"Godzilla kontra Mothra" miała premierę 29 kwietnia 1964 roku w podwójnym pokazie z "Jigoku Sakusen". Film w okrojonej wersji wznowiono w japońskich kinach 19 marca 1970 roku w ramach bloku filmowego dla dzieci "Toho Champion Festival" oraz 15 marca 1980 roku w podwójnym pokazie z "Doraemon – Nobita no Kyōryū". Wznowienie filmu w oryginalnej wersji odbyło się 1983 roku w ramach festiwalu "Gojira no Fukkatsu".
Amerykańska wersja filmu premiera odbyła się 17 września 1964 w podwójnym pokazie z "Ikarią XB 1".
W Polsce miał premierę 17 sierpnia 2012 roku na Ińskim Lecie Filmowym, w ramach projekcji towarzyszącej na koncercie zespołu Thiele.
Wyniki finansowe.
Film przy koszcie 200 mln jenów zarobił 300 mln jenów przy sprzedanych 3,51 mln biletach, zarabiając mniej niż "King Kong kontra Godzilla", jednak wciąż będąc sukcesem finansowym. Przy wznowieniu w 1970 roku dodatkowo zarobił 480 mln jenów przy sprzedanych 730 tys. biletach, zaś przy wznowieniu w 1980 roku 1,55 mld jenów przy sprzedanych 2,98 mln biletach.
Recenzje i reakcje.
„Kinema Junpo” chwalił efekty specjalne, ale skrytykował wojsko atakujące Godzillę, stwierdzając: „To dziwne, że ludzie nie uczą się z przeszłości. Od Sił Samoobrony, każda osoba po prostu wygląda głupio”. W recenzji „Monthly Film Bulletin” zauważono, że „pomimo pewnych niezdarnych ujęć modelowych, walka Godzilli z gigantyczną ćmą i jej potomstwem gąsienic jest jednym z lepszych wysiłków Toho”. Chwalono projekt potworów w filmie i jakość efektów specjalnych, jedocześnie krytykując fabułę i aktorstwo. „Variety” chwalił stronę techniczną, wyrażając, że fabuła i aktorstwo nie oferują wystarczająco dużo, aby przyciągnąć dużą publiczność.
"Godzilla kontra Mothra" uważana jest za jeden z najlepszych filmów w serii. Z kolei rola Kumayamy jest uważana za najlepszą w karierze Yoshifumiego Tajimy. "Godzilla kontra Mothra" to także ulubiony film z serii o Godzilli Henry’ego G. Sapersteina.

</doc>
<doc id="1278925" url="https://pl.wikipedia.org/wiki?curid=1278925" title="Brynjard Tristan">
Brynjard Tristan

Brynjard Tristan właściwie Ivar Tristan Lundsten (ur. 14 czerwca 1976 roku), to norweski kompozytor i basista. Tristan współpracował z grupami muzycznymi Dimmu Borgir i Old Man’s Child. Obecnie muzyk jest dziennikarzem norweskiego czasopisma Mute oraz właścicielem niezależnej wytwórni muzycznej.

</doc>
<doc id="1278926" url="https://pl.wikipedia.org/wiki?curid=1278926" title="Paweł Heintsch">
Paweł Heintsch

Paweł Heintsch (ur. 4 czerwca 1924 we Lwowie, zm. 11 stycznia 2008 w Otwocku) – polski duchowny rzymskokatolicki i poeta.
Zarys biografii.
Był synem Stefana i Heleny, lekarzy lwowskich. W okresie II wojny światowej służył jako podchorąży i kurier Komendy Obwodu Lwowskiego Armii Krajowej. Po wojnie studiował początkowo medycynę na Akademii Medycznej w Gdańsku, a następnie filologię polską i filozofię chrześcijańską. W 1955 otrzymał święcenia kapłańskie. Magisterium z polonistyki uzyskał na Uniwersytecie Warszawskim, zaś z apologetyki na Akademii Teologii Katolickiej w Warszawie.
Jako kapłan pracował w 12 parafiach. Ostatnią z nich była parafia pw. Ofiarowania Najświętszej Maryi Panny w Ostrołęce nad Pilicą. Zmarł w Domu Księży Emerytów w Otwocku.
Twórczość.
Jako poeta debiutował na łamach „Ilustrowanego Kuriera Codziennego” w 1938. Opublikował następujące tomy poetyckie: "Niepowrotne godzinny" (Poznań 1959), "Gruzy Panteonu" (Londyn 1974), "Dwustronne widzenie" (Warszawa 1980), "Na tropie Jonasza" (Radom 1985), "Szukanie nieba" (Warszawa 1989), "Spacery po starym domu" (Warszawa 1993), wybór wierszy "Wszystkim samotnym" (Białystok 1993), "Światła więcej" (Białystok 1995), "Złowione Atlantydy" (Lublin 1997), "Skansen ptaków" (Białystok 1997), "Sto wierszy" (Wrocław 1999), "Czas powrotu" (Białystok 2003), oraz "Przedmioty" – krótkie nowele (Lublin 1998), "Wilki, owce i pasterze. Reportaż z pamięci" (Warka 2000).
Autor licznych prac o Norwidzie – m.in. "Biblia u Norwida" (1974), "Norwid a religia" (1979), "Psychologiczna analiza postawy religijnej u Norwida" (1990), "Klucz do Norwida" (1991). 
Laureat nagrody literackiej im. Włodzimierza Pietrzaka „za twórczość poetycką o wyrazistym nurcie refleksji religijnej” (1988). Był członkiem Związku Literatów Polskich.
Pamięć.
Jego imię nosi Publiczne Gimnazjum w Dębnowoli.

</doc>
<doc id="1278928" url="https://pl.wikipedia.org/wiki?curid=1278928" title="Krzysztof Łaszkiewicz">
Krzysztof Łaszkiewicz

Krzysztof Hubert Łaszkiewicz (ur. 3 listopada 1947 w Warszawie) – polski polityk i prawnik, w latach 1997–2001 i 2007–2010 podsekretarz stanu w Ministerstwie Skarbu Państwa, w latach 2010–2015 sekretarz stanu w Kancelarii Prezydenta ds. prawno-ustrojowych, od 2018 prezes Instytutu Bronisława Komorowskiego.
Życiorys.
Ukończył studia na Wydziale Prawa i Administracji Uniwersytetu Warszawskiego, uzyskał następnie stopień naukowy doktora nauk prawnych. Do 1989 pracował w administracji państwowej jako specjalista. Na początku lat 90. zajął się prowadzeniem działalności gospodarczej m.in. w formie spółek prawa handlowego.
Od 1997 do 2001 i od 20 listopada 2007 do 30 września 2010 pełnił funkcję podsekretarza stanu w Ministerstwie Skarbu Państwa.
Zasiadał w radzie politycznej Stronnictwa Konserwatywno-Ludowego – Ruch Nowej Polski. Związany potem z Partią Centrum i Platformą Obywatelską, był ekspertem tych ugrupowań.
30 września 2010 powołany na stanowisko sekretarza stanu w Kancelarii Prezydenta ds. prawno-ustrojowych. Pełnił tę funkcję do 5 sierpnia 2015. W 2018 zasiadł w radzie Fundacji Instytut Bronisława Komorowskiego, następnie został prezesem tej fundacji.
Odznaczony Krzyżem Oficerskim Orderu Odrodzenia Polski (2015).

</doc>
<doc id="1278930" url="https://pl.wikipedia.org/wiki?curid=1278930" title="Komora oka tylna">
Komora oka tylna



</doc>
<doc id="1278935" url="https://pl.wikipedia.org/wiki?curid=1278935" title="Olgierd Dziekoński">
Olgierd Dziekoński

Olgierd Roman Dziekoński (ur. 8 września 1950 we Wrocławiu) – polski architekt i polityk, w latach 2000–2001 podsekretarz stanu w Ministerstwie Rozwoju Regionalnego i Budownictwa, w latach 2007–2010 podsekretarz stanu w Ministerstwie Infrastruktury, w latach 2010–2015 sekretarz stanu w Kancelarii Prezydenta RP.
Życiorys.
Ukończył w 1975 studia na Wydziale Architektury Politechniki Wrocławskiej. Od 1974 do 1984 pracował jako asystent w Instytucie Planowania Przestrzennego Wydziału Architektury Politechniki Warszawskiej. W 1987 został absolwentem Salzburg Seminar, w 1993 wykładał w Harvard Graduate School of Design.
Był wiceprezydentem Warszawy od 1990 do 1994 i od 1999 do 2000, a także podsekretarzem stanu w Ministerstwie Rozwoju Regionalnego i Budownictwa w latach 2000–2001. Współtworzył i pełnił funkcję prezesa Agencji Rozwoju Komunalnego. Przystąpił do Platformy Obywatelskiej.
Od 22 listopada 2007 do 5 października 2010 był podsekretarzem stanu w Ministerstwie Infrastruktury. 7 października 2010 powołany na stanowisko sekretarza stanu w Kancelarii Prezydenta. Pełnił tę funkcję do 5 sierpnia 2015. Zasiadał w radzie Fundacji Instytut Bronisława Komorowskiego.
W 2015 został odznaczony Krzyżem Oficerskim Orderu Odrodzenia Polski oraz Odznaką Honorową za Zasługi dla Samorządu Terytorialnego.

</doc>
<doc id="1278936" url="https://pl.wikipedia.org/wiki?curid=1278936" title="Dziewczyna z gór">
Dziewczyna z gór

Dziewczyna z gór (tyt. oryg. "Cuca e maleve") — albański film fabularny z roku 1974 w reżyserii Dhimitra Anagnostiego, na podstawie dramatu Loni Papy pod tym samym tytułem i baletu opartego o motywy dramatu.
Opis fabuły.
Film muzyczny. Akcja filmu rozgrywa się w roku 1945, tuż po wyzwoleniu kraju. Tytułowa bohaterka zajmuje się organizowaniem kursów dla analfabetów, Fizi zaś sprzeciwia się ingerencjom duchowieństwa katolickiego w życie lokalnej społeczności. Ci jednak jednoczą się z ciemnymi siłami przeciwko pionierom postępu.

</doc>
<doc id="1278938" url="https://pl.wikipedia.org/wiki?curid=1278938" title="Muzeum Historii Kolei w Częstochowie">
Muzeum Historii Kolei w Częstochowie

Muzeum Historii Kolei w Częstochowie – muzeum, w którym zgromadzono pamiątki, sprzęt i elementy wyposażenia kolejowego.
Muzeum znajduje się w Częstochowie, na 1. piętrze budynku dworca Częstochowa Stradom. Placówka została założona w 2001 roku. Znajdują się
tam m.in. lampy, szyny, mundury, dokumenty, mapy, fotografie i wiele elementów wyposażenia kolejowego.
Pod opieką muzeum znajdują się również dwa zabytkowe parowozy – TKt48-151 (stojący na dworcu Częstochowa) oraz Ol49-20 (stojący w okolicach lokomotywowni).
Od 19 października 2006 Muzeum Historii Kolei znajduje się na trasie Szlaku Zabytków Techniki Województwa Śląskiego.

</doc>
<doc id="1278941" url="https://pl.wikipedia.org/wiki?curid=1278941" title="Elżbieta Chojna-Duch">
Elżbieta Chojna-Duch

Elżbieta Irena Chojna-Duch (ur. 22 maja 1948 w Warszawie) – polska prawniczka, doktor habilitowany nauk prawnych, nauczyciel akademicki, w latach 1994–1995 i 2007–2010 podsekretarz stanu w Ministerstwie Finansów, członek Rady Polityki Pieniężnej w kadencji 2010–2016.
Życiorys.
Ukończyła studia na Wydziale Prawa i Administracji Uniwersytetu Warszawskiego. Od 1974 do 1999 była adiunktem na tym wydziale, następnie została profesorem w Katedrze Prawa Finansowego. W 1991 została wykładowcą w Centrum Studiów Samorządu Terytorialnego i Rozwoju Lokalnego UW, w latach 2005–2007 pełniła funkcję dyrektora tej jednostki. Od 1995 do 2000 zajmowała stanowisko prorektora Szkoły Wyższej im. Pawła Włodkowica w Płocku. Pod jej kierunkiem stopień naukowy doktora uzyskał m.in. Michał Bitner.
W wyborach parlamentarnych w 1993 bez powodzenia ubiegała się o mandat poselski z ramienia BBWR, a w wyborach w 1997 z listy Polskiego Stronnictwa Ludowego. W okresie od czerwca 1994 do listopada 1995 była podsekretarzem stanu w Ministerstwie Finansów. Przez rok przewodniczyła radzie Narodowego Funduszu Zdrowia. Wchodziła też (2002–2007) w skład kolegium Najwyższej Izby Kontroli. 27 listopada 2007 z rekomendacji PSL ponownie została wiceministrem finansów. 8 stycznia 2010 Sejm powołał ją w skład Rady Polityki Pieniężnej. Cztery dni później została odwołana ze stanowiska podsekretarza stanu. 20 stycznia po zaprzysiężeniu przed Sejmem objęła obowiązki członka RPP, które wykonywała do 2016. W późniejszym czasie została doradcą prezesa NBP.
W październiku 2019 posłowie Prawa i Sprawiedliwości zgłosili jej kandydaturę do Trybunału Konstytucyjnego, jednak po rozpoczęciu IX kadencji Sejmu nie znalazła się ponownie w gronie zgłoszonych kandydatów.
Odznaczenia.
W 2016 odznaczona odznaką honorową „Za zasługi dla bankowości Rzeczypospolitej Polskiej”, a w 2018 Złotym Krzyżem Zasługi.

</doc>
<doc id="1278944" url="https://pl.wikipedia.org/wiki?curid=1278944" title="Miass (rzeka)">
Miass (rzeka)

Miass (ros. Миасс) – rzeka w azjatyckiej części Rosji i Baszkirii, prawy dopływ Isetu. Przepływa przez Baszkirię oraz obwody czelabiński i kurgański w Uralskim Okręgu Federalnym.
Długość rzeki – 658 km, powierzchnia zlewiska – 21 800 km², średni przepływ – 15,4 m³/s. Źródła w Baszkirii na wschodnich stokach Nurali w Uralu południowym.
Główne dopływy: Atlan, Bolszoj Kialim, Biszkul, Ziuziełga.
Przepływa przez kilka zbiorników wodnych w tym Argaziński i Szerszeniewski.
Miasta nad rzeką: Miass, Czelabińsk.

</doc>
<doc id="1278952" url="https://pl.wikipedia.org/wiki?curid=1278952" title="Teraz wiem">
Teraz wiem

Teraz wiem – debiutancki album Szymona Wydry &amp; Carpe Diem wydany w 2002 roku nakładem wytwórni BMG Poland.
Album dotarł do 22. miejsca polskiej listy przebojów - OLiS.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1278954" url="https://pl.wikipedia.org/wiki?curid=1278954" title="Piotr Stomma">
Piotr Stomma

Piotr Stomma (ur. 2 grudnia 1953 w Warszawie) – polski inżynier, w latach 2005–2007 i 2015–2016 podsekretarz stanu w resortach związanych z infrastrukturą.
Życiorys.
Ukończył w 1978 studia na Wydziale Mechanicznym Energetyki i Lotnictwa Politechniki Warszawskiej, po których w 1979 rozpoczął pracę na stanowisku asystenta w Instytucie Lotnictwa. Od 1990 związany z resortem transportu. Był doradcą podsekretarza stanu w tym ministerstwie i pełniącym obowiązki dyrektora departamentu. W 2002 został głównym specjalistą w Departamencie Kolejnictwa Ministerstwa Infrastruktury.
Od 7 listopada 2005 do 6 maja 2006 był podsekretarzem stanu w Ministerstwie Transportu i Budownictwa, następnie do 28 listopada 2007 pełnił tę samą funkcję w Ministerstwie Transportu. 20 listopada 2015 został podsekretarzem stanu w Ministerstwie Infrastruktury i Budownictwa. 4 sierpnia 2016 złożył dymisję, która 30 sierpnia została przyjęta.

</doc>
<doc id="1278967" url="https://pl.wikipedia.org/wiki?curid=1278967" title="Bitwa pod Słupczą">
Bitwa pod Słupczą

Bitwa pod Słupczą – jedna z bitew powstania styczniowego, stoczona 8 lutego 1863 roku, zakończona klęską powstańców. 
Naciskana przez Rosjan partia powstańcza Leona Frankowskiego i burmistrza Markuszowa Antoniego Zdanowicza wyszła w końcu stycznia 1863 roku z Kurowa, udając się na południe. Zgrupowanie dotarło do Sandomierza, wkrótce potem wyszło jednak z miasta, wydając ścigającym je wojskom rosyjskim bitwę pod Słupczą. Podpułkownik Miednikow z dwoma kompaniami piechoty i półsotnią kozaków rozpędził najpierw główne siły powstańców, potem w Dwikozach rozbił ich straż tylną i uciekinierów z pola bitwy. Ranny w bitwie Leon Frankowski ukrywał się pod fałszywym nazwiskiem w Sandomierzu, ale został ujęty i odstawiony do Lublina, a Zdanowicz sam zgłosił się dobrowolnie do władz rosyjskich. 
Rosyjski historyk Nikołaj Berg pisze o 100 poległych Polakach, a także o zabraniu jeńców i dwóch furgonów kuchennych. Natomiast według akt metrykalnych parafii Góry Wielkie, w Dwikozach znaleziono 38 ciał mężczyzn, a w aktach metrykalnych parafii katedralnej w Sandomierzu odnotowano odalezienie kolejnych 4 ciał, również w Dwikozach. Poległych pochowano w zbiorowej mogile w Dwikozach. W tym miejscu znajduje się pomnik. 

</doc>
<doc id="1278970" url="https://pl.wikipedia.org/wiki?curid=1278970" title="Remedium (album Szymona Wydry &amp; Carpe Diem)">
Remedium (album Szymona Wydry &amp; Carpe Diem)

Remedium – trzeci album Szymona Wydry &amp; Carpe Diem, wydany 26 listopada 2007 roku nakładem wytwórni Universal Music Polska.
Album dotarł do 25. miejsca polskiej listy przebojów – OLiS.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1278971" url="https://pl.wikipedia.org/wiki?curid=1278971" title="DJ Remo">
DJ Remo

DJ Remo, właściwie Remigiusz Łupicki (ur. 22 lipca 1978 w Poznaniu) – polski DJ, producent muzyczny i właściciel wytwórni My Music. Poza solową działalnością artystyczną wraz z Robertem M i Dirty Rushem tworzy projekt 3R.
Życiorys.
Karierę rozpoczął w 1994 roku grywając w poznańskich klubach. W 2000 roku założył wytwórnię UMC Records, która w latach późniejszych została przekształcona w My Music. W 2007 roku zadebiutował klubowym hitem „My Music Song”. Potem ukazał się single „My Music All My Life” i „You Can Dance” z udziałem Gosi Andrzejewicz. Jego pierwszy album zatytułowany "You Can Dance" ukazał się w 2008 roku. Rok później wydał kolejny album pt. "My Music – My Pleasure". 25 września 2015 roku ukazał się album "Remofere". W ramach promocji wydawnictwa, do utworu „Bombsite A” został zrealizowany teledysk.
Żonaty z Joanną z którą ma dwoje dzieci: syna Dominika (ur. 2002), który jest znanym youtuberem i raperem oraz córkę Nadię (ur. 2012). Mieszka w Puszczykowie.
W grudniu 2017 wsparł swojego przyjaciela Mikołaja Jaskółkę, walczącego z chłoniakiem śródpiersia. Wystawił wówczas na aukcję zbierania funduszy, statuetkę Eska Music Awards, którą otrzymał w 2008 roku za „Imprezowy hit roku”.
W 2020 roku odkupił wytwórnię Stoprocent od Winicjusza „Winiego” Bartkówa.
Dyskografia.
Single.
Jako główny artysta

</doc>
<doc id="1278973" url="https://pl.wikipedia.org/wiki?curid=1278973" title="11 Górnośląski Pułk Piechoty">
11 Górnośląski Pułk Piechoty



</doc>
<doc id="1278975" url="https://pl.wikipedia.org/wiki?curid=1278975" title="Gimnazjum im. Witolda Wielkiego w Wilnie">
Gimnazjum im. Witolda Wielkiego w Wilnie

Gimnazjum im. Witolda Wielkiego w Wilnie (lit. "Vilniaus Vytauto Didžiojo gimnazija") – jedna z dwóch szkół średnich z wykładowym językiem litewskim znajdujących się na terenie Wileńszczyzny w okresie II Rzeczypospolitej. 
Historia.
Pierwszym dyrektorem szkoły został Mykolas Biržiška, później funkcję tę pełnił Marcelinas Šikšnys. W roku szkolnym 1938/1939 w gimnazjum pracowało 29 nauczycieli (20 Litwinów i 6 Polaków). Jednym ze znanych pedagogów był Jurgis Šlapelis. W całym okresie II RP szkoła dochowała się 420 abiturientów. 
Szkoła im. Witolda Wielkiego była obok święciańskiego gimnazjum Kiejstuta jedną z dwóch litewskojęzycznych szkół średnich w Polsce okresu międzywojennego. 
Początkowo gimnazjum mieściło się w budynku późniejszej szkoły średniej im. Joachima Lelewela, jednak w wyniku zajęcia przez wojska polskie Wileńszczyzny w październiku 1920 zostało z niego eksmitowane i przeniesione do innego budynku. 
W 1925 po raz pierwszy odbyły się w szkole egzaminy maturalne po przewodnictwem Stanisława Kościałkowskiego. Większość przedmiotów (z wyjątkiem języka polskiego, nauk politycznych, historii i geografii RP) zdawano w języku litewskim.

</doc>
<doc id="1278977" url="https://pl.wikipedia.org/wiki?curid=1278977" title="Rezerwat przyrody Las Grądowy nad Mogilnicą">
Rezerwat przyrody Las Grądowy nad Mogilnicą

Rezerwat przyrody Las Grądowy nad Mogilnicą – leśny rezerwat przyrody położony w gminie Pniewy, powiecie szamotulskim (województwo wielkopolskie), na północ od wsi Zgierzynka. Znajduje się na terenie Pojezierza Międzychodzko-Sierakowskiego.
Obejmuje powierzchnię 7,32 ha. Otulina rezerwatu liczy 14,57 ha. Obszar rezerwatu podlega ochronie ścisłej.
Został utworzony w 1959 roku w celu ochrony lasu grądowego, który jest wielogatunkowy i wielopiętrowy, a w runie którego spotyka się lilię złotogłów ("Lilium martagon") i wydmuchrzycę zwyczajną ("Leymus europaeus"). W momencie uznania za rezerwat chroniony obszar liczył 8,90 ha.
Największe buki i dęby osiągają do 32 m wysokości i ponad 2,2 m obwodu.
W rejonie Pniew znajdują się też rezerwaty przyrody:

</doc>
<doc id="1278978" url="https://pl.wikipedia.org/wiki?curid=1278978" title="Brabant zagrodowy">
Brabant zagrodowy

Brabant zagrodowy – rasa kur pochodząca z Belgii. Charakteryzuje się „czupryną” z piór z tyłu głowy. Masa ciała tych kur to: kogut: 1,9 do 2,5 kg; kwoka: 1,5 do 2,0 kg. Znoszą jaja koloru białego.

</doc>
<doc id="1278982" url="https://pl.wikipedia.org/wiki?curid=1278982" title="Aleksander Józef Załuski">
Aleksander Józef Załuski

Aleksander Józef Załuski herbu Junosza (ur. 1652, zm. 1 stycznia 1727) – marszałek Trybunału Głównego Koronnego w 1690 roku, wojewoda rawski.
Życiorys.
Aleksander Józef Załuski pochodził z senatorskiej, ale niezbyt zamożnej rodziny. Jego ojcem był Aleksander Załuski, wojewoda rawski, a matką Katarzyna z Olszowskich, siostra prymasa Andrzeja Olszowskiego.
Aleksander Józef został po ojcu kasztelanem rawskim w 1676 r., a następnie, także po ojcu, przejął urząd wojewody rawskiego (1693).
Jego pierwszą żoną była Teresa Witowska córka Stanisława Witowskiego, kasztelanka sandomierska (zm. 1693). Z tego związku nie doczekał się potomstwa, jednak dzięki temu małżeństwu wszedł w posiadanie klucza jedlińskiego, który był dość znacznym majątkiem. Swoją rezydencję utworzył w Jedlance; odnowił kościół w Jedlińsku.
Potomstwa doczekał się dopiero z drugą żoną, Teresą Potkańską, starościanką inowrocławską. Było to 4 synów: Andrzej Stanisław biskup krakowski, Marcin jezuita i biskup pomocniczy płocki, Jakub starosta sulejowski i Józef Andrzej biskup kijowski oraz 3 córki: Wiktorię, która wstąpiła do Wizytek w Warszawie, Ludwikę, zamężną za Janem Stanisławem Ossolińskim, kasztelanem gostyńskim oraz Aleksandrę.
Najmłodsze z dzieci, Józef Andrzej, urodził się w 1702 r., jednak w tym samym roku zmarła ich matka. Początkowo Aleksander Załuski osobiście wychowywał dzieci, z czasem jednak coraz bardziej pogarszał się jego stan zdrowia. Wychowaniem dzieci zajęli się jego bracia, najpierw Marcin, biskup pomocniczy płocki, a potem Andrzej Chryzostom, biskup warmiński, na którego dworze w Lidzbarku dzieci dorastały oraz Ludwik Bartłomiej, biskup płocki.
Po zerwanym sejmie konwokacyjnym 1696 roku przystąpił 28 września 1696 roku do konfederacji generalnej. 5 lipca 1697 roku podpisał w Warszawie obwieszczenie do poparcia wolnej elekcji, które zwoływało szlachtę na zjazd w obronie naruszonych praw Rzeczypospolitej. Jako senator brał udział w sejmach: 1696 i 1697 (I). Był uczestnikiem Walnej Rady Warszawskiej 1710 roku. 
Sam Aleksander Józef popadł w dewocję, w 1720 r. zrzekł się województwa rawskiego i prowadził życie pustelnicze aż do śmierci w 1727 r.

</doc>
<doc id="1278983" url="https://pl.wikipedia.org/wiki?curid=1278983" title="Rewolucyjny Czerwony Pułk Warszawski">
Rewolucyjny Czerwony Pułk Warszawski

Rewolucyjny Czerwony Pułk Warszawski (ros. Революционный Красный Варшавский Полк) (inaczej: "Czerwony Pułk Rewolucyjnej Warszawy"; od sierpnia 1918 p. n. Warszawski Pułk Zachodniej Dywizji Strzelców) – pułk piechoty polskiej, sformowany wiosną 1918 na terenie Rosji, wspierający rewolucję bolszewicką.
Rodowód.
Zgodnie z zamysłem bolszewików miał być zalążkiem polskiej siły zbrojnej stanowiącej część składową Armii Czerwonej, a obejmującej np. ochotników z rozbitego II Korpusu Polskiego w Rosji generała Józefa Hallera.
Jego liczebność wynosiła około 1000 żołnierzy, a dowódcą był Stefan Żbikowski. Tłumił bunty anarchistów i eserowców w Moskwie i w Jarosławiu. Na frontach walczył z wojskami antybolszewickimi.
Wchodził w skład I Brygady Zachodniej Dywizji Strzelców, potem zaś od 9 czerwca 1919 razem z całą dywizją formalnie wszedł w skład Armii Czerwonej. 
Rodowód pułku dokładnie opisał Andrzej Koskowski w swojej monografii pt.: "Czerwony Pułk Warszawy".
Pieśń pułku.
Imię „"Czerwonego Pułku Warszawy"” nosiła dawniej Szkoła Podstawowa nr 271 w Warszawie. 

</doc>
<doc id="1278985" url="https://pl.wikipedia.org/wiki?curid=1278985" title="Eugeniusz Wróbel">
Eugeniusz Wróbel

Eugeniusz Józef Wróbel (ur. 1951 w Rybniku, zm. 15 października 2010 tamże) – polski urzędnik państwowy, były wicewojewoda katowicki, w latach 2005–2007 podsekretarz i sekretarz stanu w resortach związanych z transportem; naukowiec zajmujący się językami asemblerowymi oraz przemysłowymi systemami czasu rzeczywistego.
Życiorys.
Ukończył w 1974 studia na Politechnice Śląskiej w Gliwicach, uzyskał następnie stopień doktora nauk technicznych. Został adiunktem w Zakładzie Mikroinformatyki i Teorii Automatów Cyfrowych w Instytucie Informatyki na Wydziale Automatyki, Elektroniki i Informatyki PŚ. Zajmował się m.in. zagadnieniami z zakresu utrzymania i rozwoju lotnisk oraz kompetencji służb zarządzających ruchem lotniczym.
W latach 1990–1995 zajmował stanowisko wicewojewody katowickiego. W rządzie Jerzego Buzka pełnił funkcję doradcy w gabinecie politycznym ministra transportu i gospodarki morskiej. Zasiadał w licznych radach nadzorczych (m.in. Polskich Linii Lotniczych LOT). Od 2003 do 2005 był doradcą w Narodowym Funduszu Ochrony Środowiska i Gospodarki Wodnej.
W wyborach do Parlamentu Europejskiego w 2004 bez powodzenia kandydował z listy Prawa i Sprawiedliwości.
Od 7 listopada 2005 do 6 maja 2006 był sekretarzem stanu w Ministerstwie Transportu i Budownictwa, następnie do 3 grudnia 2007 podsekretarzem stanu w Ministerstwie Transportu.
W październiku 2010 córka Eugeniusza Wróbla zgłosiła jego zaginięcie. Na skutek prowadzonych czynności ustalono, iż poszukiwany nie żyje. Prokurator Prokuratury Rejonowej w Rybniku przedstawił synowi Eugeniusza Wróbla zarzut zabójstwa ojca, podejrzany w swoich pierwszych wyjaśnieniach – według relacji prokuratora – przyznał się do popełnienia tego czynu. W toku śledztwa ustalono, że zwłoki Eugeniusza Wróbla zostały wrzucone do Zalewu Rybnickiego. Śledztwo zakończyło się skierowaniem przez prokuratora do właściwego sądu wniosku o umorzenie śledztwa i zastosowanie środków zabezpieczających (osadzenia w zakładzie zamkniętym) w związku ze stwierdzeniem niepoczytalności sprawcy. Uroczystości pogrzebowe odbyły się 16 listopada 2010 w kościele pw. św. Jadwigi Śląskiej w Rybniku.

</doc>
<doc id="1278986" url="https://pl.wikipedia.org/wiki?curid=1278986" title="Mirosław Chaberek">
Mirosław Chaberek

Mirosław Chaberek (ur. 18 sierpnia 1948 w Nowogrodzie) – polski profesor ekonomista, podsekretarz stanu w resortach związanych z infrastrukturą (2005–2008). 
Życiorys.
W 1973 ukończył studia na Wydziale Ekonomiki Transportu Uniwersytetu Gdańskiego, a w 1978 Studium Podyplomowe na Wydziale Humanistycznym tej uczelni. W 1978 został doktorem, w 1989 doktorem habilitowanym, w 1997 profesorem nadzwyczajnym w UG, w 2003 profesorem nauk ekonomicznych. Pełnił funkcję prodziekana Wydziału Ekonomicznego, obecnie kierownik Katedry Logistyki. Wykładowca w Katedrze Marketingu, Handlu i Logistyki na Wydziale Nauk Ekonomicznych i Zarządzania Uniwersytetu Mikołaja Kopernika w Toruniu. Od 1992 do 1998 członek rad nadzorczych spółek skarbu państwa, od 1999 Komitetu Transportu Polskiej Akademii Nauk, w latach 2000–2004 Rady Naukowej Centrum Naukowo-Technicznego Kolejnictwa w Warszawie, od 2004 wiceprzewodniczący Rady Techniczno-Ekonomicznej przy prezesie Urzędu Transportu Kolejowego. Od 2005 do 2006 podsekretarz stanu w Ministerstwie Transportu i Budownictwa (ds. kolejnictwa), od 2006 do 2008 podsekretarz stanu w Ministerstwie Transportu (również ds kolejnictwa). Przewodniczący Rady Nadzorczej PKP S.A. (2015–2018), pozostaje jej członkiem. Autor wielu publikacji naukowych. W latach 1978–1982 członek Polskiego Towarzystwa Ekonomicznego, 1985–1990 Towarzystwa Konsultantów Polskich, od 1995 Polskiego Towarzystwa Logistycznego.
W 1999 został odznaczony Złotym Krzyżem Zasługi, w 2020 Krzyżem Oficerskim Orderu Odrodzenia Polski

</doc>
<doc id="1278987" url="https://pl.wikipedia.org/wiki?curid=1278987" title="Tubokuraryna">
Tubokuraryna

Tubokuraryna – organiczny związek chemiczny z grupy alkaloidów wyodrębniony z kurary. Ma działanie porażające mięśnie prążkowane. Jest antagonistą receptora nikotynowego na płytce motorycznej mięśni poprzecznie prążkowanych. W chirurgii była stosowana jako lek zwiotczający w postaci chlorku -tubokuraryny w celu uzyskania zwiotczenia mięśni szkieletowych.
Powoduje porażenie mięśni zewnętrznych oka oraz mięśni twarzy, szyi, brzucha, kończyn, mięśni międzyżebrowych i przepony. W większych dawkach hamuje przekaźnictwo w zwojach układu autonomicznego.
W lecznictwie tubokuraryna stosowana była w postaci rozpuszczalnego w wodzie chlorku -tubokuraryny podawanego pozajelitowo.

</doc>
<doc id="1278988" url="https://pl.wikipedia.org/wiki?curid=1278988" title="Krytyka biblijna">
Krytyka biblijna

Krytyka biblijna – krytyka tekstu biblijnego, czyli odtwarzanie oryginalnej wersji poszczególnych ksiąg Starego i Nowego Testamentu z zastosowaniem metody porównywania istniejących kopii. W szerszym rozumieniu, dziedzina biblistyki zajmująca się badaniem ksiąg wchodzących w skład Biblii, formy i okoliczności ich powstania w celu formułowania obiektywnych i prawdziwych wniosków na ich temat.
Podział.
Krytykę biblijną można podzielić na następujące działy: krytyka tekstu, krytyka historyczna, krytyka literacka, krytyka kanoniczna, "nowa krytyka literacka", interpretacja "wyzwalająca".
Krytykę tekstu biblijnego, według K. Romaniuka, można podzielić:
Pierwsza poszukuje jak najwięcej wariantów tekstu, druga koncentruje się jedynie na tych wariantach, które mogą mieć bezpośredni, znaczący wpływ na rozumienie znaczenia.
Biblijna krytyka literacka – jest pokrewną do krytyki tekstu biblijnego. Zajmuje się ona: pochodzeniem księgi, autorem, strukturą literacką, celem napisania, czasem powstania, środowiskiem i jego wpływem na autora. Krytyka literacka może sięgać po teksty paralelne, odkrywając zmiany wprowadzone do treści przez autora, lub późniejszych redaktorów. Tym zajmuje się m.in. metoda historii form.
Według W.J. Harringtona krytyka biblijna ma następujący podział:
Krytyka historyczna.
Ta forma krytyki biblijnej polega na ustaleniu kiedy powstał dany tekst, kto był jego autorem i historii powstania danego tekstu. Wielu autorów podejmowało się krytyki historycznej Biblii twierdząc, że autorstwo ksiąg biblijnych jest inne niż to, które przypisuje sobie sam tekst. Np. Voltaire twierdził, że można dowieść, że Pięcioksiąg Mojżesza był fałszerstwem z czasów, gdy w basenie Morza Śródziemnego panowała kultura helleńska, co widać, jego zdaniem, po tytułach ksiąg: Genesis, Exodus, Leviticus, Numeri, Deuteronomium. Jednak Pięcioksiąg nie posiadał tytułów poszczególnych ksiąg. Także fałszerstwem z czasów kultury helleńskiej miały być, według niego, I księga Samuela i II księga Samuela, co widać na przykładzie użytego we francuskim przekładzie (z którego korzystał Voltaire) słowa Pytia (w oryginale to słowo nie występuje) na określenie wróżki, która na żądanie Saula wywołała zmarłego Samuela w Endor. W Polsce tematem tym zajmował się Zenon Kosidowski.
Historia krytyki biblijnej.
W Kościele katolickim.
Krytyczne badania nad Biblią w Kościele katolickim przeszły długą drogę rozwoju od końca XIX w. W 1890 r. francuscy dominikanie utworzyli w Jerozolimie Szkołę Biblijną i Archeologiczną. W 1893 r. Leon XIII wydał encyklikę "Providentissimus Deus", która stała się "magna charta" katolickiej egzegezy biblijnej. W 1902 r. powołano Papieską Komisję Biblijną, a pięć lat później utworzono w Rzymie Papieski Instytut Biblijny. Razem z jerozolimską École Bilique stał się wiodącym ośrodkiem katolickich studiów nad Biblią.
Pierwsze dziesięciolecia XX w. były czasem ożywionych dyskusji i napięć, które powodowała obawa, że badania krytyczne mogą zaszkodzić teologicznej integralności i roli Pisma Świętego. Katoliccy teolodzy uważnie studiowali wyniki prac badaczy protestanckich. W 1943 r. Pius XII ogłosił encyklikę biblijną "Divino afflante Spiritu" (pierwsze łacińskie słowa encykliki). Papież przedstawił pozytywne nauczanie na temat rodzajów literackich w Biblii. Otworzyło to nowe perspektywy pogłębionej naukowej refleksji. Do szczególnego wzmożenia studiów doszło w okresie Soboru Watykańskiego II. W studiach teologicznych intensywnie korzystano z wyników badań krytycznych, m.in. z "metody historii form". W kwietniu 1964 r. ukazała się instrukcja "O historycznej prawdzie Ewangelii". 18 listopada 1965 r. Sobór ogłosił Konstytucję dogmatyczną o "Objawieniu Bożym Dei Verbum". Przedstawiono w niej katolicką naukę o Objawieniu i jego przekazywaniu, o Boskim natchnieniu Pisma Świętego i jego interpretacji, o Starym i Nowym Testamencie oraz o Piśmie Świętym w życiu Kościoła. Po Soborze studia krytyczne Biblii weszły w fazę rozwoju. Nie trzeba było więcej podawać racji usprawiedliwiających zajmowania się nimi.
Katechizm Kościoła Katolickiego (pierwsze wyd. w 1992 r.) ukazał to nowe podejście krytyki biblijnej. Jego ujęcie rozwinął dokument Papieskiej Komisji Biblijnej "Interpretacja Biblii w Kościele" z 1993 r., wydany w setną rocznicę przełomowej encykliki Leona XIII. Zbiera on wyniki wszechstronnych poszukiwań i refleksji badań krytycznych nad Biblią, z drugiej natomiast określa szlaki, po których powinni kroczyć katoliccy komentatorzy Pisma Świętego. Na jego temat w latach 1995-96 odbyły się w Polsce dwa "Sympozja Biblistów Polskich": w Szczecinie i w Radomiu. Przełom w nastawieniu do krytyki biblijne zaowocował zbliżeniem z egzegetami różnych wyznań chrześcijańskich oraz między egzegetami chrześcijańskimi i żydowskimi. Do tej pory Biblia, łącząca te religie, silnie dzieliła uczonych. Komentarze do Pisma Świętego miały konfesyjny i polemiczny charakter. Pisane bywały w duchu antagonizowania i pogłębiania różnic. Badania krytyczne zbliżyły egzegetów, ukazując wielowątkowość Biblii oraz bogactwo możliwych sposobów podchodzenia do niej. Mówił o tym także dokument Papieskiej Komisji Biblijnej z 1993 r..
W dniach 5-26 października 2008 roku miał miejsce w Rzymie Synod biskupów poświęcony Słowu Bożemu w życiu Kościoła. Wydana przez Benedykta XVI adhortacja "Verbum Domini" zawiera podsumowanie i syntezę katolickiej refleksji na temat krytyki biblijnej.
Historia krytyki tekstu biblijnego.
Za ojca tej dziedziny uznaje się Orygenesa (zm. ok. 254), który w dziele "Heksapla", porównującym różne wersje, stworzył cały system znaków dla oznaczania rozbieżności między poszczególnymi rękopisami. Epoka Odrodzenia zaowocowała studiami krytycznymi. W 1514 r. w Hiszpanii na Uniwersytecie Alcala opublikowano wielojęzyczne wydanie Nowego Testamentu. Rozwijane następnie przez Erazma z Rotterdamu. Richard Simon w 1678 r. wydał "Historię krytyczną Starego Testamentu", którą Bossuet skrytykował, doprowadzając do zniszczenia nakładu. W 1689 r. Simon wydał "Historię krytyczną Nowego Testamentu". W swej pracy notował i wykorzystywał uwagi Ojców Kościoła. Dziełami tymi zasłużył sobie na nazwę "ojca krytyki tekstu". Był atakowany tak przez katolików, jak przez protestantów, którzy widzieli w jego pracach zagrożenie dla przyjętych dotąd wersji tekstów świętych. Jego kontynuatorem był J. Mill (1645-1707), J. J. Wettstein (1693-1754), który wprowadził zwyczaj umieszczania aparatu krytycznego przy wydawanym tekście biblijnym. Wydał "Novum Testamentum graece et latine" ("Nowy Testament po grecku i łacinie"). Z jego pracy korzystali w XIX w. K. von Tischendorf, B. F. Westcott, F.J.A. Hort, Hermann von Soden, Gregory i in..

</doc>
<doc id="1278989" url="https://pl.wikipedia.org/wiki?curid=1278989" title="Antoni Podolski">
Antoni Podolski

Antoni Podolski (ur. 26 czerwca 1964 w Warszawie) – polski urzędnik państwowy, historyk, w latach 1999–2001 i 2008–2009 wiceminister w Ministerstwie Spraw Wewnętrznych i Administracji.
Życiorys.
W 1990 ukończył studia na Wydziale Historycznym Uniwersytetu Warszawskiego. W latach 1991–1996 pracował w Ministerstwie Spraw Wewnętrznych, był oficerem UOP. Następnie do 1999 był zastępcą sekretarza i sekretarzem programu dla zagranicy Polskiego Radia. W latach 1999–2001 zajmował stanowisko wiceministra w MSWiA w randze podsekretarza stanu. Później doradzał m.in. prezesowi Urzędu Regulacji Telekomunikacji oraz zarządowi województwa pomorskiego. W 2004 został dyrektorem programowym w Centrum Stosunków Międzynarodowych.
W styczniu 2008 ponownie powołano go na stanowisko podsekretarza stanu w Ministerstwie Spraw Wewnętrznych i Administracji. W sierpniu 2008 został dyrektorem Rządowego Centrum Bezpieczeństwa. W sierpniu 2009 złożył rezygnację z zajmowanych stanowisk, kończąc urzędowanie we wrześniu tegoż roku.
Był później członkiem zespołu doradczego powołanego przez prezydenta Bronisława Komorowskiego, doradcą prezesa zarządu Gaz System i wiceprezesem zarządu spółki akcyjnej Polskie LNG. W 2016 zajął się działalnością doradczą i publicystyką. Zasiadł w radzie programowej Fundacji Instytut Bronisława Komorowskiego.

</doc>
<doc id="1278993" url="https://pl.wikipedia.org/wiki?curid=1278993" title="Franciszek Bahuszewicz">
Franciszek Bahuszewicz



</doc>
<doc id="1278996" url="https://pl.wikipedia.org/wiki?curid=1278996" title="Separacja">
Separacja

Separacja – rozdzielenie, izolacja

</doc>
<doc id="1278999" url="https://pl.wikipedia.org/wiki?curid=1278999" title="2 Rewolucyjny Pułk Lubelski">
2 Rewolucyjny Pułk Lubelski

2 Rewolucyjny Pułk Lubelski – pułk piechoty polskiej, sformowany w Moskwie w 1917, czynnie wpierający rewolucję bolszewicką w Rosji.
Był jednym z polskich pułków wspierających działania bolszewickie, podobnie jak 1 Polski Rewolucyjny Pułk czy Rewolucyjny Czerwony Pułk Warszawski.
Wchodził w skład I Brygady Zachodniej Dywizji Strzelców, potem zaś od 9 czerwca 1919 razem z całą dywizją formalnie wszedł w skład Armii Czerwonej.
Dowódcą był Roguski.

</doc>
<doc id="1279002" url="https://pl.wikipedia.org/wiki?curid=1279002" title="Daksa">
Daksa

Wysepka Daksa znajduje się u wyjścia z międzynarodowego portu Gruž, leżącego w granicach administracyjnych miasta Dubrownik. Jej powierzchnia wynosi 6,59 ha; długość linii brzegowej 1 398 m, długość 450 m, a szerokość 300 m. Należy do archipelagu wysp Elafickich. Na wschodzie od kontynentu oddziela ją kanał "Daksa", a na południu "Mala Vrata" (ok. 370 m szerokości w najwęższym miejscu). Najwyższy punkt wyspy wznosi się 17 m n.p.m. Na północnym krańcu wyspy znajduje się latarnia morska (widoczna po prawej na zdjęciu, sygnał B Bl 6s).
W południowej części jest mały, zniszczony fort francuski, który powstał na początku XIX w. z przebudowanego kościoła św. Sabiny (z 1281) i klasztoru Franciszkanów. Na całej wyspie są również stacje drogi krzyżowej w postaci małych kapliczek, a także pomnik z 1994, wzniesiony ku pamięci Chorwatów pomordowanych w latach 40. XX wieku przez komunistów. Pod koniec XIX w., od 1890 właścicielem wysepki był Polak, książę Aleksander Poniński.

</doc>
<doc id="1279003" url="https://pl.wikipedia.org/wiki?curid=1279003" title="Mikołaj Dowgielewicz">
Mikołaj Dowgielewicz

Mikołaj Marek Dowgielewicz (ur. 23 października 1972 w Gorzowie Wielkopolskim) – polski urzędnik państwowy, w latach 2007–2009 sekretarz stanu w Urzędzie Komitetu Integracji Europejskiej, w latach 2010–2012 sekretarz stanu w Ministerstwie Spraw Zagranicznych.
Życiorys.
Studiował na Wydziale Nauk Społecznych Uniwersytetu Warszawskiego, następnie prawo i politologię na University of Hull w Wielkiej Brytanii.
W latach 1998–2000 pracował w gabinecie politycznym ministra spraw zagranicznych, następnie do 2003 był kolejno doradcą przewodniczącego sejmowej Komisji Prawa Europejskiego i szefem serwisu akademickiego w Kolegium Europejskim. Działał w Unii Wolności (był także członkiem władz jej młodzieżówki „Młodzi Demokraci”). W 2001 zasiadał w radzie politycznej tej partii oraz bez powodzenia ubiegał się z jej ramienia o mandat poselski. W 2003 został zatrudniony w Brukseli, gdzie był m.in. doradcą przewodniczącego Parlamentu Europejskiego i rzecznikiem prasowym Komisji Europejskiej ds. Stosunków Instytucjonalnych i Komunikacji Społecznej.
Od 18 grudnia 2007 do 31 grudnia 2009 był sekretarzem stanu w Urzędzie Komitetu Integracji Europejskiej i wiceprzewodniczącym Komitetu Europejskiego Rady Ministrów, od 16 stycznia 2008 do 31 grudnia 2009 był też sekretarzem Komitetu Integracji Europejskiej. 15 lipca 2008 został pełnomocnikiem rządu ds. polskiej prezydencji w UE. 1 stycznia 2010 powołany na stanowisko sekretarza stanu ds. europejskich w Ministerstwie Spraw Zagranicznych.
30 marca 2012 został wicegubernatorem Banku Rozwoju Rady Europy do spraw państw docelowych (od 2 maja 2012). W związku z tą nominacją 26 kwietnia 2012 został odwołany z funkcji rządowych. W 2015 został przedstawicielem Europejskiego Banku Inwestycyjnego (EBI) przy Unii Europejskiej.

</doc>
<doc id="1279004" url="https://pl.wikipedia.org/wiki?curid=1279004" title="Singel DVD">
Singel DVD



</doc>
<doc id="1279005" url="https://pl.wikipedia.org/wiki?curid=1279005" title="Helena Sierakowska">
Helena Sierakowska

Helena Sierakowska, z domu Lubomirska (ur. 25 sierpnia 1886 w Przeworsku, zm. 26 października 1939 w Rypinie) – polska działaczka społeczna i oświatowa na Warmii i Powiślu.
Życiorys.
Była córką Andrzeja Lubomirskiego, ordynata przeworskiego, i Eleonory z Hussarzewskich. Odebrała staranne wykształcenie domowe wraz ze znajomością kilku języków obcych. Studiowała również na uniwersytecie w Monachium.
2 marca 1910 wyszła za mąż za Stanisława Sierakowskiego, polskiego działacza narodowego w Republice Weimarskiej i III Rzeszy, pierwszego prezesa ZPwN i Związku Mniejszości Narodowych w Niemczech, posła do sejmu pruskiego.
Matka siedmiorga dzieci: Teresy, Adama (1912-1964), Andrzeja (1914-1995), Róży, Marii, Wandy i Jadwigi. Jedna z jej wnuczek - Izabelli Sierakowskiej-Tomaszewskiej została żoną Bohdana Tomaszewskiego.
W 1917 stanęła na czele komitetu, który zbierał dary dla poszkodowanych przez wojnę Polaków z Kongresówki.
Po 1920, gdy w efekcie niekorzystnego dla Polski plebiscytu, Powiśle pozostało w prowincji wschodniopruskiej, dzięki jej staraniom, w 40 niemieckich szkołach na Powiślu wprowadzono lekcje polskiego. Z pomocą innych osób zorganizowała też 15 polskich przedszkoli, do których chodziło 650 polskich dzieci. Była prezesem Polsko-Katolickiego Towarzystwa Szkolnego. Działała w Towarzystwie Ziemianek których została prezeską w 1920 i Towarzystwie Kobiet św. Kingi. W 1933 przeniosła się do Poznania, w 1936 zamieszkała w Osieku koło Brodnicy.
W październiku 1939 została rozstrzelana przez Niemców w zbiorowej egzekucji; wraz z nią śmierć poniósł mąż Stanisław Sierakowski oraz prawdopodobnie córka Teresa z mężem Tadeuszem Gniazdowskim.
Pośmiertnie (1989) odznaczona została Krzyżem Kawalerskim Orderu Odrodzenia Polski. Imię Heleny i Stanisława Sierakowskich nosi Zespół Szkół Rolniczych w Kisielicach i w Waplewie Wielkim.

</doc>
<doc id="1279006" url="https://pl.wikipedia.org/wiki?curid=1279006" title="Mikołaj Wulzak">
Mikołaj Wulzak

Mikołaj Wulzak, także Wulsak, Wulsach, Wulsag, Welsag (ur. ok. 1356, zm. 15 września 1429), duchowny, proboszcz w Elblągu, fundator biblioteki.
Życiorys.
Prawdopodobnie pochodził z rodziny mieszczan gdańskich. W 1380 był studentem uniwersytetu w Pradze, gdzie uzyskał bakalaureat (4 kwietnia 1381) i magisterium (1385) ze sztuk wyzwolonych, a następnie bakalaureat z prawa (1385). W okresie studiów należał do uniwersyteckiej nacji polskiej. Po uzyskaniu tytułów naukowych wykładał na uczelni praskiej, pełniąc też w latach 90. XIV wieku funkcję rektora ołtarza Św. Krzyża w kościele Św. Mikołaja (na Kurzym Targu), tradycyjnie związanym z uniwersytecką bursą pod wezwaniem Wszystkich Świętych. W 1395, wspólnie z innymi duchownymi pruskiego pochodzenia, wystąpił do papieża z memoriałem w sprawie kanonizacji mistyczki Doroty z Mątowów.
U schyłku XIV wieku powrócił na ziemie rodzinne, z zamiarem podjęcia wykładów na planowanym uniwersytecie w Chełmnie. Inicjatywa ta jednak nie doszła do skutku. Wulzak osiadł wówczas w Elblągu, w 1400 obejmując znaczące probostwo Św. Mikołaja; okazało się one szczytem jego kariery duchownej. Zaangażowany w sprawy parafialne — przeprowadził m.in. rozbudowę zakrystii i pokrycie dachem prezbiterium — udzielał się również naukowo i artystycznie. W 1403 ufundował bibliotekę parafialną, stanowiącą najstarszy znany księgozbiór parafialny na Pomorzu; był inicjatorem budowy pomieszczenia dla biblioteki, które wyposażył w sprzęty (15 pulpitów) oraz ufundował malowidła. Półtora stulecia po śmierci założyciela zbiory biblioteki liczyły 255 tomów, z czego część była przechowywana w zakrystii. Z fundacji Wulzaka pochodziły ponadto rzeźby drewniane dla kościoła Św. Mikołaja — krucyfiks z figurami Maryi i św. Jana, figury św. Mikołaja, Chrystusa oraz apostołów. Proboszcz był fundatorem ornatów i srebrnego krucyfiksu, przekazał też dla kościoła 45 grzywien, z których roczny procent przeznaczył na utrzymanie wiecznej lampki oraz uświetnianie nabożeństw wielkanocnych przez uczniów elbląskiej szkoły. 
Wulzak był hojnym fundatorem także dla innych kościołów; znalazł się na listach dobrodziejów kolegiaty w Dobrym Mieście, klasztoru w Pelplinie, klasztoru w Darłowie. Zmarł 15 września 1429 w wieku przeszło 70 lat.

</doc>
<doc id="1279007" url="https://pl.wikipedia.org/wiki?curid=1279007" title="Helena Arkawin">
Helena Arkawin

Helena Arkawin (ur. 3 lutego 1878 w Płocku lub 1883, zm. we wrześniu 1943 w Warszawie) – polska aktorka i reżyser teatralna, także recytatorka.
Życiorys.
Była córką Ignacego Arkawin i Cecylii z Segałów
. Ukończyła warszawskie gimnazjum, a następnie uczyła się w Klasie Dykcji i Deklamacji przy Warszawskim Teatrze Muzycznym, której absolwentką została w 1899. Na scenie zadebiutowała 15 listopada 1900 tytułową rolą w spektaklu "Ksenia".
Została zaangażowana do Teatru Miejskiego we Lwowie, gdzie szybko dostrzeżono jej talent, nieskazitelną dykcję oraz dobre warunki zewnętrzne. Często powierzano jej główne, a co za tym idzie niezwykle odpowiedzialne role, najczęściej amantek lub bohaterek. Równocześnie pracowała jako recytatorka.
W latach 1902–1911 była aktorką krakowskiego Teatru Miejskiego, potem występowała w Warszawie, Łodzi, Petersburgu oraz w innych miastach. Na początku lat 30. XX w. występowała oraz reżyserowała w teatrach bydgoskich, a później – poznańskich. Wystąpiła w filmie "Tajemnice Warszawy" z 1917.
Około 1937 przeniosła się do stolicy. Aresztowana na skutek denuncjacji, trafiła na Pawiak, zamordowana w w al. Szucha w 1943 roku.
Spektakle (wybór).
Inne teatry.
Teatr Miejski im. Słowackiego, Kraków
Teatr Polski, Poznań

</doc>
<doc id="1279009" url="https://pl.wikipedia.org/wiki?curid=1279009" title="Ambasadorowie Szwecji w Stanach Zjednoczonych">
Ambasadorowie Szwecji w Stanach Zjednoczonych

Pierwszym reprezentantem Szwecji w USA (od 1782) był Samuel Gustaf Hermelin.
Adres obecnej szwedzkiej ambasady "House of Sweden" (od 2006) to 2900 K Street Waszyngton.

</doc>
<doc id="1279012" url="https://pl.wikipedia.org/wiki?curid=1279012" title="Białe drogi">
Białe drogi

Białe drogi (tyt. oryg. Rrugë të bardha) – albański film fabularny z roku 1974 w reżyserii Viktora Gjiki.
Opis fabuły.
Pierwowzorem dla bohatera filmu był monter linii telefonicznych Pjeter Llesh Doda. Młody Deda, przepełniony entuzjazmem typowym dla jego wieku i dla pracy, której się poświęcił naprawia linie telefoniczne i usuwa awarie. Ludzie mieszkający w górach czekają, aż Deda naprawi linię, tak aby mogli przekazać życzenia noworoczne. Mimo przenikliwego chłodu i zamieci Deda próbuje wykonać zadanie, ale umiera z wychłodzenia. Z uwagi na pesymistyczny wydźwięk filmu, niezgodny z obowiązującą formułą socrealizmu jego dystrybucję wstrzymały władze partyjne.
Film realizowano w okolicach Bajram Curri.

</doc>
<doc id="1279014" url="https://pl.wikipedia.org/wiki?curid=1279014" title="Franciszek I szczeciński">
Franciszek I szczeciński



</doc>
<doc id="1279016" url="https://pl.wikipedia.org/wiki?curid=1279016" title="KS Warta Poznań">
KS Warta Poznań

Warta Poznań – polski klub sportowy, wielosekcyjny, zał. 15 czerwca 1912 roku trzeci pod względem wieku w Poznaniu (po Posnanii – 1907 i KW 04 – 1904). Od 2021 członek Wielkopolskiej Izby Przemysłowo-Handlowej.
Hokej na trawie.
Historia.
Sekcja hokeja na trawie powstała w Warcie 26 lipca 1923 roku, a założyła ją część byłych zawodników rozpadającego się Klubu Gimnazjalnego "Argon". Już w roku powstania sekcja rozgrywa kilka spotkań, a w 1924 roku drużyna Warty gra w Sopocie z tamtejszym Zoppoter Tennis Club i w Gdańsku z Danziger Hockey Club, przegrywając i remisując. W 1925 roku Warta rozegrała dwa spotkania w Warszawie z Warszawskim Towarzystwem Łyżwiarskim, odnosząc druzgocące zwycięstwa 6:0 i 11:2. Trudno dziś osądzić co się stało, ale w 1926 roku, praca w sekcji zamiera, a w 1927 roku, zarząd decyduje się na jej rozwiązanie.
W tym miejscu należy zaznaczyć, że w Poznaniu były znakomite warunki do uprawiania tej dyscypliny, co zaowocowało w 1926 roku powstaniem Polskiego Związku Hokeja na Trawie.
W 1929 roku, z inicjatywy E. Poszwy i L. Kędzi, zostaje reaktywowana sekcja hokeja na trawie, z tym, że jest to jeden z oddziałów sportów zimowych. 1 stycznia 1930 roku, sekcja poważnie się wzmacnia dzięki fuzji z Klubem Łyżwiarskim Poznań
(posiadał najstarsą sekcję hokeja na trawie w Poznaniu). W tymże roku Warta zdobywa nagrodę Miejskiego Komitetu Wychowania Fizycznego i Przysposobienia Wojskowego, pokonując ówczesnego mistrza Polski – Lechię Poznań i wicemistrza – Czarnych Poznań.
Boks.
Historia.
Sekcja bokserska Warty Poznań powstała 23 kwietnia 1924 roku z inicjatywy Czesława Mikołajewskiego i Henryka Linkego. Warta była pierwszym drużynowym mistrzem Polski. W latach międzywojennych, był to najbardziej zasłużony klub dla polskiego boksu, zaliczany do najlepszych klubów pięściarskich w Europie. Klub ten dochował się wielu olimpijczyków, mistrzów i medalistów mistrzostw Europy, a także mistrzów i medalistów w mistrzostwach Polski w boksie. Po zakończeniu działań wojennych, boks w Warcie ulega znacznemu osłabieniu na skutek poniesionych strat wywołanych wojną. Kolejne lata to odejście z klubu, wielu czołowych zawodników, reprezentantów kraju do innych klubów w Polsce. W następnych latach klub nie jest w stanie odbudować swojej pięściarskiej potęgi. Dalsze lata przynoszą, brak sukcesów i coraz słabsze zainteresowanie rozwojem boksu w klubie. W dniu 27 maja 1961 roku nastąpiło rozwiązanie sekcji pięściarskiej w klubie Warta Poznań.
Tenis.
Sekcja tenisowa KS Warta Poznań powstała 6 maja 1914 roku w Poznaniu z inicjatywy współzałożyciela Klubu i pierwszego kapitana drużyny piłkarskiej Mariana Beyma. Jest obecnie najstarszą aktywną sekcją tenisową w Polsce. Jest założycielem i od 1921 roku członkiem Polskiego Związku Tenisowego. Pierwszym prezesem związku był „warciarz” Zdzisław Szulc.
W rozgrywkach I ligi zdobyła w latach 1965 i 1970 tytuł Drużynowego Mistrza Polski a w latach 1961, 1964, 1966, 1969 tytuł wicemistrzowski. 
Sekcja jest znana z indywidualnych osiągnięć Wiesława Gąsiorka, Józefa Piątka i Jolanty Rozali.
Sukcesy indywidualne.
Wiesław Gąsiorek
Józef Piątek
Jolanta Rozala 
Jan Marcinkowski 
Kajakarstwo.
Początki sekcji w Warcie sięgają października 1945.
Lekkoatletyka.
Sekcja istniała od 1913 roku.
Tenis stołowy kobiet.
Sekcja założona w 1931 roku.
Koszykówka.
Sekcja koszykówki utworzona została w 1927 roku i od samego początku należała do najsilniejszych w okręgu.
W latach 1928, 1929, 1930 i 1931 Warta zostaje wicemistrzem, każdorazowo znajdując silniejszy od siebie zespół
Czarna Trzynastka Poznań, AZS Poznań, KPW Poznań. W 1932 roku, z powodu częściowego kryzysu koszykarze nie stają do mistrzostw okręgu, by w następne dwa sezony znów kończyć jako wicemistrz.
Po wojnie, pierwsze mistrzostwa okręgu zostają rozegrane w 1945 roku.
"Warciarze" po dobrej grze, razem z KKS Poznań zostają dopuszczeni do walk finałowych o prymat w kraju i zdobywają III miejsce.
Zapasy.
Historia.
Sekcja (zwana potocznie "oddziałem Spychały) powstała w 1929 roku, właśnie z jego inicjatywy.
W 1929 roku Spychała zdobywa mistrzostwo Poznania w zapasach w wadze średniej i w tej samej wadze w podnoszeniu ciężarów, a jego wychowanek Kałek – w podnoszeniu ciężarów w wadze półciężkiej.
Rok później Kałek zdobywa wicemistrzostwo Polski i bije rekord Polski jednorącz – 75 kg.
Trudno wyliczać wszystkie osiągnięcia "oddziału Spychały", ale godnymi zapamiętania są: Tuszyński, Smól, Elsner, Rajkowski, Grzybowski, Grześkowiak i Kałek. Przed wojną wywalczają dla Warty wiele cennych trofeów na mistrzostwach Polski, zarówno w zapasach jak i podnoszeniu ciężarów.
Po wojnie Spychała reaktywuje sekcję w Warcie. Okazało się, że niemal wszyscy zawodnicy przeszli do innych klubów. W 1947 roku nowy zaciąg Spychały w zapasach deklasuje niemal wszystkich rywali. W latach 50. sztangiści nie mają sobie równych w okręgu, a zapaśnicy na macie święcą same triumfy. Wincenty Mąka w wadze ciężkiej zdobywa tytuł Mistrza Polski w 1951 i w 1952 roku. W kolejnym roku role się odwracają i to sztangiści osiągają lepsze wyniki.
W 1954 roku w mistrzostwach Polski nie występują kluby, a reprezentacje miast. W ekipie Poznania znalazło się aż 9 zawodników Warty. Wincenty Mąka po raz trzeci okazuje się najlepszy w kraju i zdobywa tytuł Mistrza Polski w wadze ciężkiej.
Jednocześnie występuje w reprezentacji Polski w meczu z Bułgarią.
W 1955 roku utworzono I i II ligę, do której to zaliczono Wartę. Warta zdecydowanie wygrała rywalizację, jednak nie awansowała do I ligi, gdyż rozgrywki potraktowano jako nieoficjalne. Nie przeszkodziło to warciarzom wygrać następnych rozgrywek i awansować. W 1956 roku Wincenty Mąka po raz czwarty zdobywa Mistrzostwo Polski w wadze ciężkiej, a Warta drużynowo kończy rozgrywki na czwartym miejscu. Świetnie spisuje się także junior K. Ciesielski, który w wadze lekkiej zdobywa mistrzostwo Polski i startuje w reprezentacji przeciwko Austrii.
W 1958 roku, kierownictwo po pierwszych niepowodzeniach postanawia wycofać zespół z rozgrywek, co jest równoznaczne ze spadkiem do II ligi. To z kolei powoduje odejście czołowych zawodników do innych klubów.
W 1959 roku Warta plasuje się dopiero na VI miejscu w II lidze. W 1960 zostaje zlikwidowana II liga, a na jej miejsce utworzona zostaje tzw. liga ośrodkowa, w której Warta zajmuje 2. miejsce.
Dalsze lata to liczne kłopoty, także lokalowe. Mimo to w 1965 roku "zieloni" omal nie awansowali do I ligi. W lidze terytorialnej zajęli 2. miejsce za Lechem Poznań (po niefortunnej porażce w rewanżu) i nie wykorzystali drugiej okazji, jaką był turniej wicemistrzów grup.
Późniejsze lata to już walka z kryzysem, choć nie brakowało sukcesów indywidualnych. W 1966 roku tytuł Mistrza Polski wywalczył Zbigniew Tima. Drużyna jednak plasowała się co roku w środku ligi terytorialnej. W 1970 roku ostatecznie rozwiązano sekcję zapaśniczą, a zawodników na mocy umowy przekazano do KS Cybina Poznań.
W ostatnim swym sezonie w ligi terytorialnej Warta zajęła III miejsce za Cybiną Poznań i Unią Swarzędz.
Hokej na lodzie.
Sekcja "sportów zimowych" w Warcie ukonstytuowała się w listopadzie 1929 roku, ale już 1 stycznia 1930 roku
następuje fuzja ze znacznie silniejszym Klubem Łyżwiarskim Poznań (KŁP). Warta wygrywa mistrzostwo okręgu i bierze udział w
finale Mistrzostw Polski w Krynicy zajmując trzecie miejsce w grupie B.
Skład pierwszej drużyny Warty w hokeju na lodzie przedstawiał się następująco:
Adamski, Urbański, Kaźmierczak, Leśniak, Karaśkiewicz, Kasprzak, Pantofliński oraz Bielajew.
Hokeiści Warty rywalizowali głównie z innymi poznańskimi drużynami hokejowymi jak AZS Poznań i Lechia Poznań.
Po II wojnie światowej, sekcja hokeja na lodzie wznowiła działalność dopiero w 1954 roku, pod okiem Jacka Kowalskiego i wywalczyła awans do klasy wojewódzkiej.
Brak sztucznego lodowiska oraz trudności sprzętowe spowodowały, że sekcja hokeja na lodzie zaprzestała swojej działalności w 1959 roku.
Motory.
Sekcja motorowa powstała w Warcie po wojnie. Mimo trudności sprzętowych rozwijała się bardzo dynamicznie.
Zespół został zgłoszony do okręgowej ligi żużlowej, ale brak sprzętu spowodował, że spadł po jednym sezonie.
Zawodnicy Warty z powodzeniem startowali w imprezie "Złoty Kask". W 1959 roku przechodzi do przyzakładowej Ligi Przyjaciół Żołnierza i tym samym jest to zakończenie sekcji w Warcie.
Piłka nożna kobiet.
Sekcja piłki nożnej kobiet w Warcie powstała w 2000 roku i działała do 2 czerwca 2002 roku, kiedy to zmieniła nazwę na SS Atena Poznań.
Piłka ręczna.
Sekcja piłki ręcznej (jedenastoosobowa) powstała w Warcie w 1929 roku, ale już w sezonie 1930/31 Warta wygrywa mistrzostwa okręgu i staje do mistrzostw Polski, gdzie zdobywa tytuł wicemistrza Polski za szczypiornistami z Chorzowa. Skład wicemistrzów Polski: Borowski, Broniarz, Busza, Hamerski, Hauser, Konieczny, Kruszczyński, Marszałek, Przychodzki, Stawiński i Walachowski.
Po wojnie Warta wygrywa w 1945 roku mistrzostwo okręgu, a w finałach mistrzostw Polski w 1947 roku "zieloni" uplasowali się na 4. miejscu.
W 1948 powołano I ligę, do której zakwalifikowano także Wartę, która jednak z powodu trudności finansowych wycofała się z rozgrywek.
W kolejnych latach zespół dominuje w okręgu, ale wspomniane trudności uniemożliwiają start w mistrzostwach Polski.
Ostatecznie sekcję zlikwidowano w sezonie 1958/59.
Sukcesy.
Wicemistrz Polski w 1931 roku.
Siatkówka kobiet.
Sekcja założona w 1929 roku, jednak dopiero w 1933 siatkarki Warty pokazują się na mistrzostwach Polski, zajmując w Toruniu szóste miejsce. Mimo wygrania mistrzostw okręgu w 1934 i 1935 Warta ze względów finansowych nie startuje w mistrzostwach kraju. Ponowny start w mistrzostwach Polski w 1937 roku znowu kończą na szóstej pozycji.
Po zakończeniu wojny, siatkarki Warty wracają na tron mistrza okręgu i startują w mistrzostwach Polski w Lublinie, gdzie po dramatycznych meczach zdobywają tytuł Mistrza Polski.
(Skład Mistrzyń Polski: Irena Dusik, Jadwiga Grabowska, Irena Józefek, Gizella Kaźmierczak, Wanda Kowalska, Jolanta Łój, Salomea Robińska i Wanda Sekuła).
Mimo ponownego zdobycia mistrzostwa okręgu w następnym sezonie panie nie wystartowały w mistrzostwach Polski.
Kolejne lata to wyraźny spadek poziomu. W 1951 roku Warta wywalcza tytuł wicemistrza ZS. Stal, wyprzedzając Warszawę i Wrocław, ale jest to ostatni znaczący sukces. Późniejsze lata to gra w niższych klasach rozgrywkowych, aż w 1956 roku, po ukończeniu mistrzostw okręgu sekcję rozwiązano.
W 1975 roku reaktywowano sekcję, ale jej żywot nie trwał długo, bowiem zlikwidowano ją całkowicie w 1978.
Siatkówka mężczyzn.
Historia.
Sekcja siatkówki powstała w Warcie w 1929 roku i mimo że zawodnicy traktowali tę dyscypliną jako uzupełniającą, ostatecznie uplasowali się na czwartym miejscu w okręgu. Następne lata były bardzo przeciętne, dopiero w 1934 zajęli 2. miejsce w okręgu za KPW Poznań. Do wybuchu II wojny światowej, siatkarze nie odnoszą poważniejszych sukcesów, permanentnie zostają wyprzedzani przez KPW Poznań.
W pierwszym sezonie powojennym, siatkarze zakwalifikowali się do gier eliminacyjnych o mistrzostwa Polski, wygrywając wcześniej mistrzostwa okręgu. Niestety, w kwalifikacjach zajęli ostatnie miejsce. W następnych sezonach zespół Warty grał wprawdzie w mistrzostwach okręgu, ale bez większego powodzenia.
W 1956 sekcja zaprzestaje działalności, a zawodnicy przechodzą do Budowlanych Poznań.
Szachy.
Sekcja szachów powstała w Warcie w 1931 roku z inicjatywy inż. Kutznera. Jednak dyscyplina ta nie osiągała sukcesów, gdyż przed wojną nie cieszyła się wielkim uznaniem.
Po wojnie sekcję reaktywowano w 1948 roku pod kierownictwem Franciszka Płużka. Sekcja szybko dogania czołówkę krajową i w 1951 roku zostaje sklasyfikowana na czwartym miejscu w kraju. W 1954 roku drużyna kwalifikuje się do finałów mistrzostw Polski. W 1955 szachiści awansują do I ligi, jednak nie biorą w niej udziału ze względu na trudną sytuację finansową. Jest to powodem odejścia niemal wszystkich zawodników do innych klubów. W 1960 roku Warta wycofuje się z Polskiego Związku Szachowego, a w 1967 roku zupełnie rozwiązuje sekcję.

</doc>
<doc id="1279018" url="https://pl.wikipedia.org/wiki?curid=1279018" title="Zachodnia Dywizja Strzelców">
Zachodnia Dywizja Strzelców

Zachodnia Dywizja Strzelców Polskich – dywizja Armii Czerwonej złożona z Polaków utworzona 15 października 1918 w Rosji Sowieckiej. Sformowana przez rozwinięcie istniejącego wcześniej Rewolucyjnego Czerwonego Pułku Warszawskiego zatwierdzona na podstawie dekretu nr 115 Rewolucyjnej Rady Wojennej RFSRR z 15 października 1918.
Historia.
Dywizję utworzono z Polaków służących do tej pory w różnych jednostkach Armii Czerwonej. Okres szkolenia przeszła w Moskwie. W latach 1918–1920 jej żołnierze walczyli na Froncie Południowym przeciw Kozakom atamana Piotra Krasnowa, następnie z wojskami Amii Ochotniczej generała Antona Denikina i Piotra Wrangla.
Pod koniec 1918 została skierowana na granicę zachodnią Rosji, w celu wzięcia udziału w zajmowaniu obszaru Ober-Ostu przez bolszewików po uznaniu przez Radę Komisarzy Ludowych RFSRR po rozejmie w Compiègne (11 listopada 1918) traktatu brzeskiego za nieistniejący.
Pierwszym dowódcą dywizji był Stefan Żbikowski, który później został zastąpiony przez Romana Łągwę. Komisarzami politycznymi byli Adam Sławiński i Stanisław Bobiński.
Dywizja liczyła około 8 tysięcy żołnierzy i oficerów, dzieliła się na trzy brygady, a te z kolei na pułki, posiadała również własną artylerię.
Wchodziła w skład Armii Zachodniej, a następnie w skład Armii Litewsko-Białoruskiej, przekształconej w czerwcu 1919 w 16 Armię (RFSRR).
Wiosną 1919, podczas wojny polsko-bolszewickiej, na Froncie Litewsko-Białoruskim, m.in. pod Baranowiczami walczyła przeciw oddziałom Wojska Polskiego dowodzonym przez generała Stanisława Szeptyckiego, ponosząc wysokie straty.
9 czerwca 1919 została przemianowana na 52 Dywizję Strzelców i bezpowrotnie przestała istnieć jako polska formacja wojskowa – uzupełniona Rosjanami, Białorusinami i Ukraińcami utraciła swój polski charakter.
Skład.
Struktura organizacyjna dywizji ulegała zmianie:
Jednostki związane z ZachDS.
W Armii Czerwonej, poza Zachodnią Dywizją Strzelców, znajdowały się także inne polskie jednostki:

</doc>
<doc id="1279021" url="https://pl.wikipedia.org/wiki?curid=1279021" title="Odrzut">
Odrzut

Odrzut – zjawisko powstawania siły, zwanej siłą odrzutu, wywołanego tą siłą przyspieszenia oraz wywołanego nim ruchu ciała (odrzutu), gdy dane ciało (A) działając siłą na inne ciało (B) nadaje mu prędkość (rzuca to ciało). Powstawanie siły odrzutu wynika z III zasady dynamiki Newtona. Obie siły mają takie same wartości i kierunki, przeciwne zwroty, są przyłożone do różnych ciał.
Jeżeli ciała nie oddziałują z innymi to sumaryczny pęd obu ciał jest zachowany, czyli zmiany pędu obu ciał są wektorami przeciwnymi:
Jeżeli ciała początkowo spoczywały, to uzyskane wektory pędu (pędy końcowe) są przeciwne, czyli uzyskane prędkości są odwrotnie proporcjonalne do mas ciał:
Zjawisko odrzutu jest powszechnie spotykane w przyrodzie i wykorzystywane w technice.
Silnik odrzutowy.
Istnieją trzy rodzaje silników odrzutowych:
W silniku odrzutowym produkty spalania wyrzucane są z dużą prędkością, umożliwiają przyspieszanie pojazdu. Silniki odrzutowe stosowane są głównie w lotnictwie (odrzutowce), w rakietach balistycznych (pociskach rakietowych) i rakietach kosmicznych. W przypadku statków kosmicznych silniki odrzutowe są praktycznie jedynym sposobem ich napędu.
Odrzut broni.
Odrzut broni jest zjawiskiem pojawienia się siły odrzutu działającej na broń strzelecką w czasie wystrzału. Zjawisko odrzutu jest wykorzystywane w niektórych typach gazodynamicznej broni strzeleckiej do przeładowywania kolejnych pocisków (automatyka broni). Aby zmniejszyć niekorzystny odrzut broni stosuje się hamulec wylotowy zmniejszający oddziaływanie broni na strzelca lub otoczenie (w artylerii lufowej) oraz stabilizujący lufę po strzale.
Siła odrzutu.
Siła odrzutu jest reakcją w zjawisku odrzutu. Ciało, które jest wyrzucane reaguje siłą odrzutu na ciało wyrzucające wskutek i podczas akcji siły wyrzutu. Związki, które wynikają pomiędzy siłą odrzutu, a czasem jej działania, masami i prędkościami ciała, które jest wyrzucane i ciała wyrzucającego wynikają z II i III zasady dynamiki. Siła odrzutu w broni palnej jest nazywana reakcją pocisku na lufę, która powoduje odrzut broni. W broni strzeleckiej, a szczególnie indywidualnej została przyjęta umownie ocena działania odrzutu na strzelającego na podstawie tzw. całkowitej energii odrzutu. Dla karabinów wynosi ona około 18-20J, a około 5-7J w broni na naboje pośrednie i małokalibrowe. We wszelkich napędach odrzutowych takich jak silniki rakietowe, turboodrzutowe, pulsacyjne, jonowe, fotonowe i inne, siła odrzutu powstaje wskutek wyrzucania strumienia cząstek (przeważnie gorących gazów), który reagując na urządzenie wyrzucające daje siłę napędową.
Odrzut jądra.
W czasie rozpadu promieniotwórczego, jądro, które opuściła cząstka doznaje zjawiska odrzutu, jądro takie uzyskuje prędkość i jest zwane jądrem odrzutu. Efekt ten dotyczy przede wszystkim emisji cząsteczek α. W przypadku rozpadu β i γ, emitowane cząstki mają zwykle zbyt mały pęd, aby odrzut jądra był znaczący.
W przyrodzie.
Niektóre zwierzęta wodne (meduza, ośmiornica, kałamarnice) wykorzystują zjawisko odrzutu do poruszania się. Szybkim skurczem ciała potrafią one wyrzucić wodę do tyłu uzyskując w ten sposób pęd w przeciwnym kierunku.

</doc>
<doc id="1279023" url="https://pl.wikipedia.org/wiki?curid=1279023" title="Receptory acetylocholiny">
Receptory acetylocholiny



</doc>
<doc id="1279024" url="https://pl.wikipedia.org/wiki?curid=1279024" title="Alastis">
Alastis

Alastis - szwajcarska grupa blackmetalowa, powstała w Sion, w roku 1989. 
Duży wpływ na ich twórczość wywarła znajoma formacja z kraju, Samael. W ich stylu gry można się doszukać wspływów takich gatunków, jak gothic metal czy industrial. Taki styl gry przybrali dopiero po tym jak podpisali kontrakt z Century Media, gdyż wcześniej grali raw black metal. Wokalista grupy Samael, Vorph, udzielił się na jednym z ich dem, które nosi tytuł "Black Wedding" (1990). Poza tym Masmiseim grał w Alastis jako basista do roku 1992, zanim stał się członkiem Samael. Dawny perkusista grupy Acronoise, jest bratem Masmiseim'a. Ich ostatni album "Unity", został wydany w roku 2001.

</doc>
<doc id="1279025" url="https://pl.wikipedia.org/wiki?curid=1279025" title="Receptory acetylocholinowe">
Receptory acetylocholinowe



</doc>
<doc id="1279027" url="https://pl.wikipedia.org/wiki?curid=1279027" title="5 Rewolucyjny Pułk Wileński">
5 Rewolucyjny Pułk Wileński

5 Rewolucyjny Pułk Wileński – pułk piechoty polskiej, sformowany w 1917 na terenie Rosji, czynnie wspierający rewolucję bolszewicką.
Wchodził w skład III Brygady Zachodniej Dywizji Strzelców, potem zaś od 9 czerwca 1919 razem z całą dywizją formalnie wszedł w skład Armii Czerwonej.

</doc>
<doc id="1279030" url="https://pl.wikipedia.org/wiki?curid=1279030" title="Olaf Gajl">
Olaf Gajl

Olaf Gajl (ur. 1947) – polski inżynier, w latach 2005–2006 podsekretarz stanu w Ministerstwie Edukacji i Nauki, w latach 2006–2007 podsekretarz stanu w Ministerstwie Nauki i Szkolnictwa Wyższego.
Życiorys.
Ukończył studia na Wydziale Budownictwa Lądowego Politechniki Łódzkiej oraz na Wydziale Matematyki, Fizyki i Chemii Uniwersytetu Łódzkiego. Uzyskał następnie stopień naukowy doktora. Pracował na PŁ oraz w Instytucie Podstawowych Problemów Techniki PAN. Od 1990 zajmował kierownicze stanowiska w przedsiębiorstwach działających głównie w branży nowych technologii. Po wygraniu konkursu został dyrektorem Ośrodka Przetwarzania Informacji.
Od 6 grudnia 2005 do 6 maja 2006 pełnił funkcję podsekretarza stanu w Ministerstwie Edukacji i Nauki, następnie od 8 maja 2006 do 1 grudnia 2007 zajmował tożsame stanowisko w Ministerstwie Nauki i Szkolnictwa Wyższego. Po odwołaniu powrócił do pracy w OPI.

</doc>
<doc id="1279033" url="https://pl.wikipedia.org/wiki?curid=1279033" title="6 Rewolucyjny Pułk Grodzieński">
6 Rewolucyjny Pułk Grodzieński

6 Rewolucyjny Pułk Grodzieński – pułk piechoty polskiej, sformowany w 1917 na terenie Rosji, czynnie wspierający rewolucję bolszewicką.
Wchodził w skład III Brygady Zachodniej Dywizji Strzelców, potem zaś od 9 czerwca 1919 razem z całą dywizją formalnie wszedł w skład Armii Czerwonej.

</doc>
<doc id="1279034" url="https://pl.wikipedia.org/wiki?curid=1279034" title="Acid breaks">
Acid breaks

Acid breaks – gatunek muzyki elektronicznej stanowiący połączenie breakbeatu i acidu.
Struktura linii perkusyjnej stosowanej w acid breaks jest taka sama jak w breakbeat, natomiast brzmienia pochodzą z automatu TB-303, co jest charakterystyczne dla gatunku acid. Pierwszy utwór tego nurtu stanowi "Acid Break" Zaka Baneya z 1987 r.

</doc>
<doc id="1279035" url="https://pl.wikipedia.org/wiki?curid=1279035" title="Czerwony Pułk Rewolucyjnej Warszawy">
Czerwony Pułk Rewolucyjnej Warszawy



</doc>
<doc id="1279037" url="https://pl.wikipedia.org/wiki?curid=1279037" title="Zdzisław Hensel">
Zdzisław Hensel

Zdzisław Hensel (ur. 28 listopada 1947 w Poznaniu) – polski inżynier, były wiceminister edukacji.
Życiorys.
Ukończył studia na Wydziale Mechaniczno-Technologicznym Politechniki Warszawskiej. W 1979 obronił doktorat na Wydziale Mechanicznym Wojskowej Akademii Technicznej.
Od 1972 zawodowo związany z Polską Akademią Nauk. Do 1997 pracował w Instytucie Archeologii i Etnologii. Pełnił następnie funkcję doradcy prezesa PAN, a w latach 1998–2003 zajmował stanowisko szefa kancelarii PAN. Później powrócił do pracy w Instytucie Archeologii i Etnologii.
Od lutego do września 2005 był podsekretarzem stanu w Ministerstwie Edukacji Narodowej i Sportu, od września do listopada 2005 w Ministerstwie Edukacji i Nauki, a od czerwca do września 2006 w Ministerstwie Edukacji Narodowej.
Syn Marii i Witolda Henslów. Brat Leszka, Wojciecha i Barbary Hensel-Moszczyńskiej.

</doc>
<doc id="1279041" url="https://pl.wikipedia.org/wiki?curid=1279041" title="Paul Scofield">
Paul Scofield

David Paul Scofield (ur. 21 stycznia 1922 w Birmingham, zm. 19 marca 2008 w Susseksie) – angielski aktor uważany za „najlepszego odtwórcę ról szekspirowskich”. Miał charakterystyczny głos, wielokrotny zdobywca najwyższych nagród aktorskich włącznie z Nagrodą Akademii Filmowej. Odznaczony CH i CBE. Trzykrotnie odmówił przyjęcia tytułu szlacheckiego.
Życiorys.
Urodził się w Birmingham, w hrabstwie Warwickshire, w Anglii, jako syn Mary i Edwarda Harry’ego Scofielda. Kiedy Scofield miał kilka tygodni, jego rodzina przeniosła się do Hurstpierpoint w Susseksie, gdzie jego ojciec był dyrektorem szkoły Hurstpierpoint Church of England School. Jego matka była katoliczką, a ojciec anglikaninem. W wieku dwunastu lat poszedł do Varndean College w Brighton, gdzie odkrył dzieła Szekspira. W 1939, w wieku siedemnastu lat opuścił szkołę i zaczął uczyć się aktorstwa w Croydon Repertory Theatre w Croydon. Krótko po wybuchu II wojny światowej uznano go za niezdolnego do służby w British Army.
W 1940 rozpoczął karierę sceniczną od debiutanckiego dramatu Eugene’a O’Neilla "Desire Under the Elms" w Westminster Theatre i wkrótce został porównany do Laurence’a Oliviera. Grał w Old Rep w Birmingham. Stamtąd udał się do Shakespeare Memorial Theatre w Stratford, gdzie w 1947 wystąpił w "Perykles, książę Tyru". W 1948 zagrał Hamleta w Shakespeare Memorial Theatre w Stratford z nieznaną wówczas Claire Bloom jako Ofelią.
Za kreację sir Thomasa More w ekranizacji sztuki Roberta Bolta "Oto jest głowa zdrajcy" ("A Man for All Seasons", 1966) w reżyserii Freda Zinnemanna otrzymał Oscara, Nagrodę BAFTA i Złoty Glob dla najlepszego aktora pierwszoplanowego. Z kolei rola Marka Van Dorena w dramacie Roberta Redforda "Quiz Show" (1994) przyniosła mu nominację do Oscara, Złote Globy 1994 i Nagrody BAFTA w kategorii „Najlepszy aktor drugoplanowy”.
W 1943 ożenił się z Joy Parker, z którą miał dwoje dzieci: syna Martina (ur. 1944) i córkę Sarah (ur. 1951). Zmarł 19 marca 2008 w wieku 86 lat w szpitalu niedaleko swojego domu na wsi w Susseksie w Anglii na białaczkę.

</doc>
<doc id="1279042" url="https://pl.wikipedia.org/wiki?curid=1279042" title="Ambasadorowie Stanów Zjednoczonych w Wielkiej Brytanii">
Ambasadorowie Stanów Zjednoczonych w Wielkiej Brytanii

Pierwsi amerykańscy reprezentanci w Londynie (John Adams, James Monroe) musieli znosić wiele szykan ze strony Brytyjczyków niemogących przeboleć przegranej wojny z kolonistami (1776–1783). W 1814 wybuchła wojna brytyjsko-amerykańska, jednak do połowy XIX wieku oba kraje rozwiązały większość spornych spraw takich jak przebieg granicy USA z Kanadą.

</doc>
<doc id="1279043" url="https://pl.wikipedia.org/wiki?curid=1279043" title="1 Warszawski Pułk Czerwonych Huzarów">
1 Warszawski Pułk Czerwonych Huzarów

1 Warszawski Pułk Czerwonych Huzarów – pułk kawalerii Armii Czerwonej złożony z Polaków.
Pułk sformowany został latem 1918 na terenie Moskiewskiego Okręgu Wojskowego, w składzie I, a następnie III Brygady Zachodniej Dywizji Strzelców, która 9 czerwca 1919 przemianowana została na 52 Dywizję Strzelców. Jednostka wzięła udział w wojnie domowej w Rosji po stronie bolszewików. Dowódcą pułku był Władysław Kolankowski, a komisarzem politycznym Ignacy Piwoń.

</doc>
<doc id="1279044" url="https://pl.wikipedia.org/wiki?curid=1279044" title="Order Kawalerów Honorowych">
Order Kawalerów Honorowych



</doc>
<doc id="1279045" url="https://pl.wikipedia.org/wiki?curid=1279045" title="Mazowiecki Pułk Czerwonych Ułanów">
Mazowiecki Pułk Czerwonych Ułanów

Mazowiecki Pułk Czerwonych Ułanów – pułk kawalerii polskiej, sformowany w 1917 na terenie Rosji w Tambowie, czynnie wspierający rewolucję bolszewicką.
Jego ułani brali udział w walkach z anarchistami w Moskwie i Jarosławiu. Dwa szwadrony ułanów mazowieckich walczyły na froncie wschodnim pod Kazaniem.
Pułk wchodził w skład II Brygady Zachodniej Dywizji Strzelców, potem zaś od 9 czerwca 1919 razem z całą dywizją formalnie wszedł w skład Armii Czerwonej.

</doc>
<doc id="1279051" url="https://pl.wikipedia.org/wiki?curid=1279051" title="Filip II Pobożny">
Filip II Pobożny



</doc>
<doc id="1279052" url="https://pl.wikipedia.org/wiki?curid=1279052" title="Strona B">
Strona B



</doc>
<doc id="1279053" url="https://pl.wikipedia.org/wiki?curid=1279053" title="Separacja (lotnictwo)">
Separacja (lotnictwo)

Separacja - w lotnictwie, zasada utrzymywania minimalnej odległości w pionie i w poziomie między statkami powietrznymi.
W zależności od klasy przestrzeni powietrznej i rodzaju zasad według których odbywa się lot, za separację odpowiada bądź kontrola ruchu lotniczego, bądź dowódca statku powietrznego (pilot).
Zasady samodzielnej separacji.
Lecąc według zasad VFR pilot musi samodzielnie zadbać o zachowanie bezpiecznej odległości od innych samolotów (ogólnie - od innych "statków powietrznych" ).
Loty IFR w strefie kontrolowanej są separowane przez kontrolerów, jednak wykonując podejście z widocznością pilot równocześnie przejmuje na siebie obowiązek utrzymania bezpiecznej separacji.
Ogólne zasady ustępowania pierwszeństwa drogi są zbliżone do tych, które obowiązują samochody oraz statki morskie.
Separacje zapewniane przez organy kontroli ruchu lotniczego.
Organy kontroli ruchu lotniczego zapewniają separacje między:
Zasady separacji pionowej.
Statek powietrzny (SP) utrzymujący dany poziom lotu powinien mieć na nim pierwszeństwo przed innymi SP zamierzającymi zająć ten poziom. Gdy dwa lub więcej SP znajduje się na tym samym poziomie lotu, pierwszeństwo powinien mieć SP znajdujący się przed nim. Statek powietrzny może otrzymać zezwolenie zajęcia poziomu wcześniej zajętego przez inny SP dopiero wtedy, gdy ten drugi SP zgłosił opuszczenie zajmowanego poziomu, z wyjątkiem przypadków:
Zasady separacji poziomej.
Uwzględnia się - między innymi - następujące separacje:
Separacje pomiędzy odlatującymi statkami powietrznymi.
Wobec statków powietrznych odlatujących stosuje się separację mierzoną czasem (w minutach) wynoszącą 1, 2, 3 lub 5 minut, w zależności od sytuacji.
Separacje w śladzie aerodynamicznym.
Ze względu na zagrożenia turbulencjami stosuje się separacje w śladzie aerodynamicznym.
W zależności od sytuacji, za uniknięcie turbulencji odpowiadają piloci lub kontrolerzy lotów.
W przypadku gdy odpowiedzialność za uniknięcie turbulencji w śladzie aerodynamicznym spoczywa na załodze statku powietrznego, to kontrolerzy lotniska powinni w miarę możliwości informować załogi o spodziewanym niebezpieczeństwie powodowanym turbulencją w śladzie aerodynamicznym. Przy wydawaniu zezwoleń lub poleceń powinno się także brać pod uwagę podmuch od silników odrzutowych oraz zawirowania od śmigieł, dla statków powietrznych startujących, lądujących lub kołujących.
Uwagi.
Inne znaczenia słowa "separacja" w tekstach dotyczących lotnictwa.
Słowo "separacja" jest stosowane w lotnictwie także w innych znaczeniach - w poniższych dwóch cytatach, pochodzących z tekstu "URZĄDZENIA I SYSTEMY TELEKOMUNIKACJI LOTNICZEJ" słowo to występuje w znaczeniu opisywanym w niniejszym artykule, a także w dwóch innych znaczeniach:
Zadaniem kontroli ruchu lotniczego jest zapewnienie bezpiecznych separacji (odstępu w pionie i w poziomie) między samolotami, korzystającymi z przestrzeni kontrolowanej.
W procesie projektowania systemów łączności lotniczej VHF bierze się pod uwagę separację geograficzną radiostacji naziemnych (odległości konieczne) i separację sąsiedniokanałową, aby nie dopuścić do wzajemnych zakłóceń komunikujących się z nimi radiostacji na statkach powietrznych.

</doc>
<doc id="1279057" url="https://pl.wikipedia.org/wiki?curid=1279057" title="Stara Bawaria">
Stara Bawaria

Stara Bawaria (niem. "Altbayern" lub "Altbaiern") – region historyczno-etnograficzny w Bawarii obejmujący w przybliżeniu rejencje Górnej Bawarii, Dolnej Bawarii i Górnego Palatynatu. Jest jedną z trzech tradycyjnych części obecnego kraju związkowego Bawaria, obok Szwabii i Frankonii. Cechą definiującą ten obszar są dialekty bawarskie języka niemieckiego, których zasięg w przybliżeniu odpowiada Elektoratowi Bawarii i kilku pomniejszym terytoriom kościelnym i świeckim istniejącym przed mediacją napoleońską z początku XIX wieku. W celu odróżnienia nowo przyłączonych terytoriów ukuto określenie „Stara Bawaria”.
Nazwa.
Nazwa Bawarii wywodzi się od plemienia Bawarów, które na tych ziemiach założyło w VI wieku księstwo plemienne. W latach 1805-16 do księstwa (będącego od 1623 r. elektoratem) przyłączono rozległe obszary Frankonii i Górnej Szwabii. Dodatkowo w 1806 r. państwo przyjęło status królestwa. Utworzone wówczas granice przetrwały z nieznacznymi modyfikacjami do dziś. Tereny dawnego elektoratu różnią się znacząco historią, dialektami, czy kulturą ludową od Frankonii i Szwabii, stąd by odróżnić państwo w nowych granicach od regionu historyczno-etnograficznego zaczęto używać określenia „Stara Bawaria”. W piśmie używa się często nazwy Bawarii w starej ortografii, obowiązującej do 1825 r.: "Baiern" zamiast dzisiejszego "Bayern." Stąd można spotkać dwie formy zapisu: "Altbayern" lub "Altbaiern."
Geografia.
Granice regionu nie są precyzyjnie określone. Zazwyczaj przyjmuje się, że to są trzy rejencje bawarskie Górna Bawaria, Dolna Bawaria i Górny Palatynat z dodatkiem powiatów Aichach-Friedberg w rejencji Szwabia i Wunsiedel w rejencji Górna Frankonia, a z wyłączeniem miasteczek Neustadt am Kulm i Pyrbaum w rejencji Górny Palatynat, gdzie używa się dialektów wschodniofrankońskich. Jednakże historyczne zmiany granic i dialekty przejściowe powodują, że ustalenie dokładnie określonej granicy między Starą Bawarią a sąsiednimi regionami jest niemożliwe.
Stara Bawaria leży niemal w całości w dorzeczu Dunaju. Na jej południowym skraju znajdują się pasma Alp Wschodnich. Większość środkowej i południowej części regionu obejmują tereny Wyżyny Bawarskiej, natomiast na północy dominują krajobrazy wyżynno-górskie Średniogórza: Lasu Bawarsko-Górnopalatynackiego, Wyżyny Frankońskiej i Wzgórz Górnopalatynackich. Stanowiące część Masywu Czeskiego pasma Szumawy i Lasu Czeskiego stanowią naturalną granicę z Czechami, zaś Wyżyna Frankońska oddziela Starą Bawarię od Frankonii. Naturalną granicę ze Szwabią stanowi dolina rzeki Lech, natomiast wschodnią granicę z Austrią stanowią od początku XIX wieku rzeki Salzach i Inn.
Największym miastem regionu jest Monachium mające blisko 1,5 mln mieszkańców. Sto tysięcy przekraczają też Ratyzbona i Ingolstadt. Innymi historycznie znaczącymi miastami są Landshut, Straubing, Pasawa, Amberg, Fryzynga. 
W południowej części regionu znajdują się liczne jeziora polodowcowe, z których największe to Chiemsee, Ammersee i Starnberger See.
W granicach Starej Bawarii znajdują się dwa parki narodowe (Lasu Bawarskiego i Berchtesgadeński).
Tożsamość.
Region historycznie jest związany z dziejami Księstwa Bawarii, istniejącego pod różnymi postaciami od VI do początku XIX wieku, oraz kilku powiązanych terytoriów kościelnych i świeckich z wolnym miastem Ratyzboną i księstwami biskupimi na czele.
Kulturowo i językowo Starej Bawarii jest bliżej do sąsiednich regionów Tyrolu i Salzburga leżących dziś w Austrii, niż przyłączonych później roku terytoriach Frankonii i Górnej Szwabii. Starą Bawarię wyróżniają także silne w skali Niemiec wpływy katolicyzmu.

</doc>
<doc id="1279059" url="https://pl.wikipedia.org/wiki?curid=1279059" title="Barnim XII Młodszy">
Barnim XII Młodszy



</doc>
<doc id="1279060" url="https://pl.wikipedia.org/wiki?curid=1279060" title="Jerzy III darłowsko-bukowski">
Jerzy III darłowsko-bukowski



</doc>
<doc id="1279061" url="https://pl.wikipedia.org/wiki?curid=1279061" title="General Instrument">
General Instrument

General Instrument (GI) - nieistniejące już amerykańskie przedsiębiorstwo z branży elektronicznej, wyspecjalizowane w produkcji półprzewodników oraz akcesoriów na potrzeby telewizji kablowej.
W okresie 1990-1993 funkcję dyrektora generalnego pełnił Donald Rumsfeld. Firma prowadziła działalność do roku 1997, kiedy to rozdzieliła się na trzy spółki: "General Semiconductor" (Power semiconductors), "CommScope" oraz "NextLevel Systems". W późniejszym czasie zostały one przejęte przez Motorolę i przekształcone w oddział "Motorola Connected Home Solutions".

</doc>
<doc id="1279062" url="https://pl.wikipedia.org/wiki?curid=1279062" title="Kazimierz IX">
Kazimierz IX



</doc>
<doc id="1279064" url="https://pl.wikipedia.org/wiki?curid=1279064" title="AMSL">
AMSL



</doc>
<doc id="1279065" url="https://pl.wikipedia.org/wiki?curid=1279065" title="Gwiaździak zarodkowy">
Gwiaździak zarodkowy

Gwiaździak zarodkowy (łac. "astroblastoma", ang. "astroblastoma") – pierwotny guz ośrodkowego układu nerwowego, o niewyjaśnionej histogenezie i nieokreślonym stopniu złośliwości według WHO. 
Epidemiologia.
Może występować w każdym wieku, również w okresie noworodkowym. Opisano przypadki astroblastoma w przebiegu stwardnienia guzowatego i AIDS.
Objawy i przebieg.
Lokalizacja.
Guz lokalizuje się najczęściej nadnamiotowo, w płacie czołowym lub płacie ciemieniowym.

</doc>
<doc id="1279066" url="https://pl.wikipedia.org/wiki?curid=1279066" title="Astroblastoma">
Astroblastoma



</doc>
<doc id="1279068" url="https://pl.wikipedia.org/wiki?curid=1279068" title="CA Boston River">
CA Boston River

Club Atlético Boston River, S.A.D. – urugwajski klub piłkarski z siedzibą w Montevideo.
Historia.
Klub "Boston River" założony został 20 lutego 1939 roku. Nazwa klubu pochodzi od dwóch instytucji, z którymi związani byli założyciele – argentyńskiego klubu River Plate i banku BankBoston. Obecnie klub występuje w pierwszej lidze urugwajskiej (Primera División Uruguaya).
Linki zewnętrzne.
Oficjalna strona klubu Boston River

</doc>
<doc id="1279072" url="https://pl.wikipedia.org/wiki?curid=1279072" title="Robin Hood – czwarta strzała">
Robin Hood – czwarta strzała

Robin Hood. Czwarta strzała – polska niskobudżetowa komedia, pełnometrażowy skecz kabaretowy wyprodukowany przez wytwórnię A’Yoy w roku 1997 z inicjatywy Zielonogórskiego Zagłębia Kabaretowego. Film jest parodią baśni o legendarnym rozbójniku Robin Hoodzie, czasach feudalizmu i walki o pieniądz. 
Fabuła.
Narrator (Dariusz Kamys) wprowadza widza w świat średniowiecznej Anglii, w której panował wyzysk człowieka – feudalizm. Stara się on przekazać widzowi alternatywną, możliwie naturalną i prawdziwą historię słynnego rozbójnika (Sławomir Stawny) i jego bandy, którzy okradali bogatych (Grzegorz Halama), by dać natrętnym żebrakom na budowę własnych, małych, biednych zameczków.

</doc>
<doc id="1279075" url="https://pl.wikipedia.org/wiki?curid=1279075" title="Jóanes Nielsen">
Jóanes Nielsen

Jóanes Nielsen (ur. 5 kwietnia 1953 w Thorshavn, Wyspy Owcze) – farerski pisarz i poeta, laureat Farerskiej Nagrody Literackiej im. M. A. Jacobsena w 1984 za zbiór wierszy "Pinnabrenni til sosialismuna" i Nordyckiej Nagrody Dramatycznej w 2002 za sztukę "Eitur nakað land week-end?". W latach 1988, 1994, 1999 i 2004 nominowany do Nagrody literackiej Rady Nordyckiej.
Życiorys.
Jóanes Sekjær Nielsen urodził się 5 kwietnia 1953 roku w Thorshavn, jako syn Svenda Sekjær Nielsena i Marjun Nielsen.
Jest żonaty z Rannvá Mortensen, z którą ma dwie córki

</doc>
<doc id="1279076" url="https://pl.wikipedia.org/wiki?curid=1279076" title="Club Atlético Boston River">
Club Atlético Boston River



</doc>
<doc id="1279077" url="https://pl.wikipedia.org/wiki?curid=1279077" title="Oddział VII Finansów i Kontroli">
Oddział VII Finansów i Kontroli



</doc>
<doc id="1279080" url="https://pl.wikipedia.org/wiki?curid=1279080" title="Oddział IV Kwatermistrzostwo">
Oddział IV Kwatermistrzostwo



</doc>
<doc id="1279082" url="https://pl.wikipedia.org/wiki?curid=1279082" title="Let L-200 Morava">
Let L-200 Morava

Let L-200 Morava – czechosłowacki dwusilnikowy samolot dyspozycyjny i komunikacyjny z lat 60. XX wieku, produkowany w zakładach Let w latach 1957-1964 (367 sztuk).
Rozwój.
Czechosłowackie zakłady Let w Kunovicach (w latach 1957-1967 noszące nazwę SPP - "Zakład Pierwszej Pięciolatki"), produkowały w latach 50. dwusilnikowy samolot dyspozycyjny Ae 45 na licencji firmy Aero. W 1955 utworzono w nich własne biuro konstrukcyjne, kierowane przez inż. Ladislava Smrčeka, w którym zdecydowano opracować własny, nowocześniejszy samolot podobnej klasy. Początkowo zamierzano użyć do napędu nowych silników rzędowych M-337 (moc 210 KM), lecz ponieważ nie były jeszcze gotowe, prototyp został wyposażony w słabsze silniki Walter Minor 6-III (moc 160 KM).
Pierwszy prototyp, o oznaczeniu XL-200 (OK-LNA), został oblatany 9 kwietnia 1957. Ukończono następnie drugi prototyp (OK-LNB) oraz płatowiec do badań statycznych. Samolot wyróżniały eleganckie, smukłe linie. W tym samym roku jeszcze wyprodukowano 10 przedseryjnych samolotów, oznaczonych L-200. Jeden z nich przeszedł próby państwowe w 1958, po czym zdecydowano skierować samolot do produkcji, z silnikami M-337. Jeden z L-200 przebudowano następnie na prototyp wariantu seryjnego L-200A. 
Oprócz wyeliminowania początkowych usterek, różnic w stosunku do samolotów przedseryjnych było niewiele, m.in. zastosowano dwułopatowe śmigła o zmiennym skoku V-410, nieco zmieniono kształt usterzenia i wydłużono gondole silników. W lipcu 1959 zaprezentowano L-200 na salonie lotniczym w Paryżu. Jesienią 1959 samolot otrzymał docelowe silniki M-337, po czym ukończył próby państwowe w lipcu 1960. Pierwszy seryjny samolot L-200A (OK-OEA) oblatano 27 lutego 1960. 
Modeli L-200B i C nie produkowano (miały to być wersje dostosowane do norm zachodnich). Drugim modelem produkcyjnym był L-200D, zmodyfikowany stosownie do wymagań radzieckich linii Aerofłot. Zastosowano w nim przede wszystkim trójłopatowe śmigła V-506 o mniejszej średnicy (w celu zwiększenia prześwitu od ziemi na gruntowych lotniskach; były one również cichsze). Wprowadzono też dodatkowe wyposażenie, jak filtry przeciwpiaskowe i bogatsze wyposażenie nawigacyjne. Prototyp tej wersji, przebudowany z prototypu L-200A, testowano w latach 1960-1963. 
Do 1964 zbudowano 367 L-200 wszystkich wersji, w tym 3 prototypy i 197 L-200D (ponadto do standardu L-200D przebudowano 8 L-200A i prototyp L-200A). 5 samolotów zmontowano na licencji z części przez Libis w Jugosławii.
Dalszym rozwinięciem był 6-miejscowy (1+5) L-210 (znany też jako L-201), którego prototyp przebudowano z L-200D w 1966 (OK-PHB), napędzany silnikami M-338 (245 KM), lecz nie został on zamówiony przez linie lotnicze i nie wszedł do produkcji.
Użycie.
Samoloty przedseryjne L-200 rozdzielono dla testów pomiędzy różnych użytkowników: 5 dla czechosłowackich linii Agrolet (OK-MEA - MEE), 2 dla lotnictwa wojskowego i 2 dla radzieckich linii Aerofłot (z tego jeden sanitarny).
Największym użytkownikiem Morav był Aerofłot, gdzie używano ich jako powietrznych taksówek. Użytkował on 68 L-200A i 113 L-200D, ostatnie dostawy miały miejsce w 1966. Pod koniec lat 70. jednak wycofano większość z tych samolotów, w ramach tendencji do użytkowania jedynie sprzętu radzieckiego. Kilka Morav zagrało w radzieckich filmach wojennych rolę niemieckich myśliwców Messerschmitt Bf 110, nieco do nich podobnych.
Około 100 Morav było używanych w czechosłowackim lotnictwie cywilnym, głównie aeroklubach Svazarmu (ok. 50), liniach lotniczych Agrolot (od 1969: Slov-Air) i ČSA (45, z tego 30 L-200D) i firmach, jak np. Škoda do celów dyspozycyjnych. Używano ich też jako sanitarnych. 20 używano w czechosłowackim lotnictwie wojskowym (z tego 16 L-200A), głównie do treningu. Około 50 sprzedano do Polski, gdzie używano ich głównie w lotnictwie sanitarnym, a także aeroklubach. 
W innych krajach używano mniejszych ilości Morav. Ogółem 144 L-200A wyeksportowano do 14 krajów: Australii, Argentyny, Kuby, Węgier, RFN, Wielkiej Brytanii, Egiptu, Indii, Włoch, Polski, RPA, ZSRR i Jugosławii. L-200D eksportowano do Bułgarii, Kuby, Egiptu, Francji, Węgier, NRD, Wielkiej Brytanii, Indii, Indonezji, Włoch, Polski, Szwajcarii, Szwecji, ZSRR i Jugosławii.
Małe ilości Morav są wciąż (2008) używane, głównie w Czechach, Słowacji i Polsce.

</doc>
<doc id="1279086" url="https://pl.wikipedia.org/wiki?curid=1279086" title="Waldemar Tłokiński">
Waldemar Tłokiński

Waldemar Zdzisław Tłokiński (ur. 15 października 1945 w Kamiennej Górze) – polski językoznawca i neurolog, profesor nauk humanistycznych, wykładowca akademicki, rektor szkół niepublicznych.
Życiorys.
Ukończył studia z zakresu filologii polskiej na Uniwersytecie Mikołaja Kopernika w Toruniu, po czym został zatrudniony w bibliotece uniwersyteckiej. W 1970 na Uniwersytecie Łódzkim uzyskał stopień naukowy doktora w oparciu o rozprawę zatytułowaną "Studia nad składnią przynależności we współczesnym języku polskim". Odbył staże naukowe z zakresu neurolingwistyki na Moskiewskim Uniwersytecie Państwowym. W 1975 habilitował się na Uniwersytecie im. Adama Mickiewicza w Poznaniu na podstawie pracy "Optymalizacja odbioru mowy w aspekcie teorii doświadczeń". W 1989 otrzymał tytuł profesora nauk humanistycznych. W międzyczasie podjął studia medyczne ukończone w 1983 w Akademii Medycznej w Gdańsku. Uzyskiwał następnie specjalizacje I stopnia (1985, z neurologii) i II stopnia (1989, z rehabilitacji medycznej). Pracował w tym czasie w Wojewódzkim Szpitalu Psychiatryczno-Neurologicznym w Gdańsku, zajmując się rehabilitacją pacjentów z zaburzeniami mowy.
Jako naukowiec związany z Uniwersytetem Gdańskim. Był wicedyrektorem Instytutu Psychologii (1987–1989), dziekanem Wydziału Nauk Społecznych (1990–1996), w 1995 został kierownikiem Katedry Nauk o Poznaniu i Komunikacji. W latach 1999–2004 zajmował stanowisko rektora Gdańskiej Wyższej Szkoły Humanistycznej. Następnie objął tożsamą funkcję w Ateneum – Szkole Wyższej w Gdańsku. Był członkiem Centralnej Komisji ds. Stopni i Tytułów, powoływany do zespołów eksperckich przy ministrze edukacji oraz ministrze nauki i szkolnictwa wyższego. W pracy naukowej specjalizuje się w zagadnieniach związanych z językoznawstwem stosowanym, komunikacją społeczną i kliniczną, neurolingwistyką i rehabilitacją.
Przewodniczący Konferencji Rektorów Zawodowych Szkół Polskich w kadencjach 2008–2012, 2012–2016, 2016–2020 i 2020–2024.

</doc>
<doc id="1279087" url="https://pl.wikipedia.org/wiki?curid=1279087" title="Walk Away">
Walk Away



</doc>
<doc id="1279088" url="https://pl.wikipedia.org/wiki?curid=1279088" title="Styl miękki">
Styl miękki



</doc>
<doc id="1279090" url="https://pl.wikipedia.org/wiki?curid=1279090" title="Klemens Wenzel von Metternich">
Klemens Wenzel von Metternich



</doc>
<doc id="1279092" url="https://pl.wikipedia.org/wiki?curid=1279092" title="Mark Brzezicki">
Mark Brzezicki

Mark Brzezicki (ur. 21 czerwca 1957 w Slough w Londynie) – angielski perkusista, polskiego pochodzenia. Brzezicki współpracował z takimi wykonawcami jak Big Country, Casbah Club, Simon Townshend, Bruce Foxton, Ultravox, Procol Harum, The Cult i Fish.

</doc>
<doc id="1279093" url="https://pl.wikipedia.org/wiki?curid=1279093" title="Guido delle Colonne">
Guido delle Colonne

Guido delle Colonne (łac. Guido de Columnis) (ur. ok. 1210, zm. po 1287) – trzynastowieczny pisarz i poeta, tworzący w języku łacińskim. Był Sycylijczykiem, mieszkającym w Messynie. Autor napisanej prozą opowieści o wojnie trojańskiej "Historia destructionis Troiae" ("Opowieść o zniszczeniu Troi", około 1287), będącej przeróbką francuskiego "Le Roman de Troie". 
O Guidonie wspomina Dante Alighieri w dziele "De vulgari eloquentia". 

</doc>
<doc id="1279094" url="https://pl.wikipedia.org/wiki?curid=1279094" title="Awbari">
Awbari



</doc>
<doc id="1279095" url="https://pl.wikipedia.org/wiki?curid=1279095" title="Ubari">
Ubari



</doc>
<doc id="1279096" url="https://pl.wikipedia.org/wiki?curid=1279096" title="Transfluencja lodowca">
Transfluencja lodowca

Transfluencja lodowca – przelewanie się lodowca z jednej doliny do drugiej przez grzbiet lub przełęcz. Zjawisko ma miejsce wtedy, gdy grubość masy lodu jest większa od wysokości grzbietu ograniczającego dolinę wypełnioną lodem.
Zjawisko transfluencji zachodziło w plejstocenie w Tatrach m.in. na przełęczy Palenica Jałowiecka, gdzie jęzor lodowcowy z Zadnich Kotlin przelewał się przez grań Tatr Zachodnich na jej północną stronę. W Polsce podobne zjawisko miało miejsce w Dolinie Olczyska, do której docierał lodowiec z sąsiedniej Doliny Suchej Wody Gąsienicowej.

</doc>
<doc id="1279097" url="https://pl.wikipedia.org/wiki?curid=1279097" title="Tłokiński">
Tłokiński



</doc>
<doc id="1279099" url="https://pl.wikipedia.org/wiki?curid=1279099" title="Karl Ludwig von Ficquelmont">
Karl Ludwig von Ficquelmont

Karl Ludwig Gabriel Bonaventura Graf von Ficquelmont (ur. 23 marca 1777 w zamku Dieuze k. Nancy, zm. 7 kwietnia 1857 w Wenecji) – polityk, dyplomata i wojskowy, premier Cesarstwa Austriackiego od 4 kwietnia do 4 maja 1848.
Życiorys.
Pochodził z Lotaryngii. Karierę robił w armii austriackiej, w której dosłużył się stopnia "Obersta" w 1809. Potem został szefem sztabu. W latach 1811-1812 dowodził trzema pułkami kawalerii w Hiszpanii przeciw Francuzom. 27 lutego 1814 został mianowany na stopień generała majora. W 1815 przyjął kapitulację Lyonu. W 1829 został austriackim ambasadorem w Rosji. 18 stycznia 1830 został mianowany na stopień marszałka polnego porucznika, a 3 marca 1843 na stopień generała kawalerii. Od 1831 do śmierci był szefem Morawskiego Pułku Dragonów Nr 6.
Dnia 20 marca 1848 został ministrem spraw zagranicznych Cesarstwa Austriackiego, a 4 kwietnia – również premierem. Jednakże jako stronnik Metternicha i przyjaciel Rosji został zdymisjonowany z obu stanowisk 4 maja 1848 (Wiosna Ludów). Od tej pory – aż do śmierci w 1857 – mieszkał w Wenecji.

</doc>
<doc id="1279100" url="https://pl.wikipedia.org/wiki?curid=1279100" title="Sherman Ferguson">
Sherman Ferguson

Sherman Ferguson (ur. 31 października 1944 w Filadefii - zm. 22 stycznia 2006 roku w La Crescenta w stanie Kalifornia) – amerykański perkusista jazzowy. Ferguson był wieloletnim wykładowcą na uczelni The Los Angeles Music Academy. Muzyk współpracował z takimi wykonawcami jak Dizzy Gillespie, Benny Carter, Kenny Burrell, Pat Martino, Pharoah Sanders, Eddie Harris, Freddie Hubbard, Joe Henderson, James Moody, Ahmad Jamal, Bud Shank, Shorty Rogers, George Coleman, Gabor Szabo, Kenny Barron, Teddy Edwards czy Buddy Collette.
Zmarł 22 stycznia 2006 roku w swoim domu w La Crescenta w wyniku kompilkacji spowodowanych cukrzycą.

</doc>
<doc id="1279101" url="https://pl.wikipedia.org/wiki?curid=1279101" title="MOS Technology VIC">
MOS Technology VIC

MOS Technology VIC (skr. "Video Interface Chip") – układ scalony odpowiedzialny za realizowanie funkcji dźwięku i obrazu w komputerze domowym Commodore VIC-20. Dokładne oznaczenia to MOS Technology 6560 (dla wersji NTSC) oraz 6561 (dla wersji PAL).
VIC zaprojektowany został w 1977 przez Ala Charpentiera jako niskobudżetowy układ do terminali CRT, automatów do gry oraz konsoli gier wideo. Początkowo firma Commodore miała problemy ze znalezieniem rynku zbytu dla tego komponentu. W 1979 MOS Technology rozpoczęło pracę nad komputerowymi chipami wideo oznaczonymi jako MOS 6564 i 6562, z których ten ostatni wykorzystany został w jednej z wersji modelu Commodore PET. Przed finalnym wprowadzeniem układu VIC do komputera VIC-20, projektant Robert Yannes zaadaptował do niego ulepszenia w generowaniu dźwięku i obrazu z chipów 6564 i 6562.
Do programowania i sterowania układem wykorzystywane było 16 rejestrów. Pamięć adresową stanowił obszar z przedziału $9000–$900F. Wbudowane przetworniki analogowo-cyfrowe umożliwiały obsługę kontrolera paddle oraz pióra świetlnego.

</doc>
<doc id="1279102" url="https://pl.wikipedia.org/wiki?curid=1279102" title="Johann Philipp von Wessenberg">
Johann Philipp von Wessenberg

Baron Johann Philipp von Wessenberg-Ampringen (ur. 28 listopada 1773, zm. 1 sierpnia 1858 we Freiburg im Breisgau) – austriacki polityk i dyplomata, premier Cesarstwa Austriackiego od 18 lipca do 21 listopada 1848.
W roku 1808 poseł w Berlinie, w 1811 w Monachium, w latach 1830–1831 w Hadze, a od czerwca do listopada 1848 MSZ.

</doc>
<doc id="1279104" url="https://pl.wikipedia.org/wiki?curid=1279104" title="Trevor Lawrence (perkusista)">
Trevor Lawrence (perkusista)

Trevor Lawrence Junior (ur. 17 lutego 1974), znany również jako TrevBeats, to amerykański perkusista rhythmandbluesowy. Lawrence współpracował z takimi wykonawcami jak Snoop Dogg, Alicia Keys, Mariah Carey, Lionel Richie, Stevie Wonder, Dizzy Gillespie, Ashanti, Jennifer Lopez, Taj Mahal, Dr. Dre, Macy Gray czy The Temptations. Jest współautorem piosenki I'm So Excited.
Syn saksofonisty jazzowego Trevora Lawrencea Seniora i wokalistki Lyndy Laurence.

</doc>
<doc id="1279105" url="https://pl.wikipedia.org/wiki?curid=1279105" title="Trevor Lawrence">
Trevor Lawrence



</doc>
<doc id="1279106" url="https://pl.wikipedia.org/wiki?curid=1279106" title="Felix zu Schwarzenberg">
Felix zu Schwarzenberg

Felix Ludwig Johann Nepomuk Friedrich Fürst zu Schwarzenberg (ur. 2 października 1800 w Českým Krumlovie, zm. 5 kwietnia 1852 w Wiedniu) – austriacki arystokrata, dyplomata, polityk i wojskowy.
Życiorys.
Urodził się w książęcej rodzinie Józefa (1769–1833) i Pauliny von Arenberg (1774–1810).
21 kwietnia 1843 został mianowany na stopień generała majora, a 18 lipca 1848 – marszałka polnego porucznika. Od 1849 do śmierci był szefem Czeskiego Pułku Piechoty Nr 21.
Po krótkiej karierze wojskowej został dyplomatą. Jego karierę wspierał Klemens Lothar von Metternich. Był ambasadorem Austrii kolejno w: Petersburgu, Londynie, Paryżu, Turynie i do roku 1848 w Neapolu. Doprowadził do abdykacji upośledzonego umysłowo cesarza Ferdynanda I i przejęcia władzy przez Franciszka Józefa I. W latach 1848–1852 był premierem i ministrem spraw zagranicznych Cesarstwa.

</doc>
<doc id="1279108" url="https://pl.wikipedia.org/wiki?curid=1279108" title="Albert Heath">
Albert Heath

Albert Heath (ur. 31 maja 1935), znany również jako Tootie, to amerykański perkusista hardbopowy i jazzowy. Heath w 1957 roku przeprowadził się do Nowego Jorku, gdzie poznał Johna Coltrane’a z którym podjął wkrótce współpracę. Rok później dołączył do J.J. Johnson’s Group (1958-1960), a następnie do The Jazztet (1960-1961). Przez krótki okres zamieszkały w Europie gdzie współpracował z tamtejszymi muzykami. Heath współpracował ponadto z takimi wykonawcami jak Wes Montgomery, Tommy Flanagan, Bobby Timmons Trio, Herbie Hancock, Jimmy Heath, Thelonious Monk czy Nina Simone. Laureat NEA Jazz Masters Award 2021
Wraz ze starszymi braćmi Percym i Jimmym występował w grupie Heath Brothers.

</doc>
<doc id="1279110" url="https://pl.wikipedia.org/wiki?curid=1279110" title="Hard Dance">
Hard Dance



</doc>
<doc id="1279111" url="https://pl.wikipedia.org/wiki?curid=1279111" title="Vir Dolorum (obraz Brata Francke z Lipska)">
Vir Dolorum (obraz Brata Francke z Lipska)

Vir Dolorum – obraz namalowany przez działającego w Hamburgu Brata Francke z przedstawieniem Chrystusa Boleściwego w otoczeniu aniołów. Przykład północnoniemieckiego malarstwa tablicowego z początków XV stulecia, kiedy to w tym rejonie dominował nurt artystyczny zwany stylem pięknym. Obecnie znajduje się w zbiorach Museum der bildenden Künste w Lipsku.
Wygląd.
Obraz jest namalowany na desce dębowej, techniką tempery. Główna scena jest zamknięta ramą ozdobioną motywem pięciolistnego kwiatu. Scena przedstawia Chrystusa Boleściwego w asyście trzech aniołów. Jeden z nich silnie trzyma lekko wygięte ciało Jezusa, dwa mniejsze w pozie adoracji zwracają się do Zbawiciela. W rękach trzymają Arma Christi – narzędzia męki (włócznię, kij z gąbką, trzcinę oraz kolumnę). Ponadto na dalszym planie widać fragment krzyża, do którego przybite są dwa gwoździe oraz tabliczka z napisem INRI.
Od strony kolorystycznej obraz jest utrzymany w ciepłych tonacjach. Przeważają tonacje żółci i złota, w niektórych miejscach o niemalże rudym odcieniu, skontrastowane z ciemnym granatem i ultramaryną skrzydeł aniołów i ram. Szafirowe szaty lewego anioła kontrastują z oliwkowymi tonacjami szat drugiego adoranta. Warto przy tym zaznaczyć, iż anioły „zamieniają się” tymi dwoma barwami w widocznych fragmentach wewnętrznej strony szat.
Obraz zawiera bogaty repertuar kontrastów. Adorujące Chrystusa małe, pełne życia aniołki formowane wznoszącymi się krzywymi liniami usiłują nie tylko trzymać "arma christi", lecz także blade sztywne ciało Pańskie; z przebitego boku wypływają strugi krwi. Trzymający ciało anioł ma spojrzenie pełne życia, zaś Chrystus bardzo zbolałe. Gęste złociste włosy anioła opadają w lokach, zaś Chrystus proste, ciemne i bardzo poniszczone, nie tylko przez cierpienie, ale także przez ciernie, z których koronę ma na skroniach. Z rąk anioła emanuje pełna moc, na twarzy widoczna jest stuprocentowa pewność siebie, ręce Jezusa są sztywne, unieruchomione skurczem, lewa niezdolna jest pochwycić bicza. Mocno, lecz sztywnie powyginane palce nie mogą wskazać na krwawiący bok. Ponadto silny kontrast plastyczny mają przeciwne kierunki wygięcia anioła i Zbawiciela.
Analiza i interpretacja.
Poruszająca i budząca współczucie treść, specyficzna kompozycja, jak i niewielkie wymiary malowidła pozwalają je umieścić w kategorii przedstawień dewocyjnych (niem. "Andachtsbild"). Obraz nie zawiera bynajmniej historycznej sceny z życia Jezusa, a jest syntezą cytatów wyjętych z Pasji mających potęgować meritum i sens tego typu dzieła. Celem przedstawień dewocyjnych jest pogłębienie relacji widza w przypadku tego obrazu z Chrystusem poprzez nie tyle modlitwę, co kontemplację czy medytację. Dlatego pomimo przejścia męki "Vir Dolorum" zdecydowanie kieruje swój wzrok w stronę odbiorcy, bowiem „(...) "'przez poznanie Jego: zarówno mocy Jego zmartwychwstania, jak i udziału w Jego cierpieniach – w nadziei, że upodabniając się do Jego śmierci, dojdę jakoś do pełnego powstania z martwych. Nie [mówię], że już [to] osiągnąłem i już się stałem doskonałym, lecz pędzę, abym też [to] zdobył, bo i sam zostałem zdobyty przez Chrystusa Jezusa".” (Flp 3, 10 – 14). W tym przypadku artysta osiągnął efekt sprawiający, że postacie Chrystusa i aniołów wydają się być zgromadzone na niewielkiej złotej przestrzeni i że znajdują się bardzo blisko widza. Widok umęczonego Zbawiciela nakłania odbiorcę do pokuty i sakramentalnego przygotowania się do święta Zmartwychwstania. Trzymający wyprostowane ciało Pańskie anioł, którego twarz wyłania się zza ramienia Chrystusa, potęguje profetyczny wymiar tego dzieła i może symbolizować przejście Zbawiciela ze stanu ludzkiego na boski. Obrazy o charakterze dewocyjnym cechuje pewien uniwersalizm, były malowane dla wszystkich środowisk społecznych (najbardziej cieszyły się popularnością wśród ludzi dworu). Nie wiadomo, kto był zleceniodawcą lipskiego dzieła.
Od strony stylistycznej widoczne są tu wyraźnie cechy stylu międzynarodowego, jak i w mniejszym stopniu wątki realistyczne. Miękko spływające szaty, wdzięk, wysublimowanie, swoisty liryzm czynią to dzieło typowe dla sztuki przełomu XIV i XV stulecia, niemniej żywa jest tu wnikliwa obserwacja natury (na krzyżu widać nawet ujęte w sposób niemal fotograficzny słoje drewna).
Obraz posiada oryginalną ramę utrzymaną w kolorze ultramaryny udekorowanej rzeźbionymi różami o złotej barwie. Każda z nich ma po pięć płatków, co jest odniesieniem do Róży Mistycznej ("Rosa mystica") św. Bernarda. Liczba płatków odnosi się do pięciu ran Chrystusowych.

</doc>
<doc id="1279112" url="https://pl.wikipedia.org/wiki?curid=1279112" title="Karl Ferdinand von Buol">
Karl Ferdinand von Buol

Karl Ferdinand von Buol-Schauenstein (ur. 17 maja 1797 w Wiedniu, zm. 28 października 1865 tamże) – austriacki polityk.
Pochodził z rodu z Gryzonii. Jego ojcem był hrabia Johann Rudolf Buol-Schenstein, pierwszy prezydent Zgromadzenia Związkowego, parlamentu Związku Niemieckiego (zm. 1834). Karl Ferdinand był posłem Austrii w Karlsruhe, Darmstadt, Stuttgarcie, Turynie, Petersburgu i Londynie.
W latach 1852-1859 był ministrem spraw zagranicznych. W 1859 musiał ustąpić ponieważ przegrał wojnę z Królestwem Sardynii.

</doc>
<doc id="1279113" url="https://pl.wikipedia.org/wiki?curid=1279113" title="Bobby Jarzombek">
Bobby Jarzombek

Bobby Jarzombek (ur. 9 września 1963 w Austin w stanie Teksas) – amerykański perkusista heavymetalowy. Jarzombek grę na instrumencie rozpoczął w wieku dziewięciu lat. Już jako nastolatek występował w wielu lokalnych zespołach, popularność zdobył występując z grupą Juggernaut z którą nagrał dwa albumy. Muzyk współpracował ponadto z takimi wykonawcami i grupami muzycznymi jak Pete Perez, Halford, Patrick Lachman, Mike Chlasciak, Ray Riendeau, John West, Demons &amp; Wizards, Riot czy Painmuseum.
Wraz z bratem Ronem występował w grupie Spastic Ink, której był współzałożycielem.

</doc>
<doc id="1279114" url="https://pl.wikipedia.org/wiki?curid=1279114" title="Regioairport">
Regioairport



</doc>
<doc id="1279117" url="https://pl.wikipedia.org/wiki?curid=1279117" title="Johann Bernard von Rechberg">
Johann Bernard von Rechberg

Johann Bernhard, hrabia von Rechberg und Rothenlöwen (ur. 17 lipca 1806 w Ratyzbonie, zm. 26 lutego 1899 w Kettenhof niedaleko Wiednia) był austriackim politykiem i dyplomatą.
Życiorys.
W roku 1828 von Rechbarg został dyplomata w służbie Austrii. Był posłem w Berlinie, Londynie i Brukseli. W roku 1841 został posłem w Sztokholmie, a w 1843 w Rio de Janeiro. W roku 1851 został internuncjuszem (posłem - "Internuntius") w Konstantynopolu, a od 1853 był szefem centralnej administracji w Lombardii pod gen. Radetzkym.
W latach 1859-1864 był austriackim MSZ, a w latach 1859-1861 także premierem ("Ministerpräsident"). Próbował uzgodnić wspólna politykę niemiecką z Otto von Bismarckiem, z którym miał dobre relacje. Przeciwnicy Prus wymusili rezygnację Rechberga z urzędu w 1864.
Ordery:

</doc>
<doc id="1279119" url="https://pl.wikipedia.org/wiki?curid=1279119" title="VI koalicja antyfrancuska">
VI koalicja antyfrancuska

VI koalicja antyfrancuska – koalicja austriacko-prusko-rosyjsko-szwedzko-brytyjsko-hiszpańsko-portugalska (wraz z licznymi państewkami niemieckimi), która w schyłkowym okresie wojen napoleońskich w latach 1812–1814 ostatecznie pokonała Cesarstwo Francuskie i zmusiła do abdykacji Napoleona. Zdetronizowany Napoleon został zesłany na Elbę.
W skrócie.
Po straszliwej w skutkach napoleońskiej inwazji na Rosję państwa europejskie (ze Zjednoczonym Królestwem na czele), które przez wiele lat ponosiły klęski w walce z Napoleonem, dostrzegły możliwość pokonania go we wspólnej akcji. Po zreorganizowaniu armii na wzór napoleoński, a nadto posiadając ogromną przewagę liczebną, zdołały pokonać cesarza na terenie Niemiec (Bitwa Narodów) w roku 1813, a następnie wkroczyć do Francji w roku 1814.
Ostatni akcent tej wojny, obrona Francji, był pokazem mistrzostwa Napoleona jako wodza; w ciągu sześciodniowej kampanii, którą wielu historyków uważa za najwspanialszy okres w jego karierze jako wodza, zdołał w kilku bitwach pobić wielokrotnie silniejszych przeciwników. Ostatecznie jednak, straciwszy swe najlepsze wojska w kampanii rosyjskiej i niemieckiej, nie był w stanie pokonać sił koalicji, które zajęły Paryż i zmusiły go do abdykacji.
II wojna polska.
W roku 1812, po wycofaniu się Imperatora Rosji Aleksandra I z umowy o blokadzie kontynentalnej, Napoleon ogłosił rozpoczęcie tzw. II wojny polskiej i uderzył na Rosję. "Grande Armée", licząca blisko 650 tys. ludzi (270 tys. Francuzów i setki tysięcy żołnierzy z armii sojuszniczych), przekroczyła Niemen 23 czerwca. Rosjanie, po przegranej pod Smoleńskiem unikając bitew i stosując taktykę spalonej ziemi wycofywali się, by wreszcie stanąć do rozstrzygającego starcia u bram Moskwy. Po bitwie pod Borodino (7 września) oddali Francuzom, byłą stolicę, spaloną na rozkaz księcia Raztopczyna. Mogli dzięki temu śmiałym manewrem oderwać się od armii napoleońskiej, założyć obóz warowny na południowy zachód od Moskwy i zagrażać francuskim szlakom zaopatrzeniowym. Mimo zdobycia Moskwy, kierowanie państwem nie zostało przerwane – stolica od czasów Piotra I Wielkiego znajdowała się w Petersburgu, a Moskwa była ważnym miastem, ale nie stolicą Imperium Rosyjskiego. Napoleon, nie mogąc doczekać się parlamentariuszy imperatora rosyjskiego oraz pełny obaw przed możliwością zamknięcia szlaków zaopatrzeniowych przez M.Kutuzowa, rozpoczął odwrót, który zmienił się w klęskę. Straty poniesione przez Wielką Armię Napoleona sięgały 300 tys. zabitych i rannych w tym wielu Polaków, a mało brakowało, by Napoleon dostał się do niewoli. Kozacy zadowolili się zrabowaniem jego taboru, nie dążąc do pojmania Cesarza Francuzów. W listopadzie zaledwie 27 tys. żołnierzy przekroczyło mosty na Berezynie. Po dotarciu na Litwę Napoleon opuścił armię, by powrócić do Paryża w celu przygotowania obrony przed nadciągającymi Rosjanami. Wbrew pozorom postępy przeciwnika nie były szybkie. Rosjanie stracili ponad 400 tys. żołnierzy i pościg za Napoleonem nie był szybki, co pozwoliło Napoleonowi na zebranie nowej armii.
Działania w Europie.
Widząc realne szanse na pokonanie słabego Napoleona, do wojny ponownie przystąpiły Prusy. Tymczasem cesarz nie próżnował i wkrótce swą armię na wschodzie rozbudował z trzydziestu do stu trzydziestu, a nawet czterystu tysięcy. W bitwach pod Lützen (2 maja) i Budziszynem (20–22 maja 1813) pobił sprzymierzonych, którzy stracili razem ponad 40 tys. ludzi. W bitwach tych zaangażowanych było po obu stronach ponad 250 tys. żołnierzy, co czyniło z nich jedne z największych starć w historii wojen.
Konsekwencją tej krótkiej kampanii było zawarcie zawieszenia broni, które trwało od 4 czerwca do 13 sierpnia 1813 r. Obie strony starały się wykorzystać ten czas na odbudowę sił. Sprzymierzonym udało się przeciągnąć na swoją stronę Austrię, co zaowocowało postawieniem na nogi dwóch armii austriackich o liczebności 300 tys. ludzi. Siły te dołączyły do armii sprzymierzonych na terenie Niemiec. Teraz całkowita siła wojsk sprzymierzonych na środkowoeuropejskim teatrze działań wynosiła około 800 tys. ludzi w linii i dalsze 350 tys. w strategicznej rezerwie.
Napoleon zdołał zgromadzić na obszarze działań blisko 650 tys. ludzi, jednak tylko około 250 tys. znajdowało się pod jego osobistym dowództwem, dodatkowymi 120 tys. dowodził Oudinot, a 30 tys. Davout. Związek Reński oddał cesarzowi niewielkie ilości wojsk, przede wszystkim z Saksonii i Bawarii. Ponadto na południu Królestwo Neapolu Murata i Królestwo Włoch Beauharnais’a dysponowało około 100 tys. ludzi pod bronią. Na Półwyspie Iberyjskim licząca 150–200 tys. ludzi armia francuska ponosiła klęskę za klęską z rąk Hiszpanów, Brytyjczyków i Portugalczyków, którzy posiadali około 150 tys. wojska. Tak więc łącznie 900 tys. wojsk francuskich miało przed sobą milion żołnierzy w armiach sprzymierzonych (nie licząc wymienionej powyżej rezerwy strategicznej). Liczby te są jednak mylące, bowiem większość wojsk niemieckich walczących po stronie Napoleona biła się niechętnie, w każdej chwili gotowa przejść na stronę koalicjantów. Tak więc w rzeczywistości Napoleon mógł liczyć na nie więcej niż 450 tys. wojska na terenie Niemiec, czyli połowę tego, co mieli przeciwnicy.
Gdy zawieszenie broni przestało obowiązywać, Napoleon miał szansę na przejęcie inicjatywy po bitwie pod Dreznem, gdzie pobił znacznie liczniejszą armię koalicyjną, zadając jej ogromne straty przy stosunkowo nieznacznych stratach własnych. Jednakże błędy marszałków, a także zbyt wolne rozwijanie ofensywy przez niego samego, spowodowały zaprzepaszczenie skutków wygranej. W wielkiej „Bitwie Narodów” stoczonej pod Lipskiem w Saksonii w dniach 16–19 października, 191 tys. żołnierzy Napoleona stawiło czoła ponad 450 tys. sprzymierzonych. Francuzi zostali pokonani i zmuszeni do wycofania się za Ren.
W tym samym czasie toczyła się tzw. „kampania w Pirenejach”, jedna z najświetniejszych akcji wojennych Wellingtona. Siły przeciwników były mniej więcej równe, a na dodatek Wellington walczył w znacznym oddaleniu od własnych baz zaopatrzeniowych. Zwyciężał stosując rzadko w tej wojnie stosowaną taktykę manewrowo-uderzeniową, w czym dorównywał samemu Napoleonowi.
Gdy 7 października do Wellingtona dotarły wieści o ogromnej przewadze armii koalicyjnych nad Napoleonem na terytorium Niemiec, zdecydował on wkroczyć do Francji. 11 grudnia otoczony zewsząd i zdesperowany Napoleon zgodził się zawrzeć osobny pokój z Hiszpanią. Zgodnie z postanowieniami traktatu w Valençay uwolnił i uznał prawa do tronu Ferdynanda, w zamian za zakończenie działań wojennych. Hiszpanie nie dotrzymali postanowień i walki toczyły się nadal, kończąc się oblężeniem Tuluzy 10 kwietnia 1814 r., a więc już po abdykacji cesarza.
Wojna zimowa.
Po wycofaniu się z Niemiec Napoleon, naciskany przez idące w trop armie sprzymierzonych, stoczył szereg zwycięskich bitew (jak np. Bitwa pod Arcis-sur-Aube) we Francji, ale był stale spychany przez przeważające siły przeciwników. W lutym cesarz odbył tzw. kampanię sześciodniową, jedną z najbardziej błyskotliwych w jego karierze, kiedy to czterokrotnie pokonał siły przeciwników maszerujące na Paryż. Nigdy jednak nie mógł wystawić więcej niż 70 tys. wojsk przeciwko ponad półmilionowej armii sprzymierzonych. Ci ostatni 9 marca zawarli tajny traktat w Chaumont zobowiązując się pozostać w koalicji do ostatecznego pokonania cesarza. W końcu ich armie po krótkiej obronie miasta wkroczyły 31 marca 1814 do Paryża. Napoleon miał zamiar walczyć dalej, wydał nawet dekret o powołaniu pod broń 900 tys. rekruta, ale było to nierealne. Poborowi napływali w minimalnej liczbie, a nadto brakowało dla nich broni, umundurowania, wyposażenia. Sytuacja stała się beznadziejna.
Abdykacja.
Napoleonowi zostawało walczyć do końca lub poddać się. Wybrał to pierwsze zapowiadając marsz na Paryż. Jego żołnierze i młodsi oficerowie chcieli iść z nim, ale zbuntowała się generalicja. 4 kwietnia doszło do konfrontacji Napoleona z marszałkami, którym przewodził Ney. Oświadczyli cesarzowi, że odmawiają udziału w samobójczej awanturze. Napoleon powiedział, że wojsko pójdzie za nim. Ney odparł, że wojsko pójdzie za swoimi generałami.
Wobec braku szans na dalszą walkę Napoleon abdykował. Najpierw 6 kwietnia 1814 na rzecz króla Rzymu, a następnie 12 – bezwarunkowo. Na pożegnanie zwrócił się w Fontainebleau do swych wiarusów: "„Oficerowie, podoficerowie, żołnierze mojej Starej Gwardii! Mówię wam „żegnajcie”. Przez dwadzieścia lat dawaliście mi powody do zadowolenia. Zawsze was spotykałem na ścieżkach chwały. [...]. Nie ubolewajcie nad moim losem. [...] Mogłem był umrzeć. [...] Ale nie. Wybieram sposób honorowy. Opiszę wszystko czegośmy dokonali”".
30 maja zawarty został traktat pokojowy z przedstawicielami nowego rządu. Zwycięzcy zesłali byłego cesarza na Elbę, po czym odtworzyli dynastię Burbonów osadzając na tronie Ludwika XVIII. Następnie zwołali kongres wiedeński, na którym cesarze i królowie mieli wyznaczyć nowe granice Europy.

</doc>
<doc id="1279120" url="https://pl.wikipedia.org/wiki?curid=1279120" title="Alexander von Mensdorff-Pouilly">
Alexander von Mensdorff-Pouilly

Alexander Graf von Mensdorff-Pouilly, książę Dietrichstein zu Nikolsburg (ur. 4 sierpnia 1813 w Coburgu, zm. 14 lutego 1871 w Pradze) – był austriackim politykiem.
Życie.
Mensdorff-Pouilly pochodził z lotaryńskiego rodu, podniesionego w roku 1818 do rangi hrabiów Austrii.
Ojcem Alexandra von Mensdorff-Pouilly był gen. Emmanuel Graf von Mensdorff-Pouilly (1777-1852), a matką Sophie von Sachsen-Coburg-Saalfeld (zm. 1835, córka księcia Franza von Sachsen-Coburg-Saalfeld).
W roku 1829 Alexander von Mensdorff-Pouilly wstąpił do armii Austrii. Majorem został w 1844 roku. W latach 1848-49 walczył w Italii. W 1850 generał-major.
Z początkiem roku 1851 został namiestnikiem prowincji Schleswig-Holstein, a w 1852 posłem do Petersburga, jednak już w 1853 odwołany, spędził wiele lat w Anglii.
W 1858 awansowany na feldmarszałka-porucznika. Podczas powstania styczniowego (1863) gubernator Galicji. Od 27 października 1864 minister spraw zagranicznych, od 1865 roku premier ("Ministerpräsident") . Przegrana wojna austriacko-pruska (1866) spowodowała jego dymisję (listopad 1866). W roku 1870 mianowany dowódcą w Zagrzebiu, później w Pradze.

</doc>
<doc id="1279121" url="https://pl.wikipedia.org/wiki?curid=1279121" title="Ars generalis ultima">
Ars generalis ultima

Ars generalis ultima, Ars Magna - dzieło filozoficzne Rajmunda Lulla z ok. 1305 r.
Dzieło zawiera wykład "Ars Magna", mającej być nauką o najwyższym stopniu ogólności, z której można by wyprowadzić twierdzenia wszystkich nauk, w tym logiki i metafizyki. W projekcie tym widoczna jest jedna z pierwszych tendencji do automatyzacji i mechanizacji rozumowania. Tym samym terminem Lullus określał bowiem złożone z niezależnie obracających się kół urządzenie służące do mechanicznego rozwiązywania problemów poprzez odpowiednie łączenie rozmieszczonych na kołach pojedynczych wyrazów.
Intencją Rajmunda Llulla było stworzenie doskonalszej niż Arystotelesowska sylogistyka metody dyskusji i przekonywania, co miało dopomóc mu w dziele nawrócenia na chrześcijaństwo wyznawców islamu.
Budowanie uniwersalnej nauki Lullus rozpoczął od utworzenia "alfabetu" składającego się z podstawowych terminów metafizycznych i logicznych, do których należały nazwy relacji, nazwy cech, partykuły pytajne itp. Alfabet ten poddał różnorodnym uporządkowaniom, które pozwalały dokonywać przeglądów złożonych z jego elementów całości. Przy obracaniu się kół maszyny Lullusa terminy te układały się w trójki, z których niektóre tworzyły poprawne sylogizmy. Dzięki temu za pomocą maszyny można było wyszukiwać orzeczniki przysługujące danemu podmiotowi, termin średni danych dwóch terminów lub konkluzję dla danych przesłanek.
Treści wyłożone w "Ars magna" zostały potem wydane w jego skrócie: "Ars brevis".
Idee Lullusa znane były Leibnizowi, którego zainspirowały do stworzenia projektu uniwersalnego i ścisłego języka graficznego (characterstica universalis) i uniwersalnego rachunku.

</doc>
<doc id="1279123" url="https://pl.wikipedia.org/wiki?curid=1279123" title="Wojna austriacko-pruska">
Wojna austriacko-pruska



</doc>
<doc id="1279124" url="https://pl.wikipedia.org/wiki?curid=1279124" title="Ars Magna">
Ars Magna

Ars Magna (łac. "Wielka Sztuka") – tytuł kilku łacińskich dzieł naukowych i filozoficznych:

</doc>
<doc id="1279126" url="https://pl.wikipedia.org/wiki?curid=1279126" title="William Kirby (entomolog)">
William Kirby (entomolog)

William Kirby (ur. 19 września 1759 w Witnesham, zm. 4 lipca 1850) – angielski entomolog, duchowny anglikański, członek Royal Society i jeden z pierwszych członków Towarzystwa Linneuszowskiego w Londynie. Uważany jest za „ojca entomologii”.
Życiorys.
Był wnukiem topografa z Suffolku, Johna Kirby’ego (autora "Suffolk Traveller") i siostrzeńcem artysty-topografa Johna Kirby’ego (przyjaciela Thomasa Gainsborougha).
Urodzony w Witnesham, hrabstwie Suffolk, studiował w Ipswich School, a następnie w Caius College w Cambridge, który ukończył w 1781. Po przyjęciu święceń kapłańskich w 1782, większość życia spędził w plebanii, w odizolowanej angielskiej wsi Barham, w Suffolk.
Do nauki historii naturalnej zachęcił go dr Nicholas Gwynn, który zapoznał Kirby’ego z Jamesem Edwardem Smithem w Ipswich w 1791. Jego pierwszym referatem był "Three New Species of Hirudo" ("Trzy nowe gatunki Hirudo") z 7 maja 1793.
Pierwszym ważnym dziełem była "Monographia Apum Angliae" (Monografia pszczół w Anglii) z 1802. Była to pierwsza naukowa rozprawa o pszczołach angielskich, przyniosła też swemu twórcy uznanie wśród czołowych brytyjskich i zagranicznych entomologów. Wkrótce Kirby utrzymywał stałą korespondencję z naukowcami takimi jak Alexander MacLeay, Walkenaer, Johan Christian Fabricius i Adam Afzelius.
W 1808 rozpoczął pracę nad swoją słynną książką "Introduction to Entomology" (Wprowadzenie do entomologii). Było to spowodowane przyjaźnią zawartą w 1805 między nim a Williamem Spencem i efektem była czterotomowa publikacja wydana w latach 1815–1826.

</doc>
<doc id="1279127" url="https://pl.wikipedia.org/wiki?curid=1279127" title="Girl from the North Country">
Girl from the North Country

Girl from the North Country – piosenka z 1963 roku napisana przez Boba Dylana, który nagrał ją w tym samym roku. Utwór umieszono na albumie "The Freewheelin’ Bob Dylan" (1963).
W 1969 roku piosenka została nagrana przez Dylana ponownie i zamieszczona na albumie "Nashville Skyline" (1969). Utwór wykonywany był przez duet Dylan i Johnny Cash.
Historia.
Piosenka ta jest wspomnieniem utraconej miłości Dylana, jednak nie wiadomo dokładnie której. Mogła nią być jego pierwsza poważna dziewczyna z Hibbing, czyli Echo Helstrom, albo Bonnie Beecher, z którą był związany podczas swojego krótkiego pobytu na uniwersytecie w Minneapolis około 1960 roku. Być może piosenka dotyczy obu dziewcząt.
„Girl from the North Country” jest pierwszą miłosną piosenką Dylana, która znalazła się na albumie.
W warstwie muzycznej wykazuje ona podobieństwo do angielskiej folkowej ballady „Scarborough Fair”. Dla Dylana źródłem tej piosenki był znany brytyjski piosenkarz folkowy i zarazem folklorysta Martin Carthy, o czym Dylan wspomniał w nocie na okładce "The Freewheelin’ Bob Dylan".
30 grudnia 1962 i 4 stycznia 1963 r. Dylan brał udział w sesjach dla telewizji w studiu BBC w Londynie. Nagrał wtedy „Blowin’ in the Wind”, „Ballad of the Gliding Swan”, „Hang Me, Oh Hang Me”, „Cuckoo Bird” oraz niezidentyfikowany utwór instrumentalny. Były to sesje nagraniowe dla sztuki "Madhouse on Castle Street". Emisja programu nastąpiła 12 stycznia 1963 r. Dla potrzeb sztuki wykorzystano fragmenty dwóch pierwszych utworów. Pozostałe trzy nie znajdują się w obiegu.
5 stycznia 1963 r. Dylan poleciał do Rzymu, aby wystąpić z Odettą. Próbował znaleźć swoją dziewczynę Suze Rotolo, ale ona właśnie wróciła do Nowego Jorku. Wystąpił w klubie folkowym i skomponował „Girl from the North Country” oraz „Boots of Spanish Leather”.
12 stycznia wrócił do Londynu i razem z Erikiem von Schmidtem oraz Richardem Fariñą dołączyli do Martina Carthy’ego w klubie The Troubadour. Dokonali nagrań także 14 i 15 stycznia w sklepie Dobell’s Jazz Record w Londynie, podczas nagrywania albumu Richarda (Dicka) Fariñy i Erica von Schmidta. Dylan wystąpił pod pseudonimem „Blind Boy Grunt”.
Po tych eskapadach Dylan powrócił do Stanów Zjednoczonych i kontynuował z przerwami występy i nagrywanie albumu "Freewheelin’ ". W żadnej z dotychczasowych sesji do albumu nawet nie próbował nagrać „Girl from the North Country”. Jednak kiedy wydawało się, że grudniowe sesje będą już ostatnimi – bo album został złożony w całość – zarząd firmy wymusił wycofanie satyrycznego utworu „Talkin’ John Birch Paranoid Blues”, nagranego podczas pierwszej sesji do albumu 24 kwietnia 1962. Dylan wykorzystał okazję i wyrzucił jeszcze trzy dalsze utwory, niestety wśród nich najlepszą swoją kompozycję do czasu „Blowin’ in the Wind” – „Let Me Die in My Footstep”, co okazało się stratą nie do zastąpienia.
Doszło więc do następnej (i ostatniej) sesji 24 kwietnia, kiedy to wśród innych utworów nagrał „Girl from the North Country”.
W związku z głębokim kryzysem twórczym i brakiem materiału Dylan powrócił do tej piosenki w 1969 roku w czasie sesji do albumu "Nashville Skyline" (1969).
Piosenka została nagrana na 4. sesji nagraniowej 18 lutego w duecie z Johnnym Cashem. Chociaż w sesjach wzięło udział 12 muzyków (wliczając Dylana i Casha), najpewniej muzycy, którzy nagrali ten utwór to: Dylan (wokal, gitara, harmonijka), Johnny Cash (wokal), Norman Blake (gitara), Carl Perkins (gitara), Bob Wootton (gitara), Marshall Grant (gitara basowa) i W.S. Holland (perkusja).
Sesje.
W marcu 1963 roku Dylan po raz pierwszy nagrał tę piosenkę – materiał zarejestrowano podczas sesji w studiu radia WNBC w Nowym Jorku (na potrzeby programu "Oscar Brand Show"). 24 kwietnia 1963 roku muzyk nagrał utwór podczas sesji do albumu "The Freewheelin’ Bob Dylan". W połowie 1963 roku Dylan zrealizował nagrania w domu Tony’ego Glovera w Minneapolis. 17 lipca 1963 roku nagrał „Girl from the North Country” w czasie sesji w domu Dave’a Whittakera w Minneapolis.
1 maja 1969 Dylan wystąpił w programie telewizyjnym stacji ABC "Johnny Cash Show" i wykonał trzy piosenki (trzecim była „Girl from the North Country”, którą zaśpiewał w duecie z Cashem).
Musical.
W 2017 roku w londyńskim teatrze The Old Vic premierę miał spektakl "Girl from the North Country", którego tytuł nawiązuje do tej piosenki. Reżyserem produkcji był Irlandczyk Conor McPherson, który wcześniej nie pracował nad żadnym musicalem. Z dramaturgiem i reżyserem skontaktowali się współpracownicy Dylana, którzy zaproponowali mu stworzenie sztuki teatralnej, której tłem miała być muzyka autorstwa Dylana. Już niedługo po premierze przedstawienie "Girl from the North Country", określane jako międzygatunkowy kolaż z muzyką Dylana, w kręgach teatralnych było uznane za klasykę gatunku.

</doc>
<doc id="1279128" url="https://pl.wikipedia.org/wiki?curid=1279128" title="Salafizm">
Salafizm

Salafizm (arab. سلفية "salafijja", od "salaf", przodkowie) – ruch reformatorski i religijno-polityczny w łonie islamu sunnickiego postulujący odrodzenie islamu przez powrót do jego pierwotnych źródeł, czyli religii przodków.
Za pioniera salafizmu uważa się Ibn Tajmijję, który potępił współczesne mu filozoficzne i sufickie interpretacje islamu, postulując powrót do jego pierwotnej formy, oczyszczonej z późniejszych naleciałości. Termin "salafijja" odnosi się jednak przede wszystkim do nurtów reformatorskich wewnątrz islamu sunnickiego powstałych w wieku XIX, które nawiązywały do myśli Ibn Tajmijji. Wcześniej jednak jeszcze, bo w wieku XVIII, narodził się postulujący powrót do pierwotnego islamu wahhabizm. Z salafizmu wywodzi się XX-wieczny sunnicki fundamentalizm muzułmański.

</doc>
<doc id="1279129" url="https://pl.wikipedia.org/wiki?curid=1279129" title="Szkoła szafi’icka">
Szkoła szafi’icka



</doc>
<doc id="1279130" url="https://pl.wikipedia.org/wiki?curid=1279130" title="Szkoła szaficka">
Szkoła szaficka



</doc>
<doc id="1279137" url="https://pl.wikipedia.org/wiki?curid=1279137" title="Niebiański czajniczek">
Niebiański czajniczek



</doc>
<doc id="1279138" url="https://pl.wikipedia.org/wiki?curid=1279138" title="Theodor Detmers">
Theodor Detmers

Theodor Anton Gunther Detmers (ur. 22 sierpnia 1902 w Witten, zm. 4 listopada 1976 w Hamburgu) – niemiecki wojskowy, komandor Kriegsmarine, dowódca niszczyciela „Hermann Schoemann” i krążownika pomocniczego HSK Kormoran.
Życiorys.
Theodor Anton Detmers urodził się w Witten w Zagłębiu Ruhry. 1 kwietnia 1921 roku wstąpił do Reichsmarine. Jako kadet służył między innymi na pancernikach „Hannover” i „Elsaß”, krążowniku „Berlin” oraz żaglowcu szkolnym „Niobe”. W 1925 roku został podporucznikiem na krążowniku lekkim „Emden”. Po roku został przeniesiony do służby na lądzie.
W lipcu 1927 roku Theodor Detmers został porucznikiem. Rok później powrócił na morze na pokładzie torpedowca „Albatros” (typu "Möwe"). W latach 1930–1932 ponownie pracował w sztabie Reichsmarine, następnie został skierowany na krążownik lekki „Köln”, na którym wziął udział w rocznym rejsie szkoleniowym do Azji południowo-wschodniej, Australii, Japonii i Chin. Od 1934 roku służył głównie na lekkich okrętach Kriegsmarine, torpedowcach i niszczycielach, aby w 1938 roku zostać dowódcą „Hermanna Schoemanna”. Pozostawał na tym stanowisku w chwili rozpoczęcia II wojny światowej a w lipcu 1940 roku objął dowództwo krążownika pomocniczego „Kormoran”.
Już w trakcie korsarskiego rejsu po oceanach Atlantyckim i Indyjskim Theodor Detmers otrzymał awans na Fregattenkapitäna. 19 listopada 1941 roku, w starciu z krążownikiem lekkim „Sydney” u zachodnich wybrzeży Australii, „Kormoran” zatonął w wyniku odniesionych uszkodzeń, zatapiając również nieprzyjacielski okręt. Komandor Detmers i większość załogi rajdera dostała się do niewoli, skąd powrócili do Niemiec na początku 1947 roku. Będąc w niewoli Theodor Detmers został odznaczony Krzyżem Rycerskim Krzyża Żelaznego i awansowany do stopnia komandora ("Kapitän zur See").
Po powrocie do Niemiec komandor Detmers z powodu złego stanu zdrowia nie wstąpił do nowo tworzonej Bundesmarine. W 1959 roku opublikował, opartą na prowadzonym w trakcie rejsu prywatnym dzienniku, książkę "Krążownik „Kormoran”" (wyd. polskie Gdańsk, 2011, ). Zmarł 4 listopada 1976 roku w Hamburgu.

</doc>
<doc id="1279140" url="https://pl.wikipedia.org/wiki?curid=1279140" title="Detmers">
Detmers



</doc>
<doc id="1279148" url="https://pl.wikipedia.org/wiki?curid=1279148" title="Roman Zawiliński">
Roman Zawiliński

Roman Zawiliński (ur. 1 marca 1855 w Brzezinach, zm. 21 października 1932 w Krakowie) – polski językoznawca, nauczyciel, etnograf.
Życiorys.
Był synem organisty Maksymiliana i Anastazji z Szeligiewiczów. W 1875 zdał maturę w Tarnowie. Studiował filologię słowiańską na uniwersytecie w Wiedniu. W 1876 został studentem Uniwersytetu Jagiellońskiego. Po ukończeniu studiów w 1878 rozpoczął pracę jako nauczyciel języków polskiego, łacińskiego, greckiego i niemieckiego w gimnazjach w Nowym Sączu i w Krakowie. W latach 1898–1899 przebywał w Pradze, gdzie pod kierunkiem prof. Jana Gebauera pisał rozprawę doktorską na temat wpływów języka słowackiego na polskie gwary góralskie. Nie wiadomo, czy praca została napisana, doktoratu Zawiliński nie uzyskał. W latach 1902–1908 pracował jako dyrektor gimnazjum w Tarnowie. We wrześniu 1908 powrócił do Krakowa i objął stanowisko dyrektora c. k. Gimnazjum IV (Realnego), w którym pracował do emerytury w 1924. 
W latach 1884–1901 działał w Komisji Antropologicznej Akademii Umiejętności w Krakowie, gdzie przez dwie kadencje pełnił funkcję sekretarza działu etnograficznego. Założyciel i wieloletni redaktor miesięcznika „Poradnik Językowy”, autor prac językoznawczych i etnograficznych (w tym słownika synonimów), a także gramatyki języka polskiego dla szkół średnich i słownika wyrazów bliskoznacznych. W latach 1903–1909 był współredaktorem publikacji „Ubiory ludu polskiego”. W latach 1913–1916 był pierwszym redaktorem naczelnym dwumiesięcznika „Język Polski”, a następnie został redaktorem i wydawcą swojego „Poradnika Językowego”, Kłopoty finansowe i pogarszający się stan zdrowia zadecydowały, że czasopismo nie ukazywało się od połowy 1923 do 1924 i w 1928. W 1931 Zawiliński postanowił przekazać wydawnictwo nowo powstałemu warszawskiemu Towarzystwu Poprawności Języka Polskiego. Zmarł kilka miesięcy po przekazaniu miesięcznika, pochowany został na krakowskich Rakowicach.

</doc>
<doc id="1279151" url="https://pl.wikipedia.org/wiki?curid=1279151" title="Val Fenga">
Val Fenga

Val Fenga (niem. "Finbachtal") – południkowo przebiegająca dolina w Alpach Retyckich oddzielająca położony na zachodzie masyw Silvretty od położonego na wschodzie Samnaungruppe.
Długość doliny wynosi około 15 km. Dolina kończy się w miejscowości Ischgl, na wysokości 1376 m n.p.m., gdzie łączy się z główną doliną Patznauntal. Dnem doliny płynie potok Aua da Fenga (niem. "Fimbach"), uchodzący do rzeki Trisanna w dolinie Patznauntal.
W poprzek doliny przebiega granica państwowa. Górny, południowy fragment doliny, stanowiący około 2/5 jej długości, należy do Szwajcarii, natomiast pozostała, dolna część doliny należy do Austrii. W dolnej części doliny zbudowano liczne wyciągi narciarskie należące do wielkiego narciarskiego ośrodka Silvretta Skiarena. W górnej części doliny znajduje się schronisko Heidelberger Hütte (2254 m), dostępne wąską drogą jezdną od strony austriackiej.

</doc>
<doc id="1279160" url="https://pl.wikipedia.org/wiki?curid=1279160" title="IDT">
IDT



</doc>
<doc id="1279161" url="https://pl.wikipedia.org/wiki?curid=1279161" title="Piz Linard">
Piz Linard

Piz Linard – najwyższy szczyt masywu Silvretta w Alpach Retyckich. Leży w Szwajcarii, w kantonie Gryzonia.
Topografia.
"Piz Linard" położony jest w całości na terytorium Szwajcarii (kanton Gryzonia). Kilka kilometrów na północ od niego przechodzi granica austriacko-szwajcarska. Szczyt widziany od północy ma postać wielkiej, regularnej skalnej piramidy. Ponad położoną na południe doliną Dolnej Engadyny "Piz Linard" wznosi się na wysokość ponad 2000 m. Szczyt otaczają liczne lodowce.
Wejście.
Pierwsze wejście na szczyt miało miejsce 1 sierpnia 1835 roku. Dokonali go geolog, profesor historii naturalnej Oswald Heer oraz przewodnik Johann Madutz.
Istnieje legenda, zgodnie z którą w 1572 roku szczyt zdobył po raz pierwszy młodzieniec zwany Chounard, ciągnąc przy tym wielki krzyż ze złota. Jednakże żadnych śladów legendarnego złotego krzyża nigdy nie odnaleziono.
Normalna droga na szczyt prowadzi ścianą południową. Jest to łatwa droga wspinaczkowa o trudnościach F z miejscami II. Punktem wyjścia jest schronisko Chamanna dal Linnard. Wejście ze schroniska na szczyt trwa 4-5 h.

</doc>
<doc id="1279162" url="https://pl.wikipedia.org/wiki?curid=1279162" title="Danubio Fútbol Club">
Danubio Fútbol Club



</doc>
<doc id="1279163" url="https://pl.wikipedia.org/wiki?curid=1279163" title="Hermann Brehmer">
Hermann Brehmer

Hermann Brehmer (ur. 14 sierpnia 1826 w Kurczowie, zm. 28 grudnia 1889 w Sokołowsku) – niemiecki lekarz, pionier klimatyczno-dietetycznego leczenia gruźlicy. 
W 1854 roku rozpoczął jako pierwszy w Europie sanatoryjne leczenie gruźlicy w Sokołowsko (Görbersdorf) 6 km na północny wschód od Mieroszowa koło Wałbrzycha. Lekarz był prekursorem metody leczenia gruźlicy metodą klimatyczno-dietetyczną poprzez spacery, umiarkowane ćwiczenia na powietrzu i odpowiednie wyżywienie. Do górskiej miejscowości trafił za namową hrabiny Marii von Colomb, zwolenniczki leczenia wodą (hydroterapia) Vincenza Priessnitza, siostrzenicy feldmarszałka Gebharda Leberechta von Blüchera, która zaproponowała mu stworzenie uzdrowiska w Sokołowsku, śląskim Davos. Brehmer rozpoczął zabiegi w 1854 a rok później otworzył sanatorium dla gruźlików. Na przełomie 1861/62 rozpoczęło działalność sanatorium Brehmera ("Grunwald"), zbudowane w stylu mauretańskim. Najbliższym współpracownikiem doktora w latach 1874-80 był Alfred Sokołowski. 

</doc>
<doc id="1279164" url="https://pl.wikipedia.org/wiki?curid=1279164" title="Bogumił Grott">
Bogumił Grott

Bogumił Andrzej Grott (ur. 3 stycznia 1940 w Warszawie) – polski historyk, politolog i religioznawca, profesor nauk humanistycznych, nauczyciel akademicki Uniwersytetu Jagiellońskiego w Krakowie i innych uczelni. Badacz m.in. nacjonalizmu, zwłaszcza w kontekście jego powiązań z religią, specjalizuje się również w historii polsko-ukraińskiej.
Życiorys.
Jest synem Eugeniusza Grotta, inżyniera, przedsiębiorcy i oficera rezerwy Wojska Polskiego, wywiezionego po wojnie obronnej 1939 do Związku Radzieckiego, zaginionego bez wieści, oraz Kazimiery Grottowej z Adamowiczów, historyk sztuki, doktor filozofii, dyrektor departamentu w Ministerstwie Kultury i Sztuki.
Ukończył studia na kierunku archeologia polska w Uniwersytecie Jagiellońskim. W 1974 uzyskał stopień naukowy doktora nauk humanistycznych na podstawie napisanej pod kierunkiem Romana Hecka rozprawy pt. "Pierwsi Piastowie oleśniccy".
Habilitował się w 1986. Tytuł profesorski uzyskał w 1997.
Został profesorem na Wydziale Humanistycznym Akademii Humanistyczno-Ekonomicznej w Łodzi. Uprzednio był profesorem w Instytucie Religioznawstwa Uniwersytetu Jagiellońskiego, wykładał w Wyższej Szkole Ekonomiczno-Humanistycznej w Bielsku-Białej.
Publikował m.in. w „Myśli Polskiej” i „Naszym Dzienniku”.
Zdaniem badacza ugrupowań narodowych w Polsce, Rafała Pankowskiego, jest on związany z polskim ruchem nacjonalistycznym. Zgodnie ze swoimi przekonaniami politycznymi włączył się w działalność Towarzystwa Obrony Kresów Zachodnich oraz Kresowego Ruchu Patriotycznego.

</doc>
<doc id="1279169" url="https://pl.wikipedia.org/wiki?curid=1279169" title="Jerzy Albin de Tramencourt">
Jerzy Albin de Tramencourt



</doc>
<doc id="1279176" url="https://pl.wikipedia.org/wiki?curid=1279176" title="Stams (gmina)">
Stams (gmina)

Stams – gmina w Austrii, w kraju związkowym Tyrol, w powiecie Imst. Liczy 1495 mieszkańców (1 stycznia 2019).
Zabytki.
Klasztor cysterski z XIII wieku, przebudowany w stylu barokowym w XVIII wieku.
Edukacja i sport.
Znajduje się tu słynna szkoła "Skigymnasium", do którego uczęszczają młodzi austriaccy sportowcy a także inni uczniowie z innych krajów. Szkoła słynie z kadry wykwalifikowanych trenerów i nauczycieli a także z nowoczesnej infrastruktury sportowej m.in.boisk i hal sportowych, skoczni narciarskich, biegowych i alpejskich tras narciarskich. Wychowankami tej szkoły są znani sportowcy, medaliści Igrzysk Olimpijskich i Mistrzostw Świata oraz zdobywcy Pucharu Świata m.in.: skoczkowie narciarscy Toni Innauer, Andreas Goldberger, Martin Höllwarth, Ernst Vettori, Gregor Schlierenzauer, Heinz Kuttin, Andreas Widhölzl i Andreas Kofler, kombinatorzy norwescy, wśród nich: Klaus Sulzenbacher, Felix Gottwald, Mario Stecher, Bernhard Gruber, Christoph Bieler oraz Szwajcar, mistrz olimpijski z Calgary z 1988 roku, Hippolyt Kempf, narciarze alpejscy m.in.: Stephan Eberharter, Benjamin Raich, Patrick Ortlieb czy Anita Wachter. W Stams były rozgrywane niegdyś także konkursy Letniego Grand Prix w skokach narciarskich, ale ze względu na zły stan skoczni Brunnentalschanzen zrezygnowano z organizowania zawodów tej rangi. Rekord skoczni w Stams, wynoszący 119,5 m, ustanowił Tilen Bartol.

</doc>
<doc id="1279177" url="https://pl.wikipedia.org/wiki?curid=1279177" title="Fredrika Bremer">
Fredrika Bremer

Fredrika Bremer (ur. 17 sierpnia 1801 w Turku, zm. 31 grudnia 1865 w Haninge) – szwedzka pisarka i feministka.
Działalność literacka i feministyczna.
W 1828 roku zadebiutowała jako anonimowa pisarka, serią opowiadań opublikowanych do 1831 roku, po których wkrótce nastąpiły kolejne. Jej opowiadania były historiami koncentrującymi się na losach kobiet na rynku matrymonialnym: albo atrakcyjnych i powierzchownych, albo nieatrakcyjnych i pozbawionych szans na małżeństwo. Narratorką opowiadań często była niezależna kobieta. Bremer chciała nowego rodzaju życia rodzinnego, takiego, które nie koncentrowałoby się wyłącznie na męskich członkach rodziny, takiego, w którym kobiety miałyby przestrzeń na rozwój swoich uzdolnień i osobowości.
Do lat 40. XIX wieku, była uznaną postacią życia kulturalnego Szwecji, a jej twórczość była tłumaczona na wiele języków obcych. Pod względem przekonań politycznych była liberałką, która sympatyzowała z ruchem robotniczym i uznawała kwestie socjalne za ważne. W 1854, razem z Marią Cederschiöld, Betty Ehrenborg, Emilią Elmblad, Mathildą Foy, założyła "Stowarzyszenia Kobiet na rzecz Więźniarek" ("Fruntimmersällskapet för fångars förbättring"), którego celem było odwiedzanie więźniarek by zapewnić im wsparcie moralne i pozytywny rozwój osobowości poprzez studia religijne.
Jej powieść "Hertha" jest uznawana za jej najbardziej wpływowe dzieło. Jest to powieść dotykająca kwestii braku wolności i praw kobiet. Jej pokłosiem była debata w szwedzkim parlamencie, tzw. debata Herthy, która przyczyniła się w 1858 roku do uchwalenia nowego prawa uwłasnowalniającego niezamężne kobiety w Szwecji. Ono z kolei stało się punktem wyjścia do dalszej działalności ruchu feministycznego w Szwecji. "Hertha" zapoczątkowała również debatę o uprawnieniu kobiet do studiowania na uczelniach wyższych. W roku 1861 państwo założyło "Uniwersytet dla nauczycielek" ("Högre lärarinneseminariet"). Fredrika Bremer zainspirowała także działalność Sophie Adlersparre, która m.in. założyła "Stowarzyszenie Frederiki Bremer" ("Fredrika Bremer-Förbundet") w 1884 roku. 

</doc>
<doc id="1279179" url="https://pl.wikipedia.org/wiki?curid=1279179" title="Cuolmen d'Fenga">
Cuolmen d'Fenga

niem. Fimberpass, rom. Cuolmen d'Fenga - przełęcz w Alpach Retyckich oddzielająca Silvrettę od Samnaungruppe. Leży w Szwajcarii, w kantonie Gryzonia na wysokości 2608 m n.p.m.
Przez przełęcz "Cuolmen d'Fenga" jest stosunkowo łatwo dostępna. Prowadzi przez nią znakowana ścieżka z górnej części doliny Val Fenga do doliny Val Chöglia. Czas podejścia na przełęcz ze schroniska Heidelberger Hütte (2264 m) w górnej części doliny Val Fenga wynosi 1 godzinę. Czas podejścia na przełęcz z Pra San Peder w dolinie Val Chöglia to 3 - 3 1/2 godziny.

</doc>
<doc id="1279180" url="https://pl.wikipedia.org/wiki?curid=1279180" title="Through the fire and the flames">
Through the fire and the flames



</doc>
<doc id="1279181" url="https://pl.wikipedia.org/wiki?curid=1279181" title="Through The Fire And Flames">
Through The Fire And Flames



</doc>
<doc id="1279184" url="https://pl.wikipedia.org/wiki?curid=1279184" title="Gwiazdkowe dzieci">
Gwiazdkowe dzieci

Gwiazdkowe dzieci – siódmy singel zespołu Lady Pank, wydany jako maxisingiel. Utwory pochodzące z tego singla znalazły się tylko jako bonusy na płytach długogrających zespołu i Jana Bo. Na stronie A singla umieszczono dwie wersje tytułowych „Gwiazdkowych dzieci” (muz. Jan Borysewicz, sł. Andrzej Mogielnicki), a na stronie B utwór „Gwiazda na wietrze” (muz. Jan Borysewicz, sł. Marek Dutkiewicz) – również w dwóch wersjach. Kierownikiem produkcji był Krzysztof Domaszczyński. Całkowity dochód ze sprzedaży płyty przeznaczony był na fundusz pomocy dzieciom niewidomym o uzdolnieniach muzycznych.
Płyta ukazała się w 1990 jako jedno z wydawnictw Klubu Płytowego Razem. Wydawcą była Międzynarodowa Federacja Jazzowa – Oddział w Polsce. Na okładce umieszczono logo Klubu Płytowego Razem (i numerację RMSP 2). Oprócz tego są też loga wydawnictwa Helicon oraz Polskich Nagrań Muza, które tłoczyły płyty dla Klubu Razem.
Lista utworów.
Strona A:
Strona B:
Muzycy.
gościnnie:

</doc>
<doc id="1279190" url="https://pl.wikipedia.org/wiki?curid=1279190" title="Soela väin">
Soela väin

Soela väin - cieśnina w Estonii. Oddziela ona wyspy Hiuma i Sarema. Ma ona szerokość około 6 km i składa się z kilku wąskich kanałów o głębokości 2-3 metry.

</doc>
<doc id="1279192" url="https://pl.wikipedia.org/wiki?curid=1279192" title="Aušra (miesięcznik)">
Aušra (miesięcznik)

Aušra (w ówczesnej ortografii "Auszra") – litewski miesięcznik wydawany w Ragnecie i Tylży w latach 1883–1886. Powstał w 1883 roku na fali litewskiego odrodzenia narodowego i miał bardzo duże znaczenie dla jego podtrzymania i rozbudzenia. 
Pierwszym redaktorem czasopisma został Jonas Basanavičius, który obok Jonasa Šliūpasa był jednym z wydawców pisma. „Aušra” wspierała narodową świadomość litewską, promowała także litewską kulturę w separacji od polskiej (m.in. rozpowszechniła używanie liter „č” i „š” zamiast polskich „cz” i „sz”). Ukazywała się co miesiąc od 1883 do 1886 roku w Tylży (w Rosji istniał wówczas zakaz publikowania w alfabecie łacińskim). Ogółem przez trzy lata wyszło 40 numerów pisma.

</doc>
<doc id="1279194" url="https://pl.wikipedia.org/wiki?curid=1279194" title="Väinameri">
Väinameri

Väinameri (Muhu väin, daw. niem. "Moon-Sund", ros. "Моонзу́нд" - "Moonzund") – cieśnina na Morzu Bałtyckim, oddzielająca Archipelag Zachodnioestoński (dawniej Wyspy Moonsundzkie) od stałego lądu Estonii.

</doc>
<doc id="1279201" url="https://pl.wikipedia.org/wiki?curid=1279201" title="Kaali">
Kaali



</doc>
<doc id="1279206" url="https://pl.wikipedia.org/wiki?curid=1279206" title="Jakub Jabłoński">
Jakub Jabłoński



</doc>
<doc id="1279207" url="https://pl.wikipedia.org/wiki?curid=1279207" title="Kacper (serial animowany 1996)">
Kacper (serial animowany 1996)

Kacper (oryg. "Casper" lub "The Spooktacular New Adventures of Casper", 1996-1998) – amerykański serial animowany emitowany w paśmie "Dwójka dzieciom" w TVP2 od 3 kwietnia 2008 roku. Pierwsza emisja serialu odbyła się na nieistniejącym dziś kanale RTL 7. Premiera odbyła się 6 grudnia 1996 roku o godz. 19:00, a polską wersję wówczas opracowało Studio Sonica. Serial składa się z 52 odcinków, podzielonych na 4 serie.
W Polsce był emitowany inny serial animowany o takiej samej nazwie "Kacper".
Wersja polska.
Opracowanie wersji polskiej: TVP Agencja Filmowa
Reżyseria:
Dialogi:
Tłumaczenie i dialogi:
Dźwięk i montaż:
Teksty piosenek:
Kierownik produkcji:
Udział wzięli:

</doc>
<doc id="1279210" url="https://pl.wikipedia.org/wiki?curid=1279210" title="Aegna">
Aegna

Aegna (niem. "Wulf") – estońska wyspa. Leży na Morzu Bałtyckim, w odległości 14 km na północ od Tallinna i 1,5 km od Rohuneeme na półwyspie Viimsi. Administracyjnie należy do Tallinna, stanowiąc jedną z 21 poddzielnic (est. "asum") dzielnicy Kesklinn. Wyspa jest zamieszkała, na stałe przebywa na niej 6 osób. 
Powierzchnia wyspy wynosi 3 km², a długość linii brzegowej 10 km. Najwyższy punkt wznosi się na wysokość 14,6 m n.p.m.. Znajdują się na niej pozostałości obiektów wojskowych. Na wyspie znajduje się także cmentarz należący do parafii Jõelähtme, wpisany na listę narodowych zabytków Estonii pod numerem 1067.
Prom "Juku", którego operatorem jest Kihnu veeteed kursuje w miesiącach letnich pomiędzy wyspą a Tallinnem.

</doc>
<doc id="1279211" url="https://pl.wikipedia.org/wiki?curid=1279211" title="Humphrey Gilbert">
Humphrey Gilbert

Humphrey Gilbert (ur. ok. 1537 w Brixham w Devon, zm. 1583) – angielski żeglarz, twórca brutalnego i kolonialnego stylu rządów w Irlandii, który następnie w 1583 roku dotarł do Nowej Fundlandii, biorąc te tereny we władzę korony angielskiej. Zginął w drodze powrotnej do Europy.
Życiorys.
Miał troje rodzeństwa. Gdy jego ojciec umarł, matka wzięła ślub z jednym z przedstawicieli rodu Raleighów. Ze związku z nim doczekała się dwóch synów, z których starszy - Walter Raleigh - osiągnął później wysoką pozycję polityczną na dworze królowej Elżbiety I Tudor, natomiast sam Gilbert został otoczony kuratelą ze strony Henry'ego Sidneya - namiestnika Irlandii i jedną z najbardziej wpływowych osób w państwie. Uczył się w Eton, a potem w Oxfordzie, gdzie m.in. przyswoił sobie umiejętność mówienia w języku hiszpańskim i francuskim, a także zapoznał się z tajnikami strategii wojennej i nawigacji oraz zainteresował się zdobywaniem i odkrywaniem nieznanych lądów. W 1566 dał królowej Elżbiecie pismo, w którym sprezentował własny plan odnalezienia "północnej drogi morskiej" do Chin wokół północnego krańca kontynentu amerykańskiego, dzięki czemu zwiększyłyby się znacznie szanse na zrujnowanie monopolu hiszpańko-portugalskiego na handel ze Wschodem.
W 1562 zyskał pierwsze doświadczenia wojenne, kiedy służył pod rozkazami hrabiego Warwicka w trakcie oblężenia Hawru. W 1565 służył z kolei w Irlandii w oddziale, którym dowodził Henry Sidney. W 1569 powrócił tam jako gubernator prowincji Ulster. Rozpoczął realizację budowy rozległej angielskiej osady kolonialnej w Baltimore niedaleko Cork w położonej na południu prowincji Munster. Wcielał w ten sposób w życie politykę Elżbiety polegającą na zastępowaniu niezależnych feudalnych lordów Irlandii przez "lordów nadzorców", którymi byli wojskowi zarządcy lojalni wobec korony Anglii, która prowadziła politykę konfiskowania terenów należących do miejscowych klanów.
Wskutek działań Gilberta w czerwcu 1568 miało miejsce pierwsze powstanie Desmondów z Fitzgeraldami, hrabiami Desmond, którzy mieli pod kontrolą większą część obszarów Munsteru. Sidney zlecił wówczas Gilbertowi zadanie pojmania Jamesa Fitzmaurice'a Fitzgeralda, przywódcę buntowników i pobożnego katolika sprzeciwiającego się interwencji protestanckiej armii Elżbiety I w Irlandii. Nie pozwolił się złapać i chronił się w górach, wybierając walkę partyzancką, Gilbert zaś przez cały czas dewastował posiadłości Desmondów. Sprawował już wówczas urząd gubernatora Munsteru. W grudniu 1569 otrzymał od Sydneya tytuł szlachecki. Owo wydarzenie odbyło się w świeżo zajętym przez Gilberta obozie wroga wśród rzeszy poległych obrońców.
Humhrey Gilbert nadał swym kampaniom brutalny i krwawy charakter, stawiając sobie za najważniejszy cel wzbudzenie ogromnego strachu wśród irlandzkich buntowników. Dążył do tego, by tak obniżyć morale przeciwnika, by sam widok angielskiej armii zmniejszał im chęć oporu. Gilbert nie korzystał w ogóle z armat, polegając na takiej taktyce, wykazywał się odwagą i męstwem w walkach, a w ciągu trzech tygodni zajął w regionie Kerry prawie 40 zamków, których załogi obronne kapitulowały często po krótkiej walce. Według Simona Sebaga Montefiore'a "stosowany przez Gilberta z wyraźną przyjemnością terror miał charakter przemyślany, systematyczny i bezlitosny", bowiem nakazał dekapitowanie wrogów i dokładnego układania ich głów na ziemi z twarzami zwróconymi ku górze. Ustawiano je w szpaler, który prowadził do namiotu Gilberta. Irlandzcy przywódcy powstania byli świadkami tej krwawej łaźni, kiedy przybyli ogłosić swą kapitulację. Rozpoznali w nich swoich martwych już m.in. ojców, braci, dzieci, krewnych, przyjaciół.
Na początku 1570 prawie wszyscy rebelianci oprócz Fitzgeraldów poddali się i zaprzestali walki, Gilbert zaś powrócił do Anglii, gdzie objął funkcję deputowanego do parlamentu z okręgu Plymouth. Pragnął założyć w Londynie akademię wojskową. W 1576 r. ogłosił "Discource of a Discoverie for a New Passage to Cataia", w której udowadniał, że istnieje północno-zachodnia droga morska do Chin i Indii. Dzięki tej publikacji stał się inicjatorem wielkich wypraw żeglarskich do Arktyki. W 1579 raz jeszcze znalazł się w Irlandii w celu stłumienia następnego zrywu Fitzgeraldów, ale nieudolność nawigatorów spowodowała, że popłynął do Zatoki Biskajskiej. Ostatecznie z kilkumiesięcznym opóźnieniem udało się Gilbertowi dotrzeć do portu w Cobh w Munsterze, gdzie nie potrafiąc opanować wściekłości zamordował przygodnego kupca spotkanego w dokach.
W grudniu 1578 Gilbert popłynął do Ameryki, lecz kilka miesięcy później gwałtowne sztormy zmusiły go do odwrotu. Mimo to w czerwcu 1583 dopłynął do Nowej Fundlandii, gdzie założył pierwszą stałą angielską kolonię w Ameryce Północnej - dzisiejsze miasto St. John's. Podczas drogi powrotnej miała miejsce katastrofa, którą wywołało wzburzone morze. Rzekomo zaczytany w "Utopii" Thomasa More'a Humphrey Gilbert poniósł śmierć.

</doc>
<doc id="1279213" url="https://pl.wikipedia.org/wiki?curid=1279213" title="Armand Louis de Gontaut">
Armand Louis de Gontaut

Armand Louis de Gontaut, książę de Lauzun, diuk de Biron znany zarówno jako ks. de Lauzun, jak i jako de Biron (ur. 13 kwietnia 1747 w Paryżu, zm. 31 grudnia 1793) – francuski arystokrata, wojskowy i słynny pamiętnikarz oraz wolnomularz.
Życiorys.
Jego ojciec Charles Antoine de Gontaut-Biron (1708-1798) był francuskim wojskowym i marszałkiem Francji.
Armand-Louis był już w wieku lat piętnastu dworskim bawidamkiem i uwodzicielem, choć jak się wydaje, naprawdę często się zakochiwał i cierpiał gdy był odrzucony. Madame de Pompadour prosiła go często o odczytanie czegoś na głos, ponieważ miał piękną dykcję.
Od 1766 roku walczył na Korsyce przeciw wojskom Pasquale Paoliego. Dowodził tam oddziałem gwardii.
Był wielkim anglofilem, przywódcą stronnictwa miłośników angielskich; zwyczajów, ustroju, filozofii i mody, a także autorem eseju o obronności Imperium Brytyjskiego: "Etat de defense d’Angleterre et de toutes ses possessions dans les quatres parties du monde", i kochankiem lady Lennox.
Należał do „liberalnej” koterii Étienne-François de Choiseula, który był mężem siostry żony jego ojca. Armand Louis de Gontaut stracił na niełasce Choiseula w 1770 roku, ponieważ pozostał wobec niego lojalny. Niezależnie od uwielbienia Anglików, w 1779 pojechał do Ameryki by wspomóc kolonistów amerykańskich przeciw Brytyjczykom. Amerykanie nazwali na jego cześć statek „USS Duc de Lauzun” zwodowany w 1782 roku. Po powrocie, tak jak Mirabeau czy markiz de La Fayette należał do „liberałów” oczekujących reform ustrojowych i wprowadzenia zasad konstytucjonalizmu.
W 1783, na prośbę swej ostatniej kochanki, spisał pamiętniki ("Memoires"), które opowiadają o jego losach w latach 1759–1783 i przedstawiają bez osłonek obraz elit politycznych tamtych czasów. Wydane po raz pierwszy w 1822 roku, a potem znów w 1858 roku. Za każdym razem wywoływały pewien skandal, ponieważ wielu zależało na ukryciu informacji w nich zawartych. Francuska arystokracja chciała ukryć niedociągnięcia moralne epoki przedrewolucyjnej, a Czartoryscy chcieli ukryć, jak łatwą zdobyczą dla wielu była księżna Izabela Czartoryska i wielokrotne „przyprawienie przez nią rogów” Adamowi Kazimierzowi Czartoryskiemu. Sam Lauzun opisuje, że jego rywalem o jej względy był Nikołaj Repnin.
Za rewolucji był generałem armii rewolucyjnej i w tej roli zdobył pochwały nawet od Lazare’a Carnota. W 1793 roku do Francji przybyła jego żona, z którą żył już wówczas od dawna w separacji, a która chciała spróbować odzyskać rodowe dobra. Podjął się jej obrony (choć nigdy jej nie kochał), lecz przeliczył swe wpływy – jej nie ocalił, a na siebie wydał przy okazji wyrok. Został ścięty w grudniu 1793 roku.

</doc>
<doc id="1279216" url="https://pl.wikipedia.org/wiki?curid=1279216" title="Ahtra">
Ahtra

Ahtra – wyspa na Morzu Bałtyckim, w Zatoce Ryskiej, u zachodnich wybrzeży Estonii, należąca do tego państwa. Sąsiaduje z wysepką Viina. Administracyjnie znajduje się w prowincji Parnawa, w gminie Tõstamaa.

</doc>
<doc id="1279221" url="https://pl.wikipedia.org/wiki?curid=1279221" title="Allirahu">
Allirahu

Allirahu – wyspa na Morzu Bałtyckim, u zachodnich wybrzeży Estonii. Na wyspie oraz otaczających ją wodach utworzono w 2005 roku rezerwat przyrody Allirahu looduskaitseala.

</doc>
<doc id="1279224" url="https://pl.wikipedia.org/wiki?curid=1279224" title="Aksi">
Aksi



</doc>
<doc id="1279226" url="https://pl.wikipedia.org/wiki?curid=1279226" title="Akredytywa standby">
Akredytywa standby

Akredytywa standby to zobowiązanie banku otwierającego do zapłaty kwoty akredytywy na pierwsze żądanie beneficjenta jeżeli zleceniodawca akredytywy (importer) nie wywiąże się ze swych zobowiązań tzn. nie zapłaci w uzgodnionym terminie za dostarczony towar lub usługę. Akredytywa standby zwana również zabezpieczającą, jest akredytywą o charakterze gwarancji bankowej. Stosowana jest głównie przez banki amerykańskie i japońskie, gdzie nie funkcjonują formy gwarancji bankowych występujące w innych krajach.
Akredytywy standby mogą zostać otwarte w oparciu o UCP 600 lub ISP98 (International Standby Practices).
Główne korzyści dla beneficjenta: 

</doc>
<doc id="1279227" url="https://pl.wikipedia.org/wiki?curid=1279227" title="Guilherme">
Guilherme



</doc>
<doc id="1279228" url="https://pl.wikipedia.org/wiki?curid=1279228" title="Hanerahu">
Hanerahu

Hanerahu - wyspa na Morzu Bałtyckim, u zachodnich wybrzeży Estonii.

</doc>
<doc id="1279229" url="https://pl.wikipedia.org/wiki?curid=1279229" title="Układ Sikorskiego">
Układ Sikorskiego

Układ Sikorskiego (inaczej układ klasyczny) − konstrukcja śmigłowca zastosowana po raz pierwszy przez Igora Sikorskiego, charakteryzujący się pojedynczym wirnikiem nośnym oraz umieszczonym na końcu belki ogonowej śmigłem ogonowym (najczęściej przegubowym), składającym się z 2 lub więcej łopat. Śmigło ogonowe ma za zadanie zniwelować moment reakcyjny, pochodzący od napędzanego silnikiem wirnika nośnego, a także zapewnić sterowność kierunkową w zawisie i podczas lotu.
Zalety układu Sikorskiego:
Wady układu Sikorskiego:
Zalety układu Sikorskiego są tak istotne, że układ ten jest układem wiodącym w projektowaniu śmigłowców.

</doc>
<doc id="1279230" url="https://pl.wikipedia.org/wiki?curid=1279230" title="Thung Yai-Huai Kha Kheng">
Thung Yai-Huai Kha Kheng

Thung Yai - Huai Kha Kheng - dwa połączone rezerwaty przyrody znajdujące się w zachodniej Tajlandii, na Nizinie Menamu. Rezerwaty leżą wzdłuż granicy z Birmą w południowej części niziny. Łącznie zajmują powierzchnię ponad 600 tysięcy hektarów. W 1991 roku wpisano je na listę światowego dziedzictwa UNESCO. 
Thung Yai został utworzony w 24 kwietnia 1974. Jego powierzchnia wynosi 364 000 ha (1991).
Fauna.
W rezerwacie żyją jedyne w całej Tajlandii stada dzikich bawołów. Występuje tam największy gatunek dzikiego bydła gaur indyjski. Samce tego gatunku ważą ok. 1500 kg, nieco mniejsze i zgrabniejsze samice osiągają wagę ok. 1000 kg. Gaury zamieszkują lasy tropikalne, pasąc się w miejscach porośniętych bambusami i krzewami, udomowione nazwano "gayalami". Tułów gaurów pokrywa gładka rudobrązowa sierść, a nad łopatkami mają garb, umięśniony imponująco u dorosłych samców.
Flora.
W rezerwacie Thung Yai-Huai Kha Khaeng rosną lasy deszczowe, typowe siedlisko dla niedźwiedzi malajskich, osiągających wielkość dużych psów, ważących do 35 kg. Mają ciemną krótką sierść, jasny pysk oraz pomarańczową trójkątną plamkę na szyi. Żywią się owadami, miodem dzikich pszczół, nektarem kwiatowym. Na drzewach zakładają legowiska.

</doc>
<doc id="1279231" url="https://pl.wikipedia.org/wiki?curid=1279231" title="Poisk">
Poisk

Mały Moduł Badawczy nr 2 „Poisk” (ros. "Малый Исследовательский Модуль 2 «Поиск»" lub "МИМ 2", ang. "Mini-Research Module 2" lub "MRM 2") – rosyjska śluza powietrzna zamontowana na Międzynarodowej Stacji Kosmicznej. "Poisk" konstrukcyjnie jest bardzo zbliżony do śluzy Pirs. Przyłączony został do górnego węzła modułu Zwiezda.
Miał być początkowo dołączony do jednego z poprzecznych węzłów Uniwersalnego Modułu Dokującego. Budowę śluzy rozpoczęto w 2002 r., jednak przerwano ją po zawieszeniu, a następnie anulowaniu budowy Uniwersalnego Modułu Dokującego. Dopiero w październiku 2007 r. podjęto decyzję o kontynuacji prac. W czerwcu 2008 r. ponownie ruszyła jej budowa, która zakończyła się na początku 2009 r.
Moduł został wystrzelony 10 listopada 2009 r. o 14:22 UTC za pomocą rakiety Sojuz-U.
Podobnie jak moduł Pirs, Poisk dotarł do stacji za pomocą zmodyfikowanego segmentu przyrządowo-napędowego statku Progress. Cumowanie do ISS nastąpiło 12 listopada 2009 o 15:41 UTC. 8 grudnia 2009 o 00:16 UTC segment przyrządowo-napędowy został odłączony od MRM-2, po czym spłonął w atmosferze ziemskiej.

</doc>
<doc id="1279232" url="https://pl.wikipedia.org/wiki?curid=1279232" title="Kõrgelaid">
Kõrgelaid

Kõrgelaid – wyspa na Morzu Bałtyckim, u zachodnich wybrzeży Estonii.

</doc>
<doc id="1279233" url="https://pl.wikipedia.org/wiki?curid=1279233" title="Korgelaid">
Korgelaid



</doc>
<doc id="1279235" url="https://pl.wikipedia.org/wiki?curid=1279235" title="Henri Breuil">
Henri Breuil

Henri Édouard Prosper Breuil (28 lutego 1877 w Mortain, zm. 14 sierpnia 1961 w L’Isle-Adam) – francuski ksiądz, archeolog, antropolog i geolog. Znawca sztuki paleolitu i neolitu, zwłaszcza Francji, Hiszpanii i południowej Afryki. Twórca systemu chronologicznego młodszego paleolitu. 
W 1895 dołączył do seminarium Saint-Sulpice. W 1896 wziął udział w pierwszych wykopaliskach archeologicznych w Campigny. Święcenia kapłańskie otrzymał w 1900 otrzymując równocześnie pozwolenie na prowadzenie prac badawczych. W 1901 był współodkrywcą rytów naskalnych w Les Combarelles. Później brał udział w badaniach archeologicznych w Laugerie-Haute oraz w Teyjat. Uzyskał tytuł docenta Uniwersytetu we Fryburgu. Zajmował się chronologią okresu oryniackiego, doprowadzając do korekty ustaleń w tym zakresie. Od 1910 roku profesor Institut de Paléontologie Humaine w Paryżu. Wyodrębnił kultury abwilską, lewaluaską, klaktońską oraz tajacką. Brał udział w ekspedycjach archeologicznych m.in. w Portugalii, Hiszpanii i Południowej Afryce. W latach 1928–1947 profesor Collège de France. Członek Institut de France. Autor około 500 prac, m.in. "L'Afrique préhistorique" (1933), "La Préhistoire..." (wyd. 2 1937), "400 Siècles d'art pariétal" (1952). W 1958 odznaczony Komandorią Legii Honorowej oraz hiszpańskim Orderem Alfonsa X Mądrego.

</doc>
<doc id="1279236" url="https://pl.wikipedia.org/wiki?curid=1279236" title="Maurizio Gaudino">
Maurizio Gaudino

Maurizio Gaudino (ur. 12 grudnia 1966 w Brühl), piłkarz niemiecki pochodzenia włoskiego grający na pozycji ofensywnego pomocnika.
Kariera klubowa.
Gaudino wychował się w małym amatorskim klubie TSG Rheinau. Trenował w nim do 1980 i wtedy też został członkiem młodzieżowej drużyny SV Waldhof Mannheim. W 1984 roku awansował do składu pierwszej drużyny, a 8 września zadebiutował w wygranym 1:0 meczu z Eintrachtem Brunszwik. W Waldhof Maurizio występował przez trzy sezony - w 1985 roku zajął 6. miejsce w lidze.
W 1987 roku Gaudino przeszedł do VfB Stuttgart, w którym zadebiutował 1 sierpnia w spotkaniu z FC Homburg. W VfB stał się liderem drugiej linii i w swój pierwszy sezon w tym klubie zakończył na 4. miejscu w Bundeslidze. W 1989 roku dotarł ze Stuttgartem do finału Pucharu UEFA, jednak niemiecki klub okazał się gorszy od włoskiego SSC Napoli (1:2, 3:3). Jednak największy sukces za czasów gry w "Die Schwaben" Gaudino osiągnął już po zjednoczeniu Niemiec. W 1992 roku wywalczył mistrzostwo kraju rozgrywając w mistrzowskim sezonie 38 spotkań i strzelając w nich 8 goli. Przez 6 sezonów wystąpił dla Stuttgartu 171 razy i zdobył 30 goli.
W 1993 roku Gaudino został piłkarzem Eintrachtu Frankfurt, który sezon wcześniej zajął 3. pozycję w Bundeslidze. Tam z kolei po raz pierwszy wystąpił 6 sierpnia, a Eintracht pokonał 4:0 na wyjeździe Borussię Mönchengladbach. W sezonie 1993/1994 był podstawowym zawodnikiem Eintrachtu, a w połowie 1994/1995 został wypożyczony do angielskiego Manchesteru City, któremu pomógł w utrzymaniu w Premiership. Natomiast w sezonie 1995/1996 występował w meksykańskiej Américe Meksyk. Latem 1996 wrócił do Eintrachtu i przez jeden sezon występował na boiskach drugiej ligi.
W 1997 roku Gaudino trafił do Szwajcarii i swoimi 10 golami przyczynił się do utrzymania FC Basel w pierwszej lidze. W sezonie 1998/1999 znów grał w Bundeslidze, tym razem w barwach VfL Bochum, które jednak spadło do 2. Bundesligi. W latach 1999-2002 był zawodnikiem tureckiego Antalyasporu, z którym nie osiągnął większych sukcesów. Karierę zakończył 12 sierpnia 2005 (wtedy rozegrał swój ostatni ligowy mecz) w barwach Waldhofu grającego w Oberlidze. W latach 2005-2007 pracował jako dyrektor sportowy w klubie z Mannheim.
Kariera reprezentacyjna.
W reprezentacji Niemiec Gaudino zadebiutował 22 września 1993 roku w zremisowanym 1:1 towarzyskim meczu z Tunezją. W 1994 roku w sparingu ze Zjednoczonymi Emiratami Arabskimi (2:0) zdobył pierwszego i jedynego gola w kadrze. W tym samym roku został powołany przez Bertiego Vogtsa do kadry na Mistrzostwa Świata w USA, jednak nie zagrał tam w żadnym spotkaniu. W kadrze narodowej Niemiec zagrał 5 razy i zdobył 1 gola.

</doc>
<doc id="1279238" url="https://pl.wikipedia.org/wiki?curid=1279238" title="Ahelaid">
Ahelaid

Ahelaid – wyspa w zachodniej Estonii. Wyspa nie jest zamieszkana, ma powierzchnię 17 (inne źródła 25) hektarów i leży na Morzu Bałtyckim na południowy wschód od wyspy Hiuma.

</doc>
<doc id="1279239" url="https://pl.wikipedia.org/wiki?curid=1279239" title="Lietuvos aidas">
Lietuvos aidas

Lietuvos aidas (pol. „Echo Litwy”) – litewski dziennik założony w 1917 roku przez Antanasa Smetonę, nieoficjalny organ rządu Litwy w latach 1928–1940, ukazujący się ponownie od 1990 roku. 
Pierwszy numer pisma ujrzał światło dzienne 6 września 1917 roku pod okupacją niemiecką. Inicjatorem powstania i pierwszym redaktorem dziennika był Antanas Smetona. W związku ze sprawowaniem przez niego funkcji przewodniczącego Taryby gazeta stała się jej półoficjalnym organem, który informował Litwinów o kolejnych posunięciach politycznych rządu. W warunkach niemieckich rządów na Litwie pismo było cenzurowane przez władze wojskowe, ukazywał się również jego niemiecki odpowiednik pod nazwą „Litauische Echo”. Początkowo gazeta była wydawana trzy razy w tygodniu, dopiero 1 października 1918 roku rozpoczęto regularne wydawanie dziennika (z wyjątkiem niedziel). Oblicza się, że w 1918 roku nakład pisma wynosił ok. 20 tys. egzemplarzy. 
19 lutego 1918 roku w gazecie opublikowano akt niepodległości Litwy – wydarzeniu temu poświęcono cały numer pisma. 
Oprócz polityki gazeta zajmowała się popularyzacją litewskiej kultury i życia społecznego, publikowała dodatek kulturalny „Liuosoji valanda” („Godzina trzecia”), rolniczy „Mūsų ūkis” („Nasze gospodarstwo”). 
Na czele pisma formalnie stał Antanas Smetona, jednak bieżącą działalnością redaktorską zajmowali się Petras Klimas i Liudas Noreika. Po przeniesieniu rządu z Wilna do Kowna w wyniku okupacji bolszewickiej zaprzestano wydawania pisma, zastępując je „Lietuvą” („Litwą”). 
Ponowne wydawanie dziennika.
1 lutego 1928 roku po ośmioletniej przerwie ukazał się kolejny numer „Lietuvos Aidas”, który zastąpił „Lietuvę” i „Lietuvisa”. Na czele redakcji stali: Valentinas Gustainis (1928–1932), Ignas Šeinius (1932–1934) i Vytautas Alantas (1934–1939). Od października 1935 roku pismo ukazywało się dwa razy w ciągu dnia: rano i po południu, a od maja 1939 roku trzykrotnie pod nazwami „Rytinis Lietuvos aidas” („Poranne Echo Litwy”), „Lietuvos aidas” („Echo Litwy”) i „Vakarinis Lietuvos aidas” („Wieczorne Echo Litwy”). Gazeta składała się przeciętnie z 14–16 stron, w 1939 roku była największą i najpopularniejszą gazetą na Litwie, jej nakład osiągnął 90 tys. egzemplarzy. Ostatni numer (5544) został opublikowany 16 czerwca 1940 roku, dzień po wkroczeniu Armii Czerwonej na Litwę. W wyniku okupacji radzieckiej nazwę pisma zmieniono na „Darbo Lietuva” („Litwa pracująca”). 
Gazeta po 1990 roku.
8 maja 1990 ukazał się pierwszy po 49 latach numer pisma. Był wydawany jako gazeta Rady Najwyższej Litewskiej SRR/Republiki Litewskiej oraz rządu litewskiego. Pierwszym redaktorem pisma został Saulius Stoma. W 2000 większość akcji pisma została zakupiona przez Algirdasa Pilvelisa.

</doc>
<doc id="1279240" url="https://pl.wikipedia.org/wiki?curid=1279240" title="Francis Edward Younghusband">
Francis Edward Younghusband

Francis Edward Younghusband (ur. 31 maja 1863, zm. 31 lipca 1942) − oficer armii brytyjskiej, dyplomata, odkrywca i spirytysta, prezydent Royal Geographical Society. 
Younghusband urodził się w Murree w Indiach (obecnie w północnym Pakistanie). Posłany został do szkół w Wielkiej Brytanii, a następnie wstąpił do wojska i w roku 1882 otrzymał swój pierwszy stopień oficerski. 
Francis Edward Younghusband zasłynął ze swoich podróży do centralnej i wschodniej Azji. W roku 1886 udał się do Pekinu, skąd wyruszył na północ, do Mandżurii, a w 1887 roku udał się ze wschodu na zachód przez Chiny i Mongolię przemierzając pustynię Gobi i góry Ałtaju, by dotrzeć do położonych na "jedwabnym szlaku" miast Kaszgar i Jarkend. Stamtąd skierował się na południe i jako pierwszy Europejczyk przekroczył Karakorum, odkrywając dla Brytyjczyków przełęcz Mustagh, którą dostał się do Kaszmiru w Indiach.
W roku 1888, gdy służył w armii w Birmie, przemierzył cały ten kraj od miejscowości Mulmejn w górę rzeki Saluin, a następnie wzdłuż Mekongu dotarł do południowowschodnich Chin. Wróciwszy w roku następnym do Indii ponownie przekroczył Karakorum wracając do Jarkendu, by zająć się topograficznymi badaniami Pamiru, za co został nagrodzony w roku 1890 złotym medalem Royal Geographical Society. W tym samym czasie kapitan Younghusband przeniesiony został do politycznego departamentu British Army zajmującego się Wielką Grą − rywalizacją z Rosją carską o wpływy w Azji Środkowej. Podczas jednego z pobytów w Pamirze spotkał swego kontrpartnera, oficera armii rosyjskiej Bronisława Grąbczewskiego, z którym przedyskutował możliwość konfliktu brytyjsko-rosyjskiego.
W 1892 roku wyprawił się do północnego Afganistanu, gdzie przez dwa lata badał bieg Amu-darii.
W latach 1903-1904 wkroczył do Tybetu na czele trzech tysięcy brytyjskich żołnierzy, zabijając 600-700 Tybetańczyków. Następnie po zawarciu traktatu pozwalającego Brytyjczykom na utworzenie misji handlowych w Gyangzê, Gartoku i Jatungu wycofał się z Tybetu. Był pierwszym Europejczykiem jaki dotarł do Lhasy od roku 1846.
W roku 1919 wybrany został prezydentem Royal Geographical Society, a od roku 1920 organizował trzy kolejne wyprawy na Mount Everest. Wyprawy te były nieudane, a w ostatniej, w roku 1924, zginął znakomity wspinacz George Mallory.

</doc>
<doc id="1279242" url="https://pl.wikipedia.org/wiki?curid=1279242" title="Aherahu">
Aherahu

Aherahu - wyspa w zachodniej Estonii na północ od wyspy Ahelaid. Leży na Morzu Bałtyckim.

</doc>
<doc id="1279244" url="https://pl.wikipedia.org/wiki?curid=1279244" title="Luigerahu">
Luigerahu

Luigerahu – wyspa w zachodniej Estonii na wschód od wyspy Ahelaid. Leży na Morzu Bałtyckim i ma powierzchnię 0,02 km².

</doc>
<doc id="1279247" url="https://pl.wikipedia.org/wiki?curid=1279247" title="Peggy Cass">
Peggy Cass

Mary Margaret Cass (ur. 21 maja 1924 w Bostonie, zm. 8 marca 1999 w Nowym Jorku) − amerykańska aktorka, nominowana do Oscara za rolę drugoplanową w filmie "Ciotka Mame".

</doc>
<doc id="1279248" url="https://pl.wikipedia.org/wiki?curid=1279248" title="Kajakarahu">
Kajakarahu

Kajakarahu – wyspa w Estonii na północny wschód od wyspy Ahelaid. Leży na Morzu Bałtyckim.

</doc>
<doc id="1279249" url="https://pl.wikipedia.org/wiki?curid=1279249" title="Markiz de La Fayette">
Markiz de La Fayette



</doc>
<doc id="1279250" url="https://pl.wikipedia.org/wiki?curid=1279250" title="Kości stopy">
Kości stopy



</doc>
<doc id="1279252" url="https://pl.wikipedia.org/wiki?curid=1279252" title="Hülgerahu">
Hülgerahu

Hülgerahu – wyspa w Estonii położona na wschód od wyspy Kõverlaid. Leży na Morzu Bałtyckim i ma powierzchnię 0,15 ha.

</doc>
<doc id="1279254" url="https://pl.wikipedia.org/wiki?curid=1279254" title="Hulgerahu">
Hulgerahu



</doc>
<doc id="1279255" url="https://pl.wikipedia.org/wiki?curid=1279255" title="Stop and Stare">
Stop and Stare

Stop and Stare – ballada rockowa amerykańskiego zespołu OneRepublic, wydana jako drugi singel z ich debiutanckiego albumu "Dreaming Out Loud". Piosenka została wyprodukowana przez Grega Wellsa, natomiast autorami tekstu są Ryan Tedder, Zach Filkins, Andrew Brown, Eddie Fisher oraz Tim Myers. Singel został wydany w USA 27 listopada 2007 roku. „Stop and Stare” następnie został udostępniony dla radia w Wielkiej Brytanii i Australii . Piosenka odniosła duży sukces w wielu krajach.
Teledysk.
Oficjalna premiera teledysku miała miejsce w programie MTV – TRL, 28 stycznia 2008 roku. Teledysk wyreżyserował Anthony Mandler. Klip został nakręcony na pustyni w Palmdale i w Kalifornii. W teledysku można zobaczyć wiele scen z udziałem członków zespołu.

</doc>
<doc id="1279262" url="https://pl.wikipedia.org/wiki?curid=1279262" title="Grega Lang">
Grega Lang

Grega Lang (ur. 16 marca 1981) – słoweński skoczek narciarski. Drużynowy złoty medalista mistrzostw świata juniorów z 1997 i srebrny medalista uniwersjady z 2003. Uczestnik Mistrzostw Świata w Lotach Narciarskich 2000. Dwukrotny zdobywca punktów Pucharu Świata.
Przebieg kariery.
1 stycznia 1997 zadebiutował w zawodach Pucharu Świata. Zajął 45. miejsce na skoczni w Garmisch-Partenkirchen. Wystartował również w kilku kolejnych konkursach, zajmując miejsca w czwartej i piątej dziesiątce. 13 lutego 1997 zdobył złoty medal w zawodach drużynowych skoków narciarskich na mistrzostwach świata juniorów. W zespole słoweńskim obok Langa wystartowali Miha Rihtar, Blaž Vrhovnik i Peter Žonta. W kolejnym sezonie starty w Pucharze Świata rozpoczął w marcu. W pierwszym z nich, 4 marca 1998 w Kuopio zdobył swoje pierwsze punkty w tym cyklu, zajmując 29. miejsce.
W 2000 wystartował w mistrzostwach świata w lotach narciarskich w Vikersund, zajmując 39. miejsce. Wystąpił również w zawodach Pucharu Świata w Planicy, które odbyły się 18 i 19 marca 2000. Ustanowił tam swój rekord życiowy, wynoszący 203,5 m. 26 stycznia 2002, po prawie 4 latach przerwy po raz drugi w karierze zdobył punkt Pucharu Świata, zajmując 30. miejsce na skoczni w Sapporo. 29 listopada 2002 w Ruce po raz ostatni wystąpił w cyklu, zajmując 45. miejsce. 18 stycznia 2003 zdobył srebrny medal Zimowej Uniwersjady 2003 w konkursie drużynowym. Wystąpił w nim wraz z Blažem Vrhovnikiem i Jernejem Damjanem.
W latach 1996–2003 zdobywał punkty Pucharu Kontynentalnego. Najlepsze wyniki osiągnął w sezonie 1997/1998, kiedy zajął 29. miejsce w klasyfikacji generalnej z 380 punktami.
Osiągnięcia.
Puchar Kontynentalny.
Źródło:

</doc>
<doc id="1279272" url="https://pl.wikipedia.org/wiki?curid=1279272" title="Vilniaus žinios">
Vilniaus žinios

Vilniaus žinios () – litewskojęzyczna gazeta ukazująca się w Wilnie w latach 1904–1909.
Ukazała się 23 grudnia 1904 roku jako pierwsza litewskojęzyczna gazeta w cesarstwie rosyjskim po tym, jak zniesiono zakaz drukowania w alfabecie łacińskim. Właścicielem i wydawcą pisma był Petras Vileišis, przejściowo pismo było wydawane również przez Jonasa Jablonskisa i Povilasa Višinskisa, później m.in. przez Jonasa Kriaučiūnasa, Juozasa Tumasa-Vaižgantasa, Jonasa Vileišisa.
W 1905 roku nakład pisma wynosił przeciętnie 6000 egzemplarzy. Z gazetą współpracowali m.in. uczestnicy tzw. wielkiego sejmu wileńskiego z 1905 roku.
Ostatni numer (1175) ukazał się 17 marca 1909 roku. Wydawanie pisma zostało zawieszone z powodów finansowych.

</doc>
<doc id="1279273" url="https://pl.wikipedia.org/wiki?curid=1279273" title="Kõverlaid">
Kõverlaid

Kõverlaid – wyspa w Estonii na zachód od wyspy Hülgerahu. Leży na Morzu Bałtyckim.

</doc>
<doc id="1279275" url="https://pl.wikipedia.org/wiki?curid=1279275" title="Dezghingea">
Dezghingea

Dezghingea (wym. [dez'ginʤe̯a], gag.: "Dezgincä", "Дезгинӂӓ", język mołdawski: "Дезгинӂя", ros.: "Дезгинжа", transliteracja: "Dezginža") – wieś w autonomicznej Gagauzji (Mołdawia), w dolaju Komrat. W 94,5 procentach zamieszkana jest przez Gagauzów – turecką grupę etniczną.
We wsi znajduje się stacja kolejowa "Halta Dezghingea", która znajduje się na wysokości 79 m n.p.m. Posiada ona także rosyjską nazwę "Станция Дезгинжены". Linia kolejowa prowadzi do Căuşeni.
W Dezghingei ma swą siedzibę szkoła średnia "Scoala Medie Dezghingea". 10 maja 2004 ze środków Mołdawskiego Funduszu Inwestycji Socjalnych pokryto budowę gazociągu doprowadzonego do szkoły we wsi. Prace nad jego budową zakończono 28 marca 2004. Bezrobocie osiąga wartość 80%.
Dezghingea była jedną z mołdawskich miejscowości, które pod koniec 2007 roku zostały objęte programem "Proiectul Dezvoltare Comunitara" wspomagającym finansowo wioski dotknięte suszą, która nawiedziła tereny Mołdawii latem 2007. Kampania była współfinansowana ze środków Szwedzkiej Agencji Rozwoju oraz fundacji Soros-Moldova. Pomoc polegała na doprowadzeniu wodociągów zapewniających bieżącą wodę mieszkańcom wsi.
Zaraz po kataklizmie wieś odwiedzili australijscy sanitariusze z "Mobile Medical Team". Jako że najbliższy szpital oddalony jest od Dezghingei o 10 km, zapewniali oni podstawową pomoc medyczną.
W ramach samopomocy mieszkańcy Dezghingei wzięli udział w programie finansowanym przez Program Narodów Zjednoczonych ds. Rozwoju w Mołdawii (także pod ich patronatem odbywała się kampania "Proiectul Dezvoltare Comunitara"). Z pozyskanych środków posadzono 1500 drzew, wyczyszczono i odnowiono trzy kilometry drogi oraz dwa kilometry nadbrzeża rzeki Cişmea.
Od 2002 do 2006 roku w okolicach wsi Dezghingea prowadzono działania na rzecz ochrony naturalnej roślinności stepowej. Przedsięwzięcie finansowane było z budżetu kraju oraz źródeł międzynarodowych, a odpowiadało za nie mołdawskie Ministerstwo Środowiska.
Inne nazwy miejscowości to "Desghinge", "Deshinge", "Dezghinge", "Dezgindzhe", "Dezginzha", "Dezginzhe".

</doc>
<doc id="1279276" url="https://pl.wikipedia.org/wiki?curid=1279276" title="Kapica">
Kapica

Osoby o tym nazwisku:
Przedmioty o tej nazwie:

</doc>
<doc id="1279277" url="https://pl.wikipedia.org/wiki?curid=1279277" title="Mistrzostwa Świata w Łyżwiarstwie Figurowym 2008">
Mistrzostwa Świata w Łyżwiarstwie Figurowym 2008

Mistrzostwa świata w łyżwiarstwie figurowym 2008 – zawody rangi mistrzowskiej w łyżwiarstwie figurowym, które odbywały się od 18 do 23 marca w hali Scandinavium w Göteborgu. Podczas zawodów rozgrywane były konkurencje solistów, solistek, par sportowych oraz par tanecznych. 
Złoty medal wśród solistów zdobył Kanadyjczyk Jeffrey Buttle, zaś wśród solistek triumfowała Japonka Mao Asada. W parach sportowych tytuł mistrzowski wywalczyli reprezentanci Niemiec Alona Sawczenko i Robin Szolkowy. W parach tanecznych triumfowali Francuzi Isabelle Delobel i Olivier Schoenfelder.
Kwalifikacje.
Łyżwiarze kwalifikowali się do MŚ na podstawie list krajowych. Każde państwo mogło wystawić jednego zawodnika w danej konkurencji, o większej liczbie sportowców decydował ranking ISU uwzględniający poprzednie występy reprezentantów danego kraju (patrz tabela). 
Wyniki.
Pary taneczne.
Tańcem obowiązkowym było "Argentine Tango". 

</doc>
<doc id="1279279" url="https://pl.wikipedia.org/wiki?curid=1279279" title="Ankrurahu">
Ankrurahu

Ankrurahu - niewielka wyspa w Estonii pomiędzy wyspami Hanerahu i Ahelaid. Leży na Morzu Bałtyckim i ma powierzchnię 0,3 ha. Jej najwyższy punkt sięga zaledwie 2 m n.p.m.

</doc>
<doc id="1279280" url="https://pl.wikipedia.org/wiki?curid=1279280" title="Kia Sportage">
Kia Sportage

Kia Sportage – samochód osobowy typu SUV klasy kompaktowej produkowany pod południowokoreańską marką Kia od 1993 roku. Od 2021 roku produkowana jest piąta generacja modelu.
Pierwsza generacja.
Kia Sportage I została zaprezentowana po raz pierwszy w 1993 roku.
Model Sportage zbudowany został na bazie podzespołów technicznych pozyskanych od japońskiej Mazdy, ponownie po modelu Besta wykorzystując płytę podłogową dostawczej Mazdy Bongo. Pierwsza generacja Sportage była zarazem pierwszym SUV-em w historii Kii.
Samochód został oparty o ramę, oferując przez to właściwości do jazdy w terenie i po bezdrożach. Pojazd został także upodobniony pod kątem wizualnym do samochodów terenowych, otrzymując np. koło zapasowe umieszczone na stelażu przymocowanym do klapy bagażnika.
Jednostki napędowe pojazdu w standardzie napędzały koła tylnej osi, za dopłatą dokupić można było napęd na cztery koła. Poza klasycznym, zamkniętym wariantem Kia Sportage pierwszej generacji oferowana była także jako skrócony, 2-drzwiowy kabriolet dostępny ze składanym, miękkim dachem.
Poza właściwościami w terenie i prostej konstrukcji, Kia Sportage pierwszej generacji charakteryzowała się także relatywnie bogatym wyposażeniem standardowym, które obejmowało klimatyzację, system ABS, elektrycznie regulowane lusterka i szyby, a także dzieloną tylną kanapę w stosunku 50:50.
Lifting.
W 1998 roku Kia Sportage przeszła obszerną restylizację nadwozia. Samochód zyskał większe, bardziej nieregularnie ukształtowane poprzeczki atrapy chłodnicy, przemodelowane zderzaki, nowy układ soczewek w reflektorach, a także inny odcień kloszy tylnych lamp.
Zdecydowano się również przeprojektować kabinę pasażerską, w której zastosowano wyższej jakości materiały wykończeniowe. Ponadto, wyposażenie standardowe zostało wzbogacone o m.in. centralny zamek, podłokietnik kierowcy i metalizowany lakier.
Sprzedaż.
Kia Sportage pierwszej generacji była jednym z pierwszych modeli południowokoreańskiego producenta o globalnym zasięgu rynkowym, który objął m.in. Amerykę Północną, Amerykę Łacińską, Azję Wschodnią czy Australię.
Specjalnie z myślą o rynku europejskim, w latach 1995–1998 Kia Motors zlecała produkcję pojazdu niemieckim zakładom Karmanna, które wytwarzały klasyczny wariant nadwoziowy.
Samochód był również produkowany na licencji przez chińskie przedsiębiorstwo Guangdong, specjalizujące się w wytwarzaniu różnych samochodów producentów z Japonii i Korei Południowej. Pomimo zachowania logotypów Kii nosił tam nazwę Guangtong Wanli Sportage.
Wyposażenie.
W zależności od wersji wyposażeniowej pojazdu, auto wyposażone mogło być m.in. we wspomaganie kierownicy, centralny zamek, elektryczne sterowanie szyb, elektryczne sterowanie lusterek, immobiliser, radioodtwarzacz oraz klimatyzację. Od 1997 roku auto, jako pierwszy seryjnie produkowany pojazd na świecie, wyposażone mogło być w poduszkę kolanową kierowcy, a także m.in. w dwie poduszki powietrzne oraz system ABS.
Sportage Grand.
Kia Sportage Grand została zaprezentowana po raz pierwszy w 1996 roku.
3 lata po debiucie podstawowej gamy pierwszej generacji Sportage, Kia przedstawiła wydłużony wariant Grand, który charakteryzował się dłuższym o 305 mm rozstawem osi. W ten sposób, samochód posiadał obszerniejszy tylny rząd siedzeń, a także znacznie większy przedział bagażowy. Przedłużony wariant Kii Sportage pod kątem wizualnym, poza smuklejszym nadwoziem, odróżniał się od podstawowego modelu także brakiem koła zapasowego przymocowanego do klapy bagażnika.
Sprzedaż.
Podobnie jak wariant podstawowy oraz kabriolet, Kia Sportage Grand była samochodem o globalnym zasięgu rynkowym, który obejmował zarówno rynki azjatyckie, europejskie, jak i Amerykę Południową i Australię, gdzie pojazd nosił nazwę Kia Sportage Grand Wagon.
Druga generacja.
Kia Sportage II została zaprezentowana po raz pierwszy w 2004 roku.
Po dwuletniej przerwie, Kia zdecydowała się powrócić do produkcji kompaktowego SUV-a Sportage w postaci zupełnie nowej, drugiej generacji. Pojazd został zbudowany tym razem na bazie opracowanej wspólnie z Hyundaia płyty podłogowej, dzielonej z bliźniaczym modelem Tucson. 
Zamiast oparcia o ramę powiązanej z napędem tylnym, Kia Sportage II skonstruowana została z użyciem nadwozia samonośnego. Choć opcjonalnie ponownie dostępny był napęd AWD, to jednak podstawowo pojazd napędzany był już na oś przednią.
Druga generacja Sportage przeszła obszerną metamorfozę, zyskując smuklejsze, zaokrąglone nadwozie z wyraźnie zarysowanymi nadkolami. Pojazd stał się też wyraźnie przestronniejszy, odchodząc od terenowego charakteru poprzednika na rzecz lepszego przystosowania do poruszania się w warunkach miejskich.
Projekt deski rozdzielczej został zaprojektowany z wykorzystaniem bardziej, niż w przypadku poprzednika, materiałów wykończeniowych. Prostokątny, wertykalny układ konsoli centralnej wzbogacono srebrnymi wstawkami oraz prostokątnie ukształtowanymi przyrządami. Samochód oferował relatywnie bogate wyposażenie standardowe, obejmujące m.in. sześć poduszek powietrznych, systemy ABS i ESP czy elektryczne sterowanie szyb wraz z lusterkami.
Restylizacje.
W 2007 roku Kia Sportage drugiej generacji przeszła pierwszą, drobną restylizację nadwozia. Samochód zyskał czarne wkłady reflektorów i nowy wzór atrapy chłodnicy, a także objęto go 7-letnim pakietem gwarancyjnym. Aby zaspokoić duże zainteresowanie w Europie, producent zdecydował się uruchomić produkcję w nowo powstałych zakładach w słowackiej Żylinie.
Rok po kosmetycznych zmianach w stylizacji Sportage drugiej generacji, Kia przeprowadziła kolejną, tym razem znacznie rozleglejszą restylizację SUV-a. Reflektory zyskały charakterystyczne wcięcia, przemodelowano zderzaki, atrapę chłodnicy i światła przeciwmgielne, a także przeprojektowano wkłady tylnych lamp. Dodano także nowe wzory alufelg i system audio oraz zwiększono także moc silnika wysokoprężnego z 140 do 150 KM.
W czasie, gdy na globalnych rynkach w 2010 roku Sportage drugiej generacji zostało zastąpione przez nowy model kolejnego wcielenia, w Chinach kontynuowano produkcję dotychczasowego wariantu równolegle z nowym modelem do 2015 roku.
W międzyczasie, w czerwcu 2013 roku chińska Sportage II przeszła kolejną, dedykowaną restylizacją nadwozia. Samochód otrzymał wlot powietrza z "tygrysim nosem", inne wkłady reflektorów i lamp tylnych, a także przemodelowane zderzaki.
Wyposażenie.
W zależności od wybranej wersji, auto wyposażone mogło być m.in. w system ABS i ESP, 6 poduszek powietrznych, elektryczne sterowanie szyb, elektryczne sterowanie lusterek, klimatyzację manualną bądź automatyczną oraz światła przeciwmgłowe, a także dwukolorową stylistykę wnętrza, radio z CD/AUX/MP3, podgrzewane przednie fotele, elektrycznie sterowany szyberdach, czujniki cofania oraz alarm i skórzaną tapicerkę, fotochromatyczne lusterko wsteczne oraz drewniano-aluminiowe dodatki wykończeniowe.
Trzecia generacja.
Kia Sportage III została zaprezentowana po raz pierwszy w 2010 roku.
Studyjną zapowiedzią trzeciej generacji Sportage całkowicie porzucającej koncepcję stylistyczną poprzednika był przedstawiony w styczniu 2007 roku prototyp Kia Kue Concept. Seryjny pojazd opracowany został w europejskim centrum projektowym Kii w Niemczech przez Petera Schreyera.
Sportage trzeciej generacji została utrzymana w awangardowej koncepcji, w ramach której pas przedni przyozdobiła duża, prostokątna atrapa chłodnicy z motywem tzw. "tygrysiego nosa", która utworzyła jeden pas z agresywnie ukształtowanymi, zadartymi ku górze reflektorami.
Linia okien została poprowadzona wysoko, kończąc się na szerokim słupku C. Tylne lampy przyjęły formę szeroko rozstawionych, podwójnych kloszy - główne umieszczono pod szybami, a węższe pasy z kierunkowskazami w zderzaku. Kia Sportage trzeciej generacji była większa i przestronniejsza od poprzednika.
W porównaniu do drugiej generacji, producent wygospodarował większy bagażnik, a także nadał desce rozdzielczej bardziej nieregularny kształty. Zdominowana została przez beżowy pas, w który wkomponowano pionowe wloty powietrza, a także umieszczony między nimi opcjonalny wyświetlacz do systemu multimedialnego o przekątnej 7 cali i łącznością z systemem nawigacji.
Lifting.
W lutym 2014 roku Kia Sportage trzeciej generacji przeszła drobną restylizację nadwozia. Objęła ona nowy wzór atrapy chłodnicy, wprowadzenie nowych wzorów alufelg, udoskonaloną jakość materiałów wykończeniowych, inaczej ukształtowaną antenę dachową oraz nowe wkłady lamp tylnych wykonane w technologii LED.
Chiny.
Trzecia generacja Kii Sportage była produkowana i sprzedawana w Chinach równolegle z modelem poprzedniej generacji, zyskując przez to nazwę Kia Sportage R. 
W pierwszych latach produkcji samochód nie różnił się wizualnie od modelu obecnego na rynkach globalnych, jednak uległo to zmianie we wrześniu 2014 roku. Samochód przeszedł wtedy dedykowaną dla lokalnego rynku restylizację, w ramach której pas przedni zyskał umieszczone na masce logo, a także nowy wzór atrapy chłodnicy, zderzaka przedniego oraz reflektorów.
Wyposażenie.
Standardowe wyposażenie podstawowej wersji S obejmuje m.in. 6 poduszek powietrznych, system ABS i ESC, TCS i HAC oraz DBC, elektryczne sterowanie szyb, elektryczne sterowanie lusterek, podgrzewane lusterka zewnętrzne, komputer pokładowy, 6-głośnikowy system audio z gniazdem USB, klimatyzację oraz alufelgi. Bogatsza wersja M dodatkowo oferuje także m.in. światła do jazdy dziennej wykonane w technologii LED, światła przeciwmgłowe z funkcją doświetlania zakrętów, czujnik deszczu, wielofunkcyjną kierownicę, Bluetooth oraz tempomat. Wersja L dodatkowo oferuje m.in. czujniki cofania, dwustrefową klimatyzację automatyczną, skórzane dodatki, składane lusterka zewnętrzne oraz fotochromatyczne lusterko wsteczne. Najbogatsza wersja XL obejmuje także m.in. reflektory ksenonowe, kamerę cofania umieszczoną w lusterku wstecznym oraz podgrzewane przednie fotele i tylna kanapa.
Opcjonalnie pojazd doposażyć można m.in. w system bezkluczykowy, system nawigacji satelitarnej z 7-calowym ekranem, kamerą cofania i subwooferem oraz panoramiczny szklany dach.
Czwarta generacja.
Kia Sportage IV została zaprezentowana po raz pierwszy w 2015 roku.
Czwarta generacja kompaktowego SUV-a, podobnie jak poprzednik, została zaprojektowana w europejskim centrum projektowym Kii w niemieckim Frankfurcie nad Menem. Samochód przeszedł ewolucyjny zakres zmian w stosunku do poprzednika, zachowując podobną bryłę nadwozia z charakterystycznym szerokim słupkiem C, a zarazem bardziej dynamicznie ukształtowane detale.
Najbardziej charakterystycznym elementem wyróżniającym Kię Sportage czwartej generacji została duża, nisko osadzona atrapa chłodnicy w kształcie tygrysiego nosa, a także wysoko osadzone reflektory w kształcie bumerangów.
Pod kątem wymiarów zewnętrznych, samochód zyskał nieznacznie większe wymiary zewnętrzne pod kątem długości nadwozia oraz wielkości rozstawu osi. Pozwoliło to wygospodarować przestronniejszą kabinę pasażerską, a także większy o 40 litrów bagażnik.
Gruntowne modyfikacje w stosunku do trzeciej generacji przeszła deska rozdzielcza. Stała się ona masywniejsza, zyskując nowe koło kierownicy, a także rozbudowaną konsolę centralną z większym panelem klimatyzacji, a także obszerniejszym wyświetlaczem systemu multimedialnego o przekątnej 7 lub 8 cali w topowych odmianach wyposażenia.
Lifting.
W lipcu 2018 roku Kia Sportage czwartej generacji przeszła restylizację nadwozia. Przeprojektowany został m.in. zderzak przedni, wkłady reflektorów i tylnych lampy, zmodyfikowano dodatkowe oświetlenie w zderzakach, a także wprowadzone zostały zmiany w gamie jednostek napędowych. Wysokoprężną jednostkę o pojemności 1.7 l zastąpiła nowa o pojemności 1.6 l w dwóch wariantach mocy: 115 i 136 KM.
Chiny.
W ramach nowego porządku nazewniczego na rynku chińskim, czwarta generacja Kii Sportage trafiła w tym regionie do produkcji i sprzedaży pod inną nazwą jako Kia KX5 z początkiem 2016 roku.
Przez pierwsze trzy lata obecności pojazd był identyczny pod kątem wizualnym do modelu dostępnego na rynkach globalnych, z kolei w marcu 2019 roku przeszedł on gruntowną restylizację dedykowaną dla wewnętrznego, chińskiego rynku. W ten sposób pas przedni zyskał większą atrapę chłodnicy i węższe reflektory, z kolei tylna część nadwozia otrzymała przestylizowane lampy, srebrną listwę i wyżej umieszczone miejsce na tablicę rejestracyjną.
Kia zastosowała wobec chińskiego KX5 także nowy projekt deski rozdzielczej, gdzie zastosowano niżej umieszczony pas nawiewów, nowy panel klimatyzacji, a także wysoko umieszczony, 10,25-calowy ekran systemu multimedialnego.
Wyposażenie.
Standardowe wyposażenie podstawowej wersji S pojazdu obejmuje m.in. 6 poduszek powietrznych, przednie fotele regulowane na wysokość, system Isofix, system ESC, TCS, HAC, ABS, EBD, system wspomagania hamowania (BAS), TSA, system automatycznego włączania świateł awaryjnych przy gwałtownym hamowaniu (ESS), system podpowiedzi ruchu kierownicy (VSM), DBC, TMPS, projekcyjne przednie reflektory z funkcją doświetlania drogi do domu, światła do jazdy dziennej, elektryczne wspomaganie kierownicy, elektryczne sterowanie szyb, dwustrefową klimatyzację, elektryczne sterowanie lusterek, zamek centralny z pilotem, alarm, radioodtwarzacz CD/MP3 z RDS wyposażony w złącza AUX, USB, 6-głośnikowy system audio.
W zależności od wybranej wersji, pojazd wyposażony może być także m.in. w elektrycznie składane lusterka zewnętrzne, skórzaną kierownicę i dźwignię zmiany biegów, wielofunkcyjną kierownicę, Bluetooth z zestawem głośnomówiącym, tempomat z ogranicznikiem prędkości, dwustrefową klimatyzację automatyczną, fotochromatyczne lusterko wewnętrzne, czujniki parkowania, system bezkluczykowy, 7- lub 8-calowy ekran dotykowy z systemem nawigacji satelitarnej zintegrowany z systemem audio firmy JBL z 8-głośnikami, system ostrzegania o niezamierzonej zmianie pasa ruchu, system rozpoznawania znaków drogowych, asystenta świateł drogowych, reflektory bi-ksenonowe, podgrzewane koło kierownicy oraz fotele przednie i tylne, skórzaną tapicerkę, elektrycznie sterowane fotele przednie w 8-płaszczyznach, wentylowane fotele przednie,16, 17, 18 lub 19-calowe alufelgi.
Wersja chińska.
Kia Sportage IV została zaprezentowana po raz pierwszy w 2018 roku.
Jako że czwarta generacja Sportage znana na rynkach globalnych przyjęła w Chinach inną nazwę KX5, chiński oddział Dongfeng Yueda Kia opracował inny, mniejszy model o nazwie Sportage specjalnie z myślą o wewnętrznym rynku. Studyjną zapowiedzią pojazdu był bliski produkcyjnej formy prototyp "Kia NP Concept" przedstawiony w listopadzie 2017 roku.
Produkcyjny model w głębokim stopniu odtworzył wygląd prototypu, wyróżniając się foremną, konwencjonalną stylistyką z dużymi, agresywnie ukształtowanymi reflektorami, dużą atrapą chłodnicy w stylu "tygrysiego nosa", a także podłużne, dwuczęściowe lampy tylne. 
W gamie jednostek napędowych znalazły się głównie jednostki turbodoładowane, dostępne z 6-biegowymi przekładniami automatycznymi lub manualnymi. W lokalnej gamie modelowej chińska Sportage uplasowała się między modelami KX3 a KX5.
Lifting.
W listopadzie 2020 roku chińska Kia Sportage przeszła obszerną restylizację, w ramach której pojazd otrzymał nową nazwę Kia Sportage Ace. Pod kątem wizualnym pojazd zyskał bardziej awangardową stylizację nawiązującą do globalnej Sorento zyskując większą atrapę chłodnicy, węższe reflektory wykonane w technologii LED, a także węższe lampy w formie pojedynczych kloszy.
Piąta generacja.
Kia Sportage V została zaprezentowana po raz pierwszy w 2021 roku.
Rozwój.
Pierwotnie piąta generacja SUV-a Sportage miała zostać przedstawiona w połowie 2020 roku równolegle z debiutującym w tym czasie nowym, pokrewnym Hyundaiem Tucsonem. Gotowy projekt nowego wcielenia pojazdu został anulowany przez nowego dyrektora macierzystego koncernu Hyundai Motor Company Yui-Sun Chunga, który na kilka tygodni przed premierą wyraził się sceptycznie co do stylistyki pojazdu, a sytuację skomplikowało odejście pierwotnego projektanta dowodzącego projektem, Luca Donkerwolke'a.
Testy przeprojektowanego pojazdu w finalnej formie rozpoczęły się późnym latem 2020 roku w Korei Południowej, w listopadzie tego samego roku obejmując także Europę. Premiera piątej generacji Kii Sportage, po ponownym opóźnieniu podanym do informacji przez media motoryzacyjne w styczniu 2021 roku, w przypadku krótszego wariantu odbyła się ostatecznie dwa miesiące po debiucie wydłużonej odmiany - we wrześniu 2021 roku.
Premiera.
Pod kątem wizualnym stylizacja piątej generacji Kii Sportage odeszła od zwartych proporcji poprzednika, w opracowanym na rzecz rynku europejskiego krótszym wariancie zyskując zadartą ku górze linię okien, słupek C pozbawiony okienka jak w czwartym wcieleniu, a także zaokrąglony, krótki zwis tylny.
Obszerne zmiany wizualne zyskały pozostałe elementy nadwozia. Pojawiły się wyraźnie zaakcentowane nadkola i przetłoczenia, a także duży wlot powietrza z chromowanym wzorem "Tygrysiego Nosa" przy krawędzi maski. Podobnie jak w przypadku modelu K5, nowy główny projektant Karim Habib zastosował awangardowo ukształtowane reflektory w kształcie romba z nieregularnie wkomponowanymi pasami diod LED do jazdy dziennej w formie trójramiennych pasów, z kolei z tyłu umieszczono zachodzące na nadkola lampy połączone pasem świetlnym. Tworząc stylistykę Sportage V, zespół projektowy w obszernym zakresie inspirował się modelem EV6.
Obszerne zmiany względem poprzednika wprowadzono także w kabinie pasażerskiej, która została utrzymana we wzornictwie tożsamym z innymi premierami Kii z 2021 roku. Podobnie jak modele EV6 i K8, konsolę centralną przyozdobił wykończony lakierem fortepianowym trójramienny panel z dużym pokrętłem do zmiany trybów jazdy przekładni automatycznej działającej na zasadzie "shift-by-wire".
Deskę rozdzielczą zdominowały z kolei dwa 12-calowe wyświetlacze: pierwszy przyjął funkcję zegarów dla kierowcy, z kolei drugi w formie dotykowej pozwala na sterowanie systemem multimedialnym. Tuż obok niego umieszczono nietypowy, piąty nawiew układu klimatyzacji o szpiczastym kształcie.
Sportage HEV i PHEV.
Po raz pierwszy gamę wariantów napędowych Kii Sportage utworzyły odmiany nie tylko zelektryfikowane typu tzw. mild hybrid, ale i w pełni hybrydowe. Podstawowym wariantem z tego grona jest klasyczna, spalinowo-elektryczna odmiana hybrydowa napędzana 1,6-litrowym turbodoładowanym silnikiem benzynowym i 60-konnym silnikiem elektrycznym, łącznie oferując 230 KM mocy. Inaczej niż warianty spalinowe, hybrydowe Sportage wyposażone są nie w 7-biegową przekładnię dwusprzęgłową, lecz klasyczną, hydrauliczną skrzynię automatyczną o 6 przełożeniach.
Ponadto, topowym wariantem napędowym został 265-konny wariant hybrydowy typu plug-in, z mocniejszym spalinowo-elektrycznym układem napędowym wyposażonym w większą baterię o pojemności 13,6 kWh. Ładowana z gniazdka, pozwala na poruszanie się wyłącznie w trybie elektrycznym do maksymalnie 59 kilometrów na jednym ładowaniu.
Sprzedaż.
Skrócony wariant Kii Sportage piątej generacji po debiucie we wrześniu 2021 roku, który odbył się podczas wystawy samochodowej IAA 2021 w Monachium, trafił do sprzedaży na rynku Europy Zachodniej i Centralnej na początku 2022 roku. Podobnie jak w przypadku pokrewnego Hyundaia Tucsona, odmiana ta poza Europą dostępna jest w sprzedaży jedynie na wyselekcjonowanych rynkach globalnych jak Turcja, Brazylia czy RPA, a w większości regionów nabyć można wyraźnie większy wariant LWB.
Silniki.
Benzynowe:
Wysokoprężne:
Hybrydowe:
Sportage LWB.
Kia Sportage V została zaprezentowana po raz pierwszy w 2021 roku.
W przeciwieństwie do pokrewnego Hyundaia Tucsona, Kia w pierwszej kolejności zdecydowała się przedstawić nie podstawową, a wydłużoną odmianę Sportage nowej generacji. W porównaniu do przeznaczonej głównie dla rynku europejskiego odmiany krótkiej, samochód zyskał większy rozstaw osi, a także wyraźnie wydłużony zwis tylny.
Charakterystyczną cechą wizualną dłuższego Sportage V stała się długa szybka między tylnymi drzwiami a krawędzią nadwozia, zadarta ku górze i wzbogacona chromowaną poprzeczką. Różnice w rozmiarze przełożyły się nie tylko na więcej przestrzeni w drugim rzędzie siedzeń, ale i większy bagażnik o pojemności 637 litrów.
W stosunku do odmiany europejskiej Kia zastosowała też różnice w wariantach wyposażenia w przypadku np. rynku amerykańskiego. Zamiast odmiany GT-Line, dostępna jest inna stylizacja zderzaków z charakterystycznym prostokątnym wlotem powietrza, a ponadto nabywcy mogą zdecydować się także na warianty X-Line oraz X-Pro o stylizacji nawiązującej do samochodów terenowych.
Sprzedaż.
Wydłużona Kia Sportage piątej generacji opracowana została z myślą o pozaeuropejskich rynkach globalnych. Jej sprzedaż rozpoczęła się w pierwszej kolejności w sierpniu 2021 roku w rodzimej Korei Południowej. Miesiąc później zadebiutował wariant dla rynku australijskiego i nowozelandzkiego, z kolei podczas LA Auto Show w listopadzie zadebiutowała odmiana na rynki Stanów Zjednoczonych, Kanady i Meksyku. W pierwszej połowie 2022 wydłużone Sportage wzbogaciło oferty południowokoreańskiej firmy jeszcze w Rosji, na Bliskim Wschodzie oraz Brunei. W przeciwieństwie do pobliskiej Brazylii, gdzie sprzedawany jest krótszy wariant, dłuższy Sportage trafił do oferty w niektórych krajach hiszpańskojęzycznej części Ameryki Południowej, jak Chile czy Kolumbia.
Silniki.
Benzynowe:
Wysokoprężne:
Hybrydowe:

</doc>
<doc id="1279284" url="https://pl.wikipedia.org/wiki?curid=1279284" title="Lietuvos rytas">
Lietuvos rytas

Lietuvos rytas (pol. „Litewski Poranek”) – największy pod względem nakładu dziennik ukazujący się na Litwie od 1990 roku. 
Gazeta znalazła się w kioskach po raz pierwszy 1 stycznia 1990 roku jako bezpośrednia kontynuatorka „Komjaunimo tiesa” – litewskiej wersji Prawdy Komsomolskiej.

</doc>
<doc id="1279285" url="https://pl.wikipedia.org/wiki?curid=1279285" title="USS Duc de Lauzun">
USS Duc de Lauzun

USS Duc de Lauzun – okręt amerykański.
Pierwotnie był to celny statek brytyjski. Amerykanie kupili go w październiku 1782 roku w Dover (Anglia), a wyposażyli w Nantes (Francja) dla Floty Kontynentalnej. Nazwany na cześć księcia de Lauzun.
W styczniu 1783 „Duc de Lauzun” przewiózł z Hawany do Filadelfii hiszpańskie subsydium dla rządu USA w wysokości 72.000 dalerów.
Na pokładzie okrętu przewieziono do Francji informację o kapitulacji Charlesa Cornwallisa, po tej misji okręt został wynajęty Francji i służył do przewiezienia do domu powracających z wojny o niepodległość Stanów Zjednoczonych francuskich żołnierzy.

</doc>
<doc id="1279286" url="https://pl.wikipedia.org/wiki?curid=1279286" title="Koverlaid">
Koverlaid



</doc>
<doc id="1279287" url="https://pl.wikipedia.org/wiki?curid=1279287" title="All Ages">
All Ages

All Ages – drugi album kompilacyjny punkrockowej grupy Bad Religion, wydany przez Epitaph Records 12 listopada 1995 roku.

</doc>
<doc id="1279288" url="https://pl.wikipedia.org/wiki?curid=1279288" title="Kiulchiri (jezioro)">
Kiulchiri (jezioro)

Kiulchiri (ros. Кюльхири, czuw. Кӳл хĕрри) to jezioro w Rosji, w Czuwaszji, w rejonie wurnarskim, w pobliżu wsi Kiulchiri. Ma wymiary 630×310 m, jego maksymalna głębokość to 11,7 m.

</doc>
<doc id="1279289" url="https://pl.wikipedia.org/wiki?curid=1279289" title="Homoseksualne zachowania zwierząt">
Homoseksualne zachowania zwierząt

Homoseksualne zachowania zwierząt – zachowania zwierząt wobec osobników tej samej płci, które zazwyczaj są typowe dla par różnopłciowych tego gatunku. Zachowania te obejmują czynności seksualne, takie jak kopulacja lub wzajemna masturbacja, oraz związane z łączeniem się w pary lub wspólną opieką nad potomstwem. Występują szczególnie często u gatunków żyjących w społecznościach np. u ptaków morskich i ssaków, w tym także wśród najbliżej spokrewnionych z człowiekiem szympansów. Odnotowano je do tej pory u ponad 1500 żyjących na wolności gatunków, a zjawisko to dobrze udokumentowano u ponad pięciuset z nich. W opiniach niektórych badaczy zwierząt, np. wśród żyraf czy bizonów zachowania homoseksualne są częstsze od heteroseksualnych.
Przykładowe obserwacje.
Poniżej podano kilka przykładów gatunków zwierząt, u których zaobserwowano zachowania homoseksualne.
Pingwiny.
W przypadku pingwinów zaobserwowano, że niektóre osobniki płci męskiej łączą się w pary na całe życie i zdarza się, że wspólnie budują gniazdo, w którym zamiast jajka umieszczają kamień próbując wysiadywać go. W 2004 roku pracownicy ZOO w Central Parku eksperymentalnie podmienili jednej męskiej parze pingwinów kamień na prawdziwe jajko, po czym zaobserwowali, że wyklute pisklę para pingwinów otoczyła taką samą opieką jak pary osobników płci przeciwnej. Zachowania homoseksualne wśród pingwinów potwierdziły także ogrody zoologiczne w Niemczech, Japonii i Nowej Zelandii.
U pingwinów Adeli obserwowano również dwa samce zachowujące się jak typowa para tego gatunku: jeden położył się na ziemi wznosząc ogon i dziób, a drugi odbył z nim stosunek, wpuszczając nasienie do otworu płciowego partnera. Następnie osobniki te zamieniły się rolami.
Delfiny.
Udokumentowano wiele obserwacji kopulujących ze sobą nawzajem samców delfinów butlonosych. Zdarzały się również obserwacje samców tego gatunku kopulujących z żółwiami morskimi lub rekinami, a nawet węgorzami.
Szympansy.
Wśród szympansów bonobo zaobserwowano najwyższą wśród zwierząt częstotliwość zachowań homoseksualnych. Studia sugerują, że 75% wszystkich seksualnych zachowań wśród szympansów tego gatunku stanowią kontakty homoseksualne. Spotykano samice, które wzajemnie masturbowały swoje okolice genitalne, przy czym zwykle jedna z samic leżała na grzbiecie, a druga na niej. Wyłącznie heteroseksualne samice nie byłyby w stanie znaleźć przyjaciółek, a tym samym nie mogłyby zapewnić grupowej opieki swojemu potomstwu. Gatunek ten klasyfikuje się jako biseksualny. Według Fransa de Waala (autora "Bonobo: The Forgotten Ape") szympansy bonobo używają seksu, aby rozwiązywać konflikty pomiędzy poszczególnymi osobnikami.
Makaki.
Samice makaka niedźwiedziego ("Macaca arctoides") pobudzają się seksualnie ogonami, czyniąc to zarówno z samcami, jak i z samicami. Według naukowców zachowania te przypuszczalnie spełniają pewne funkcje społeczne.
Pawiany.
Wśród samców pawianów kopulacje homoseksualne tłumaczono cementowaniem współpracy w stadzie. Samce, które kopulowały ze sobą i wzajemnie głaskały okolice genitalne, były bardziej skłonne do kooperacji niż do walki ze sobą.
Alki.
Wśród ptaków morskich alk, które nie przejawiają wyraźnego dymorfizmu płciowego, obserwuje się zachowania homoseksualne, które występują obok heteroseksualnych. Według R. H. Wagnera kopulacja między samcami jest przejawem agresji. Jak twierdzi badacz, samce tego gatunku nie lubią stosunków homoseksualnych – nie zabiegają o nie, nigdy też nie współpracują ze sobą, gdy taki stosunek zdarzy się – zwykle wtedy uciekają lub rozpoczynają walkę. Badacz zauważył, iż samce, które często są obiektem kopulacji, wykazują mniejsze zainteresowanie w konkurowaniu z innymi o samice.
Łabędzie.
Prawie jedna czwarta potomstwa łabędzi czarnych wychowywana jest przez pary jednopłciowe. Żyjące ze sobą samce łączą się z samicą tylko w celu posiadania młodych. Kiedy samica zniesie jaja, odpędzają ją i wysiadują je samodzielnie, a następnie wspólnie opiekują się pisklętami.
Mewy.
W stadach mew różnych gatunków ("Larus delawarensis", "L. californicus", "L. argentatus"), szczególnie gdy w kolonii jest mniej samców, niektóre gniazda są zakładane przez pary składające się z samic: wspólnie budują je, bronią i na zmianę wysiadują jaja. Zaobserwowano, że samice w związkach "samica-samica" oraz "wiele samic" wspólnie produkują większą liczbę jaj (4-7), o mniejszym rozmiarze w porównaniu z parami "samica-samiec". Ponadto badacze Kit M. Kovacs oraz John P. Ryder zaobserwowali, że w gniazdach z większą liczbą jaj skuteczność wylęgu jest ok. dwa razy mniejsza niż w mniejszych gniazdach. Inne obserwacje przyniosły konkluzję, iż w związkach "samica-samica" obydwie samice zachowują się podobnie, tj. żadna z samic nie wykazuje nagminnie cech typowo samczych (jako jedną z cech badacze podali większą agresywność w stosunku do intruzów).
Krzyżówki.
U kaczki krzyżówki ("Anas platyrhynchos)" zachowania homoseksualne są powszechne. Od 2 do 19% wszystkich par stanowią pary dwóch samców. Zazwyczaj w takich parach nie dochodzi do kopulacji, a jedynie do zachowań takich jak zaloty. W roku 2001 Kees Moeliker, biolog z Muzeum Historii Naturalnej w Rotterdamie, opisał również u tego gatunku zachowania o charakterze homoseksualnej nekrofilii. Obserwacje zostały dokonane osobiście przez autora publikacji 5 czerwca 1995. Jeden z dorosłych samców uderzył w elewację budynku muzeum. Drugi samiec wylądował obok martwego i kopulował z nim przez ponad godzinę. Autor zauważa, że do uderzenia w budynek prawdopodobnie doszło w wyniku ucieczki podczas próby zgwałcenia. Tego typu zachowania u krzyżówek zostały opisane już wcześniej. Za swoje badania autor otrzymał w roku 2003 Nagrodę Ig Nobla, przyznawaną za odkrycia, które "najpierw śmieszą, a potem skłaniają do myślenia".
Papugi.
W świecie papug zdarzają się trwałe związki homoseksualne np. wśród ar hiacyntowych.
Wyjaśnienia ewolucyjne i trudności w ich udowodnieniu.
Niektóre zachowania homoseksualne zwierząt można wytłumaczyć chęcią zaspokojenia przyjemności seksualnej. Naukowcy podjęli ponadto różne próby wyjaśniania tych zachowań z ewolucyjnego i genetycznego punktu widzenia. Część z takich zachowań można wyjaśnić jako celowe zmaksymalizowanie skuteczności reprodukcji. W przypadku gatunków, które nie żyją długo po osiągnięciu dojrzałości płciowej i mają jednocześnie niewielkie szanse na spotkanie jakiegokolwiek osobnika swego gatunku (np. u ośmiornic żyjących w wodach głębinowych). Wówczas szanse na przekazanie genów rosną, gdy osobnik kopuluje zarówno z osobnikami przeciwnej, jak i tej samej płci, jak i niekiedy także z osobnikami innego gatunku. Podobnie można wyjaśniać wyżej wspomniane zachowanie mew – samica bez pary nie jest w stanie wychować młodych, a w parze z inną samicą udaje się to, choć takie pary wyprowadzają zwykle mniej piskląt.
Większość zachowań homoseksualnych nie prowadzi bezpośrednio lub pośrednio do rozmnażania. Według niektórych kształtowanie się różnych orientacji seksualnych u ludzi nie może być uwarunkowane genetycznie z tego właśnie powodu. W rzeczywistości jednak z punktu widzenia ewolucji homoseksualizm jest trudny do wytłumaczenia jedynie wówczas, gdy spełnione są jednocześnie trzy warunki:
Ad 1. Co do pierwszego warunku, naukowcy mają niewiele informacji dotyczących genetycznego podłoża homoseksualizmu u jakiegokolwiek gatunku, łącznie z "Homo sapiens". W przypadku ludzi wiązanie orientacji seksualnej ze szczególną sekwencją genetyczną wewnątrz chromosomu Xq28 okazało się niejednoznaczne. Natomiast badania Briana S. Mustanskiego z 2005 roku wykazały prawdopodobieństwo wpływu interakcji większej ilości genów z różnych regionów chromosomowych (7q36, 8p12 oraz 10q26). Pojawiają się też inne badania wskazujące na wpływ genetyki na kształtowanie się orientacji seksualnej oraz innych czynników biologicznych (zob. więcej w Przyczyny zróżnicowania orientacji seksualnych).
Istnienie czynnika genetycznego determinującego orientację seksualną udowodniono jednoznacznie u muszek owocowych. Rozpoznano tu pewne mutacje genów, które w oczywisty sposób wpływały na zachowania seksualne. Jedne z nich powodują, że samce zalecały się do wszystkich osobników bez względu na płeć. Inna mutacja powodowała, że samce interesowały się wyłącznie samcami, a jeszcze inna czyniła z samców osobniki biseksualne, ale tylko przy świetle (w ciemnościach traciły libido). Wyników tych badań nie można ekstrapolować wprost na inne gatunki, choć dają one pewne prawdopodobieństwo istnienia podłoża genetycznego homoseksualizmu również u ssaków.
Ad 2. U różnych gatunków zwierząt wśród osobników wykazujących zachowania homoseksualne najczęściej obserwowano je jako niewyłączne, co oznacza, że osobniki te bez problemu mogą dalej przekazywać swoje geny.
Obserwacji zoologicznych i hodowlanych wykazujących zachowania homoseksualne wyłączne jest niewiele. Przykładem są owce, u których 8% męskich osobników wykazuje jedynie homoseksualne preferencje. Dodatkowo zaobserwowano u nich różnice w budowie mózgów w stosunku do osobników wykazujących zachowania heteroseksualne.
Wśród makaków japońskich trzymanych w niewoli zarówno samce, jak i samice toczą walki o dostęp do szczególnie atrakcyjnych samic. W ogrodach zoologicznych bywa, że samce rezusów wolą seks analny z innymi samcami od typowych stosunków płciowych z samicami. W obu tych przypadkach trudno jednak stwierdzić z pewnością, czy w warunkach naturalnych, mając możliwość wyboru, osobniki te utrzymałyby swoje preferencje kosztem możliwości reprodukcji.
U ludzi zachowania homoseksualne występują jako wyłączne oraz jako niewyłączne (biseksualizm).
Ad 3. W przypadku badania zakresu liczebnego, nawet wobec ludzi, istnieje trudność związana z metodologią pomiaru badanego zjawiska.
Dyskusja hipotez.
Trudności w uzyskaniu miarodajnych badań naukowych skłoniły do poszukiwania ewolucyjnych wyjaśnień na drodze teoretycznej. U podstaw hipotezy zakłada się wstępnie spełnienie wszystkich wyżej wymienionych trzech warunków, czyli że homoseksualizm jest genetyczny, wyłączny i powszechny. Przy takim założeniu przeprowadzić można kilka różnych wywodów, co mogłoby wówczas zatrzymać zanikanie genów osobników homoseksualnych.
Wspieranie sukcesu reprodukcyjnego krewnych.
Jedno z wyjaśnień mówi, że osobniki homoseksualne przyczyniają się do zwiększenia sukcesu reprodukcyjnego krewnych i – dzięki temu – ich geny mogą zostać zachowane. Osobniki spokrewnione dzielą ze sobą pewną część genów: bliźnięta jednojajowe mają 100% wspólnych genów, dziecko dziedziczy połowę genów rodziców, rodzeństwo niebędące bliźniakami również ma blisko połowę genów jednakowych, kuzyni pierwszego stopnia przeciętnie 1/8 itd. Oznaczać to może, że z biologicznego punktu widzenia, aby zachować swoje geny, nie trzeba się rozmnażać osobiście – zamiast tego można pomóc swoim krewnym.
Rozumowanie takie pozwala wyjaśnić różne, z pozoru altruistyczne, strategie przetrwania np. „poświęcenie” mrówek, pszczół czy os tworzących społeczności. Tutaj robotnice rezygnują z własnego rozmnażania i oddają wszystkie swoje siły dla całej kolonii. Nie ma jednak dowodów, aby ten mechanizm działał w przypadku ptaków czy ssaków, których młode pomagają rodzicom w wychowaniu następnego miotu potomstwa. Nie zaobserwowano, by pomocnicy przejawiali homoseksualne zachowania, zaś zwykle już w następnym sezonie sami rozpoczynają rozmnażanie.
Zdominowanie instynktu rozrodczego.
Innym wariantem przytoczonej wyżej hipotezy jest przypuszczenie, że u zwierząt żyjących w wysoce zorganizowanych grupach i koloniach robotnice nie biorą udziału w rozmnażaniu nie dlatego, że nie są do tego zdolne, ale również z powodu stłumienia ich instynktu rozrodczego przez dominującego osobnika. Tak może się dziać np. w przypadku termitów, wilków, krewetek-alfeuszy czy golców. Jest zatem teoretycznie możliwe, że homoseksualizm powstał na drodze stłumienia popędu do reprodukcji, a homoseksualiści są odpowiednikiem kasty żołnierzy w koloniach termitów.
Argumentacja taka odwołuje się do koncepcji, według której wobec organizmów zmuszonych warunkami do życia w większych grupach dobór naturalny działa raczej na całe grupy niż na poszczególne osobniki. W takim przypadku grupy zawierające homoseksualistów lepiej radzą sobie w sensie ewolucyjnym niż te, które ich nie mają, i gen homoseksualizmu zostanie utrzymany.
Wadą takiego rozumowania jest brak jednoznacznych dowodów, aby osobniki homoseksualne bardziej angażowały się w działania na korzyść grupy, np. polowanie czy obronę grupy. W teoretycznym rozważaniu jest zaś pewna luka: dopóki grupy nie są zarazem związane bliskimi więzami rodzinnymi, trudno byłoby spodziewać się, aby czynniki hamujące reprodukcję odgrywały większą rolę. Nie widać przy tym wytłumaczenia, dlaczego osobniki niespokrewnione miałyby być skłonne do kooperacji za cenę własnej reprodukcji.
Hipoteza korzyści z heterozygoty.
Można wyobrazić sobie również sytuację, w której geny homoseksualizmu utrzymują się w populacji dlatego, że dobór naturalny faworyzuje same te geny, a niekoniecznie kodowane przez nie cechy. Mogłoby to zachodzić na dwa sposoby. Pierwszy z nich można określić jako korzyści z heterozygoty. Wyobrazić można sobie, że rozważany gen występuje w dwóch odmianach. Ponieważ dzieci po rodzicach otrzymują zazwyczaj dwie kopie genu, mogą dostać albo dwie kopie pierwszej odmiany, dwie kopie drugiej, albo po jednej z każdej. W genetyce o korzyści z heterozygoty mówi się wówczas, gdy lepiej posiadać po jednej kopii różnych form genu, niż dwie takie same. Sytuacja taka zachodzi m.in. z genami odporności ludzi na malarię powiązanymi z zapadalnością na anemię sierpowatą.
W odniesieniu do homoseksualizmu analogiczna hipoteza zakłada, że dany gen występuje w dwóch różnych formach. Jeżeli osobnik posiada dwie kopie pierwszej, to jest heteroseksualny, jeżeli dwie kopie drugiej, to jest homoseksualny bez możliwości rozmnażania. Jednak w przypadku posiadania po jednej kopii każdej z nich osobnik taki odnosi jakieś korzyści, np. może mieć nieprzeciętnie dużo potomstwa.
Jest jednak kilka wad takiego rozumowania:
Faworyzowanie genów na drodze konfliktu płci.
Inny sposób bezpośredniego faworyzowania genów homoseksualnych przez dobór naturalny może następować na drodze konfliktu płci. Wyobraźmy sobie, że istnieją geny determinujące zachowanie homoseksualne u osobników jednej płci, które jednocześnie zapewniają wielkie sukcesy reprodukcyjne, gdy występują u płci przeciwnej. Teoretycznie taki mechanizm może mieć miejsce, gdyż wiadome jest, że geny korzystne dla jednej płci mogą się rozprzestrzeniać, nawet jeżeli szkodzą osobnikom drugiej płci. W niektórych okolicznościach może to zachodzić nawet wówczas, gdy korzyści dla jednej strony są stosunkowo niewielkie wobec szkód u płci przeciwnej. Gen ten mógłby się z powodzeniem rozpowszechniać, np. gdyby powodował homoseksualizm u samców i wyraźnie większą płodność u samic. Z takiego rozumowania wynikałoby, że żeński i męski homoseksualizm ma zupełnie inne podłoże genetyczne.
Edukacja.
Wystawa w Oslo.
W październiku 2006 r. w Muzeum Historii Naturalnej Uniwersytetu w Oslo otwarto wystawę pt. „Wbrew naturze?”, na której zaprezentowano 51 gatunków zwierząt wykazujących zachowania homoseksualne. Według Pettera Bockmana, koordynatora projektu wystawy, „społeczność naukowa niechętnie zajmuje się tym zjawiskiem, gdyż podważa ono dogmat o uwarunkowaniu wszelkich zachowań seksualnych celami rozrodczymi”.
Zoo w Amsterdamie.
Zoo w Amsterdamie przeprowadziła z okazji Parady w Amsterdamie zorganizowało wycieczkę, której tematem przewodnim była „homoseksualność w królestwie zwierząt”. Główna biolożka pracująca w zoo, która zorganizowała wystawę, stwierdziła: „Homoseksualne zachowania wśród zwierząt nie są błędem. Dla wielu gatunków jest to część ich normalnego, swoistego zachowania w naturze”.

</doc>
<doc id="1279290" url="https://pl.wikipedia.org/wiki?curid=1279290" title="Dalero">
Dalero

Dalero – srebrna moneta i popularny środek płatniczy w Hiszpanii nowożytnej i jej koloniach. Był to wariant austriacko-niemieckiego talara i pierwowzór amerykańskiego dolara. 
Daleros były warte tyle co talary, tzn. 2 floreny-guldeny habsburskie (120 grajcarów). (1 floren = 60 grajcarów.

</doc>
<doc id="1279295" url="https://pl.wikipedia.org/wiki?curid=1279295" title="Hara (wyspa)">
Hara (wyspa)

Hara – wyspa w północnej Estonii, w Zatoce Fińskiej. Leży na Morzu Bałtyckim i ma powierzchnię 0,11 km². Jej najwyższy punkt to 12 m n.p.m. W okresie II wojny światowej mieściła się tu radziecka baza.
Zobacz też: Hara

</doc>
<doc id="1279298" url="https://pl.wikipedia.org/wiki?curid=1279298" title="Ruda (wyspa)">
Ruda (wyspa)

Ruda – chorwacka wysepka znajdująca się na wprost portu Suđurađ na wyspie Šipan, między wyspami Šipan i Lopud. Jej powierzchnia wynosi 29,59 ha. Długość linii brzegowej wynosi 2 369 m, długość 720 m, a szerokość 550 m. Najwyższy punkt wyspy wznosi się 81 m n.p.m. Należy do archipelagu wysp Elafickich. Na wysepce, w południowo-wschodniej części jest jaskinia "Špilja Gornja" ("Turkovica"). 150 m na północ znajduje się skała o wysokości 3 m, również nazwana "Ruda".

</doc>
<doc id="1279303" url="https://pl.wikipedia.org/wiki?curid=1279303" title="Brytyjskie terytorium zamorskie">
Brytyjskie terytorium zamorskie



</doc>
<doc id="1279304" url="https://pl.wikipedia.org/wiki?curid=1279304" title="Rotor Wołgograd">
Rotor Wołgograd

Rotor Wołgograd (ros. «Ротор» Волгоград), właśc. Awtonomnaja niekommierczeskaja organizacyja Sportiwnyj kłub „Rotor” Wołgograd (ros. Автономная некоммерческая организация Спортивный клуб «Ротор» Волгоград) – rosyjski klub piłkarski z siedzibą w Wołgogradzie, leżącym nad Wołgą.
Historia.
Chronologia nazw:
Piłkarska drużyna Traktorostroitiel została założona w mieście Stalingrad w 1929 roku.
Jesienią 1936 zespół Dzierżyniec-STZ Stalingrad debiutował w Grupie G Mistrzostw ZSRR, w której występował 2 sezony. W 1937 zmienił nazwę na Traktor Stalingrad.
Od 1938 do 1941 występował w Grupie A. 
Po zakończeniu wojny od 1945 do 1950 kontynuował występy w Pierwszej Grupie. W międzyczasie ponownie zmienił nazwę na Torpedo Stalingrad. Od 1951 występował w Klasie B. W 1970 po kolejnej reorganizacji systemu lig ZSRR klub pod nazwą Stal Wołgograd okazał się w Drugiej Lidze, strefie 2, w której występował do 1981. W 1972 zmienił nazwę na Barrikady Wołgograd, a w 1975 przyjął obecną nazwę Rotor Wołgograd.
W 1982 ponownie startował w Pierwszej Lidze, w której występował do 1991, z wyjątkiem 1989-1990, kiedy to zmagał się w Wyższej Lidze.
Jest ostatnim mistrzem radzieckiej drugiej ligi z 1991 roku. Następnie zaczął występować w nowo powstałej rosyjskiej Wyższej Lidze. W latach 90. był jednym z czołowych klubów w kraju i walczył o mistrzostwo kraju ze Spartakiem Moskwa. W 1993 i 1997 roku zostawał wicemistrzem Rosji. Natomiast w 1995 roku wyeliminował z Pucharu UEFA Manchester United. W 1997 roku spotkał się w tym pucharze z Odrą Wodzisław Śląski - wygrał 2:0 i 4:3.
W 2004 roku Rotor zajął ostatnie miejsce w Premier Lidze i spadł do Pierwszej Dywizji. W 2005 roku nie otrzymał licencji i został zdegradowany do poziomu amatorskiego. Natomiast w Drugiej Dywizji występowały rezerwy Rotor-2 Wołgograd, a 12 stycznia 2006 Rotor-2 zamieniono na Rotor.

</doc>
<doc id="1279307" url="https://pl.wikipedia.org/wiki?curid=1279307" title="Port lotniczy w Krzywej">
Port lotniczy w Krzywej



</doc>
<doc id="1279309" url="https://pl.wikipedia.org/wiki?curid=1279309" title="Hõralaid">
Hõralaid

Hõralaid – niezamieszkana wyspa w Estonii leżąca na Morzu Bałtyckim, o powierzchni około 20 hektarów. W jej pobliżu znajduje się wyspa Vohilaid. Administracyjnie, Hõralaid należy do gminy Pühalepa wchodzącej w skład prowincji Hiiumaa.

</doc>
<doc id="1279311" url="https://pl.wikipedia.org/wiki?curid=1279311" title="Lotnisko Krzywa">
Lotnisko Krzywa



</doc>
<doc id="1279313" url="https://pl.wikipedia.org/wiki?curid=1279313" title="Petras Vileišis">
Petras Vileišis

Petras Vileišis (ur. 25 stycznia 1851, zm. 12 sierpnia 1926 w Połądze) - litewski inżynier i mecenas, działacz społeczny i polityczny, brat Antanasa i Jonasa.
Urodził się w rodzinie chłopskiej na Żmudzi. W 1861 roku podjął naukę w Poniewieżu, a następnie w gimnazjum w Szawlach które ukończył z wyróżnieniem. W 1870 roku rozpoczął studia w Petersburgu na wydziale fizyczno-matematycznym lokalnego uniwersytetu, cztery lata później otrzymał tytuł magistra. W 1883 roku przez krótki czas przebywał w Belgii, gdzie zapoznawał się ze sposobem budowy mostów dla kolei żelaznych. W 1890 roku osiadł w Wilnie, gdzie w latach 1905-06 zbudował swój pałac na Antokolu według projektu Augusta Kleina - część pomieszczeń swojej siedziby udostępniał na cele społeczne i naukowe (np. w 1907 roku odbyła się tu pierwsza litewska wystawa artystyczna, później swą siedzibę znalazły tu m.in. Litewskie Towarzystwo Naukowe oraz Litewskie Towarzystwo Oświatowe "Rytas").
W 1905 roku wraz z Jonasem Basanovicziusem zorganizował tzw. wielki sejm litewski w Wilnie, angażował się w działalność społeczną, w 1907 roku został członkiem władz Litewskiego Towarzystwa Naukowego. Po załamaniu się wileńskiego biznesu wyjechał w 1908 roku do Rosji, zajmując się pracą inżynierską (m.in. budową mostów).
Po uzyskaniu przez Litwę niepodległości zamieszkał w Kownie, gdzie współpracował z tamtejszym ministerstwem komunikacji, a w latach 1922-23 był ministrem ds. transportu w rządzie Litwy.
Zmarł podczas wakacji nad Bałtykiem. Został pochowany w bazylice kowieńskiej. W 1935 roku jego szczątki przeniesiono do rodzinnej mogiły na cmentarzu na Rossie.

</doc>
<doc id="1279315" url="https://pl.wikipedia.org/wiki?curid=1279315" title="Synagoga Monastirioton w Salonikach">
Synagoga Monastirioton w Salonikach

Synagoga Monastirioton w Salonikach, zwana również Monastirlis – synagoga znajdująca się w Salonikach, w Grecji, przy ulicy Sygrou 35. Jest jedyną ocalałą spośród 40 działających przed II wojną światową synagog w mieście.
Historia.
Synagoga została zbudowana w latach 1925-1927, z inicjatywy zamożnej rodziny Aroesti, która przybyła do Salonik z Bitoli (dawniej Monastir - stąd jej nazwa). Projekt budynku wykonał Eli Levy. Podczas okupacji niemieckiej budynek zajmował Czerwony Krzyż i dzięki temu ocalała. Po zakończeniu II wojny światowej zdewastowane wnętrze budynku zostało odnowione i z powrotem dostosowane do funkcji kultowych. Trzęsienie ziemi z 1978 roku spowodowało pęknięcia murów budynku. W maju 2000 roku budynek synagogi został uszkodzony przez wandali, którzy namalowali na nim swastyki i hasła antysemickie. 
W chwili obecnej jest to główna synagoga Salonik i znajduje się pod opieką miejscowej społeczności żydowskiej.
Architektura.
Murowany, dwukondygnacyjny budynek synagogi wzniesiono na planie prostokąta. Na parterze znajduje się obszerna główna sala modlitewna oraz niewielka szkoła żydowska, a na pierwszym piętrze babiniec oraz kilka pokoi. 
Przy wejściu do budynku znajdują się dwie marmurowe kolumny, które symbolizują te, które stały przy wejściu do Świątyni Jerozolimskiej. Trzyczęściowa konstrukcja synagogi nawiązuje do trójnawowych bazylik, umieszczenie teby i Aron ha-kodesz we wschodniej części budynku nawiązuje do rozwiązań przyjętych we wcześniejszych synagogach sefardyjskich w tym mieście.

</doc>
<doc id="1279317" url="https://pl.wikipedia.org/wiki?curid=1279317" title="Pałac Potockich w Krzeszowicach">
Pałac Potockich w Krzeszowicach

Pałac Potockich w Krzeszowicach – XIX-wieczna rezydencja Potockich herbu Pilawa położona w zachodniej części Krzeszowic, w pobliżu ulicy Ogrodowej w najwyższym punkcie tutejszego parku (290 m n.p.m.), nazywanej dawniej Górą Różaną.
Historia i architektura.
Inicjatorem powstania pałacu był w I. poł. XIX w. właściciel Krzeszowic Artur Potocki. Pierwsze dwa projekty rezydencji powstały jednak jeszcze na zamówienie ks. Izabeli Lubomirskiej pod koniec XVIII w. W 1819 Artur Potocki zamówił plan pałacu u Charles’a Perciera i Pierre’a François Louisa Fontaine’a – budowniczych nowej części Luwru w Paryżu, ale projekt ten – ze względu na wysokie koszty realizacji – przekraczał możliwości finansowe zamawiającego. Potocki zamówił projekt u Karla Schinkla, zmarł jednak przed jego zrealizowaniem. Budowę przeprowadził dopiero jego syn Adam Józef Potocki według projektu Franciszka Marii Lanciego (w pewnym stopniu czerpiącego z założeń Schinkla), zamówionego przez jego matkę Zofię z Branickich.
W 1850 z terenu budowy przeniesiono 35 zagrodników, którzy otrzymali wąskie pasy ziemi przy wzgórzu Solca (obecne parcele przy jednorzędowych wąskich bocznych uliczkach ul. Grunwaldzkiej). Pałac wzniesiony został w latach 1850–1857. Już rok później Adam Potocki zamówił plan przebudowy pałacu (u Filipa Pokutyńskiego), nie został on jednak zrealizowany, a wkrótce potem ukończono budowę według planów Lanciego. 20 września 1860 pałac został poświęcony przez księdza prałata Antoniego Rozwadowskiego.
Pałac był niewielką rezydencją w stylu renesansu włoskiego. Zbudowany został na wzniesieniu. W jego skład wszedł dwupiętrowy budynek główny z czterema narożnymi wieżami oraz dodatkowe skrzydła zamykające dziedziniec. Od wschodu wzniesiono ośmioboczną oranżerię połączoną z pałacem galeryjką, a przed główną fasadą – południową – obszerny taras widokowy. We wnętrzach cenny był zwłaszcza gabinet umeblowany meblami gdańskimi połączony schodami wykonanymi w tym samym stylu z częścią mieszkalną (obecnie schody te znajdują się w budynku Collegium Maius UJ (Stuba Communis) w Krakowie). Piękna była również sala balowa, w której do dziś zachowała się cenna dekoracja stiukowa. Pałac posiadał 228 pomieszczeń (charakter mieszkalny miało ok. 100 sal na piętrach). W wielu z nich Potoccy zgromadzili wartościowe zbiory malarstwa, rzeźby (dla posągu Merkurego Thorvaldsena zbudowano specjalny, połączony z pałacem ośmioboczny pawilon), rzemiosła artystycznego (np. kolekcja pasów kontuszowych) i pamiątek historycznych. Pierwsze i drugie piętro stanowiło część mieszkalną rezydencji, natomiast na parterze znajdowały się mające charakter muzealno-reprezentacyjny sale francuskie, pawilon-oranżeria, biblioteka i wspomniany już pokój gdański. W latach 1872-1873 Juliusz Kossak namalował obraz "Powrót ze spaceru konnego w Krzeszowicach", a w 1877 "Przed pałacem w Krzeszowicach", na których uwidocznił wejście od strony tarasu widokowego. Krzeszowickie zbiory znacznie ucierpiały podczas okupacji. Tuż po zakończeniu II wojny światowej właściciele podjęli nieudaną próbę wywiezienia ocalałej ich części za granicę. Sprawie tej ówczesne władze nadały duży rozgłos propagandowy.
Ciągłe przeróbki rezydencji trwały aż do 1870 (według projektu Friedricha Augusta Stülera i Parysa Filippiego). W 1871 zmieniono fasadę główną, a po 1893 przedłużono skrzydło zachodnie według projektu Zygmunta Hendla. Na przeł. XIX i XX w. dobudowano jeszcze skrzydło gospodarcze, tworząc dziedziniec gospodarczy.
Potoccy przeprowadzili się tutaj w 1862 i w ich posiadaniu pałac znajdował się aż do II wojny światowej – tu znajdowało się centrum rodowe tzw. ‘krzeszowickiej’ linii Potockich. W 1940 pałac stał się letnią rezydencją generalnego gubernatora Hansa Franka. Na jego polecenie dokonano przebudowy pałacu, dodając m.in. środkową klatkę schodową. Autorami przebudowy byli: Herbert Pohl, Koetgen i Horstmann.
Majątek wraz z pałacem został znacjonalizowany przez władze komunistyczne w czasie reformy rolnej. W pałacu siedzibę miał ośrodek szkolno-wychowawczy, a następnie dom opieki dla dzieci i młodzieży, w którym wychowywali się m.in. Sława Przybylska, Stefan Bratkowski, jego brat Andrzej Bratkowski i Jan Zaleski. Wówczas rozpoczął się proces jego destrukcji. W latach 70. i 80. XX w. planowano utworzenie tutaj centrum rehabilitacyjnego, lecz zamierzenia tego nie zrealizowano – pałac stopniowo niszczał, cierpiąc szczególnie wskutek braku ogrzewania i wilgoci. Obecnie pałac jest praktycznie nieużywany.
Pałac jest otoczony przez park założony przez Adama Potockiego w 1849. Zajmuje teren 12 hektarów, i mimo iż jest zaniedbany od II wojny światowej, wciąż stanowi atrakcję Krzeszowic.
W 2006 kręcono tu zdjęcia do spektaklu "Zwierzoczłekoupiór", a w 2007 do filmu Deklaracja nieśmiertelności.
W 2001 rodzina Potockich podjęła starania o zwrot nieruchomości, argumentując, że majątek nie powinien podlegać reformie rolnej, gdyż w pałacu nie prowadzono działalności rolniczej. W 2004 ówczesny wojewoda małopolski stwierdził w drodze decyzji administracyjnej, że majątek jednak jej podlegał. Od tego rozstrzygnięcia rodzina Potockich odwołała się do ministra rolnictwa. Ten uchylił skarżoną decyzję i przekazał sprawę wojewodzie do ponownego rozpatrzenia. W 2008 wojewoda małopolski Jerzy Miller orzekł, że majątek Potockich nie powinien podlegać dekretowi, a zatem powinien zostać zwrócony; jego decyzję podtrzymał minister rolnictwa. Decyzja ta została zaskarżona do Naczelnego Sądu Administracyjnego, który w 2013 roku potwierdził roszczenia spadkobierców.
Budynek w 1956 r. aktem Kl.V-111/9/56 został wpisany do rejestru zabytków nieruchomych.

</doc>
<doc id="1279322" url="https://pl.wikipedia.org/wiki?curid=1279322" title="Flaga Republiki Genui">
Flaga Republiki Genui



</doc>
<doc id="1279323" url="https://pl.wikipedia.org/wiki?curid=1279323" title="Linnusitamaa">
Linnusitamaa

Linnusitamaa (dosł. "wyspa ptasich odchodów") - niezamieszkana wyspa w Estonii w pobliżu wyspy Sarema. Cała wyspa objęta jest ochroną i należy do rezerwatu Abruka looduskaitseala.

</doc>
<doc id="1279325" url="https://pl.wikipedia.org/wiki?curid=1279325" title="Szałot">
Szałot

Szałot – śląska sałatka. Przyrządzana z pokrojonych w kostkę: ziemniaków ugotowanych w łupinach, jajek na twardo, ogórków kiszonych, cebuli oraz dodatków mięsnych jak np. solone filety śledziowe, kiełbasa, pokrojony a następnie wysmażony na patelni wędzony boczek i wędzona słonina. Stosowane przyprawy to: musztarda, sól i pieprz czarny. Sałatkę tę podaje się z pieczywem.
21 sierpnia 2006 produkt o nazwie „Szałot śląski (sałatka śledziowa)” został wpisany na "Listę produktów tradycyjnych" Ministerstwa Rolnictwa i Rozwoju Wsi w kategorii „Gotowe dania i potrawy w województwie śląskim”. Według oficjalnej specyfikacji, w skład tej sałatki wchodzą m.in. gotowane ziemniaki, kiszone ogórki, cebula, (pokrojony w paski) śledź oraz wysmażony wędzony boczek”. W smaku zaś sałatka jest „pikantna, przebija smak śledzia, wyczuwalny posmak wędzonego boczku”. Szałot śląski był dawniej potrawą odświętną, z biegiem czasu stał się częścią codziennego jadłospisu. Uwaga: „szałotem śląskim” nazywany bywa też inny produkt – sałatka „Kartoffelsalat” wpisana na "Listę produktów tradycyjnych" w kategorii „Gotowe dania i potrawy w województwie opolskim”.
Inne szałoty.
Elżbieta Łabońska w swojej "Śląskiej kucharce doskonałej" oprócz szałotu śledziowego wymienia także „szałot z białej kapusty” (podawana na ciepło lub zimno potrawa z gotowanej kapusty, wytopionego smażonego boczku i cebuli, niezawierająca ziemniaków), „szałot kartoflany z boczkiem wędzonym i ogórkiem kiszonym” (sałatka z gotowanych ziemniaków, ogórków kiszonych, stopionego wędzonego boczku wraz ze skwarkami i cebuli) i „szałot z fasolą”.
Marek Szołtysek wymienia cztery rodzaje szałotów, w tym bardzo popularny szałot z majonezem, czyli po prostu sałatkę ziemniaczano-jarzynową, w skład której wchodzą: ziemniaki, marchewka, seler, pietruszka, ogórki kiszone, groszek konserwowy, majonez i czasami ugotowane jajka.

</doc>
<doc id="1279327" url="https://pl.wikipedia.org/wiki?curid=1279327" title="Paul Chomedey de Maissonneuve">
Paul Chomedey de Maissonneuve

Paul Chomedey de Maisonneuve (ur. 15 lutego 1612 w Neuville-sur-Vanne, zm. 9 września 1676 w Paryżu) – francuski żołnierz, założyciel Montrealu.

</doc>
<doc id="1279328" url="https://pl.wikipedia.org/wiki?curid=1279328" title="Lili Ivanova">
Lili Ivanova



</doc>
<doc id="1279329" url="https://pl.wikipedia.org/wiki?curid=1279329" title="Flaga Genui">
Flaga Genui

Flaga Genui (posługiwały się nią Republika Genui istniejąca od XI do XVIII wieku i miasto Genua – do dziś) to krzyż świętego Jerzego identyczny jaki posiada flaga Anglii – czerwony krzyż na białym tle. 
Anglia i City of London zaadaptowały flagę Genui w roku 1190, by móc korzystać z tych samych przywilejów, jakimi cieszyła się potężna wówczas genueńska flota handlowa.

</doc>
<doc id="1279331" url="https://pl.wikipedia.org/wiki?curid=1279331" title="ECM Prague Open 2008">
ECM Prague Open 2008

Tenisowy turniej WTA ECM Prague Open 2008 odbył się w dniach 26 kwietnia - 4 maja w czeskiej Pradze na kortach ziemnych. Pula nagród wyniosłą 145 000 dolarów amerykańskich.

</doc>
<doc id="1279332" url="https://pl.wikipedia.org/wiki?curid=1279332" title="Vesselina Kasarova">
Vesselina Kasarova



</doc>
<doc id="1279334" url="https://pl.wikipedia.org/wiki?curid=1279334" title="Krzyż Św. Jerzego">
Krzyż Św. Jerzego



</doc>
<doc id="1279336" url="https://pl.wikipedia.org/wiki?curid=1279336" title="Strelitziaceae">
Strelitziaceae



</doc>
<doc id="1279338" url="https://pl.wikipedia.org/wiki?curid=1279338" title="Diego de Siloé">
Diego de Siloé

Diego de Siloé (ur. ok. 1490 w Burgos, zm. 22 października 1563 w Granadzie) – hiszpański architekt i rzeźbiarz renesansowy. Jeden z najbardziej znaczących artystów swego czasu w Hiszpanii. Większość jego dzieł znajduje się w Andaluzji.

</doc>
<doc id="1279343" url="https://pl.wikipedia.org/wiki?curid=1279343" title="Christo Javacheff">
Christo Javacheff



</doc>
<doc id="1279344" url="https://pl.wikipedia.org/wiki?curid=1279344" title="Grand Prix de SAR La Princesse Lalla Meryem 2008">
Grand Prix de SAR La Princesse Lalla Meryem 2008

Tenisowy turniej WTA Grand Prix de SAR La Princesse Lalla Meryem 2008 odbył się w dniach 26 kwietnia - 4 maja w marokańskim Fez na kortach ziemnych. Pula nagród wyniosła 145 000 dolarów amerykańskich.

</doc>
<doc id="1279348" url="https://pl.wikipedia.org/wiki?curid=1279348" title="Alpinia galanga">
Alpinia galanga



</doc>
<doc id="1279350" url="https://pl.wikipedia.org/wiki?curid=1279350" title="Sylvia Saint">
Sylvia Saint



</doc>
<doc id="1279351" url="https://pl.wikipedia.org/wiki?curid=1279351" title="Silvie Tomčalová">
Silvie Tomčalová



</doc>
<doc id="1279352" url="https://pl.wikipedia.org/wiki?curid=1279352" title="Asparagus falcatus">
Asparagus falcatus



</doc>
<doc id="1279353" url="https://pl.wikipedia.org/wiki?curid=1279353" title="Silvie Tomcalova">
Silvie Tomcalova



</doc>
<doc id="1279355" url="https://pl.wikipedia.org/wiki?curid=1279355" title="Ryszard Andrzejak">
Ryszard Andrzejak

Ryszard Walenty Andrzejak (ur. 25 października 1950 w Oleśnicy) – lekarz, profesor zwyczajny nauk medycznych specjalizujący się w chorobach wewnętrznych. Były rektor Akademii Medycznej we Wrocławiu. Kierownik Katedry i Kliniki Chorób Wewnętrznych, Zawodowych i Nadciśnienia Tętniczego Akademii Medycznej we Wrocławiu.
Praca naukowa.
W latach 1999-2005 prorektor ds. klinicznych Akademii Medycznej we Wrocławiu. Na tej uczelni otrzymał dyplom w 1974, a pięć lat później tytuł doktora. Od 1993 roku doktor habilitowany. Kierował Katedrą i Kliniką Chorób Wewnętrznych i Zawodowych (1996) Od 1997 profesor nadzwyczajny, pięć lat później profesor zwyczajny. Promotor piętnastu prac doktorskich i dwóch habilitacyjnych. Opublikował 213 prac, z czego 61 za granicą.
Oskarżenie o plagiat.
W 2008 roku uczelniana Solidarność 80 zarzuciła Ryszardowi Andrzejakowi popełnienie plagiatu rozprawy habilitacyjnej. Miał on przepisać dużą część swojej pracy z tekstów prof. Witolda Zatońskiego i dr hab. Jolanty Antonowicz-Juchniewicz. W 2008 roku Centralna Komisja do Spraw Stopni i Tytułów nakazała wznowienie procedury habilitacyjnej i powołanie trzech recenzentów do ponownej oceny pracy. Ponieważ uczelnia odwlekała zbadanie sprawy swojego rektora, nie powołując trzeciego recenzenta, we wrześniu 2010 r. komisja odebrała wydziałowi lekarskiemu na trzy lata uprawnienia do nadawania habilitacji i prowadzenia procedur profesorskich. Na polecenie Ministerstwa Zdrowia sprawa plagiatu była rozpatrywana przez Radę Wydziału Lekarskiego Collegium Medicum Uniwersytetu Jagiellońskiego w Krakowie. 17 listopada 2011 roku Rada uznała Ryszarda Andrzejaka za winnego popełnienia plagiatu.
Próby odwołania ze stanowiska rektora i dymisja.
27 października 2010 r. minister zdrowia Ewa Kopacz zawiesiła Andrzejaka w pełnieniu funkcji rektora i złożyła wniosek o odwołanie go ze stanowiska na podstawie jednoznacznej opinii Zespołu ds. Etyki w Nauce przy Ministerstwie Nauki i Szkolnictwa Wyższego. 5 listopada Senat uczelni wniosek poparł stosunkiem głosów 18:11 przy czterech głosach wstrzymujących się. Rozstrzygnięcie miało nastąpić na zebraniu Kolegium Elektorów uczelni, które odbyło się 28 listopada 2010; tam jednak wniosek o odwołanie Andrzejaka przepadł. Do odwołania potrzebna jest zgoda 75% elektorów, czyli 44 osób, podczas gdy za jego usunięciem zagłosowało 37 osób (19 przeciw, 2 wstrzymały się od głosu). Zarówno sam zainteresowany, jak i p.o. rektora prof. Marek Ziętek uznali wynik za wiążący. 29 listopada Ministerstwo Zdrowia uznało jednak, że głosowanie nie było ważne, ponieważ statutowy skład kolegium liczy 112 osób, a do głosowania wymagana jest obecność co najmniej dwóch trzecich tego składu (77). Podtrzymana została więc decyzja o zawieszeniu Andrzejaka w pełnieniu funkcji do czasu uzupełnienia kolegium. Kolejne głosowanie odbyło się po wyborach uzupełniających do Uczelnianego Kolegium Elektorów. W jego skład weszło 95 elektorów, ponieważ nie udało się obsadzić wszystkich miejsc w Kolegium. W głosowaniu wniosek o odwołanie poparło 67 elektorów, jeden się wstrzymał, jeden głos był nieważny. Wymagana do odwołania większość wynosiła 71 głosów. Po kolejnym głosowaniu rektor ogłosił, że od 12 marca będzie przebywać na urlopie aż do czasu wyjaśnienia kwestii plagiatu. Na zastępcę na czas nieobecności wyznaczył prof. Jerzego Rudnickiego, prorektora ds. klinicznych. Wywołało to niezadowolenie wśród części kadry, ponieważ zgodnie ze statutem uczelni zastępcą automatycznie zostać powinien prof. Marek Ziętek, prorektor ds. nauki. Część elektorów rozpoczęła zbieranie głosów pod wnioskiem o ponowne głosowanie nad odwołaniem rektora. Głosowanie było planowane w marcu. Konflikt w kolegium rektorskim narastał ponieważ Ministerstwo Zdrowia nakazało przekazanie obowiązków Markowi Ziętkowi, który był nieprzychylny dalszemu pozostawaniu na stanowisku przez Andrzejaka. Powstała przy tym sytuacja patowa, gdyż pomimo zapewnień Rektor nie udał się oficjalnie na urlop ani nie złożył odpowiednich pełnomocnictw dla pełniącego obowiązki. Sytuacja na uczelni była o tyle skomplikowana, że nie było osoby odpowiedzialnej za podejmowane kluczowe dla Akademii decyzje, w związku z czym uchwały z apelem do rektora i jego zastępców o podanie się do dymisji przyjęły trzy wydziały: Lekarski, Lekarski Kształcenia Podyplomowego oraz Nauk o Zdrowiu. Do złożenia rezygnacji namawiano rektora także podczas obrad senatu z udziałem wiceministra zdrowia Andrzeja Włodarczyka. W konflikt po raz kolejny włączyło się Ministerstwo wymuszając podczas negocjacji ustąpienie prof. Andrzejaka ze stanowiska, ale także złożenie przez prorektora Ziętka dymisji oraz deklaracji, że nie będzie startował w wyborach na rektora Akademii Medycznej. Ostatecznie 21 kwietnia 2011 Ryszard Andrzejak wyraził gotowość podania się do dymisji, a 22 kwietnia 2011 Marek Ziętek złożył rezygnację z pełnienia funkcji prorektora ds. nauki.

</doc>
<doc id="1279357" url="https://pl.wikipedia.org/wiki?curid=1279357" title="Vesna Citaković">
Vesna Citaković



</doc>
<doc id="1279358" url="https://pl.wikipedia.org/wiki?curid=1279358" title="Vesna Čitaković-Đurisić">
Vesna Čitaković-Đurisić



</doc>
<doc id="1279359" url="https://pl.wikipedia.org/wiki?curid=1279359" title="Nierezydent">
Nierezydent

Nierezydentami w rozumieniu art. 2 ust. 1 pkt 2 lit. a) ustawy z dnia 27 lipca 2002 r. Prawo dewizowe, są osoby fizyczne mające miejsce zamieszkania za granicą oraz osoby prawne mające siedzibę za granicą, a także inne podmioty mające siedzibę za granicą, posiadające zdolność zaciągania zobowiązań i nabywania praw we własnym imieniu; nierezydentami są również znajdujące się za granicą oddziały, przedstawicielstwa i przedsiębiorstwa utworzone przez rezydentów.

</doc>
<doc id="1279363" url="https://pl.wikipedia.org/wiki?curid=1279363" title="Giglio">
Giglio



</doc>
<doc id="1279364" url="https://pl.wikipedia.org/wiki?curid=1279364" title="Rezydent (prawo)">
Rezydent (prawo)

Rezydentami w rozumieniu art. 2 ust. 1 pkt 1 lit. a ustawy z dnia 27 lipca 2002 r. Prawo dewizowe, są osoby fizyczne mające miejsce zamieszkania w kraju oraz osoby prawne mające siedzibę w kraju, a także inne podmioty mające siedzibę w kraju, posiadające zdolność zaciągania zobowiązań i nabywania praw we własnym imieniu; rezydentami są również znajdujące się w kraju oddziały, przedstawicielstwa i przedsiębiorstwa utworzone przez nierezydentów.

</doc>
<doc id="1279365" url="https://pl.wikipedia.org/wiki?curid=1279365" title="Asparagus sierpowaty">
Asparagus sierpowaty



</doc>
<doc id="1279366" url="https://pl.wikipedia.org/wiki?curid=1279366" title="Order Zasługi Saary">
Order Zasługi Saary

Order Zasługi Saary (niem. "Der Saarländische Verdienstorden") – odznaczenie za zasługi, nadawane przez kraj związkowy RFN Saarę.
Historia.
Order został ustanowiony 10 grudnia 1974 roku przez rząd krajowy landu Saary jako nagroda za wybitne zasługi dla kraju i jego ludności. W przeciwieństwie do wszystkich innych orderów niemieckich państw związkowych nie ustalono dopuszczalnej liczby żyjących posiadaczy odznaczenia. Od chwili ustanowienia orderu do roku 2007 odznaczono nim 366 osób (330 mężczyzn i 36 kobiet). Order jest nadawany przez prezesa krajowej Rady Ministrów na wniosek prezesa landtagu lub ministrów poszczególnych resortów, ale nie przysługuje premierowi z racji urzędu, co ma miejsce w przypadku większości orderów innych państw związkowych.
Insygnium.
Oznaka jednoklasowego orderu to emaliowany na niebiesko ze srebrnym obramowaniem krzyż maltański bez kulek na zakończeniach ramion, o wymiarach 55 x 55 mm. Medalion awersu ukazuje srebrny, nieemaliowany herb Saary, otoczony srebrnym wieńcem z liści dębowych. Order jest noszony na agrafie na lewej piersi, a więc rewers jest srebrny, nieemaliowany i bez jakichkolwiek napisów. Jako jedyne odznaczenie niemieckich krajów związkowych Order Zasługi Saary nie posiada ustawowo określonej wstęgi, pozbawiona jej jest także miniaturka orderu.

</doc>
<doc id="1279367" url="https://pl.wikipedia.org/wiki?curid=1279367" title="Client/Server Runtime Subsystem">
Client/Server Runtime Subsystem

Client/Server Runtime Subsystem (w skrócie ) – komponent rodziny systemów operacyjnych Windows NT. Obsługuje stronę przestrzeni użytkownika dla podsystemu Win32 i jest elementem Windows NT 3.1 oraz nowszych wersji systemu Windows. Ponieważ większość operacji podsystemu Win32 została przeniesiona do sterowników trybu jądra, w Windows NT 4.0 i późniejszych CSRSS obsługuje głównie konsolę Win32 oraz wyłączanie graficznego interfejsu użytkownika (GUI). Jest krytycznym elementem systemu; dlatego też jego zabicie skutkuje błędem systemu i pokazaniem niebieskiego ekranu. W normalnych warunkach nie da się zabić tego procesu poleceniem "taskkill" czy za pomocą Menedżera zadań, chociaż jest to możliwe w systemie Windows Vista przy użyciu Menedżera zadań uruchomionego w trybie administratora. Natomiast w systemach Windows 7 i nowszych przy próbie zakończenia tego procesu Menedżer zadań ostrzega użytkownika, że zakończenie tego procesu spowoduje awarię systemu i utratę niezapisanych danych i monituje, czy na pewno chce zakończyć ten proces. W Windows NT 4.0 wyłączanie CSRSS przy niedziałającym Session Manager Subsystem (SMSS) nie spowoduje crashu systemu. Jednakże w systemie Windows XP zabicie CSRSS przy braku nadzoru ze strony SMSS spowoduje awarię systemu ze względu na krytyczny bit znajdujący się w pamięci RAM.
Historia.
W serii systemów Windows NT 3.x komponent Graphics Device Interface znajdował się wewnątrz CSRSS, który został przesunięty do trybu jądra w Windows NT 4.0 celem zwiększenia wydajności graficznej. Proces rozruchu systemu Windows uległ znaczącej zmianie począwszy od wersji Vista. W Windows Vista oraz Windows 7 uruchamiane są dwie instancje csrss.exe.
Szczegóły techniczne.
CSRSS działa jako usługa systemowa w trybie użytkownika. W chwili gdy proces w trybie użytkownika wywołuje funkcję związaną z oknami konsoli wiersza poleceń, tworzeniem procesów/wątków lub wsparcia biblioteki Win32 (kernel32.dll, user32.dll i gdi32.dll) zamiast wywołania systemowego wysyłają wywołanie między-procesowe do procesu CSRSS, który wykonuje większość pracy bez naruszania jądra. Menedżer okien i usługi GDI obsługiwane są przez sterownik trybu jądra (win32k.sys).
CSRSS wywoływany jest razem z przez smss.exe przy rozruchu systemu Windows. Jeżeli któryś z tych plików jest uszkodzony lub niedostępny, SMSS każe jądru zakończyć proces uruchamiania się systemu i wyświetlić niebieski ekran śmierci. Związany z tym kod błędu ma oznaczenie .
W Windows 7 i późniejszych, zamiast rysować okna konsoli, CSRSS uruchamia podproces celem tworzenia okien konsoli dla programów interfejsu tekstowego z uprawnieniami użytkownika.
Fałszywe alarmy wirusowe.
Istnieją liczne fałszywe alarmy wirusowe, twierdzące iż csrss.exe jest złośliwym oprogramowaniem i powinno zostać usunięte celem ochrony systemu przed uszkodzeniem; jest to nieprawdą, jako że usunięcie lub zabicie procesu csrss.exe spowoduje wystąpienie kernel panic.
Ponadto fałszywa pomoc techniczna podszywająca się pod pracowników firmy Microsoft wykorzystuje csrss.exe jako „dowód” na infekcję wirusową, przekonując oszukiwanego użytkownika do zakupu ich fałszywych programów ochronnych do jego usunięcia.

</doc>
<doc id="1279368" url="https://pl.wikipedia.org/wiki?curid=1279368" title="Marinos z Tyru">
Marinos z Tyru

Marinos z Tyru (zm. II wiek n.e.) – starożytny geograf, cytowany przez Al-Masudiego, a przed nim przez Klaudiusza Ptolemeusza w "Geographike hyphegesis". Jako pierwszy określił położenie krajów i poszczególnych miejscowości według stopni długości i szerokości geograficznej. Dokładnie opisał północne wybrzeże Europy.

</doc>
<doc id="1279372" url="https://pl.wikipedia.org/wiki?curid=1279372" title="Oea">
Oea



</doc>
<doc id="1279378" url="https://pl.wikipedia.org/wiki?curid=1279378" title="Marinos">
Marinos



</doc>
<doc id="1279380" url="https://pl.wikipedia.org/wiki?curid=1279380" title="Katedra Limnologii Uniwersytetu Gdańskiego">
Katedra Limnologii Uniwersytetu Gdańskiego

Katedra Limnologii UG – jednostka organizacyjna Instytutu Geografii Uniwersytetu Gdańskiego, zajmująca się badaniami wód zbiorników śródlądowych (gr. "limno" - jezioro, staw oraz "logos" - nauka).
Historia.
Zakład Limnologii UG został utworzony 1 września 1993 r. W jego strukturę organizacyjną włączona została Stacja Limnologiczna w Borucinie, która stała się zamiejscową placówką terenową jednostki. Zespół, pod kierunkiem dr hab. Władysława Langego, prof. UG, pierwotnie tworzyła siedmioosobowa grupa geografów-hydrologów specjalizujących się w problematyce badań jeziornych. Jako jedyny w Polsce tego rodzaju zakład uniwersytecki w następnych latach prowadził badania na blisko 250 jeziorach polskich.
W roku 1997 w skład jednostki wchodziła Pracownia Kartografii i Fotointerpretacji, a liczba zatrudnionych osób wzrastała do 15. W roku 1998, utworzona została Katedra Limnologii.
Funkcję kierownika tych jednostek w latach 1993-2005 pełnił dr hab. Władysław Lange, prof. UG.
Przeprowadzona pod koniec 2005 roku restrukturyzacja Katedry Limnologii, związana ze śmiercią kierownika jednostki, spowodowała zatrudnienie 3 nowych pracowników oraz wydzielenie ze struktur Katedry niezależnej jednostki organizacyjnej; Zakładu Geografii Pojezierzy.
Obecnie w Katedrze Limnologii, w której skład wchodzi samodzielna Pracownia Kartografii, Teledetekcji i Systemów Informacji Geograficznej, zatrudnionych jest 8 pracowników; 1 ze stopniem doktora habilitowanego, 4 ze stopniem doktora oraz 3 ze stopniem magistra. Kierownikiem jednostki jest prof. UG dr hab. Elżbieta Bajkiewicz-Grabowska.

</doc>
<doc id="1279381" url="https://pl.wikipedia.org/wiki?curid=1279381" title="Nowe Miasto (Mińsk Mazowiecki)">
Nowe Miasto (Mińsk Mazowiecki)

Nowe Miasto - obszar funkcjonalno-przestrzenny w Mińsku Mazowieckim.
Charakterystyka.
Nowe Miasto jest północno-zachodnią częścią miasta obejmującą duży obszar, głównie zabudowy jednorodzinnej. Od obszaru Parkowa oddziela je ul. Boczna, od Centrum ul. Chełmońskiego i ul. Świętokrzyska, a od Zachodniej ul. Warszawska.
Na obszarze tym znajduje się szkoła podstawowa. Nieliczne bloki skoncentrowane są przy Targowisku Miejskim znajdującym się w obszarze Centrum.
Obszaru (ani pobliskiego targowiska) nie należy mylić z pojęciem Nowy Rynek. Jest ono historycznie zarezerwowane dla rynku na Sendomierzu.
Główne ulice to oprócz Bocznej - Nowy Świat i Warszawskie Przedmieście.
Historia.
Miasto-Ogród Mińsk zostało włączone do Mińska w 1937 roku. Mapa z tego roku ukazuje mniej więcej połowę obecnej zabudowy.
W latach 70' rozpoczęła działalność szkoła podstawowa nr 5.
W 1984 do miasta włączono między innymi część graniczącego z Nowym Miastem sołectwa Królewiec.

</doc>
<doc id="1279385" url="https://pl.wikipedia.org/wiki?curid=1279385" title="Szalwinek">
Szalwinek



</doc>
<doc id="1279387" url="https://pl.wikipedia.org/wiki?curid=1279387" title="Tronto">
Tronto

Tronto (starożytny łaciński "Truentus") – jedna z ważniejszych rzek Marchii Ankońskiej we Włoszech, która wyznacza jej naturalną południową granicę z Abruzją; długości ok. 115 km.
Przebieg rzeki.
Odcinek górny.
Źródła Tronto znajdują się w Lacjum w Apeninach w łańcuchu zwanym Monti della Laga (dokładnie z masywu Monte della Laghetta – 2369 m n.p.m.), między Monte Gorzano (2458 m) i Monte di Mezzo (2136 m). W górnym biegu Tronto nazywana jest Pinto. Rzeka spływa w kierunku północnym przez Amatrice w prowincji Rieti. W okolicy miasta do Pinto uchodzi strumień Torrente Neia, mający długość 7,5 km.
Po dopłynięciu do Marchii Pinto zmienia nazwę na Tronto. Raptownie zmienia kierunek z północnego na wschodni. Przepływa przez Arquatę del Tronto i Acquasantę Terme. Tutaj uchodzi do niej strumień Fluvione.
Następnie rzeka przepływa przez Ascoli Piceno, gdzie od prawej strony uchodzi do niej główny jej dopływ Torrente Castellano (długości ponad 40 km, wypływający również z Monti della Laga, mianowicie z Cima Lepri – 2455 m). Za miastem wody Tronto zasila sporych rozmiarów strumień Chiaro.
Odcinek dolny.
Za Ascoli Piceno rzeka traci na wartkości. Wzdłuż Tronto przebiega autostrada Ascoli-San Benedetto del Tronto. Bieg Tronto wyznacza również naturalną granicę pomiędzy Marchią na północy (Prowincja Ascoli Piceno) i Abruzją na południu (Prowincja Teramo). Od tego momentu, poza mizernym strumieniem Fiobbo, rzeka nie jest już zasilana przez żaden dopływ. Ujście Tronto znajduje się nad Morzem Adriatyckim pomiędzy miejscowościami Porto d'Ascoli w gminie San Benedetto del Tronto i Martinsicuro w prowincji Teramo.
Aspekty hydrologiczne.
Tronto jest jedną z największych rzek Marchii Ankońskiej ze swoim natężeniem przepływu wynoszącym u ujścia 17 m³/s.
Znaczne przybory notowane są w okresie jesiennych deszczy.
Historia.
W swoim dolnym biegu Tronto stanowiło przez wieki naturalną granicę pomiędzy Państwem Kościelnym na północy i Królestwem Neapolu/Królestwem Obojga Sycylii na południu. W czasach Republiki Włoskiej oddziela Marchię od Abruzji.

</doc>
<doc id="1279388" url="https://pl.wikipedia.org/wiki?curid=1279388" title="Pałac Wyszomirskich">
Pałac Wyszomirskich

Pałac Wyszomirskich w Stoku Lackim-Folwarku – zabytkowy neorenesansowy pałac w Stoku Lackim-Folwarku, wzniesiony w roku 1875 przez Bolesława Podczaszyńskiego dla Józefa Wyszomirskiego.
Pałac wzniesiono częściowo na sklepionych krzyżowo piwnicach pozostałych po istniejącym poprzednio w tym miejscu drewnianym dworze, należącym w I połowie XIX wieku do Rostworowskich. Z tego też okresu pochodzi zabytkowy park, którego pierwotna powierzchnia wynosiła 4 hektary. W 1858 roku majątek nabyli Wyszomirscy – wówczas to zburzono pozostałości dawnego dworu i podjęto decyzję o zbudowaniu nowego pałacu; zaangażowany w tym celu został znakomity architekt – Bolesław Podczaszyński, specjalizujący się w projektowaniu dworów i pałaców. Pałac wzniesiono na planie wydłużonego prostokąta z wysuniętym portykiem dźwigającym taras. Elewacje krótszych boków pałacu wzbogacono o wykusze i tympanony. Po śmierci Józefa Wyszomirskiego majątek został zlicytowany, do czego doprowadziły długi, lecz przede wszystkim niezgoda wśród spadkobierców. Założenie parkowo-pałacowe, zmieniając właścicieli, ulegało postępującej dewastacji i rujnacji, na skutek której zostało w końcu przejęte przez siedlecki magistrat. Odtąd budynek pałacu służył celom publicznym. Mieścił się tu m.in. Szpital Zakaźny (1919–1920) i Dom Starców (1927–1928). Po wojnie mieściła się tu Szkoła Podstawowa (1945–1950), a następnie Państwowy Dom Dziecka (1950–1983), zaś teraz Specjalny Ośrodek Społeczno-Wychowawczy w Stoku Lackim. Pałac zachował się w nienaruszonym stanie, natomiast park poważnie ucierpiał, szczególnie w czasie II wojny światowej – obecnie z 4 hektarów pozostało zaledwie 1,5 hektara. Jeszcze w latach osiemdziesiątych, zachowany był układ alej parkowych, i wiele wspaniałych jesionów, topoli, akacji, oraz modrzewi. Obecnie trwają prace, odtwarzające park.

</doc>
<doc id="1279389" url="https://pl.wikipedia.org/wiki?curid=1279389" title="Acorus gramineus">
Acorus gramineus



</doc>
<doc id="1279391" url="https://pl.wikipedia.org/wiki?curid=1279391" title="Czerwone koszary w Stargardzie">
Czerwone koszary w Stargardzie

Czerwone koszary – położone u zbiegu ul. 11 Listopada i Zwycięzców w Stargardzie, są zespołem koszarowym w garnizonie Stargard Szczeciński.
Kompleks trzech budynków wzniesiony został w latach 1881–1884 z przeznaczeniem dla 9 Kołobrzeskiego Pułku Grenadierów Hrabiego Gneisenaua. Budynki wykonane z czerwonej cegły (stąd też nazwa) zdobione blankami.
W czasie II wojny światowej budynki, mimo że były "stricte" wojskowe, właściwie nie poniosły strat.
W PRL stacjonowały tu m.in.:
Obecnie w koszarach stacjonuje 2 Stargardzki Batalion Saperów.

</doc>
<doc id="1279393" url="https://pl.wikipedia.org/wiki?curid=1279393" title="Ferdinando Spinola">
Ferdinando Spinola

 
Ferdinando Spinola di Gherardo (ur. 1694; zm. 1773) - polityk genueński.
Pochodził z najbogatszego rodu Republiki Genueńskiej.
Przez krótki okres 1773 (7-19 stycznia) roku pełnił urząd doży Genui, lecz ponieważ w chwili wyboru na to stanowisko miał już 79 lat, zrezygnował.

</doc>
<doc id="1279394" url="https://pl.wikipedia.org/wiki?curid=1279394" title="Chór Astrolabium">
Chór Astrolabium

Chór Astrolabium – prowadzi działalność artystyczną od 1999 roku. Zdobywca Złotej Lutni i Grand Prix "Musica Sacra a Roma" festiwalu Interkultur, wyróżniony Medalem „Thorunium”. Zespół tworzy około 40 osób zajmujących się muzyką zawodowo bądź z zamiłowania. Od początku istnienia zespołu batutę dzierży dr hab. Kinga Litowska.
Historia.
Na początku próby chóru odbywały się w toruńskim oddziale Caritas. Od lipca 2001 roku do września 2003 roku zespół prowadził działalność artystyczną pod patronatem kościoła akademickiego ojców Jezuitów w Toruniu, od września 2003 roku do grudnia 2011 roku – Wyższej Szkoły Bankowej w Toruniu.
Współpraca.
Zespół konsultuje interpretację utworów Miłosza Bembinowa z samym kompozytorem. Owocem współpracy Chóru z Bembinowem jest płyta "Astrolabium Sings Bembinow" wydawnictwa Sarton.
Chór wraz z Toruńską Orkiestrą Symfoniczną jest wykonawcą utworu Cosmopolis Krzesimira Dębskiego, którego nagranie jest częścią projekcji multimedialnych z udziałem światła, dźwięku i wody przy fontannie Cosmopolis w Toruniu.

</doc>
<doc id="1279398" url="https://pl.wikipedia.org/wiki?curid=1279398" title="PGWAR">
PGWAR



</doc>
<doc id="1279400" url="https://pl.wikipedia.org/wiki?curid=1279400" title="Mirosław Azembski">
Mirosław Azembski

Mirosław Azembski (ur. 3 maja 1923 w Warszawie, zm. 27 maja 1988 tamże) – polski reportażysta, dziennikarz i publicysta.
Życiorys.
Autor reportaży krajowych i zagranicznych oraz tekstów publicystycznych. Studiował na Wydziale Prawa Uniwersytetu Warszawskiego, ukończył kurs dziennikarstwa Związku Zawodowego Dziennikarzy RP (późniejsze Stowarzyszenie Dziennikarzy Polskich). W latach 1946-1947 pracował w Przedsiębiorstwie Handlu Zagranicznego Varimpex. Od 1947 do 1952 w Polskiej Agencji Prasowej, gdzie specjalizował się w tematyce krajowej (był m.in. sprawozdawcą sądowym). Od lutego 1952 do 1960 był członkiem redakcji tygodnika „Świat”, pracując w sekretariacie redakcji i dziale reportażu krajowego (od grudnia 1956 był jego kierownikiem). W latach 1960-1962 publikował w dziale polityki wewnętrznej Agencji Robotniczej. Od 1962 do 1976 w Zespole Programu Telewizyjnego Komitetu ds. Radia i Telewizji, m.in. w latach 1967-1971 korepondent Polskiego Radia i Telewizji w Paryżu. W latach 1976-1977 kierownik działu zagranicznego w „Głosie Pracy”. Od 1977 do 1985 kierownik działu zagranicznego „Expressu Wieczornego”. Od 1985 na emeryturze.
Członek Związku Zawodowego Dziennikarzy RP, Stowarzyszenia Dziennikarzy Polskich (1951-1982), Stowarzyszenia Dziennikarzy PRL, ZAiKSu, PZPR (1956-1988).
Odznaczenia, nagrody i wyróżnienia: „Medal 25-lecia SDP”, Złoty Krzyż Zasługi, Krzyż Kawalerski Orderu Odrodzenia Polski, Medal 40-lecia Polski Ludowej.
Jego pierwsza żona, Alina Azembska, była m.in. redaktorem naczelnym miesięcznika „Morze”. Syn Robert (ur. 1964) jest dziennikarzem ekonomiczno-finansowym.

</doc>
<doc id="1279401" url="https://pl.wikipedia.org/wiki?curid=1279401" title="Mistrzostwa Świata w Hokeju na Lodzie 2008 (II Dywizja)">
Mistrzostwa Świata w Hokeju na Lodzie 2008 (II Dywizja)

Mistrzostwa Świata w Hokeju na Lodzie II dywizji 2008 odbyły się w dwóch państwach: Rumunii (Miercurea-Ciuc) oraz w Australii (Newcastle). Zawody odbyły się w dniach 7 – 13 kwietnia. Był to 12. turniej o awans do II dywizji mistrzostw świata (wcześniej grupy C).
W tej części mistrzostw uczestniczyło 12 drużyn, które podzielono na dwie grupy, w których rozgrywały mecze systemem każdy z każdym. Najlepsze drużyny awansowały do I dywizji. Najgorsze spadły do III dywizji.
Hale, w których odbyły się zawody to:
Grupa A.
Tabela.
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów"
Grupa B.
Tabela.
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów"

</doc>
<doc id="1279403" url="https://pl.wikipedia.org/wiki?curid=1279403" title="Stare Miasto (Mińsk Mazowiecki)">
Stare Miasto (Mińsk Mazowiecki)



</doc>
<doc id="1279407" url="https://pl.wikipedia.org/wiki?curid=1279407" title="Przyjaciel Bob">
Przyjaciel Bob

 – japoński serial animowany wyprodukowany przez Tatsunoko Production.
Fabuła.
Serial opowiada o dżinie, wywołanym z butelki poprzez kichnięcie. Dżin Bob spełnia każde życzenie małego chłopca, ale sprowadza tym sporo kłopotów.
Wersja polska.
Serial był emitowany w Bajkowym kinie TVN z polskim dubbingiem. Wersję polską przygotowało studio Master Film (wersja amerykańska).

</doc>
<doc id="1279408" url="https://pl.wikipedia.org/wiki?curid=1279408" title="Michał Kaczmarek (siatkarz)">
Michał Kaczmarek (siatkarz)

Michał Kaczmarek (ur. 26 grudnia 1984 roku w Pucku) – siatkarz, grający na pozycji środkowego.
Karierę w Polskiej Lidze Siatkówki rozpoczął w sezonie 2003/2004, kiedy to został przeniesiony do pierwszej drużyny Ivett Jastrzębie Borynia. Mimo że nie rozegrał ani jednego meczu, został mistrzem Polski. W kolejnym sezonie wypożyczony został do AZS-u PWSZ Nysa. W sezonie 2004/2005 rozegrał w PLS-ie 22 mecze. Po sezonie przeszedł do Asseco Resovii Rzeszów, w której grał do zakończenia sezonu 2008/2009. Od sezonu 2009/2010 reprezentował barwy radomskiego Jadar Sport S.A..
Kaczmarek ma za sobą występy w reprezentacji Polski. W 2003 roku zdobył tytuł mistrza świata juniorów. Ma za sobą także występy w kadrze B reprezentacji Polski, prowadzonej przez Krzysztofa Felczaka.
Sukcesy klubowe.
Mistrzostwo Polski:
Mistrzostwo I ligi:
Sukcesy reprezentacyjne.
Mistrzostwa Europy Kadetów: 
Mistrzostwa Świata Juniorów:

</doc>
<doc id="1279409" url="https://pl.wikipedia.org/wiki?curid=1279409" title="Black Messiah">
Black Messiah

Black Messiah – niemiecka grupa muzyczna wykonująca muzykę viking/black/pagan i folkmetalową. Została założona w 1994 roku. Teksty Black Messiah dotyczą bitew i mitologii teutońskiej. Grupa brała udział w festiwalu Ultima Ratio w Krefeld w 2006 roku z grupami m.in. Menhir, Odroerir i Riger oraz w festiwalu Cernunnos Pagan Fest w 2008 roku.

</doc>
<doc id="1279414" url="https://pl.wikipedia.org/wiki?curid=1279414" title="Ivana Djerisilo">
Ivana Djerisilo



</doc>
<doc id="1279417" url="https://pl.wikipedia.org/wiki?curid=1279417" title="Giovanni Battista Cambiaso">
Giovanni Battista Cambiaso

Giovanni Battista Cambiaso (1711-1772) polityk genueński. Od 16 kwietnia 1771 do 23 grudnia 1773 roku doża Genui.
Otrzymał nowoczesną i znakomitą edukację, uzupełnioną podróżami edukacyjnymi do Francji i Anglii, po powrocie zajął się polityką. W 1746 roku bronił miasta Savona przed wojskami Piemontu, zarówno siłami regularnej armii liniowej, jak i z użyciem uzbrojonych obywateli i plebsu, atakujących wroga podczas marszu.
Po zakończeniu wojny wrócił do Genui, gdzie objął kilka stanowisk publicznych i udzielał się w życiu kulturalnym i artystycznym. Był członkiem liguryjskiego oddziału („kolonii”) Akademii Arkadyjskiej, używając pseudonimu: "Oronte". W 1751 roku w katedrze św. Wawrzyńca poślubił genueńską szlachciankę Marię Tomasinę Balbi, miał z nią 3 synów i 6 córek.
16 kwietnia 1771 roku Giovanni Cambiaso został wybrany na dożę Genui (otrzymał 276 głosów na 366). Pompatyczna koronacja miała miejsce 8 lutego 1772 roku. Arkadyjczycy uczcili koronacje swego druha sonetami i pieśniami okolicznościowymi. Bankiet inauguracyjny pochłonął oszałamiającą sumę 483 000 genueńskich lirów. Cambiaso odznaczył się promując ideę stworzenia drogi w dolinie Val Polcevera, nadającej się do przejazdu wozów i wagonów, by Sampierdarena połączyć z Novi. Droga miała przebiegać poprzek passo della Bocchetta, zastępując stare drogi na pagórkach (na takie drogi mówiono wówczas: mulattiere). Ukończoną drogę nazwano na jego cześć: "Camblasia”. Zapewne nie bez znaczenia dla jej wytyczenia był fakt, że droga ta mogła być i była używana także do łatwiejszych przejazdów między miastem a posiadłością Cambiaso w Val Polcevera (w tym dużej willi rodziny w Cremeno). Wiadomo też, że Cambiaso wykorzystywał swą pozycję finansowo (m.in. poprzez ulgi podatkowe). Jeszcze za jego życia uhonorowano go statuą w Palazzo Ducale. 23 grudnia 1772 Giovanni Battista Cambiaso zmarł nagle, podczas pełnienia swoich funkcji, mając 61 lat.

</doc>
<doc id="1279418" url="https://pl.wikipedia.org/wiki?curid=1279418" title="FC Yerevan">
FC Yerevan



</doc>
<doc id="1279419" url="https://pl.wikipedia.org/wiki?curid=1279419" title="Jan F. Lewandowski">
Jan F. Lewandowski

Jan Franciszek Lewandowski (ur. 9 października 1952 w Toszku. zm. 11 czerwca 2015 w Katowicach) – polski historyk, filmoznawca, dziennikarz i publicysta, nauczyciel akademicki, animator kultury, wydawca. Zajmował się historią Górnego Śląska i historią kina. Autor wielu publikacji książkowych.
Wykształcenie i praca naukowa.
W 1977 ukończył studia historyczne na Uniwersytecie Śląskim. W 2003 uzyskał na Wydziale Filologicznym Uniwersytetu Śląskiego stopień naukowy doktora nauk humanistycznych na podstawie rozprawy doktorskiej pt. „Obrazy historii. Śląsk w twórczości Kazimierza Kutza”.
Prowadził zajęcia z historii kina polskiego na studiach kulturoznawczych w Uniwersytecie Śląskim (1997–2000), pracował jako wykładowca Wyższej Szkoły Mechatroniki i Wyższej Szkoły Umiejętności Społecznych w Katowicach (na kierunkach dziennikarskich i kulturoznawczych).
Działalność filmowa.
Jako student Uniwersytetu Śląskiego doprowadził w 1972 do wznowienia działalności studenckiego Dyskusyjnego Klubu Filmowego „Kino-Oko” w Katowicach (założonego przez Antoniego Halora w 1961 roku). W DKF „Kino-Oko” odbył się w 1975 roku jeden z pierwszych w Polsce pokazów „Lotu nad kukułczym gniazdem” Miloša Formana, kopię dostarczyła Ambasada USA. W roku 1977 DKF „Kino Oko” zorganizował przegląd filmów Krzysztofa Kieślowskiego, głównie półkowników. Pokazano wówczas m.in. Murarza, Robotników 71 i Spokój. Dyskusja z udziałem reżysera trwała do późnej nocy, jej ślad znaleźć można w firmie Amator, gdzie spotkanie Filipa Mosza z autorytetami kina odbywa się w Katowicach, w klubie podobnym do „Kino-oka”
W latach 1972–1978 był prezesem DKF „Kino-Oko”, a następnie inicjatorem i współzałożycielem Śląskiego Towarzystwa Filmowego w Katowicach w 1981 roku, sekretarzem zarządu ŚTF w latach 1981–1988, prezesem ŚTF w latach 1988–1991. W latach 90. był przewodniczącym Społecznego Komitetu Stulecia Kina na Górnym Śląsku w Katowicach. Pełnił funkcję kierownika redakcji książki filmowej w wydawnictwie Videograf w Katowicach (1994–1997), w której wydał m.in. „Scenariusze śląskie” Kazimierza Kutza oraz „Moje dwa światy” Miloša Formana.
W latach 1997–2008 pracował w Instytucji Filmowej „Silesia Film” w Katowicach, od 1999 roku jako zastępca dyrektora ds. programowych. Pomysłodawca i założyciel Filmoteki Śląskiej (2000) i Centrum Sztuki Filmowej w Katowicach oraz inicjator przebudowy „Rialta” w formule wielofunkcyjnego kinoteatru.
Wystąpił w filmie HI WAY.
Praca dziennikarska.
Pracował w redakcjach „Dziennika Zachodniego” (1977–1980), „Panoramy” (1980–1981), tygodnika „Katolik” w Katowicach (1982–1990), założyciel i redaktor naczelny miesięcznika filmowego „Premiera” w Katowicach (w latach 1990–1993), redaktor naczelny miesięcznika „Kino” w Warszawie w 1994 roku, kierownik działu społeczno-historycznego miesięcznika „Śląsk” w Katowicach (w latach 1995–1999). Współpracownik m.in. „Poglądów”, „Filmu”, „Kina”, miesięcznika „Video Club” i „Gazety Wyborczej” w Katowicach. Ponadto współpraca z Polskim Radio Katowice w latach 1994–2004 (stałe audycje „Stuletnia kronika kina” i „Rozmowy o kinie”) oraz z Telewizją Katowice.
Założyciel i redaktor naczelny kwartalnika kulturalnego „Fabryka Silesia” wydawanego od 2012 roku przez Regionalny Ośrodek Kultury w Katowicach.
Miejsce pochówku.
16 czerwca 2015 został pochowany na Centralnym Cmentarzu Komunalnym w Katowicach przy ul. Murckowskiej.
Nagrody i wyróżnienia.
Nagroda im. Norberta Boronowskiego Śląskiego Towarzystwa Filmowego w 1986 roku. Laureat Nagrody Śląskiego Komitetu Kultury Niezależnej w 1988 roku. Nagroda Ruchu Autonomii Śląska im. ks. Augustina Weltzla „Górnośląski Tacyt” 2009 rok za biografię Wojciecha Korfantego. Drugie wydanie biografii Korfantego w serii „Biografie sławnych ludzi” PIW dostało nominację do Książki Historycznej 2013 Instytutu Pamięci Narodowej, Polskiego Radia i Telewizji Polskiej w Warszawie.

</doc>
<doc id="1279422" url="https://pl.wikipedia.org/wiki?curid=1279422" title="Marco Minnemann">
Marco Minnemann

Marco Minnemann (ur. 24 grudnia 1970 w Hanowerze) – niemiecki muzyk, kompozytor i multiinstrumentalista, znany głównie jako perkusista. Minnemann współpracował z takimi wykonawcami jak Paul Gilbert, Mike Keneally, Nina Hagen, Terry Bozzio, Chad Wackerman, Necrophagist, Kreator, Ephel Duath, Udo Lindenberg, H-Blockx, Gianna Nannini, Garry Willis czy The Kelly Family. Karierę rozpoczął w niemieckim zespole grającym crssover/ funk metal Freaky Fukin Weirdoz, z którym nagrał cztery albumy studyjne. W 2011 roku brał udział w przesłuchaniach na stanowisko perkusisty w amerykańskim zespole progmetalowym Dream Theater. W tym samym roku został współzałożycielem i członkiem grupy The Aristocrats, w którym występuje wraz z gitarzystą Guthrie Govanem oraz basistą Bryanem Bellerem. W latach 2011 i 2012 wziął udział w trasie koncertowej zespołu Stevena Wilsona promującej album "Grace For Drowning", podczas której 24 września 2012 roku w Meksyku został nagrany album na żywo pt. "Get All You Deserve" (wydany na 2CD, DVD i Blu-ray). W 2013 roku był członkiem składu zespołu Stevena Wilsona na albumie "The Raven That Refused to Sing (And Other Stories)" następnie udając się w trasę koncertową promującą tę płytę.
Minnemann gra na talerzach perkusyjnych firmy Zildjian oraz bębnach DW. Ponadto używa naciągów Evans i pałeczek Pro-Mark.

</doc>
<doc id="1279425" url="https://pl.wikipedia.org/wiki?curid=1279425" title="Dacia 1100">
Dacia 1100

Dacia 1100 – to pierwszy samochód jaki był produkowany w zakładach Dacia. Był licencyjną odmianą Renault 8. Posiadał umieszczony z tyłu, czterocylindrowy, chłodzony cieczą silnik o mocy 46 KM. Wyprodukowano 37 546 egzemplarzy.

</doc>
<doc id="1279431" url="https://pl.wikipedia.org/wiki?curid=1279431" title="Susan Cullen-Ward">
Susan Cullen-Ward

Susan Cullen-Ward (ur. 28 stycznia 1941 w Sydney, Australia – zm. 17 lipca 2004 w Tiranie, Albania) – żona księcia Albanii Leki Zogu z dynastii Zogu. 
Była jedną z trzech córek pastora Allana Cullen-Warda. Ukończyła East Sydney Technical College. Pierwszym jej mężem był Anglik – Rick Williams. Małżeństwo trwało zaledwie 3 lata i zakończyło się rozwodem. Albańskiego następcę tronu poznała na jednym z przyjęć w Sydney. Do kolejnego spotkania doszło w Hiszpanii, gdzie od 1962 mieszkała rodzina Zogu.
Żoną Leki Zogu została w październiku 1975 roku w Biarritz.
Od tego momentu albańska emigracja nazwała ją królową Susan. Po śmierci gen. Francisco Franco rząd hiszpański nakazał opuścić rodzinie Zogu terytorium Hiszpanii.
Z mężem mieszkali w Rodezji, a potem, gdy władze przejęli czarni marksiści, udali się do Południowej Afryki.
Tam w Sandton 26 marca 1982 urodził się ich jedyny syn Leka II.
W 2002 roku wróciła z teściową i synem do Albanii. Mąż Susan wrócił w 1997 roku. Rodzina królewska zamieszkała w willi królewskiej która została zwrócona przez rząd.
W 2004 roku umarła na raka płuca i została pochowana obok królowej Geraldine Apponyi, matki męża w Tiranie.

</doc>
<doc id="1279432" url="https://pl.wikipedia.org/wiki?curid=1279432" title="Ivan Ilić (siatkarz)">
Ivan Ilić (siatkarz)

Ivan Ilić (ur. 18 grudnia 1976 roku) – serbski siatkarz, występujący na pozycji rozgrywającego. Występował m.in. w Aon hotVolley Wiedeń, do którego przybył z OK Budućnost Podgorica.
W latach 2007–2011 siatkarz ASSECO Resovii.
Od czerwca 2015 został pierwszym trenerem podkarpackiej drużyny siatkarskiej Wisłok Strzyżów.Żonaty z Mirjaną, mają córkę Vanję.

</doc>
<doc id="1279434" url="https://pl.wikipedia.org/wiki?curid=1279434" title="Incube">
Incube



</doc>
<doc id="1279435" url="https://pl.wikipedia.org/wiki?curid=1279435" title="Ed Shaughnessy">
Ed Shaughnessy

Edward Shaughnessy, właśc. Edwin Thomas Shaughnessy (ur. 29 stycznia 1929 w Jersey w stanie New Jersey, zm. 24 maja 2013 w Calabasas w stanie Kalifornia) – amerykański perkusista jazzowy.
Shaughnessy współpracował z takimi wykonawcami jak Jimi Hendrix, Louis Armstrong, Charlie Parker, Tony Bennett, Anita Baker, Buddy Rich, Count Basie, Benny Goodman, Stan Getz, Quincy Jones czy Ravi Shankar.

</doc>
<doc id="1279441" url="https://pl.wikipedia.org/wiki?curid=1279441" title="Sucha Żyrardowska">
Sucha Żyrardowska

Sucha Żyrardowska – jeden z dwóch przystanków kolejowych (drugi to Jesionka) w Jesionce, w województwie mazowieckim, w Polsce.
W roku 2017 stacja obsługiwała 500–699 pasażerów na dobę.
Nazwa.
Nazwę przystanku utworzono od przepływającej w pobliżu rzeki Sucha, i pobliskiego miasta powiatowego, Żyrardowa

</doc>
<doc id="1279447" url="https://pl.wikipedia.org/wiki?curid=1279447" title="Wielki bój (książka)">
Wielki bój (książka)

Wielki bój () – jedna z najpopularniejszych książek Ellen G. White, obok Drogi do Chrystusa i Życia Jezusa. Doczekała się wydań w ponad stu językach świata. W pozycji przedstawiona została historia chrześcijaństwa od zburzenia Jerozolimy w 70 r. n.e. ze szczególnym uwzględnieniem reformacji, jako ruchu mającego przywrócić Kościołowi pierwotną czystość. Książka omawia rozwój protestantyzmu w Europie i Ameryce. Przedstawia początki wyrosłego i zakorzenionego w reformowanej tradycji wiary ruchu adwentowego, z którego wywodzą się adwentyści dnia siódmego. Końcowe rozdziały poświęcone są adwentystycznej wykładni proroctw biblijnych i dziejom eschatologicznym, ze szczególnym naciskiem położonym na głoszenie tzw. trójanielskiego poselstwa, zapowiedź dosłownego wylania siedmiu plag ostatecznych na Ziemię oraz nadejście tysiącletniego Królestwa Chrystusa. Historia wielkiego boju przedstawiona w publikacji kończy się ostatecznym zwycięstwem Boga nad szatanem. Ostatnie zdanie książki brzmi: "Bóg jest miłością". "Wielki bój" jest piątym i ostatnim tomem serii pt. "Konflikt wieków", która omawia całą historię zbawienia.
Wcześniejsze książki o tym samym tytule.
Pod tym samym tytułem ukazało się wcześniej kilka książek autorstwa Ellen G. White, nawiązujących tematyką do historii wielkiego boju:
Począwszy od edycji z 1888 r. aż do dziś, tytuł "wielki bój" zachował się tylko w stosunku do tomu poruszającego okres od zburzenia Jerozolimy do nowej Ziemi:
Pozostałe okresy wielkiego boju zostały opisane w oddzielnych książkach, tworzących łącznie serię o nazwie „Konflikt wieków”, wydanej w języku polskim przez Chrześcijański Instytut Wydawniczy „Znaki Czasu” (Kościół Adwentystów Dnia Siódmego):
Wydania w języku polskim.
Ponadto, na łamach "Naszego Mocnego Fundamentu" (czasopisma konserwatywnych adwentystów) ukazało się w latach 1994-1997 kilka rozdziałów książki w nowym tłumaczeniu Andreasa Matuszaka.
Zarzuty o plagiat.
Walter T. Rea wytknął, że książka jest plagiatem rozmaitych dzieł. Trzy pierwsze rozdziały zawierają streszczenie Flawiusza oraz zapożyczenia z książki Andrewsa "History of the Sabbath". Czwarty rozdział czerpie z Andrewsa i innych autorów. Piąty i ósmy rozdział czerpie z d'Aubignégo i innych autorów. Piętnasty rozdział korzysta z Uriaha Smitha "Daniel and Revelation" (komentarz do Księgi Daniela i Apokalipsy). Rozdział osiemnasty opiera się na dziełach Sylvestra Blissa i Jamesa White’a, rozdział dziewiętnasty korzysta z Biblii, rozdział dwudziesty bazuje na autorach: Joseph Wolff, W.H.D. Adams i L. Gaussen. Rozdziały 21-23 opierają się na autorach: J.N. Andrews i Uriah Smith, ponadto w 23. rozdziale są zapożyczenia od Jamesa White’a. Podobne zapożyczenia są w pozostałych rozdziałach.

</doc>
<doc id="1279449" url="https://pl.wikipedia.org/wiki?curid=1279449" title="Jason McAteer">
Jason McAteer

Jason Wynn McAteer (ur. 18 czerwca 1971 w Birkenhead) – piłkarz irlandzki grający na pozycji defensywnego pomocnika.
Kariera klubowa.
Piłkarską karierę McAteer rozpoczął w małym amatorskim klubie o nazwie Marine FC. Gdy miał 20 lat, zainteresował się nim grający w Division Two Bolton Wanderers, ale w jego barwach zadebiutował w 1992 roku. Fakt ten miał miejsce 28 listopada, a Bolton wygrał u siebie 4:0 z Burnley F.C. Na koniec sezonu 1992/1993 McAteer wywalczył z Boltonem awans do Division One. Tam z kolei grał już w pierwszym składzie, a już w sezonie 1994/1995 awansował z "The Trotters" do Premiership.
Po rozegraniu 4 spotkań w Boltonie McAteer przeszedł do Liverpoolu za 4,5 miliona funtów. W "The Reds" był trzecim Irlandczykiem obok Marka Kennedy'ego i Phila Babba. Debiut zaliczył 16 września w wygranym 3:0 spotkaniu z Blackburn Rovers. W Liverpoolu z czasem wywalczył miejsce w podstawowym składzie i na koniec sezonu 1995/1996 zajął 3. pozycję w Premiership. 24 marca 1997 zdobył pierwszego gola w lidze, a Liverpool pokonał na wyjeździe Arsenal F.C. 2:1. Sezon zakończył na 4. lokacie. W sezonie 1997/1998 stracił miejsce w składzie na rzecz Paula Ince'a, a Liverpool znów był trzeci w lidze. W sezonie 1998/1999 został wystawiony na listę transferową z powodu kłótni z kolegami z zespołu, Jamiem Redknappem, Robbiem Fowlerem i Steve'em McManamanem, zwanymi "Spice Boys".
Na początku 1999 roku został sprzedany za 4 miliony funtów do Blackburn Rovers. Zadebiutował w nim 30 stycznia w spotkaniu z Tottenhamem Hotspur, zremisowanym 1:1. Na koniec sezonu 1998/1999 spadł z Blackburn do Division One, a w sezonie 1999/2000 nie zdołał powrócić do Premiership. Udało się to rok później, ale w lidze Jason zaliczył tylko 4 spotkania i przeszedł do Sunderlandu za milion funtów. Po raz pierwszy w nowej drużynie wystąpił 22 października w potyczce z Middlesbrough F.C., przegranej przez "Czarne Koty" 0:2. W sezonie 2002/2003 z powodu kontuzji opuścił większość meczów i nie zdołał pomóc klubowi w utrzymaniu w Premiership. Na zapleczu Premiership spędził rok i 19 lipca 2004 na zasadzie wolnego transferu trafił do Tranmere Rovers. W 2005 roku walczył w fazie play-off o awans do League One, ale ostatecznie Tranmere pozostał w Football League Two. W "Super Whites" McAteer występował do 2007 roku i wtedy też zakończył piłkarską karierę w wieku 36 lat.
Kariera reprezentacyjna.
W reprezentacji Irlandii McAteer zadebiutował 23 marca 1994 roku w zremisowanym 0:0 towarzyskim meczu z Rosją. W 1994 roku został powołany przez Jacka Charltona do kadry na Mistrzostwa Świata w USA. Tam wystąpił w czterech meczach Irlandii: jako rezerwowy z Włochami (1:0) i Meksykiem (1:2), w pierwszym składzie z Norwegią (0:0) oraz jako rezerwowy w 1/8 finału z Holandią (0:2).
W 2002 roku McAteer zaliczył swoje drugie Mistrzostwa Świata. Wystąpił tam we dwóch meczach grupowych: zremisowanym 1:1 z Kamerunem i wygranym 3:0 z Arabią Saudyjską. Karierę reprezentacyjną zakończył w 2004 roku. W kadrze narodowej rozegrał 52 mecze i strzelił 3 gole.

</doc>
<doc id="1279450" url="https://pl.wikipedia.org/wiki?curid=1279450" title="Krzysztof Zawadzki">
Krzysztof Zawadzki

Krzysztof Zawadzki (ur. 24 sierpnia 1970 w Lwówku Śląskim) – polski aktor teatralny, telewizyjny i filmowy.
Życiorys.
Studiował na Wydziale Aktorskim w krakowskiej Państwowej Wyższej Szkole Teatralnej im. Ludwika Solskiego, którą ukończył w 1997. Tuż przed ukończeniem studiów zadebiutował w sztuce Tadeusza Słobodzianka "Obywatel Pekoś" w reżyserii Mikołaja Grabowskiego na scenie Teatru im. Juliusza Słowackiego w Krakowie, z którym związał się na stałe. Zagrał szekspirowską tytułową postać w spektaklu "Hamlet" (2000–2001) w reżyserii Krzysztofa Jasińskiego w Krakowskim Teatrze Sceny STU.
Za kreację Księcia Lwa Nikołajewicza Myszkina w przedstawieniu według Fiodora Dostojewskiego "Idiota" (2002–2003) w reżyserii Barbary Sass otrzymał nagrodę Ludwika przyznawaną przez krakowskie środowisko artystyczne oraz uhonorowany został nagrodą Złotej Maski przyznaną najpopularniejszemu w 2002 aktorowi scen krakowskich w plebiscycie publiczności. W 2004 za rolę Gustawa-Konrada w spektaklu Adama Mickiewicza "Dziady. Gustaw-Konrad" w reżyserii Macieja Sobocińskiego odebrał nagrodę aktorską na Opolskich Konfrontacjach Teatralnych „Klasyka Polska”. Można go było zobaczyć także na scenie krakowskiego Starego Teatru im. Heleny Modrzejewskiej w roli Duncana w sztuce szekspirowskiej "Makbet" (2007) w reżyserii Andrzeja Wajdy oraz w blisko siedmiogodzinnym spektaklu Krystiana Lupy "Factory 2" (2008), zbiorowej fantazji zainspirowanej twórczością Andy’ego Warhola jako Malanga i Candy.
Szeroka publiczność zapamiętała go jako prawnika mecenasa Macieja Depczyka, syna docenta Dariusza Depczyka (Marek Barbasiewicz), męża Agaty Kwiecińskiej (Dorota Segda) w serialu TVP2 "Na dobre i na złe" (2002–2005). Pierwsze kroki na dużym ekranie stawiał melodramatem Izabelli Cywińskiej "Kochankowie z Marony" (2005) w roli pacjenta sanatorium zakochanego w wiejskiej nauczycielce (Karolina Gruszka).
28 kwietnia 2006 w nocy, po premierze spektaklu Juliusza Słowackiego "Kordian" w Teatrze im. Juliusza Słowackiego w Krakowie, został napadnięty pod domem na ulicy Szlak i dotkliwie pobity przez chuliganów. Aktor trafił do szpitala, gdzie 29 kwietnia poddany został operacji połamanej szczęki i przez kilka tygodni nie mógł występować na scenie.
Jest żonaty z aktorką Małgorzatą Zawadzką.

</doc>
<doc id="1279451" url="https://pl.wikipedia.org/wiki?curid=1279451" title="Mazowiecki Pułk Ułanów">
Mazowiecki Pułk Ułanów



</doc>
<doc id="1279452" url="https://pl.wikipedia.org/wiki?curid=1279452" title="Luronium">
Luronium



</doc>
<doc id="1279458" url="https://pl.wikipedia.org/wiki?curid=1279458" title="Warszawski Pułk Huzarów">
Warszawski Pułk Huzarów



</doc>
<doc id="1279459" url="https://pl.wikipedia.org/wiki?curid=1279459" title="Mikołaj z Gorzkowa">
Mikołaj z Gorzkowa

Mikołaj z Gorzkowa herbu Gierałt (zm. 1414) – biskup wileński, od 1402 był trzecim w historii rektorem uniwersytetu w Krakowie, oficjał biskupa krakowskiego od ok. 1396, kustosz sandomierski, kanonik krakowski, dziekan Kościoła św. Floriana w Krakowie, filozof i prawnik.
Życiorys.
Pochodził z Gorzkowa koło Kazimierzy Wielkiej.
Studiował w Pradze, gdzie w 1370 został bakałarzem na Wydziale Sztuk Wyzwolonych, następnie magistrem. W 1374 zapisał się na wydział prawny uniwersytetu praskiego i przed 1382 został tam bakałarzem. Między 1385 a 1387 uzyskał doktorat prawa kanonicznego.
Był sygnatariuszem aktu Unii horodelskiej 1413 roku.
Był jedną z czołowych postaci początków Uniwersytetu Krakowskiego. Uczestniczył w pierwszych próbach utworzenia uniwersytetu w Krakowie (1390-1392), a po jego odnowieniu (1400) powierzono mu katedrę prawa kanonicznego i urząd pierwszego dziekana Wydziału prawa odnowionego uniwersytetu. 16 października 1401 został wybrany trzecim w historii rektorem Uniwersytetu. Jego zasługi dla uczelni były znaczące i nazywano go "ojcem uniwersytetu". Pozyskał dlań wiele przywilejów i pozostawił po sobie jego bibliotece cenne rękopisy (m.in. komentarze Mikołaja z Oresme, Jana Buridana, Alberta z Saksonii i Rudolfa z Erfurtu).
W 1407 został biskupem wileńskim. Za czasów jego biskupstwa w książę Witold ufundował szereg nowych parafii i szkół parafialnych, poczynił nadania na rzecz biskupstwa i katedry wileńskiej. W latach 1407-1414 zreformował szkolnictwo litewskie.
8 czerwca 2008 r., w ramach uroczystych obchodów 250 lecia kościoła Św. Małgorzaty w Gorzkowie, w obecności władz Uniwersytetu Jagiellońskiego, wewnątrz świątyni nastąpiło odsłonięcie tablicy pamiątkowej poświęconej Mikołajowi z Gorzkowa.

</doc>
<doc id="1279462" url="https://pl.wikipedia.org/wiki?curid=1279462" title="Rewolucyjny Czerwony Pułk Warszawy">
Rewolucyjny Czerwony Pułk Warszawy



</doc>
<doc id="1279465" url="https://pl.wikipedia.org/wiki?curid=1279465" title="Luronium natans">
Luronium natans



</doc>
<doc id="1279467" url="https://pl.wikipedia.org/wiki?curid=1279467" title="Biegi narciarskie na Zimowych Igrzyskach Azjatyckich 1990">
Biegi narciarskie na Zimowych Igrzyskach Azjatyckich 1990

Biegi narciarskie na Zimowych Igrzyskach Azjatyckich w 1990 r. były rozgrywane w Sapporo, Japonia. Zawody te składały się z sześciu konkurencji - po trzy zarówno dla kobiet jak i mężczyzn.

</doc>
<doc id="1279468" url="https://pl.wikipedia.org/wiki?curid=1279468" title="Port lotniczy Ondangwa">
Port lotniczy Ondangwa

Port lotniczy Ondangwa (IATA: OND, ICAO: FYOA) – port lotniczy położony w Ondangwa, w Namibii.

</doc>
<doc id="1279475" url="https://pl.wikipedia.org/wiki?curid=1279475" title="1 Korpus Piechoty">
1 Korpus Piechoty

Korpusy ludowego Wojska Polskiego

</doc>
<doc id="1279477" url="https://pl.wikipedia.org/wiki?curid=1279477" title="St Andrews">
St Andrews

St Andrews (gael. "Cill Rìmhinn", scots "Sanct Androis") – miasto w Fife w Szkocji, nad Morzem Północnym. W 2003 r. miasto to zamieszkiwało około 16 000 osób. St Andrews jest siedzibą najstarszego w Szkocji uniwersytetu i posiada jedne z najstarszych pól golfowych na świecie.
Miasteczko położone jest nad szeroką zatoką na północno-wschodnim wybrzeżu hrabstwa Fife.
Historia.
St Andrews założył w 1140 biskup Robert prawdopodobnie w pobliżu ruin obecnego zamku. Zgodnie z królewskim edyktem z roku 1170, nowe miasto zostało zbudowane na zachód od katedry wzdłuż Castle Street. W 1357 wybudowano Scone Palace, który mieścił wówczas władze miejskie.
W średniowieczu miasto było duchową stolicą Szkocji i posiadało szerokie wpływy gospodarcze i polityczne. W 1559, rozpoczął się okres reformacji, a niedługo później wybuchła Angielska wojna domowa, która pogrążyła miasto w chaosie i pozbawiła miasta dotychczasowego statusu. Nawet University of St Andrews rozważał przeniesienie się do Perth pomiędzy 1697 a 1698.
W XIX wieku miasto zaczęło ponownie się rozwijać za sprawą powstających tu nowych pól golfowych, które sprawiły, że prestiż miasta znacznie wzrósł. Powstało wówczas wiele sezonowych willi i hoteli. Dziś St Andrews jest ośrodkiem uniwersyteckim i turystycznym.
Podczas II wojny światowej w St Andrews stacjonował I Korpus Polski wraz z jego dowódcą, Wodzem Naczelnym gen. broni Władysławem Sikorskim. W centralnym punkcie miasta stoi pomnik poświęcony jego pamięci. Obecność polskich wojsk potwierdza również obraz umieszczony na jednej ze ścian urzędu miasta oraz liczne ilustrowane publikacje znajdujące się w bibliotece Uniwersytetu w St Andrews.
Zabytki.
W St. Andrews zachował się średniowieczny układ ulic, wyznaczają go trzy główne ulice: North Street (biegnąca najbliżej morza), Market Street oraz South Street, biegną z zachodu na wschód ku ruinom gotyckiej katedry pochodzącej z XII wieku.
Wiele zabytkowych budynków dotrwało do naszych czasów w dobrym stanie.
Polonia.
Polskie Stowarzyszenie Studentów na Uniwersytecie St Andrews

</doc>
<doc id="1279478" url="https://pl.wikipedia.org/wiki?curid=1279478" title="Caldesia">
Caldesia



</doc>
<doc id="1279480" url="https://pl.wikipedia.org/wiki?curid=1279480" title="E20 (linia kolejowa)">
E20 (linia kolejowa)



</doc>
<doc id="1279481" url="https://pl.wikipedia.org/wiki?curid=1279481" title="HMS Zealous (1944)">
HMS Zealous (1944)

HMS Zealous – brytyjski niszczyciel typu "Z" z okresu II wojny światowej, numer taktyczny R39. Był czwartą jednostką w historii Royal Navy nosząca imię „HMS Zealous” („Zagorzalec”, „Entuzjasta”). Zamówienie na budowę okrętu zostało złożone w stoczni Cammell Laird w Birkenhead 12 lutego 1942 roku. Stępkę pod budowę okrętu położono 5 maja 1943 roku. Wodowanie jednostki miało miejsce 28 lutego 1944 roku, wejście do służby w Royal Navy 9 października 1944 roku.
W 1955 roku został sprzedany Izraelowi, gdzie wszedł rok później do służby jako „Ejlat” o numerze K40. 21 października 1967 roku podczas wojny na wyczerpanie niszczyciel został zatopiony przez egipskie kutry rakietowe projektu 183R ("Komar").
Służba w Royal Navy.
W październiku 1944 roku okręt brał udział w ćwiczeniach prowadzonych w rejonie Scapa Flow przez Home Fleet, m.in. z „Caesarem”, „Virulentem”, „Macbethem” czy „Cambrianem”. 21 listopada został oddelegowany jako eskorta dla „Diadema”, „Premiera”, „Pursuera”, „Onslaughta”, „Scorpiona” i „Scourge’a” podczas operacji Handfast, która polegała na zaminowaniu norweskiej cieśniny pomiędzy Karmøy i Rogaland w dniach 17-21 listopada. 7 grudnia wraz z innymi pięcioma niszczycielami był eskortą dla lotniskowców „Implacable”, „Trumpeter” i „Premier” podczas operacji Urbane. Jej celem było przeprowadzenie ataków lotniczych na północno-zachodnie wybrzeże okupowanej przez Niemców Norwegii. Podobną misję eskortowania „Zealous” wykonywał 14 grudnia podczas operacji Lacerate, która także polegała na atakach na zachodnie wybrzeże i zaminowaniu Ramsøyund, Åramsund i Skatestrommen.
15 stycznia 1945 roku wraz z niszczycielem „Carron” eskortował stawiacz min „Apollo” podczas operacji Spellbinder na zachodnim wybrzeżu Norwegii. 6 lutego wszedł w skład eskorty ochraniającej konwój dla Związku Radzieckiego JW-64. 14 lutego wziął udział w ewakuacji z wyspy Sørøya 525 Norwegów ukrywających się przed wojskami niemieckimi. Okręt stanowił następnie eskortę w dwóch konwojach arktycznych (17 lutego i 18 kwietnia). 5 kwietnia 1945 „Zealous” uczestniczył w ataku na niemiecki konwój u wybrzeży Norwegii, podczas którego zatopiono jeden statek transportowy. Po wojnie okręt wziął udział w operacji Deadlight – niszczeniu poniemieckich U-Bootów. Następnie od czerwca do sierpnia 1945 roku brał udział w zadaniach Home Fleet związanych z okupacją Niemiec.
Po wojnie został włączony do 4. Flotylli Niszczycieli w ramach Home Fleet, która później zaczęła pełnić funkcje rezerwy w Devonport. W związku z tym „Zealous” został przeniesiony do Floty Rezerwowej w Plymouth. W 1954 roku został umieszczony na liście do likwidacji.
Służba w Izraelskiej Marynarce Wojennej.
„Zealous” został sprzedany Izraelowi w 1955 roku. Został wcielony w skład izraelskiej marynarki wojennej w lipcu 1956 roku, gdzie otrzymał imię „Ejlat” (od nazwy izraelskiego miasta portowo-turystycznego Ejlat).
Bitwa o Hajfę.
W trakcie kryzysu sueskiego, 31 października w 1956 roku, doszło do tzw. bitwy o Hajfę. O godzinie 03:30 do Hajfy zbliżył się egipski niszczyciel brytyjskiej produkcji „Ibrahim al-Awal”. Jego zadaniem był atak nadbrzeża, rafinerii, instalacji wojskowych i portu. Pierwszy na ostrzał miasta ogniem odpowiedział przebywający w zatoce francuski niszczyciel „Kersaint”, jednak nie trafił w jednostkę egipską. O 05:30 ogień do „Ibrahima al-Awala” otworzyły jednostki izraelskie, które przybyły wraz z „Ejlatem” do zatoki. Ich ogień spowodował uszkodzenia egipskiego niszczyciela, w tym kadłuba i steru. Około godziny 06:00 załoga egipska opuściła banderę wojenną, zastępując ją białą flagą. Po remoncie egipski niszczyciel został przyjęty na stan Izraelskiego Korpusu Morskiego jako INS „Hajfa”.
Bitwa u wybrzeży Rumany.
Po wojnie sześciodniowej okręt ten był przydzielony do patrolowania wód terytorialnych Izraela i wód wzdłuż wybrzeży Synaju. W nocy 11 lipca 1967 roku niszczyciel brał udział w patrolu z dwoma izraelskimi kutrami torpedowymi „Aja” i „Daja”, który miał miejsce u wybrzeży półwyspu, w okolicach miejscowości Rumana (północno-zachodnia część półwyspu). W jego trakcie doszło do spotkania z egipskimi kutrami torpedowymi projektu 183. Egipcjanie uważali, że Izraelczycy dążyli do wtargnięcia na wody terytorialne Egiptu i zaatakowania Portu Said. Izraelczycy z kolei uznali obecność Egipcjan za próbę dokonania desantu na wybrzeżu Synaju lub kolejną w ostatnich dniach chęć penetracji wód terytorialnych Izraela. Jednostki Izraelskiego Korpusu Morskiego pozwoliły na przekroczenie linii zawieszenia ognia przez Egipcjan i wpuściły je w głąb wód wzdłuż półwyspu. Doszło do bitwy, w której zatopiono obie jednostki egipskie.
Zatopienie.
21 października 1967 roku „Ejlat” był w trakcie jednego z rutynowych patroli wzdłuż Synaju. Około godziny 17:30 okręt znajdował się ok. 26 km od Port Saidu, na wysokości miejscowości Rumana. Według źródeł izraelskich, okręt pozostawał cały czas na części Morza Śródziemnego traktowanej wówczas przez Izrael jako jego wody terytorialne. W tym momencie „Ejlat” został ostrzelany dwoma rakietami P-15 (SS-N-2A/B Styx) wystrzelonymi z kutra typu "Komar". Izraelczycy od razu próbowali nadać komunikat o trafieniu i wezwanie o pomoc, jednak okazało się, że pociski uszkodziły radiostację.
Według relacji egipskich, analiza kursu „Ejlatu” pozwalała uznać, że zagrażał on portowi morskiemu w Port Saidzie. Ówczesny głównodowodzący armią egipską – gen. Muchamad Fawzi – w porozumieniu z dowódcą marynarki zdecydowali się zaatakować okręt izraelski. W rozmowie z ministrem obrony Aminem Huweidim zaproponowali także zaatakowanie rozbitków i sił ratowniczych. Po konsultacjach z prezydentem Gamalem Abdelem Naserem porzucono ten pomysł, ponieważ uznano, że samo zatopienie wystarczy do sprowokowania ataku izraelskiego na Egipt. Według ministra obrony było to wystarczające, żeby utrzymywać stan napięcia pomiędzy Egiptem a Izraelem. Egipcjanie poinformowali o zdarzeniu ONZ.
O 19:00 „Ejlatowi” udało się wysłać komunikat z prośbą o pomoc, a o godzinie 19:18 w kierunku niszczyciela zostały wystrzelone dwie kolejne rakiety. Tym razem w cel uderzyła jedna, powodując poważne zniszczenia. W celu bezpiecznego przeprowadzenia akcji ratowniczej Izrael powiadomił ONZ o wysłaniu na miejsce śmigłowców. Ponadto Izrael poinformował ONZ, że okręt został ponownie i bezpodstawnie ostrzelany po dwóch godzinach, pomimo że nie zagrażał wodom terytorialnym Egiptu. W wyniku uszkodzeń „Ejlat” zatonął. Ostatecznie 47 marynarzy izraelskich zginęło, 91 zostało rannych, a 15 uznano za zaginionych. Zatopienie izraelskiego niszczyciela dowiodło skuteczności pocisków przeciwokrętowych i przyśpieszyło prace nad skutecznymi systemami obrony bezpośredniej okrętów.
Następstwa zatopienia.
W ramach odwetu za zatopienie okrętu Izrael przeprowadził przeciw Egiptowi operację Awuka, która polegała na ostrzelaniu rafinerii, fabryk i infrastruktury portowej w Suezie. Izraelski atak spowodował liczne straty w egipskim przemyśle (m.in. zniszczenie dwóch z trzech największych rafinerii w kraju), turystyce i ruchu handlowym przez Kanał Sueski. Egipt dotknęły także związane z tymi zniszczeniami poważne straty finansowe. Samo wstrzymanie ruchu na Kanale Sueskim spowodowane unoszącym się dymem i uszkodzeniami infrastruktury portowej kosztowało 250 mln dolarów. Straty spowodowane osłabieniem ruchu turystycznego wynosić miały 70 mln dolarów, a pożary szybów naftowych przyniosły szkodę 50 mln dolarów. Izraelski ostrzał przyczynił się do rozpoczęcia migracji Egipcjan zamieszkujących okolice Kanału Sueskiego, którzy postanowili wyprowadzić się z rejonów graniczących z linią frontu. W wyniku operacji Egipt wstrzymał przeprowadzanie działań zbrojnych na dużą skalę na okres około roku.
Epizod pozamilitarny.
W 1959 roku „Ejlat” wziął udział w zdjęciach do filmu "Exodus" reżyserii Otto Premingera. Film opowiada o losie żydowskich uchodźców zatrzymanych przez Brytyjczyków na Cyprze, którym udaje się uciec do Palestyny.

</doc>
<doc id="1279484" url="https://pl.wikipedia.org/wiki?curid=1279484" title="Plan daltoński">
Plan daltoński



</doc>
<doc id="1279485" url="https://pl.wikipedia.org/wiki?curid=1279485" title="Sun Air of Scandinavia">
Sun Air of Scandinavia

Sun Air od Scandinavia - duńska regionalna linia lotnicza z siedzibą w Billund. Obsługuje linie lotnicze British Airways.

</doc>
<doc id="1279487" url="https://pl.wikipedia.org/wiki?curid=1279487" title="1 Korpus Armijny">
1 Korpus Armijny

Korpusy armijne (ogólnowojskowe) noszące numer „1”:
Polskie
Austro-węgierski
Rosyjski
Czechosłowacki
Niemieckie
Inne

</doc>
<doc id="1279488" url="https://pl.wikipedia.org/wiki?curid=1279488" title="Sceptre of Black Knowledge">
Sceptre of Black Knowledge

Sceptre of Black Knowledge – jest pierwszym długogrającym albumem muzycznym grupy Black Messiah.

</doc>
<doc id="1279489" url="https://pl.wikipedia.org/wiki?curid=1279489" title="Sceptre Of Black Knowledge">
Sceptre Of Black Knowledge



</doc>
<doc id="1279490" url="https://pl.wikipedia.org/wiki?curid=1279490" title="Jerzy Czernik">
Jerzy Czernik

Jerzy Czernik (ur. 5 czerwca 1938 w Litwinówce , zm. 20 stycznia 2010 we Wrocławiu) – polski lekarz, chirurg dziecięcy, prezes Polskiego Towarzystwa Chirurgów Dziecięcych.
Syn legionisty Antoniego, jego ojcem chrzestnym był Walery Sławek. W 1946 przyjeżdża do Legnicy, tutaj zdaje maturę. Dyplom lekarza uzyskuje w Akademii Medycznej we Wrocławiu w roku 1964. W 1970 uzyskał I stopień specjalizacji z anestezjologii, w 1971 I stopień specjalizacji z chirurgii dziecięcej, a w 1975 II stopień specjalizacji z chirurgii dziecięcej. Tytuł doktora nauk medycznych otrzymał w 1976, w tym też roku otrzymał stanowisko adiunkta. Praca habilitacyjna obroniona w 1984 nosi tytuł „Ropniaki opłucnej u dzieci-badania doświadczalne i kliniczne”. W 1985 uzyskuje stanowisko docenta, tytuł profesora uzyskuje w roku 1991, a profesorem zwyczajnym zostaje w roku 1996. W latach 1993–1996 i 1996–1999 rektor Akademii Medycznej we Wrocławiu. Emerytowany kierownik Katedry i Kliniki Chirurgii i Urologii Dziecięcej tej uczelni - (w latach 1986-2008). Do 2008 konsultant krajowy z dziedziny chirurgii dziecięcej. Był odznaczony Srebrnym Krzyżem Zasługi, Medalem Komisji Edukacji Narodowej i Krzyżem Oficerskim Orderu Odrodzenia Polski.
16 grudnia 2009 w Auli Leopoldyńskiej Uniwersytetu Wrocławskiego został nadany tytuł doktora honoris causa Akademii Medycznej Profesorowi.
Promotor 7 przewodów doktorskich oraz recenzent 23 prac doktorskich i habilitacyjnych.

</doc>
<doc id="1279495" url="https://pl.wikipedia.org/wiki?curid=1279495" title="Synagoga Talmud Tora Agadol w Salonikach">
Synagoga Talmud Tora Agadol w Salonikach

Synagoga Talmud Tora Agadol w Salonikach – nieistniejąca synagoga znajdująca się w Salonikach, w Grecji. Do 1917 roku była główną i największą synagogą lokalnej wspólnoty żydowskiej.
Historia.
Synagoga została zbudowana w 1520 roku. W XIX wieku kilkakrotnie zniszczona przez pożary. Doszczętnie zniszczona w wyniku pożaru miasta w 1898 roku. W 1899 wraz z utworzeniem nowej dzielnicy żydowskiej w Salonikach powstał plan odbudowy synagogi. Komitet, na czele którego stanął rabin Samuel Simha zebrał 4500 funtów na ten cel. Zbudowano ją w centralnej części miasta w pobliżu mykwy. Budowa trwała 5 lat, uroczyste, ponowne otwarcie synagogi nastąpiło w grudniu 1904 roku. W czasie wielkiego pożaru Salonik w sierpniu 1917 roku, który wyrządził największe szkody w dzielnicy żydowskiej, synagoga uległa zniszczeniu i nie została już odbudowana.
Architektura.
Synagoga nawiązywała swoją konstrukcją do trójnawowych bazylik. Miała 14 metrów wysokości, 38 metrów długości i 24 metrów szerokości. Wewnątrz budynku znajdowały się dwie kolumnady wzdłuż najdłuższej ściany budynku i jedna kolumnada wzdłuż krótszej ściany. Toskańskie kolumny połączono półkolistymi łukami. Łuki w centralnej części kolumnad były podwyższone, co wyodrębniało centralną przestrzeń sali. Okna i wejście miały zakończenie łukowate. Monumentalne wejście było flankowane przez dwie kolumny w stylu korynckim. 
W centralnym punkcie głównej sali modlitewnej znajdowała się bima, wokół niej rozmieszczono w układzie zgodnym z literą П miejsca siedzące. Według relacji świadków wnętrze miało mieć orientalny charakter, co podkreślała bogata ornamentyka parapetów i roślinne motywy dekoracyjne zdobiące Aron ha-kodesz. Ten ostatni był flankowany przez podwójne pół-kolumny w stylu korynckim..

</doc>
<doc id="1279501" url="https://pl.wikipedia.org/wiki?curid=1279501" title="3 Rewolucyjny Pułk Lubelski">
3 Rewolucyjny Pułk Lubelski



</doc>
<doc id="1279513" url="https://pl.wikipedia.org/wiki?curid=1279513" title="SS-20">
SS-20



</doc>
<doc id="1279514" url="https://pl.wikipedia.org/wiki?curid=1279514" title="Kanały interaktywne">
Kanały interaktywne



</doc>
<doc id="1279515" url="https://pl.wikipedia.org/wiki?curid=1279515" title="Sławomir Moździoch">
Sławomir Moździoch

Sławomir Moździoch (ur. 1957 w Kamiennej Górze) – polski archeolog, specjalizujący się archeologii wczesnośredniowiecznej, profesor Instytutu Archeologii i Etnologii Polskiej Akademii Nauk, nauczyciel akademicki związany z Uniwersytetem Opolskim. 
Życiorys.
Urodził się w 1957 roku w Kamiennej Górze, gdzie spędził dzieciństwo i wczesną młodość. Uczęszczał w latach 1963–1971 do tamtejszej Szkoły Podstawowej nr 1. Po jej ukończeniu kontynuował naukę w miejscowym Liceum Ogólnokształcącym. W nim też zdał w 1975 roku egzamin maturalny. Następnie podjął studia archeologiczne na Wydziale Filozoficzno-Historycznym Uniwersytetu Wrocławskiego, ukończone tytułem magistra w 1980 roku na podstawie pracy pt. "Umocnienia obronne grodu w Witostowicach, stan. 2, z IX-XI wieku"..
Bezpośrednio rok przed ukończeniem studiów podjął pracę w Muzeum Archeologicznym we Wrocławiu. W 1980 roku rozpoczął studia doktoranckie w Instytucie Historii Kultury Materialnej Polskiej Akademii Nauk, które ukończył w 1987 roku uzyskaniem stopnia naukowego doktora nauk humanistycznych w dziedzinie archeologii na podstawie pracy pt. "Organizacja gospodarcza państwa wczesnopiastowskiego na Śląsku w X-XII wieku w świetle źródeł archeologicznych", napisanej pod kierunkiem prof. Lecha Leciejewicza. W 1991 roku otrzymał za tę pracę nagrodę Fundacji imienia Brzeskich przy Poznańskim Towarzystwie Przyjaciół Nauk.
Od 1983 roku zatrudniony jest w Pracowni Archeologii Śląska Zakładu Archeologii Nadodrza IHKM PAN. W latach 1984–1999 z jej ramienia prowadził badania wykopaliskowe na grodzisku wczesnośredniowiecznym w Bytomiu Odrzańskim, w województwie lubuskim. Przebywał kilkakrotnie na krótkich stypendiach naukowych w Niemczech, Austrii oraz Czechach. Ponadto brał udział w licznych konferencjach międzynarodowych. Od roku 1990 roku pełnił rolę sekretarza redakcji „Przeglądu Archeologicznego”.
W latach 1999–2014 prowadził wykłady i ćwiczenia z zakresu historii starożytnej ziem polskich w Instytucie Historii Uniwersytetu Opolskiego, gdzie pełnił funkcję kierownika Zakładu Archeologii.
Od 2002 roku pełni funkcję kierownika Ośrodka wrocławskiego IAE PAN – obecnie Ośrodka Badań nad Kulturą Późnego Antyku i Wczesnego Średniowiecza.
Dorobek naukowy.
Jego zainteresowania naukowe koncentrują się wokół zagadnień związanych z:
Realizował kilka grantów badawczych KBN związanych z opracowaniem materiałów zabytkowych z grodów śląskich - Bytomia Odrzańskiego i Wrocławia. Opublikował dotychczas ponad 80 prac naukowych, z których do najważniejszych należą:

</doc>
<doc id="1279516" url="https://pl.wikipedia.org/wiki?curid=1279516" title="René Fasel">
René Fasel

René Fasel (ur. 6 lutego 1950 we Fryburgu) – szwajcarski hokeista, sędzia hokejowy (do 1982) i działacz hokeja na lodzie. Od 1994 do 2021 prezydent IIHF. Członek MKOl od 1995.
Życiorys.
W latach 1960–1972 grał w zespole Fribourg-Gottéron.
Na prezydenta IIHF został wybrany w czerwcu 1994 na kongresie w Wenecji. Został ponownie wybrany w czerwcu 2003 r. na kongresie w Marabelli.
W czerwcu 1995 został członkiem MKOl. Był również przewodniczącym komitetu koordynacyjnego Zimowych Igrzysk Olimpijskich w Vancouver.
Z wykształcenia lekarz dentysta (1977, ukończył studia na Uniwersytecie we Fryburgu Szwajcarskim i na Uniwersytecie w Bernie). W szwajcarskiej armii awansowany do stopnia kapitana.
We wrześniu 2012 roku wybrany na kolejną kadencję prezydenta IIHF.
W styczniu 2021 Fasel został skrytykowany za spotkanie z Alaksandrem Łukaszenką w związku z mistrzostwami świata w hokeju na lodzie mężczyzn 2021 podczas białoruskich protestów w latach 2020–2021. Fasel odpowiedział, że spotkanie miało na celu wyłącznie omówienie mistrzostw świata i że mają dobre relacje przez 20 lat od wspólnej gry w hokeja.
Odszedł ze stanowiska prezydenta IIHF w 2021. W tym samym roku został wybrany do Galerii Sławy IIHF.
Zasłynął w 2021 słowami poparcia dla białoruskiego dyktatora Alaksandra Łukaszenki po odebraniu Białorusi prawa do organizacji mistrzostw świata w hokeju na lodzie. Decyzja ta miała związek z brutalnym stłumieniem przez reżim pokojowych protestów po sfałszowanych wyborach prezydenckich na Białorusi w sierpniu 2020 roku. 
W 2023 podczas napaści Rosji na Ukrainę otrzymał rosyjskie obywatelstwo wraz z ponad 50 proc. udziałów w jednym z rosyjskich holdingów, który zajmuje się uprawą jabłek.
Jest żonaty, ma czwórkę dzieci.

</doc>
<doc id="1279517" url="https://pl.wikipedia.org/wiki?curid=1279517" title="Rene Fasel">
Rene Fasel



</doc>
<doc id="1279518" url="https://pl.wikipedia.org/wiki?curid=1279518" title="Bokij (herb szlachecki)">
Bokij (herb szlachecki)

Bokij ("Bokiiw", "Topor odmienny II") – polski herb szlachecki, używany przez kilkanaście rodzin. Józef Szymański uważa go za odmianę Topora.
Opis herbu.
Opis z wykorzystaniem zasad blazonowania, zaproponowanych przez Alfreda Znamierowskiego:
W polu czerwonym topór srebrny z zaćwieczonym krzyżem kawalerskim złotym.
W klejnocie pięć piór strusich.
Istnieją rozbieżności w źródłach co do kierunku topora, który na przestrzeni lat był kierowany w lewo bądź w prawo.
Historia.
Najwcześniejsze wzmianki.
Herb wzmiankowany po raz pierwszy w XVI wieku. Wymieniają go "Gniazdo cnoty" i "Herby rycerstwa polskiego" Paprockiego, "Kronika" Bielskiego i "Orbis Polonus" Okolskiego. Bielski nazywa go herbem własnym Boskich, Paprocki "Toporem odmiennym". Nazwa "Bokij" pojawia się dopiero od XVII wieku. Zachowała się pieczęć z tym herbem, należąca do Hawryły Bokija, sędziego łuckiego (1569).
Juliusz Karol Ostrowski podaje, że Bokij to jeden ze starszych herbów ruskich.
Ewolucja wizerunku.
Źródła XVI-wieczne przedstawiają herb z toporem zwróconym w prawo. Jego barwy pozostają ustalone od XVI wieku. Nietypowe jest przedstawienie z pieczęci Hawryły Bokija, gdzie przekrzyżowane toporzysko.
Pierwszy raz zmiana kierunku topora nastąpiła w XVII wieku. Z toporem w lewo opisują Bokija "Kleynoty..." J. A. Gorczyna (1630, bez barw i klejnotu). "Orbis Poloni" Szymona Okolskiego (1641) oraz "Poczet herbów..." Wacława Potockiego (1696) przywróciły godłu prawy kierunek, opisały także barwy i klejnot.
Kolejnym źródłem, które przekazało lewy kierunek godła jest herbarzyk Antoniego Swacha (1705). Kierunek godła na prawy skorygował z kolei Niesiecki.
Również XIX-wieczny rosyjski heraldyk, Aleksander Borysowicz Łakier w "Heraldyce rosyjskiej" (1854) był zdania, że topór w herbie powinien być obrócony w prawo. Natomiast Juliusz Karol Ostrowski, autor "Księgi herbowej rodów polskich" (1897 – 1906) podaje, że herb powinien mieć ostrze w lewo, twierdząc wręcz, że prawy kierunek jest błędem Niesieckiego. Opinię Ostrowskiego podziela Stanisław Chrząński w "Tablicach odmian herbowych". Z kolei Zbigniew Leszczyc w "Herbach szlachty polskiej" (1908) podaje znowu godło w prawo.
Opracowania współczesne, jak "Herbarz polski od średniowiecza do XX wieku" Tadeusza Gajla i "Herbarz rodowy" Alfreda Znamierowskiego, wobec rozbieżności w historycznych przekazach, nie zajmują wspólnego stanowiska na temat barw herbu. Tadeusz Gajl podaje godło w lewo. Alfred Znamierowski natomiast w prawo. Zgadza się z nim Józef Szymański
Legenda herbowa.
Kasper Niesiecki popiera tezę o ruskim pochodzeniu herbu, podając legendę o ruskim rycerzu, który pokonał wroga toporem:
Herbowni.
Lista sporządzona została na podstawie wiarygodnych źródeł, zwłaszcza klasycznych i współczesnych herbarzy. Należy jednak zwrócić uwagę na częste zjawisko przypisywania rodom szlacheckim niewłaściwych herbów, szczególnie nasilone w czasie legitymacji szlachectwa przed zaborczymi heroldiami, co zostało następnie utrwalone w wydawanych kolejno herbarzach. Identyczność nazwiska nie musi oznaczać przynależności do danego rodu herbowego. Przynależność taką mogą bezspornie ustalić wyłącznie badania genealogiczne.
Pełna lista herbownych nie jest dziś możliwa do odtworzenia, także ze względu na zniszczenie i zaginięcie wielu akt i dokumentów w czasie II wojny światowej (m.in. w czasie powstania warszawskiego w 1944 spłonęło ponad 90% zasobu Archiwum Głównego w Warszawie, gdzie przechowywana była większość dokumentów staropolskich). Lista nazwisk znajdująca się w artykule pochodzi z "Herbarza polskiego" Tadeusza Gajla. Jest to dotychczas najpełniejsza lista herbownych, uzupełniana ciągle przez autora przy kolejnych wydaniach "Herbarza". Występowanie na liście nazwiska nie musi oznaczać, że konkretna rodzina pieczętowała się herbem Bogoria. Często te same nazwiska są własnością wielu rodzin reprezentujących wszystkie stany dawnej Rzeczypospolitej, tj. chłopów, mieszczan, szlachtę.
Tadeusz Gajl wymienia następujące nazwiska:
Ako, Bokiej, Bokij, Bokwicz, Bołtuć, Bowgwił, Bowkiewicz, Kobrowski, Koliski, Kołyski, Kuliski, Kułyski, Pęcherzowski, Pieczychojski, Pieczyfostski, Pieczyhojski

</doc>
<doc id="1279519" url="https://pl.wikipedia.org/wiki?curid=1279519" title="Teodor Baranowski">
Teodor Baranowski

Teodor Baranowski (ur. 7 lutego 1807 w Tyśmienicy, zm. 20 czerwca 1898 w Krakowie), przedsiębiorca, radny miasta Krakowa, prezes Izby Handlowej i Przemysłowej.
Życiorys.
Teodor Baranowski był synem dzierżawcy ziemskiego spod Stanisławowa. Uczył się w gimnazjum w Stanisławowie, brał udział w powstaniu listopadowym. Po jego upadku przeprowadził się do Krakowa, gdzie otworzył zakład krawiecki. Prosperował na tyle dobrze, że w 1849 kupił fabrykę oleju, którą przez długi okres stopniowo rozwijał.
Obok tego prowadził przez większą część swojego życia ożywioną działalność publiczną, zarówno na niwie gospodarczej, jak i samorządowej. Przez wiele lat był aktywnym członkiem krakowskiej Izby Handlowej i Przemysłowej - m.in. pełnił w latach 1874–1896 funkcję jej prezesa. W tym okresie organizacja ta przeżywała okres rozwoju. Baranowski był zaangażowany szczególnie w utworzenie Szkoły Handlowej w Krakowie, w której potem przez długi okres sprawował różne funkcje.
Wśród pełnionych funkcji w samorządzie krakowskim wybija się funkcja radnego miasta Krakowa, którą pełnił w latach 1848–1853 oraz 1866–1892] – a zatem nieustająco przez niemal pół wieku, jako że w latach 1853–1866 rada miejska nie funkcjonowała (Baranowski w tym okresie był członkiem Wydziału Miejskiego, powołanego w miejsce Rady Miasta, w którym działał intensywnie na rzecz przywrócenia samorządu krakowskiego). Jego działalność w Radzie skupiała się przede wszystkim na kwestiach finansowych oraz gospodarczych.
Uczestniczył w pracach licznych komitetów, m.in. organizującego wizytę cesarza Franciszka Józefa w Krakowie w 1880 (był szefem Straży Honorowej Obywatelskiej), obchody 200-lecia odsieczy wiedeńskiej czy komitetu budowy pomnika Adama Mickiewicza w Krakowie.
Działał też w instytucjach kredytowych i ubezpieczeniowych: był współzałożycielem i prezesem rady nadzorczej Towarzystwa Kredytowego Rękodzielników i Przemysłowców, długoletnim członkiem rady nadzorczej Towarzystwa Wzajemnych Ubezpieczeń w Krakowie od 1860 do 1864 (pełnił też tam funkcję zastępcy dyrektora) oraz członkiem Wielkiego Wydziału Komunalnej Kasy Oszczędności Miasta Krakowa.
Należał do Towarzystwa Strzeleckiego (był także jego prezesem), a w 1844 był królem kurkowym.
Był członkiem założycielem Towarzystwa Gimnastycznego „Sokół” w Krakowie.
W 1887 Franciszek Józef I nadał mu szlachectwo.
Pochowany jest na cmentarzu Rakowickim w Krakowie.

</doc>
<doc id="1279520" url="https://pl.wikipedia.org/wiki?curid=1279520" title="Warszawski Pułk Zachodniej Dywizji Strzeleckiej">
Warszawski Pułk Zachodniej Dywizji Strzeleckiej



</doc>
<doc id="1279521" url="https://pl.wikipedia.org/wiki?curid=1279521" title="Klosterstraße (stacja metra)">
Klosterstraße (stacja metra)

Klosterstraße – stacja metra w Berlinie, w dzielnicy Mitte, w okręgu administracyjnym Mitte, na linii U2. Stacja została otwarta w 1913.

</doc>
<doc id="1279526" url="https://pl.wikipedia.org/wiki?curid=1279526" title="Eva Hart">
Eva Hart

Eva Miriam Hart (ur. 31 stycznia 1905 w Ilford, Londyn, zm. 14 lutego 1996 w Chadwell Heath) – jedna z ostatnich ocalałych pasażerów Titanica.
Młodość.
Eva Hart urodziła się 31 stycznia 1905 roku w Ilford. Była córką Benjamina Harta i Esthery Bloomfield. Na początku 1912 roku jej rodzice postanowili wyemigrować do Winnipeg leżącego w Kanadzie aby otworzyć sklep tytoniowy.
Na pokładzie Titanica.
10 kwietnia cała rodzina weszła na statek jako pasażerowie drugiej klasy. Matka Evy nie była pewna tego czy Titanic na pewno jest niezatapialny. Przeczuwała katastrofę. Z tego powodu spała tylko w ciągu dnia.
Gdy statek uderzył w górę lodową 14 kwietnia Eva Hart spała. Jej ojciec wpadł do kabiny i poinformował ją oraz żonę o wypadku. Owinął córkę w koc i zostawił rodzinę w szalupie nr 14. Powiedział do Evy: "Złap mamę za rękę i bądź dobrą dziewczynką."Wówczas Eva widziała swojego ojca ostatni raz.
Wraz z matką została zabrana przez RMS Carpathia do Nowego Jorku. Dopłynęły tam 18 kwietnia. Jej ojciec zginął w katastrofie, a jego ciało nawet jeśli znalezione, nigdy nie zostało zidentyfikowane.
Po przypłynięciu do Nowego Jorku obie wróciły do Anglii. Esther wyszła ponownie za mąż. Evę – jak sama wspomniała w 1993 roku – dręczyły koszmary związane z katastrofą. Aby zlikwidować swój lęk przed morzem, zamknęła się w kabinie statku na cztery dni.
Wspomnienia z Titanica.
Mająca wówczas 7 lat, Hart zapamiętała wiele wydarzeń z 14 kwietnia 1912 roku:
"Przed wejściem na pokład Titanica nigdy wcześniej nie widziałam statku na żywo, a ten był bardzo duży. Wszyscy pasażerowie byli bardzo podekscytowani. Kiedy zeszliśmy do kabiny moja matka powiedziała ojcu, że nie będzie spała każdej nocy. I rzeczywiście tak zrobiła."
"Widziałam jak statek tonie. Nie zamykałam oczu i nie spałam w ogóle. Tego nikt nie mógł zapomnieć."
"Pamiętam kolory, dźwięki, wszystko. Najgorsze co pamiętam to krzyki."
"Zdawało się, że wszyscy utonęli, a świat zatrzymał się w miejscu. Nie było nic tylko śmiertelna cisza w ciemną noc z gwiazdami nad głową. "
"Zespół grał pieśń Być bliżej Ciebie chcę, która często jest śpiewana w kościele."
"Widziałam doskonale jak statek przełamał się na pół."
Życie dorosłe.
Przez całe swoje życie pracowała w kilku zawodach. Była zawodową śpiewaczką w Australii, organizatorem Conservative Party oraz sędzią w Anglii.
Krytyka.
Eva Hart była jedną z tych pasażerów, którzy w najbardziej otwarty sposób po 1985 roku, czyli odnalezieniu wraku statku, mówili o niewystarczającej ilości szalup i sposobie ratowania ludzi.
Właśnie za to krytykowała White Star Line. Powiedziała kiedyś: "Jeśli statek zostałby storpedowany, to wojna. Jeśli roztrzaska się o skały podczas burzy, to natura. Ale umrzeć z powodu małej ilości szalup, to śmieszne".
Kiedy w 1987 roku zaczęto wyławiać różne rzeczy z wraku statku, Hart stwierdziła, że Titanic powinien być traktowany jako grób. Dlatego też potępiła tych, którzy się tym zajmowali, nazywając ich piratami, sępami i złodziejami.
Późniejsze życie.
Była bardzo aktywna w działaniach związanych z Titanicem mając jeszcze ponad 80 lat. W 1982 roku wybrała się do Stanów Zjednoczonych, gdzie wzięła udział w uroczystościach 70. rocznicy zatonięcia statku. Brała jeszcze udział w trzech takich konwencjach: w 1987 roku,1988 i 1992. W 1994 roku napisała autobiografię "Shadow of the Titanic – A Survivor's Story", w której opisała swoje doświadczenia na statku. 15 kwietnia 1995 roku, w 83. rocznicę katastrofy wraz z Edith Brown poświęciły temu tablicę pamiątkową w ogrodzie na terenie National Maritime Museum w Londynie.
Śmierć.
Eva Hart zmarła 14 lutego 1996 roku w swoim domu w Chadwell Heath w wieku 91 lat. Ku jej pamięci jeden z pubów w Chadwell Heath nosi nazwę "The Eva Hart".

</doc>
<doc id="1279527" url="https://pl.wikipedia.org/wiki?curid=1279527" title="Yolk sac carcinoma">
Yolk sac carcinoma



</doc>
<doc id="1279528" url="https://pl.wikipedia.org/wiki?curid=1279528" title="Yolk sac tumor">
Yolk sac tumor



</doc>
<doc id="1279534" url="https://pl.wikipedia.org/wiki?curid=1279534" title="Giovanni Battista Negrone">
Giovanni Battista Negrone

Giovanni Battista Negrone (ur. 1695; zm. 1771) – polityk genueński.
Jego krewnym był Domenico Negrone (1672-1736), jeden z poprzednich dożów.
Pochodził z rodu Negrone, z którego wywodziło się wielu mecenasów sztuki w Republiki Genueńskiej.
Od 16 lutego 1769 do 26 lutego 1771 roku był dożą Genui.

</doc>
<doc id="1279536" url="https://pl.wikipedia.org/wiki?curid=1279536" title="Patrick S. Dinneen">
Patrick S. Dinneen

Patrick S. Dinneen, irl. An tAthair Pádraig Ó Duinnín (ur. 25 grudnia 1860 w okolicy Rathmore w hrabstwie Kerry, zm. 29 września 1934 w Dublinie) – irlandzki leksykograf i historyk.
Dinneen urodził się w pobliżu miasteczka Rathmore w hrabstwie Kerry. W 1880 roku wstąpił do Towarzystwa Jezusowego, a w 1894 otrzymał święcenia kapłańskie. Z zakonu wystąpił jednak sześć lat później, chcąc poświęcić się badaniom nad językiem irlandzkim. Jako dziecko uczęszczał do Clongowes Wood College, a w tejże szkole po wyświęceniu nauczał języka angielskiego, irlandzkiego, języków klasycznych oraz matematyki.
Dinneen był jednym z wiodących członków The Irish Texts Society, w ramach prac dla którego opublikował m.in. wydania twórczości Geoffreya Keatinga ("Foras Feasa ar Éirinn") oraz wierszy innych siedemnastowiecznych irlandzkich poetów takich jak Aogán Ó Rathaille czy Piaras Feiritéar. Sam był również autorem jednej powieści oraz sztuki w języku irlandzkim, przetłumaczył również na ten język z angielskiego np. "Opowieść wigilijną" Karola Dickensa.
Najlepiej jednak znanym jego dziełem jest słownik irlandzko-angielski, "Foclóir Gaedhilge agus Béarla", po raz pierwszy wydany w 1904 roku. Płyty drukowe do pierwszego wydania uległy zniszczeniu podczas powstania wielkanocnego w 1916 roku, Dinneen wykorzystał więc tę okoliczność do rozbudowania słownika. Drugie wydanie "Foclóir Gaedhilge agus Béarla", znacznie rozszerzone, ukazało się w roku 1927.
Dinneen zmarł w Dublinie w wieku 73 lat.

</doc>
<doc id="1279537" url="https://pl.wikipedia.org/wiki?curid=1279537" title="Mike Harris (polityk)">
Mike Harris (polityk)

Michael Deane "Mike" Harris (ur. 23 stycznia 1945 w Toronto) – polityk kanadyjski, premier prowincji Ontario od 26 czerwca 1995 do 15 kwietnia 2002. Wybrany do parlamentu prowincji po raz pierwszy w 1981 z ramienia prowincjalnej branży Partii Konserwatywnej, w 1990 wybrany na jej przewodniczącego. Znany za wprowadzenie pakietu neolilberalnych reform, tzw. "Common Sense Revolution" (po polsku "Rewolucja Zdrowego Rozsądku"). W 2002 zrezygnował z urzędu z powodów osobistych, prawdopodobnie też z powodu drastycznego spadku popularności. Jego następcą był Ernie Eves.

</doc>
<doc id="1279539" url="https://pl.wikipedia.org/wiki?curid=1279539" title="Romano Bonaventura">
Romano Bonaventura

Romano Bonaventura (zm. 20 lutego 1243) — włoski kardynał.
Życiorys.
Nominację kardynalską (z tytułem diakona S. Angelo in Pescheria) uzyskał od papieża Innocentego III na początku 1216 roku. Uczestniczył w papieskiej elekcji 1216. Służył jako legat papieski we Francji, gdzie uczestniczył w synodach w Bourges, Paryżu i Tuluzie i wprowadził ustawodawstwo antyheretyckie. Był także gubernatorem Kampanii i Spoleto oraz wikariuszem Rzymu. W 1231 roku został wybrany biskupem suburbikarnej diecezji Porto, jednak sakrę biskupią przyjął prawdopodobnie dopiero w 1235 roku, gdyż w bulli papieskiej datownej na 3 stycznia 1235 wciąż występuje jako diakon S. Angelo. Był zwolennikiem bezkompromisowej polityki Grzegorza IX wobec cesarza Fryderyka II. Uczestniczył w papieskiej elekcji 1241; był na niej wysuwany jako kandydat na papieża. Zmarł w trakcie sediswakancji po śmierci Celestyna IV.

</doc>
<doc id="1279541" url="https://pl.wikipedia.org/wiki?curid=1279541" title="2 Korpus Piechoty">
2 Korpus Piechoty

Korpusy ludowego Wojska Polskiego

</doc>
<doc id="1279542" url="https://pl.wikipedia.org/wiki?curid=1279542" title="Synagoga Talmud Torah Agadol w Salonikach">
Synagoga Talmud Torah Agadol w Salonikach



</doc>
<doc id="1279545" url="https://pl.wikipedia.org/wiki?curid=1279545" title="Mistrzostwa Świata w Narciarstwie Klasycznym 2009">
Mistrzostwa Świata w Narciarstwie Klasycznym 2009

Mistrzostwa Świata w Narciarstwie Klasycznym 2009 – zawody sportowe, które odbyły się w dniach od 18 lutego do 1 marca 2009 w Libercu w Czechach. Były to czwarte w historii mistrzostwa rozegrane w Czechach lub w Czechosłowacji. Wcześniej imprezę tej rangi gościły Janské Lázně (1925) oraz dwukrotnie w Wysokie Tatry (1935 i 1970). Liberec został wybrany na gospodarza zawodów w głosowaniu, w którym wygrał z Oslo (Norwegia), 11-4, na kongresie FIS-u, który odbył się 3 czerwca 2004 w Miami w USA.
Po raz pierwszy w historii na mistrzostwach odbyły się skoki narciarskie kobiet.
Reprezentacje państw uczestniczących w mistrzostwach.
W mistrzostwach wzięło udział 560 zawodników z 58 państw. Europę reprezentowało 421 sportowców z 36 krajów, Azję 70 z 11, Amerykę Płn. 41 z 2, Australię i Oceanię 18 z 2, Amerykę Płd. 7 z 4 i Afrykę 3 z 3.
Najliczniejszą ekipę wystawiła Rosja (35 sportowców). Jednoosobowe reprezentacje przysłało 11 państw (Algieria, Argentyna, Andora, Izrael, Kenia, Luksemburg, Nepal, Peru, Portugalia, RPA i Wenezuela).
Najmniejszą ekipą, która zdobyła medal na mistrzostwach była Polska (13 zawodników i 3 medale). Najliczniejszą reprezentacją, która nie zdobyła żadnego medalu był Kazachstan (22 zawodników).
"W nawiasach" "podano liczbę reprezentantów danego kraju"
Klasyfikacja medalowa.
Multimedaliści.
Zawodnicy, którzy zdobyli przynajmniej dwa medale

</doc>
<doc id="1279547" url="https://pl.wikipedia.org/wiki?curid=1279547" title="3 Rewolucyjny Pułk Siedlecki">
3 Rewolucyjny Pułk Siedlecki

3 Rewolucyjny Pułk Siedlecki – pułk piechoty polskiej, sformowany w Rosji, czynnie wspierający rewolucję bolszewicką w tym kraju. Brał udział w walkach o Lidę, a jego dowódcą był Franciszek Rupniewicz.
Wchodził w skład I Brygady Zachodniej Dywizji Strzelców, potem zaś od 9 czerwca 1919 razem z całą dywizją formalnie wszedł w skład Armii Czerwonej.
W świetle komunikatów operacyjnych Sztabu Generalnego WP z lutego i marca 1919:

</doc>
<doc id="1279553" url="https://pl.wikipedia.org/wiki?curid=1279553" title="2 Korpus Armijny">
2 Korpus Armijny

Korpusy armijne (ogólnowojskowe) noszące numer „2”:
 Polskie
 Austro-węgierski
Niemieckie
Rosyjski
Inne

</doc>
<doc id="1279554" url="https://pl.wikipedia.org/wiki?curid=1279554" title="Aldobrandino Orsini">
Aldobrandino Orsini

Aldobrandino Orsini (zm. 22 grudnia 1222) – włoski kardynał. Wskutek błędnego odczytania jednego z dokumentów z rejestrów Honoriusza III przez długi czas przypisywano mu przynależność do rodziny Gaetani, z której wywodził się papież Bonifacy VIII. W rzeczywistości należał do rzymskiego rodu arystokratycznego Orsini i prawdopodobnie był bliskim krewnym papieża Celestyna III.
Papież Honoriusz III powołał go do Kolegium Kardynalskiego prawdopodobnie pod koniec 1216 roku. Podpisywał bulle papieskie datowane między 18 stycznia 1217 a 13 lipca 1222. W grudniu 1219 Honoriusz III odmówił zatwierdzenia jego wyboru na biskupa Paryża, dokonanego przez paryską kapitułę. Między 23 marca a 1 kwietnia 1221 roku został kardynałem-biskupem Sabiny.

</doc>
<doc id="1279556" url="https://pl.wikipedia.org/wiki?curid=1279556" title="Zakładka">
Zakładka



</doc>
<doc id="1279558" url="https://pl.wikipedia.org/wiki?curid=1279558" title="Bežigrad">
Bežigrad

Bežigrad – dzielnica Lublany, stolicy Słowenii.
Znajdują się tam głównie budynki mieszkalne. Przy Ulicy Wiedeńskiej ("Dunajska cesta", jedna z najdłuższych i najbardziej ruchliwych ulic w Lublanie) jest także wiele sklepów i siedzib firm. W północno-zachodniej części Bežigradu znajduje się część przemysłowa dzielnicy. Budynki są raczej niskie, dominują domy jednorodzinne wolnostojące, bądź szeregowe. Większe skupisko bloków znajduje się we wschodniej części. Bežigrad uznawany jest za jedną z najbardziej zielonych dzielnic miasta. Liczba mieszkańców wynosi 34 670 (2020), a powierzchnia wynosi 7.24 km².
Podział.
Dzielnica składa się z czterech części: stary Bežigrad, Brinje, Nove Stožice i Savsko Naselje. W szerszym znaczeniu Bežigradem nazywa się też północne przedmieścia Lublany: Stožice, Ježica i Črnuče.
Położenie.
Granice dzielnicy stanowią:

</doc>
<doc id="1279560" url="https://pl.wikipedia.org/wiki?curid=1279560" title="Nowotwór pęcherzyka żółtkowego">
Nowotwór pęcherzyka żółtkowego



</doc>
<doc id="1279563" url="https://pl.wikipedia.org/wiki?curid=1279563" title="HMS Zealous">
HMS Zealous

Nazwę HMS Zealus nosiły trzy zbudowane i jeden planowany okręt Royal Navy:

</doc>
<doc id="1279567" url="https://pl.wikipedia.org/wiki?curid=1279567" title="Balingiyn Tserendorj Beyse">
Balingiyn Tserendorj Beyse



</doc>
<doc id="1279568" url="https://pl.wikipedia.org/wiki?curid=1279568" title="4 Rewolucyjny Pułk Warszawski">
4 Rewolucyjny Pułk Warszawski

4 Rewolucyjny Pułk Warszawski (inaczej 4 Warszawski Pułk Strzelców) – pułk piechoty polskiej, sformowany w Rosji, czynnie wspierający rewolucję bolszewicką.
Wchodził w skład II Brygady Zachodniej Dywizji Strzelców, potem zaś od 9 czerwca 1919 razem z całą dywizją formalnie wszedł w skład Armii Czerwonej.
W świetle komunikatów operacyjnych Sztabu Generalnego WP z lutego i marca 1919 17 lutego 1919 pułk znajdował się w Wilnie, a następnie jego żołnierze wyruszyli w kierunku Dobrego Boru.
19 kwietnia żołnierze pułku stoczyli całodzienną walkę z Grodzieńskim Pułkiem Strzelców, wskutek czego strona radziecka utraciła Stołowicze. Strzelcy grodzieńscy okupili to zwycięstwo 3 zabitymi i 7 rannymi. Wzięli do niewoli 40 jeńców i zdobyli 4 ckm-y, 7 koni, znaczną ilość amunicji i uzbrojenia.
Dowódcą był Makowski.

</doc>
<doc id="1279569" url="https://pl.wikipedia.org/wiki?curid=1279569" title="Biełosław">
Biełosław



</doc>
<doc id="1279570" url="https://pl.wikipedia.org/wiki?curid=1279570" title="Marcello Durazzo (doża)">
Marcello Durazzo (doża)

Marcello Durazzo (ur. 1710; zm. 1791) - polityk genueński. Był posiadaczem ogromnego zbioru dzieł sztuki.
Pochodził z drugiego najbogatszego rodu Republiki Genueńskiej po rodzie Spinola. 
Od 3 lutego 1767 do 3 lutego 1769 roku był Durazzo dożą Genui.

</doc>
<doc id="1279571" url="https://pl.wikipedia.org/wiki?curid=1279571" title="An tAthair Pádraig Ó Duinnín">
An tAthair Pádraig Ó Duinnín



</doc>
<doc id="1279572" url="https://pl.wikipedia.org/wiki?curid=1279572" title="Biała Slatina">
Biała Slatina



</doc>
<doc id="1279573" url="https://pl.wikipedia.org/wiki?curid=1279573" title="Samoobrona Wileńska">
Samoobrona Wileńska



</doc>
<doc id="1279574" url="https://pl.wikipedia.org/wiki?curid=1279574" title="Tab">
Tab



</doc>
<doc id="1279575" url="https://pl.wikipedia.org/wiki?curid=1279575" title="Brestowa Kopa">
Brestowa Kopa

Brestowa Kopa lub Mała Brestowa (słow. "Malá Brestová", 1913 m) – mało wybitny szczyt w zachodniej części słowackich Tatr Zachodnich. Znajduje się w grani głównej Tatr Zachodnich pomiędzy Brestową (1934 m) a Zuberskim Wierchem (1753 m). Wierzchołek jest skalisto-trawiasty i jest zwornikiem dla długiego grzbietu opadającego w kierunku północnym (z odchyleniem na zachód) do Polany Brestowej na dnie Doliny Zuberskiej. Grzbiet ten oddziela Dolinę Wolarską od Salatyńskiego Żlebu. Jego górna część pod Brestową Kopą nosi nazwę Cielęciarki. Południowe zbocza Brestowej Kopy opadają do Zadnich Kotlin – górnej części Doliny Bobrowieckiej Liptowskiej.
Brestowa Kopa znajduje się w grani zataczającej łuk ponad Zadnimi Kotlinami. Grań ta ma łagodne stoki, porośnięte głównie trawiastą roślinnością, a Brestowa Kopa niewiele tylko wznosi się ponad nią. Niegdyś tereny te były intensywnie wypasane. Dobrze prezentują się stąd pobliski Siwy Wierch i Osobita.
W czasie II wojny światowej w domku pracowników leśnych na wschodnich, opadających do Salatyńskiego Żlebu stokach Brestowej Kopy znajdował się szpitalik partyzancki. Po ataku Niemców na stacjonujący w Dolinie Zuberskiej duży oddział partyzantów słowackich i radzieckich, zniszczeniu w grudniu 1944 r. magazynu żywności i spaleniu schroniska na Zwierówce, ranni partyzanci znaleźli się w ciężkiej sytuacji. Mróz potęgował ich ciężkie położenie. 12 lutego 1945 r. zostali oni wraz z personelem uratowani przez polski oddział TOPR – w śnieżnej zawiei przetransportowano ich do Zakopanego przez Łuczniańską Przełęcz.

</doc>
<doc id="1279578" url="https://pl.wikipedia.org/wiki?curid=1279578" title="Pierre-Esprit Radisson">
Pierre-Esprit Radisson

Pierre-Esprit Radisson (ur. ok. 1636, zm. 1710) – francuski traper ("coureur des bois"), wraz ze swoim szwagrem Médardem Chouartem des Groseilliers był inicjatorem powstania Kompanii Zatoki Hudsona.

</doc>
<doc id="1279580" url="https://pl.wikipedia.org/wiki?curid=1279580" title="Airto Moreira">
Airto Moreira

Airto Guimarães Moreira (ur. 5 sierpnia 1941 w Itaiópolis w Brazylii) – brazylijski perkusista jazzowy, muzyk sesyjny.
Moreira współpracował z takimi wykonawcami jak Miles Davis, Chick Corea, Dizzy Gillespie, Keith Jarrett, Joni Mitchell, Tina Turner, Herbie Hancock, John McLaughlin, Dave Holland, The Smashing Pumpkins, Carlos Santana, Al Di Meola, Paul Simon, Weather Report, Sérgio Mendes, Stan Getz czy Stanley Clarke.
Od końca lat 60 jest mężem Flory Purim, brazylijskiej wokalistki jazzowej.

</doc>
<doc id="1279582" url="https://pl.wikipedia.org/wiki?curid=1279582" title="Międzynarodowa Klasyfikacja Chorób dla Onkologii">
Międzynarodowa Klasyfikacja Chorób dla Onkologii

Międzynarodowa Klasyfikacja Chorób dla Onkologii (ang. "International Classification of Diseases for Oncology", ICD-O) to szczegółowa klasyfikacja stanowiąca rozszerzenie Międzynarodowej Statystycznej Klasyfikacji Chorób i Problemów Zdrowotnych (ICD-10) dla nowotworów, stosowana przede wszystkim przez ośrodki zajmujące się rejestracją nowotworów. Obecnie stosuje się 3. edycję klasyfikacji ICD-O.

</doc>
<doc id="1279583" url="https://pl.wikipedia.org/wiki?curid=1279583" title="ICD-O">
ICD-O



</doc>
<doc id="1279586" url="https://pl.wikipedia.org/wiki?curid=1279586" title="International Classification of Diseases for Oncology">
International Classification of Diseases for Oncology



</doc>
<doc id="1279587" url="https://pl.wikipedia.org/wiki?curid=1279587" title="Guy de Bourgogne">
Guy de Bourgogne

Guy de Bourgogne (zm. 20 maja 1272) – francuski duchowny katolicki.
Życiorys.
W młodości wstąpił do zakonu cystersów i w 1257 roku został wybrany dwudziestym czwartym opatem Citeaux. W 1262 papież Urban IV mianował go kardynałem prezbiterem Bazyliki św. Wawrzyńca „in Lucina”. W latach 1266–1268 był legatem papieskim w Niemczech, Skandynawii i Polsce. W czerwcu 1267 odwiedził Kraków, a w lutym 1268 przewodniczył synodowi we Wrocławiu. 
W trakcie papieskiej elekcji 1268–1271 był jednym z członków sześcioosobowej komisji elektorskiej, która dokonała wyboru papieża Grzegorza X. Zmarł najprawdopodobniej w Rzymie, choć niektóre źródła podają, jakoby zmarł w Lyonie.

</doc>
<doc id="1279588" url="https://pl.wikipedia.org/wiki?curid=1279588" title="ICDO">
ICDO



</doc>
<doc id="1279589" url="https://pl.wikipedia.org/wiki?curid=1279589" title="Francesco Maria Della Rovere">
Francesco Maria Della Rovere

Francesco Maria Della Rovere (ur. 1695; zm. 1768) – polityk genueński. Był ostatnim przedstawicielem genueńskiej gałęzi z Rzymu wywodzącego się rodu Della Rovere
Od 29 stycznia 1765 do 29 stycznia 1767 roku był Francesco Maria Della Rovere dożą Genui.

</doc>
<doc id="1279595" url="https://pl.wikipedia.org/wiki?curid=1279595" title="Brandy Parliament">
Brandy Parliament

Brandy Parliament – zgromadzenie zwołane w Nowej Francji w 1678 roku. Debatowało nad projektem zakazu handlu alkoholem z Indianami. Przeciwnikiem takiego handlu był gubernator Louis de Buade de Frontenac. Wobec groźby zmonopolizowania sprzedaży alkoholu przez Anglików, projekt upadł.

</doc>
<doc id="1279597" url="https://pl.wikipedia.org/wiki?curid=1279597" title="Romet K-125">
Romet K-125

Romet K-125 - motocykl firmy Arkus &amp; Romet Group o pojemności silnika 124 cm³ i mocy 10,3 KM, nawiązujący wyglądem do klasycznego naked-bika. Wprowadzony na rynek w 2007 roku. Produkowany w Chinach jako Senke SK125-7.
Jest to jeden z nowej gamy motocykli Romet, oprócz K sprzedawane są jeszcze modele Z-125, RM-125, Z-150. Silniki do wszystkich nowych modeli produkuje firma Senke. Jest wykonywany w odcieniach koloru srebrnego czarnego i niebieskiego.
Dane techniczne.
Powyższe dane są danymi podanymi przez producenta.

</doc>
<doc id="1279598" url="https://pl.wikipedia.org/wiki?curid=1279598" title="Audrey Niffenegger">
Audrey Niffenegger

Audrey Niffenegger (ur. 13 czerwca 1963 w South Haven, Michigan) – amerykańska pisarka i plastyczka.
Mieszka w Chicago. Wykłada w koledżu Columbia College Chicago, jest członkiem założycielem literacko-artystycznej grupy T3 (Text 3). 
Debiutancka powieść Niffenegger, "Żona podróżnika w czasie" (2003, polskie wydanie 2004), stała się bestsellerem. Jest to niekonwencjonalny romans o mężczyźnie cierpiącym na rzadką chorobę genetyczną, sprawiającą, że podróżuje w czasie, oraz jego żonie-plastyczce, która musi radzić sobie z jego częstymi i nieprzewidywalnymi zniknięciami. Ekranizacja powieści "The Time Traveler's Wife" (w Polsce pt. "Zaklęci w czasie") weszła na ekrany kin w 2009 . 
Niffenegger jest również autorką powieści graficznej, czy też "powieści w obrazkach", jak sama ją nazywa, zatytułowanej "The Three Incestuous Sisters" ("Trzy kazirodcze siostry"). Książka opowiada o trzech niezwykłych siostrach, mieszkających w domu nad brzegiem morza. Ze względu na styl grafiki i nastrój jest porównywana do prac Edwarda Goreya. 

</doc>
<doc id="1279599" url="https://pl.wikipedia.org/wiki?curid=1279599" title="Rashied Ali">
Rashied Ali

Rashied Ali, właśc. Robert Patterson (ur. 1 lipca 1933 w Filadelfii, zm. 12 sierpnia 2009 w Nowym Jorku) – amerykański perkusista jazzowy, zaliczany do prekursorów gatunku free jazz.
Ali współpracował z takimi wykonawcami jak John Coltrane, Sonny Rollins, William Parker, Prima Materia, Tisziji Munoz, Albert Ayler, Assif Tsahar, Makanda Ken McIntyre, Reggie Workman, Charlie Haden, James Blood Ulmer, Phalanx, Kazunori Sugiyama, Alan Shorter, Bob Northern, Donald Corrado, Allan Chase, Billy Barber, Marion Brown, Alice Coltrane, Sonny Fortune, Archie Shepp, Shaheb Sharbib, Jeff Palmer, Jackie McLean czy Howard Mandel.

</doc>
<doc id="1279600" url="https://pl.wikipedia.org/wiki?curid=1279600" title="Zuberski Wierch">
Zuberski Wierch

Zuberski Wierch (słow. "Zuberec") – szczyt w zachodniej części słowackich Tatr Zachodnich. Orawska nazwa tego szczytu pochodzi od miejscowości Zuberzec, nad którą wznosi się ten szczyt. Przez mieszkańców Liptowa zwany był Holaniem. Za prawidłową uznawana jest nazwa orawska.
Zuberski Wierch znajduje się w grani głównej Tatr Zachodnich pomiędzy Brestową Kopą (1903 m) a przełęczą Palenica Jałowiecka (1573 m). Źródła podają znacznie różniące się wysokości tego szczytu. Na polskiej mapie jest to 1753 m, mapa słowacka podaje 1806 m.
Jest to mało wybitny szczyt. Jego południowe zbocza opadają do Zadnich Kotlin w górnym piętrze Doliny Bobrowieckiej Liptowskiej. Zuberski Wierch jest zwornikiem. W północnym (z odchyleniem na zachód) kierunku opada od niego do dna Doliny Zuberskiej długi grzbiet Redykalnia z wierzchołkiem Wielki Klin. Grzbiet ten oddziela Dolinę Przybyską od Doliny Wolarskiej. Na odcinku pomiędzy Zuberskim Wierchem a Palenicą Jałowiecką odchodzi od grzbietu jeszcze jeden, wybitny, ale krótki grzbiet zwany Hrubym Klinem. Dzieli on górną część Doliny Przybyskiej na dwie odnogi; wschodnią i zachodnią. Ponadto w północnych stokach Zuberskiego Wierchu występuje jeszcze kilka grzęd zwanych Klinami (szczególnie w odnodze wschodniej).
Zuberski Wierch znajduje się w grani zataczającej łuk ponad Zadnimi Kotlinami w najwyżej partii Doliny Bobrowieckiej. Grań ta ma łagodne stoki, w górnej części porośnięte trawiastą roślinnością i kosodrzewiną, a Zuberski Wierch niewiele tylko wznosi się ponad nią. Niegdyś całe te tereny były intensywnie wypasane. Dobrze prezentuje się stąd pobliski Siwy Wierch i Osobita.

</doc>
<doc id="1279602" url="https://pl.wikipedia.org/wiki?curid=1279602" title="Amy Macdonald">
Amy Macdonald

Amy Elizabeth Macdonald (ur. 25 sierpnia 1987 w Bishopbriggs, Szkocja) – szkocka piosenkarka oraz autorka tekstów muzycznych.
Zaistniała w roku 2007. wydając na europejski rynek muzyczny debiutancki album "This Is the Life". Album zyskał przychylność krytyków muzycznych i sprzedał się w nakładzie 2 milionów egzemplarzy w Europie.
Obecnie ma na koncie pięć albumów studyjnych. Artystka sprzedała ponad 12 milionów płyt.
Życiorys.
Wczesne lata.
Ukończyła Bishopbriggs Academy. W wieku piętnastu lat samodzielnie nauczyła się grać na gitarze, którą dostała w upominku od swego ojca. Jej inspiracją do stworzenia pierwszej muzyki była piosenka "Turn" wykonywana przez zespół Travis. Sama przyznała, że wzoruje się na twórczości zespołów muzycznych, takich jak The Libertines i Red Hot Chili Peppers.
Pierwsze występy wśród publiczności zanotowała w pubach oraz kawiarenkach, w których regularnie grała akustyczne kompozycje. Kolejnym krokiem w jej początkach do kariery muzycznej było rozesłanie demo muzycznego do wytwórni muzycznych.
Kariera muzyczna.
Po dołączeniu do podwytwórni Universal Music Amy Macdonald wydała na europejski rynek muzyczny debiutancki krążek "This Is the Life". Dzieło ukazało się 30 lipca 2007 i zyskało przychylność zarówno krytyków muzycznych, jak i nabywców. Każdy utwór na krążku został stworzony i skomponowany przez artystkę. Album zadebiutował na pozycji #2 notowania najchętniej kupowanych płyt kompaktowych w Wielkiej Brytanii. Po dwudziestu czterech tygodniach od wysokiego debiutu, krążek znalazł się na szczycie listy UK Albums Chart. Do tej pory longplay spędził na notowaniu ponad sześćdziesiąt tygodni i został odznaczony przez brytyjską wytwórnię fonograficzną podwójną platyną.
Podobnie jak w Wielkiej Brytanii album "This Is the Life" zajmował wysokie miejsca na listach sprzedaży w krajach niemieckojęzycznych. W Niemczech, Austrii i Szwajcarii krążek znalazł się w ścisłej trójce najchętniej kupowanych płyt. W każdym z tych krajów album uzyskał status przynajmniej platyny, a główne single promujące znalazły się w czołówkach oficjalnych list przebojów.
Pod koniec 2016 roku Amy zapowiedziała swoją trasę koncertową "Under Stars Tour", która miała promować czwarty album. Podczas tej zapowiedzi artystka potwierdziła swoje pierwsze koncerty w Polsce. Miały one miejsce 23 i 24 marca w Warszawie i Poznaniu.
Życie prywatne.
Jest miłośniczką szybkich samochodów. Posiadała takie auta jak: Ferrari 458 Italia, Ferrari 458 Speciale, Bentley Continental GT, Audi R8, Nissan GT-R. W 2013 roku Amy wystąpiła w 19 serii programu Top Gear jako gość serii „Gwiazda w samochodzie za rozsądną cenę”.
W 2018 roku artystka poślubiła szkockiego piłkarza Richarda Fostera. Ślub odbył się w Las Vegas.

</doc>
<doc id="1279603" url="https://pl.wikipedia.org/wiki?curid=1279603" title="Destylacja ropy naftowej">
Destylacja ropy naftowej



</doc>
<doc id="1279605" url="https://pl.wikipedia.org/wiki?curid=1279605" title="Kawalaktony">
Kawalaktony

Kawalaktony - jest to grupa organicznych związków chemicznych występujących w korzeniach pieprzu metystynowego.
Nazwa kawalaktony obejmuje 18 znanych dziś związków chemicznych. Niektóre z nich wykazują działanie psychoaktywne. Efekty działania kawalaktonów na człowieka obejmują uspokojenie, rozluźnienie mięśni, podniesienie nastroju, uczucie podobne do śnienia oraz zdrętwienie dziąseł i ust. Kawalaktony wykazują także działanie przeciwdrgawkowe i znieczulające. Długotrwałe używanie kawalaktonów nie powoduje spowolnienia czasu reakcji ani obniżenia zdolności intelektualnych, może jednak wpływać na poziom niektórych enzymów żołądkowych. Istnieją doniesienia, że preparaty z pieprzu metystynowego mogą wpływać toksycznie na wątrobę. Jednak nie jest to spowodowane przez kawalaktony lecz pipermetystynę, alkaloid występujący głównie w nadziemnej łodydze i liściach. Przy tradycyjnym sporządzaniu napojów wykorzystywane są jedynie kłącza i korzenie.

</doc>
<doc id="1279609" url="https://pl.wikipedia.org/wiki?curid=1279609" title="Protektorat Aden">
Protektorat Aden



</doc>
<doc id="1279611" url="https://pl.wikipedia.org/wiki?curid=1279611" title="Lelegowie">
Lelegowie

Lelegowie – pierwotny lud przedgrecki zamieszkujący najprawdopodobniej zachodnie wybrzeże Azji Mniejszej. Uważany za lud spokrewniony z Karami. Pauzaniasz pisał w swych dziełach o królu Lakonii, który pochodził z ludu Lelegów. Z kolei Hezjod wymienia Lokrosa jako przywódcę Lelegów a Alkajos uznawał Antandros za miasto Lelegów.

</doc>
<doc id="1279621" url="https://pl.wikipedia.org/wiki?curid=1279621" title="San Martin San Juan">
San Martin San Juan



</doc>
<doc id="1279623" url="https://pl.wikipedia.org/wiki?curid=1279623" title="Andrzej Czarnkowski">
Andrzej Czarnkowski

Andrzej Czarnkowski herbu Nałęcz III (ur. 1507, zm. 9 lipca 1562 w Czarnkowie) – biskup poznański od 1553, szambelan papieski, prałat-kustosz płocki od 1545, scholastyk krakowski od 1543 i płocki od 1541, kanonik krakowski i poznański od 1540, gnieźnieński od 1531, proboszcz kapitulny gnieźnieński od 1538, proboszcz wielicki, sekretarz królewski Zygmunta I Starego od 1541 roku.
Życiorys.
Był synem kasztelana bydgoskiego Macieja i Katarzyny Opaleńskiej.
Studiował w Niemczech i we Włoszech. W latach 1533-1536 razem ze Stanisławem Hozjuszem w Padwie, gdzie został syndykiem nacji polskiej jurystów.
Był posłem Zygmunta I Starego na sejmik województwa krakowskiego w Proszowicach.
Przebywał w kurii rzymskiej w latach 1537-1541, gdzie będąc szambelanem papieskim reprezentował interesy Polski przy Stolicy Apostolskiej. Jako poseł króla Zygmunta I Starego w 1538 składał papieżowi gratulacje z powodu zawarcia pokoju pomiędzy Francją i Niemcami. Przedstawił wówczas projekt przeznaczenia świętopietrza na cele walki z Turcją.
Wielokrotnie brał udział w misjach dyplomatycznych: w 1540/1541 do króla rzymskiego Ferdynanda I Habsburga, w 1541 na Sejm Rzeszy, w 1550 od Zygmunta II Augusta do Karola V Habsburga, do papieża Juliusza III.
Jako biskup poznański wznosił w swoich majątkach liczne budowle i zakładał ogrody. Zgromadził duży majątek, który posłużył do pomnożenia magnackiej fortuny swoich braci. Zwalczał wpływy innowierców w swojej diecezji. W 1554 udało mu się stłumić propagandę innowierczą w Poznaniu. Powołał wówczas na inkwizytora i kaznodzieję katedralnego dominikanina Pawła Sarbina, za dyspensą papieską powierzając mu miejsce w kapitule. 27 kwietnia 1557 i 13 stycznia 1561 zwołał w Poznaniu dwa synody diecezjalne, które poświęcił obronie interesów kościoła i reformie kleru i wiernych.
Pochowany w katedrze śś. Apostołów Piotra i Pawła w Poznaniu.

</doc>
<doc id="1279624" url="https://pl.wikipedia.org/wiki?curid=1279624" title="Eksplozja (film 1974)">
Eksplozja (film 1974)

Eksplozja (tyt. oryg. Shpërthimi) – albański film fabularny z roku 1974 w reżyserii Muharrema Fejzo.
Opis fabuły.
Ilir jest inżynierem, zajmującym się poszukiwaniami ropy naftowej na obszarze, na którym dominują skały wapienne. Teren badań nie był dotąd eksplorowany i brak podstawowych informacji o lokalizacji złóż. Ilir jednak nie przykłada się do swojej pracy i przekonany o własnej nieomylności ignoruje dobre rady doprowadzając do wielkiej eksplozji złoża.

</doc>
<doc id="1279627" url="https://pl.wikipedia.org/wiki?curid=1279627" title="Barriemore Barlow">
Barriemore Barlow

Barry "Barriemore" Barlow (ur. 10 września 1949 w Birmingham) – brytyjski perkusista. Barlow współpracował z takimi grupami muzycznymi i wykonawcami jak Jethro Tull, The Blades, Ian Anderson, John Evan, Jeffrey Hammond-Hammond, Tandoori Cassette, Zal Cleminson, Charlie Tumahai, Ronnie Leahy, Yngwie Malmsteen, Robert Plant, George Harrison czy Jimmy Page.

</doc>
<doc id="1279631" url="https://pl.wikipedia.org/wiki?curid=1279631" title="Butorfanol">
Butorfanol

Butorfanol (łac. "Butorphanolum") – organiczny związek chemiczny, syntetyczny opioidowy lek przeciwbólowy z grupy morfinanów. Stosowany w lecznictwie w postaci soli kwas winowego.
Farmakologia.
Butorfanol jest agonistą receptorów opioidowych kappa, receptorów sigma oraz częściowym agonistą i antagonistą receptorów opioidowych mi. Działanie analgetyczne butorfanolu jest około 5 razy silniejsze od morfiny z podobnym czasem działania. Butorfanol wykazuje [efekt pułapowy] w depresji oddechowej. Ze względu na agonizm kappa i sigma może powodować efekty dysforyczne, zwiększa pracę serca oraz powoduje wzrost ciśnienia płucnego. Ze względu na tzw. efekt pierwszego przejścia stosowany jest pozajelitowo.
Zastosowanie.
Stosowany w bólach migrenowych, w bólach nowotworowych o średnim do dużego natężenia, bólach przy porodzie, a także przy znieczuleniu w skojarzeniu z innymi lekami. W weterynarii używany jako lek uspokajający i przeciwbólowy u koni w skojarzeniu z ksylazyną lub detomidyną, a także psów i kotów w skojarzeniu z medetomidyną, dexmedetomidyną, benzodiazepinami i pochodnymi fenotiazyny.
Skutki uboczne.
Najczęstszymi efektami niepożądanymi przy leczeniu butorfanolem u ludzi są nudności i wymioty. Lek powoduje także uczucie dysforii, może powodować nadmierne uspokojenie, zawroty głowy oraz dezorientację. W przeciwieństwie do czystych agonistów receptorów mi powoduje znacznie lższejsze i rzadsze zaparcia.
U koni stosowanie butorfanolu może wywołać nadmierne uspokojenie lub pobudzenie. Zbyt duża dawka może powodować drgawki mięśni, przewracanie się, nadmierne ślinienie się i zaparcia. Jako antidotum podawany jest czysty antagonista receptorów opioidowych – nalokson

</doc>
<doc id="1279632" url="https://pl.wikipedia.org/wiki?curid=1279632" title="Amico Agnifilo">
Amico Agnifilo

Amico Agnifilo (ur. 1398, zm. 9 listopada 1476) – włoski duchowny katolicki, kardynał. 
Życiorys.
Biskup L’Aquila 1431–1472 i ponownie od 20 sierpnia 1476 aż do śmierci. Był doradcą królów neapolitańskich Alfonsa I i Ferdynanda I. Wielokrotnie służył jako legat papieski m.in. w prowincji Patrymonium św. Piotra. 18 września 1467 papież Paweł II mianował go kardynałem. Uczestniczył w konklawe 1471. Komendatariusz wielu włoskich opactw benedyktyńskich. Zmarł w L’Aquila w wieku 78 lat.

</doc>
<doc id="1279633" url="https://pl.wikipedia.org/wiki?curid=1279633" title="Order Zasługi Dolnej Saksonii">
Order Zasługi Dolnej Saksonii

Order Zasługi Dolnej Saksonii (niem. "Der Niedersächsischer Verdienstorden") – odznaczenie za zasługi nadawane przez niemiecki kraj związkowy Dolna Saksonia.
Historia.
Order został ustanowiony 27 marca 1961 roku przez Ministerstwo Krajowe ("Landesministerium") landu Dolnej Saksonii jako nagroda za wybitną działalność dla kraju Dolna Saksonia lub dla dobra jej ludności. Działalność musi być dobrowolna i wychodzić poza zakres obowiązków służbowych czy pracy we własnym przedsiębiorstwie, nawet gdy posiada ono duże znaczenie dla gospodarki krajowej. Orderem nagradza się m.in. działalność dla zachowania i rozwoju języka dolnoniemieckiego. Nadawany jest przez prezesa Rady Ministrów rządu krajowego, który jest posiadaczem orderu "ex officio". Jako jedyne odznaczenie krajów związkowych Order Zasługi Dolnej Saksonii posiada trzy klasy:
Order może być nadany wielokrotnie, ale tylko jeden raz w danej klasie. Między nadaniem poszczególnych klas muszą upłynąć co najmniej trzy lata. Posiadacze najwyższego odznaczenia landu, zwanego Medalem Krajowym Dolnej Saksonii są automatycznie kawalerami Wielkiego Krzyża Orderu Zasługi. Osoby karane sądownie orderu otrzymać nie mogą, może być także odebrany odznaczonemu w wypadku kary sądowej za przestępstwo.
Od roku 1968 do 2005 order nadano: Wielki Krzyż 331 osobom, w tym 11 kobietom, Krzyż Zasługi 701 osobom, w tym 50 kobietom, Krzyż Zasługi na Wstążce 1132 osobom, w tym 180 kobietom. Liczba żyjących odznaczonych nie jest ustawowo ograniczona, ustawa nie określa także procedury składania wniosków o nadanie odznaczenia.
Insygnia.
Oznaka orderu to emaliowany na czerwono ze srebrnym obramowaniem krzyż maltański bez kulek na szpicach ramion. W medalionie awersu znajduje się herb Dolnej Saksonii, prastary, pochodzący jeszcze z czasów pierwszych Welfów symbol białego rumaka w czerwonym polu pędzącego na prawo. Przy noszonej na szyi I klasie rewers jest emaliowany, ale nie posiada medalionu ani napisów. II klasę nosi się na agrafie na lewej piersi, rewers oznaki jest srebrny i nieemaliowany, tak samo wygląda rewers oznaki III klasy, noszonej na wstędze na lewej piersi. Wstęga jest ciemnoczerwona z obustronnymi białymi bordiurami.

</doc>
<doc id="1279634" url="https://pl.wikipedia.org/wiki?curid=1279634" title="Karl Josef von Auersperg">
Karl Josef von Auersperg

Karl Josef Anton von Auersperg (ur. 17 lutego 1720 r.; zm. 2 października 1800 r.) – książę ziębicki w latach 1783-1791.
Karl Josef von Auersperg był najstarszym synem Heinricha Josefa Johanna von Auersperga. 22 maja 1744 r. ożenił się z Marią Josefą Antoniną von Trautson (1724-1792), córką księcia Johanna Wilhelma von Trautson. Żona wniosła mu dobra Vlašim koło Benešova w Czechach. Karl Josef był cesarskim tajnym radcą i komornikiem. Posiadał również dziedziczne urzędy w Krainie. Otrzymał Order Złotego Runa.
W 1791 r. książę sprzedał księstwo ziębickie wraz z okręgiem Ząbkowic za 450 000 guldenów wiedeńskich, czyli 300 000 talarów, królowi pruskiemu Fryderykowi Wilhelmowi II. Kontrakt podpisano we Wrocławiu i Wiedniu 14 października i 18 października 1791 r. Realizacja kontraktu nastąpiła 21 października 1791 r. Z otrzymanych pieniędzy książę utworzył fideikomis pieniężny. 11 listopada 1791 r. cesarz Leopold II podwyższył jego majątek Gotschee w Krainie (obecnie Kočevje w Słowenii) do rangi księstwa. Była to nagroda za sprzedaż księstwa ziębickiego.

</doc>
<doc id="1279639" url="https://pl.wikipedia.org/wiki?curid=1279639" title="Scenes (album)">
Scenes (album)

Scenes - drugi album studyjny amerykańskiego wirtuoza gitary Marty’ego Friedmana. Przy tworzeniu tej płyty współpracował również znany japoński kompozytor muzyki elektronicznej Kitarō. Nagrania zostały zarejestrowane w studiach Goodnight L.A.B. i Devonshire oraz w studiu należącym do Kitarō.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego

</doc>
<doc id="1279640" url="https://pl.wikipedia.org/wiki?curid=1279640" title="Stadion Cheju World Cup">
Stadion Cheju World Cup

Stadion Cheju World Cup, Cheju World Cup Stadium – stadion piłkarski znajdujący się w południowokoreańskim mieście Sŏgwip'o. Pojemność tego obiektu wynosi 42 256 widzów.
Historia.
Rozegrano tu trzy mecze Mistrzostw Świata 2002:
Mecze fazy grupowej:
Mecz 1/8 finału:
Obiekt był także jedną z aren piłkarskich Mistrzostw Świata U-17 2007.

</doc>
<doc id="1279648" url="https://pl.wikipedia.org/wiki?curid=1279648" title="Belgrano Cordoba">
Belgrano Cordoba



</doc>
<doc id="1279652" url="https://pl.wikipedia.org/wiki?curid=1279652" title="Przegląd Teatrów Małych Form „Kontrapunkt”">
Przegląd Teatrów Małych Form „Kontrapunkt”

Przegląd Teatrów Małych Form „Kontrapunkt” – coroczny międzynarodowy festiwal teatralny, organizowany w miesiącach wiosennych w Szczecinie. Pierwsza edycja przeglądu odbyła się w 1966 roku (jako Szczeciński Przegląd Teatralny), z czasem nazwę festiwalu zmieniono dla podkreślenia zderzenia różnych nurtów i formacji teatralnych. Festiwalowi towarzyszy sesja teatrologiczna oraz liczne imprezy (wystawy, koncerty, seanse filmowe, performance) organizowane przez szczecińskie środowiska artystyczne.
Organizatorem Przeglądu jest Dom Kultury 13 Muz w Szczecinie, a współorganizatorami Przeglądu są szczecińskie teatry.
Od 2017 roku dyrektorem przeglądu jest Marek Sztark.

</doc>
<doc id="1279653" url="https://pl.wikipedia.org/wiki?curid=1279653" title="Chorągiew husarska koronna Władysława Myszkowskiego">
Chorągiew husarska koronna Władysława Myszkowskiego

Chorągiew husarska koronna Władysława Myszkowskiego – chorągiew husarska koronna połowy XVII wieku, okresu wojen ze Szwedami, licząca sobie w drugim kwartale 1656 roku 165 koni.
Szefem tej chorągwi był margrabia i wojewoda Władysław Gonzaga Myszkowski herbu Jastrzębiec.
W 1635 roku, w czasie koncentracji wojsk króla Władysława IV przeciw Szwedom, jako porucznik chorągwi husarskiej margrabiego Władysława Myszkowskiego wymieniany był Stefan Czarniecki. Jej faktycznym dowódcą był Władysław Wilczkowski.
Chorągiew wzięła udział w bitwie pod Warką, 7 kwietnia 1656 oraz bitwie pod Warszawą pod koniec lipca 1656.

</doc>
<doc id="1279654" url="https://pl.wikipedia.org/wiki?curid=1279654" title="Czerń (ruskie chłopstwo)">
Czerń (ruskie chłopstwo)

Czerń (ukr. "чернь") – termin utworzony w XVII wieku na określenie chłopów, niemających statusu kozaków, zamieszkujących tereny Ukrainy Naddnieprzańskiej, czyli województwa bracławskie, kijowskie i czernihowskie Rzeczypospolitej. Czernią nazywano m.in. chłopów biorących udział w powstaniach kozackich.
Po traktacie Grzymułtowskiego aż do początku XVIII wieku chłopi ruscy na Ukrainie Lewobrzeżnej, należącej do Carstwa Rosyjskiego, mogli jeszcze przechodzić na służbę kozacką. Później starszyzna kozacka we własnym interesie zaczęła ograniczać to prawo, likwidując dawniej będące w większości „wsie rządowe”, które przechodziły na własność starszyzny. Władze rosyjskie natomiast, mając na uwadze niski koszt utrzymywania wojsk kozackich, w przypadku wojny wydawały rozporządzenia zezwalające chłopom na powrót do stanu kozackiego pod warunkiem przedstawienia dokumentów, że ojciec lub dziadek był Kozakiem. Wskutek tego częste było zjawisko "poszukiwania kozactwa" i spory (sądowe i zbrojne) z tym związane.
, a także w powieści Henryka Sienkiewicza "Ogniem i mieczem".
Etymologia.
Etymologicznie słowo to występuje w języku ukraińskim i rosyjskim. Do języka polskiego dostało się jako rutenizm. Początkowo słowo to było używane dla określenia chłopów wolnego stanu, „smerdę”, następnie niewolnych chłopów należących do bojarów i duchowieństwa prawosławnego. W literaturze określenia tego zamiennie używał Józef Ignacy Kraszewski w powieści "Stara baśń". Dla Mickiewicza i Puszkina słowo to oznaczało „moskiewskie pospólstwo”, „nie naród”.

</doc>
<doc id="1279655" url="https://pl.wikipedia.org/wiki?curid=1279655" title="Montezuma Castle National Monument">
Montezuma Castle National Monument

Montezuma Castle National Monument – amerykański pomnik narodowy, znajdujący się w stanie Arizona. Na jego obszarze znajdują się ruiny osady wybudowanej przez Indian w pionowym urwisku. Zbudowana z kamienia osada składa się z 20 pomieszczeń położonych na 5 różnych poziomach.
Pomnik został ustanowiony decyzją prezydenta Theodore'a Roosevelta 8 grudnia 1906 roku. W 1937 powiększono obszar znajdujący się pod ochroną. Obecnie zajmuje powierzchnię 6,70 km² i jak wiele innych pomników narodowych zarządzany jest przez National Park Service. Od 1951 roku dostęp do ruin jest zamknięty dla publiczności i oglądać je można wyłącznie z oddali.
W tym miejscu zostały nakręcone zdjęcia do teledysku piosenki „Dead Embryonic Cells” z płyty "Arise" (1991) grupy Sepultura.

</doc>
<doc id="1279656" url="https://pl.wikipedia.org/wiki?curid=1279656" title="Stadion Jeonju World Cup">
Stadion Jeonju World Cup

Stadion Cheju World Cup, Jeonju World Cup Stadium (Jeonju Castle) – stadion piłkarski znajdujący się w południowokoreańskim mieście Jeonju. Pojemność tego obiektu wynosi 43 348 widzów. Na co dzień swoje mecze rozgrywa tu drużyna piłkarska Jeonbuk Hyundai Motors.
Historia.
Rozegrano tu trzy mecze Mistrzostw Świata 2002:
Mecze fazy grupowej:
Mecz 1/8 finału:

</doc>
<doc id="1279657" url="https://pl.wikipedia.org/wiki?curid=1279657" title="Puchar Świata w skokach narciarskich 2008/2009">
Puchar Świata w skokach narciarskich 2008/2009

Puchar Świata w skokach narciarskich 2008/2009 – 30. edycja Pucharu Świata mężczyzn w skokach narciarskich, która rozpoczęła się 29 listopada 2008 na skoczni Rukatunturi w fińskiej Ruce, a zakończyła 22 marca 2009 na Letalnicy w słoweńskiej Planicy. Ostateczny kalendarz zawodów został zatwierdzony pod koniec maja 2008 w Kapsztadzie.
W sezonie tym oprócz Turnieju Czterech Skoczni i Turnieju Nordyckiego został rozegrany po raz pierwszy FIS Team Tour (Willingen, Klingenthal, Oberstdorf).
Podczas sezonu w kalendarzu PŚ nastąpiły następujące zmiany:
Zdobywcą kryształowej kuli został Gregor Schlierenzauer.
Statystyki indywidualne – konkursy drużynowe.
Numery przy państwach podają jej lokatę w konkursie, a przy zawodnikach oznacza wynik w nieoficjalnej klasyfikacji indywidualnej tych zawodów.
Klasyfikacje.
Klasyfikacja Generalna Pucharu Świata.
"Klasyfikacja po 27 / 27 konkursów"
Klasyfikacja Pucharu Świata w lotach narciarskich.
"Klasyfikacja po 6 z 6 konkursów"
Klasyfikacja Pucharu Narodów.
"Klasyfikacja po 33 z 33 konkursów"
Zwycięzcy kwalifikacji do zawodów.
Wyjątkiem w rozgrywaniu kwalifikacji do zawodów jest ostatni konkurs Pucharu Świata w Planicy. Startują w nim zawodnicy, którzy zajmują miejsca w pierwszej „30” klasyfikacji generalnej cyklu.
Liderzy klasyfikacji generalnej Pucharu Świata.
Pozycja lidera Pucharu Świata należy do zawodnika, który w dotychczas rozegranych zawodach zgromadził najwięcej punktów do klasyfikacji generalnej cyklu. W przypadku równej liczby punktów, liderem Pucharu Świata jest ten zawodnik, który ma na swoim koncie więcej wygranych konkursów. W konkursie inaugurującym nowy sezon, rolę lidera przyjmuje zawodnik, który zwyciężył w poprzedniej edycji.

</doc>
<doc id="1279659" url="https://pl.wikipedia.org/wiki?curid=1279659" title="Jeojnu World Cup Stadium">
Jeojnu World Cup Stadium



</doc>
<doc id="1279661" url="https://pl.wikipedia.org/wiki?curid=1279661" title="Piz Fenga">
Piz Fenga



</doc>
<doc id="1279662" url="https://pl.wikipedia.org/wiki?curid=1279662" title="Chonju World Cup Stadium">
Chonju World Cup Stadium



</doc>
<doc id="1279663" url="https://pl.wikipedia.org/wiki?curid=1279663" title="Fluchthorn (Silvretta)">
Fluchthorn (Silvretta)

Fluchthorn (inaczej Piz Fenga) - drugi co do wysokości szczyt w paśmie Silvretta 
przy granicy austriacko-szwajcarskiej.
Topografia.
Fluchthorn posiada trzy wierzchołki, nadające mu charakterystyczny, potrójny kształt. Najniższy jest wierzchołek północny (3309 m n.p.m.); wierzchołek środkowy osiąga 3397 m n.p.m. Najwyższy jest wierzchołek południowy, uznawany za główny (3399 m n.p.m.). "Fluchthorn" wznosi się ponad położoną na zachód od niego doliną Jamtal oraz położoną na wschód od niego doliną Val Fenga. Wszystkie trzy wierzchołki są graniczne - Dolina Jamtal należy do Austrii, natomiast górna część doliny Val Fenga do Szwajcarii. Szczyt otaczają liczne wysokogórskie lodowce: Vedret da Fenga, Kronen-Ferner, Fluchthorn-Ferner, Larein-Ferner. 
Wejście.
Pierwsze wejście na szczyt miało miejsce w 1862 roku. Dokonali go Jakob Johann Weilenmann oraz Pöll. Wejście od było się tzw. Rynną Weilenmanna. 
"Fluchthorn" jest dostępny łatwą drogą wspinaczkową o charakterze skalno-lodowym. W bardzo dobrych warunkach szczyt jest osiągalny dla wprawnych turystów wysokogórskich (trudności I+). Punktem wyjścia jest schronisko Heideberger Hütte w dolinie Val Fenga lub schronisko Jamtal Hütte w dolinie Jamtal. Wejście na szczyt zajmuje około 4 h.

</doc>
<doc id="1279668" url="https://pl.wikipedia.org/wiki?curid=1279668" title="Chonju">
Chonju



</doc>
<doc id="1279672" url="https://pl.wikipedia.org/wiki?curid=1279672" title="Center (dzielnica Lublany)">
Center (dzielnica Lublany)

Center (słoweń. centrum) - dzielnica Lublany, stolicy Słowenii. Leży w samym centrum miasta. Na terenie dzielnicy znajduje się Stare Miasto. Center stanowi centrum kulturalne i rozrywkowe miasta. Mają tu siedzibę: parlament, prezydent, niektóre ministerstwa, muzea, urzędy i inne. Dzielnicę zamieszkuje 23,706 mieszkańców, ale w dni robocze znajduje się tam około 100 000 ludzi, ponieważ około 50 000 osób pracuje w centrum, a na zajęcia przybywają także studenci. W sezonie letnim przyjeżdża także wielu turystów. Powierzchnia dzielnicy wynosi 5 km². 

</doc>
<doc id="1279678" url="https://pl.wikipedia.org/wiki?curid=1279678" title="Stadion Incheon Munhak">
Stadion Incheon Munhak

Stadion Incheon Munhak, Incheon Munhak Stadium – wielofunkcyjny stadion sportowy położony w koreańskim mieście Inczon. Do 2012 roku spotkania domowe rozgrywał na nim klub K-League, Incheon United.
Historia.
Stadion został otwarty w 2001 roku. Ma 50 256 miejsc siedzących, z czego krytych jest 47 743. Obiekt posiada parking na 4 500 aut. Rozegrane zostały na nim trzy mecze Mistrzostw Świata 2002:
Mecze fazy grupowej:
W roku 2005 odbyły się tutaj lekkoatletyczne mistrzostwa Azji.

</doc>
<doc id="1279682" url="https://pl.wikipedia.org/wiki?curid=1279682" title="Herb powiatu bartoszyckiego">
Herb powiatu bartoszyckiego

Herb powiatu bartoszyckiego na czerwonym polu dwa topory ostrzami zwrócone na zewnątrz tarczy, pomiędzy nimi złota korona.
U dołu piętnaście kamieni. Nawiązanie do niemieckiej nazwy stolicy powiatu - Bartenstein "Barten" - topór i "Stein" - kamień. Złota, zamknięta korona oznacza okres - lennej zależności od Polski (1466-1657) 
Herb został ustanowiony przez Radę Powiatu w dniu 26 września 2003 r.

</doc>
<doc id="1279683" url="https://pl.wikipedia.org/wiki?curid=1279683" title="Wędrówki z bestiami">
Wędrówki z bestiami

Wędrówki z bestiami ("Walking with Beasts") – sześcioodcinkowy serial dokumentalny z 2001 roku, wyprodukowany przez BBC, opowiadający o ewolucji ssaków po wymarciu dinozaurów. Jest kontynuacją serialu "Wędrówki z dinozaurami". Zachowuje jego oryginalną formułę. W Polsce serial po raz pierwszy emitowany był przez TVP1 w roku 2002. W oryginalnej wersji lektorem był Kenneth Branagh, natomiast w polskiej wersji lektorką jest Krystyna Czubówna, a konsultantem dr Hanna Dobrowolska.
Nowy świt.
Oryginalny tytuł: "New Dawn"
Pierwszy odcinek opowiada o losach rodziny leptiktidiów żyjących w leśnym poszyciu.
Rano samica tego gatunku wyrusza na polowanie. Po drodze spotyka gastornisa, który właśnie oddalił się od gniazda, aby zapolować i ambuloceta. Pod nieobecność gastornisa jego młode się wykluwa i zostaje pożarte przez mrówki. Tymczasem propaleoterium udaje się nad jezioro. Tam zostaje zaatakowane przez ambuloceta, ale udaje mu się uciec. Przed południem samica "Leptictidium" wraca do młodych po niezbyt udanym polowaniu. Ambulocet w poszukiwaniu pożywienia wychodzi na ląd. W popołudnie cała rodzina leptiktidiów wyrusza w las. W międzyczasie spotyka przodka konia. Ambulocet zasadza się na niego, ale w ostatniej chwili pojawia się gastornis, który zabija i pożera propaleoterium, pozbawiając przodka wielorybów łupu. W nocy nad jezioro przychodzi mały ssak drapieżny, aby się napić. Przez nieuwagę pada łupem ambuloceta. Tymczasem dochodzi do eksplozji toksycznych gazów zawartych w jeziorze. Ginie wiele zwierząt w tym ambulocet i propaleoterium z powodu emisji toksycznych gazów. Rankiem leptictidium wyrusza ponownie na polowanie. Na drodze spotyka martwego ambuloceta.
Morskie Potwory.
Oryginalny tytuł: "Whale Killer"
Ten odcinek opowiada o losach pewnej samicy bazylozaura. Została ona zapłodniona, a następnie w poszukiwaniu pożywienia ruszyła do namorzynowych kanałów wodnych. Została tam zauważona przez małpy z rodzaju "Apidium". One swoim krzykiem poinformowały o tym innych przedstawicieli swojego gatunku, co je uratowało. W międzyczasie niektóre małpy próbowały przeprawić się przez szeroki kanał. W czasie tej przeprawy jedna z nich została zabita przez rekiny. Na podwodnych łąkach pasło się stado meriteriów. Jeden z przedstawicieli tego gatunku, oddalił się i został zaatakowany przez samicę bazylozaura. Niestety, atak okazał się nieudany, a agresor ugrzązł na mieliźnie, choć jakiś czas potem uwolnił się. Tymczasem kryzys trwał też na lądzie. Mimo że trwała pora cielenia, większość młodych brontoteriów urodziła się martwe. Pewna samica tego gatunku, nie zrozumiała, że jej młode jest martwe i dalej czuwała nad nim. Wtedy zostało zaatakowana przez pojedynczego andrewsarchusa, który chciał pożreć ścierwo jej dziecka. Napastnik został odpędzony, ale szybko pojawił się drugi, więc samica nie poradziła sobie z dwoma napastnikami i pierwszy z nich wykradł padlinę wymykając się z nią. Jednak w konsumpcji przeszkodził mu drugi przedstawiciel tego samego gatunku. Samicy emboloterium wydawało się, że jej młode żyje, gdyż rabusie zaczęli nim poruszać, więc zaatakowała ich i odpędziła. W wodzie tymczasem ciężarny wieloryb został zaatakowany przez stado dorudonów, jednak w porę zbiegł. Po jakimś czasie samica bazylozaura wróciła i upolowała parę z nich. Rok później wróciła na otwarte morze ze swoim dzieckiem. Mimo kłopotów udało im się przeżyć.
Kraina Olbrzymów.
Oryginalny tytuł: "Land of Giants"
W trzecim odcinku poznajemy największe lądowe zwierzę od czasów dinozaurów – Indrikoterium. W pierwszej scenie rozgrywającej się w nocy widzimy rodzącą samicę zaatakowaną przez Hienodony. Zarówno jej, jak i jej młodemu udaje się ujść z życiem. Rankiem samica idzie do wodopoju pozostawiając młode w ukryciu. Nad wodopojem spotyka Cynodictisy oraz Entelodona. Nagle pojawia się drugi Entelodon. Dochodzi do brutalnej walki, w której jeden z drapieżników zostaje ciężko poraniony. Samica wraca do swojego młodego. Wkrótce pojawia się starsze dziecko samicy. Zostaje przez nią odpędzone. Tymczasem Hienodon atakuje stado Chalikoteriów i zabija jednego z nich. Wkrótce zjawiają się trzy Entelodony które odbierają mu padlinę. Nastaje wielka susza. Chalikoteria wędrują w poszukiwaniu pożywienia. Stara samica Indrikoterium wskazuje głównej bohaterce filmu i jej młodemu miejsce, gdzie znajdują się resztki starego wodopoju. Po minięciu suszy samica i jej młode zmuszone są przejść przez rzekę. Młodemu udaje się po raz pierwszy w życiu przepłynąć, ale z trudem wchodzi na błotnistą skarpę. Po jakimś czasie nastaje czas godów. Dwójka głównych bohaterów spotyka dwa dorosłe indrikoteria. Zaczynają one bić się o względy samicy. W końcu zwycięzca zaczyna przez długie godziny kopulować z samicą. Mijają dwa lata. Samica znów zachodzi w ciążę, po czym przegania swoje młode. Młody samiec po kilku miesiącach wraca do niej, zastaje ją jednak już z jej nowym dzieckiem, po czym zostaje odpędzony. Wkrótce spotyka Entelodona, którego jednak z łatwością przegania.
Nasi Praprzodkowie.
Oryginalny tytuł: "Next Of Kin"
Ten odcinek opowiada o naszych bliskich krewnych – australopitekach. A dokładniej o jednym, konkretnym stadzie. W pierwszej scenie widzimy ich grupę nad zwłokami samicy powalonej przez malarię. Szczególnie na jej śmierci ucierpiało jej młode, ochrzczone imieniem Blue, które zostało obecnie najniżej w hierarchii stada. Stado jest rządzone silną ręką przez starego samca – Greya. Na jego miejsce ma chrapkę inny – młody samiec Herkules. Na grupę spada fala nieszczęść. W okolicy pojawiają się wrogo nastawione Deinoteria oraz druga grupa australopiteków, która w końcu wypędza głównych bohaterów z ich rewiru. Rozpoczyna się długa wędrówka, podczas której nasi bohaterowie są zmuszeni opuścić dżunglę i zamieszkać na równinie. Podczas podróży przez sawannę grupa zostaje zaatakowana przez rozwścieczonego młodego samca Deinoterium, który omal nie zabija dziecka dominującej samicy – Bobble. Grupa australopiteków w końcu znajduje dogodne miejsce do osiedlenia się. Podczas obiadu na padlinie zebry dochodzi do potyczki między Greyem a Herkulesem. W końcu Herkulesowi udaje się przegonić Greya i zyskać przewodnictwo w grupie. Tymczasem o sobie daje znać Dinofelis. Zabija on jedną z samic, a kilka dni później atakuje grupę. W chwili gdy Blue, dotąd lekceważone i poniżane, znajduje się w śmiertelnym niebezpieczeństwie, grupa zaczyna go bronić. W końcu Dinofelis ucieka. Blue staje się ważnym krokiem w drodze ewolucji człowieka, bo porwał do działania całą grupę.
Tygrys szablozębny.
Oryginalny tytuł: "Sabretooth"
Akcja filmu toczy się w Paragwaju milion lat temu. Film opowiada losy stada smilodonów, któremu przewodzi wielki samiec z ułamanym jednym zębem, imieniem Półząb. W pierwszej scenie filmu ratuje swoje młode przed atakiem Fororaka. Na miejsce Półzęba chrapkę mają jednak dwa inne smilodony – bracia, które wreszcie atakują samca, przepędzają go z jego terytorium i rozpoczynają własne rządy. Półząb oddala się, po drodze spotyka Glyptodony i Megaterium. W następnej scenie filmu widzimy polowanie samic z byłego stada Smilodona na Makrauchenie. Udaje im się zabić jedną z nich. Po skończonym posiłku oddalają się, a padlinę przejmują Fororaki. Tymczasem bracia zabijają dzieci Półzęba, aby samice skupiły się na wychowywaniu ich młodych. Przez następne kilka tygodni stado ma się coraz lepiej, a Półząb coraz gorzej. W końcu udaje mu się odebrać Fororakowi zwłoki młodej makrauchenii, dzięki czemu może się posilić. Tymczasem stado braci podczas obiadu zostaje zaatakowane przez Megaterium. Gdy jeden z braci próbuje się olbrzymiemu leniwcowi przeciwstawić, zostaje zabity. Stado szybko się oddala pozostawiając Megaterium padlinę makrauchenii. Od tego czasu stado ma się coraz gorzej. W końcu Półząb atakuje drugiego z braci nad brzegiem strumienia i po brutalnej walce przegania go. W ostatniej scenie widzimy go ponownie u władzy w stadzie otoczonego samicami i dziećmi.
Wędrówki mamutów.
Oryginalny tytuł: "Mammoth journey"
Ostatni odcinek serialu przenosi widzów w czasy "epoki lodowcowej". Skupia się na losach grupy mamutów. Rozpoczyna się latem, kiedy grupa mamutów rozkoszuje się krótką porą roku. Tuż obok nich pojawiają się ludzie. Nadchodzi zima. Zarówno mamuty, jak i ludzie wycofują się ze swoich terenów. Rozpoczyna się długa mamucia wędrówka. Tymczasem dwa samce jelenia olbrzymiego biją się o samice i przewodnictwo w stadzie. Zostają zaatakowane przez ludzi. Ginie jeden z nich. Mamuty na swojej drodze spotykają lwy jaskiniowe, posilające się zwłokami człowieka. Wkrótce nadchodzi śnieżyca. Jedna samica z młodym zostaje daleko w tyle za stadem, w końcu zupełnie znikają, po jakimś czasie udaje im się jednak dołączyć do stada. Mija kilka tygodni. Pewien neandertalczyk zbiera chrust i nie zauważa pasącego się w pobliżu nosorożca włochatego. Zostaje zaatakowany, udaje mu się jednak przeżyć. W końcu nastaje lato. Mamuty ponownie się nim rozkoszują, są także popisy godowe nosorożców włochatych. Wkrótce mamuty postanawiają wrócić na równiny. Stado mamutów zostaje jednak nocą zaatakowane przez nenadertalczyków, którzy zabijają kilka z nich, spychając z urwiska, ginie także dominująca samica. W ostatniej scenie mamuty wędrują po polanie, a jeden z ludzi rzeźbi figurkę mamuta, która 30 tysięcy lat później trafia do muzeum.
Kontrowersje.
Więcej: Wędrówki z dinozaurami#Kontrowersje

</doc>
<doc id="1279684" url="https://pl.wikipedia.org/wiki?curid=1279684" title="Sveti Andrija (wyspy Elafickie)">
Sveti Andrija (wyspy Elafickie)

Sveti Andrija – chorwacka skalista wyspa, najbardziej oddalona od kontynentu (7 km) i najbardziej wysunięta na południe spośród wszystkich wysp archipelagu Elafickiego.
Wyspa jest położona 3 km na południe od wyspy Lopud i 10 km na zachód od Dubrownika. Jej powierzchnia wynosi 3,63 ha; długość linii brzegowej 1214 m, długość 424 m, a szerokość 100 m. Najwyższy punkt wyspy wznosi się 23 m n.p.m. Na zachodnim brzegu, mniej więcej w środkowej części wysepki znajduje się latarnia morska (sygnał B Bl 15s). Na południowy zachód od wyspy, w odległości ok. 400 m jest mielizna, która również nosi nazwę Sveti Andrija. Inna, znacznie większa wyspa chorwacka, należąca do archipelagu Viskiego, nazywa się tak samo.
Wysepka stanowi ciekawe miejsce dla nurków – jest tutaj podwodna jaskinia na głębokości 26 m i ścianka z czerwonego koralu.

</doc>
<doc id="1279685" url="https://pl.wikipedia.org/wiki?curid=1279685" title="Żebro (botanika)">
Żebro (botanika)

Żebro – termin w botanice oznaczający:

</doc>
<doc id="1279687" url="https://pl.wikipedia.org/wiki?curid=1279687" title="Gagik I">
Gagik I

Gagik I (orm:Գագիկ Ա) – król Armenii w latach 989–1020 z dynastii Bagratydów.
Znany jest z szerokiej działalności budowlanej, jak kościół św. Grzegorza Oświeciciela w Ani. Po jego śmierci w państwie Ani doszło do rozłamu, ponieważ po koronacji starszego syna Symbata III, jego młodszy brat Aszot zbuntował się i ogłosił królem w jednej z prowincji państwa – Lori.

</doc>
<doc id="1279688" url="https://pl.wikipedia.org/wiki?curid=1279688" title="Chorągiew husarska koronna Jana Sobiepana Zamoyskiego">
Chorągiew husarska koronna Jana Sobiepana Zamoyskiego

Chorągiew husarska koronna Jana Sobiepana Zamoyskiego – chorągiew husarska koronna połowy XVII wieku, okresu wojen ze Szwedami. Liczyła 137 koni.
Szefem tej chorągwi był cześnik koronny Jan Sobiepan Zamoyski herbu Jelita.
Chorągiew wzięła udział w bitwie pod Warszawą pod koniec lipca 1656.

</doc>
<doc id="1279689" url="https://pl.wikipedia.org/wiki?curid=1279689" title="Live In Hyde Park">
Live In Hyde Park



</doc>
<doc id="1279692" url="https://pl.wikipedia.org/wiki?curid=1279692" title="Chorągiew husarska koronna Stanisława Rewery Potockiego">
Chorągiew husarska koronna Stanisława Rewery Potockiego

Chorągiew husarska koronna Stanisława Rewery Potockiego – chorągiew husarska koronna połowy XVII wieku, okresu wojen ze Szwedami, licząca w II kwartale 1656 roku 202 kopie.
Szefem tej chorągwi był Stanisław Rewera Potocki herbu Pilawa, podkomorzy podolski od 1622 roku i hetman wielki koronny od 1654.
Jej stan liczebny pod koniec listopada 1627 wynosił 100 kopii. Chorągiew wzięła udział m.in. w bitwie pod Warszawą pod koniec lipca 1656 roku.

</doc>
<doc id="1279693" url="https://pl.wikipedia.org/wiki?curid=1279693" title="Necromantia">
Necromantia

Necromantia - grecka grupa muzyczna wykonująca black metal. Powstała 1989 roku w Atenach z inicjatywy George'a Zaharopoulosa pseud. The Magus. W muzyce grupy charakterystyczne jest użycie ośmiostrunowej gitary basowej, która zastępuje większość partii gitar.

</doc>
<doc id="1279694" url="https://pl.wikipedia.org/wiki?curid=1279694" title="Shafrira Goldwasser">
Shafrira Goldwasser

Shafrira Goldwasser (ur. 1958 w Nowym Jorku) – amerykańska profesor informatyki i wykładowca do spraw bezpieczeństwa kryptograficznego w MIT oraz profesor nauk matematycznych w Instytucie Naukowym Weizmana w Izraelu.
Praca zawodowa.
W roku 1979 uzyskała bakalaureat z matematyki na Carnegie Mellon University, w roku 1981 tytuł magistra i dwa lata później doktorat z informatyki na uniwersytecie w Berkeley. W tym samym roku podjęła pracę w MIT i w 1997 objęła tam nowo utworzoną katedrę bezpieczeństwa informatycznego. Jest również członkiem zespołu do badań nad sztuczną inteligencją w MIT.
Zakres badań Goldwasser obejmuje teorię złożoności, kryptografię i algorytmiczną teorię liczb. Jest współodkrywczynią tak zwanych dowodów z wiedzą zerową, które są jednym z podstawowych narzędzi do projektowania protokołów kryptograficznych. Jej prace z teorii złożoności dotyczą klasyfikacji problemów aproksymacji – pokazała między innymi, że pewne zagadnienia typu NP pozostają złożone nawet wtedy, gdy oczekuje się jedynie przybliżonego rozwiązania.
Za swe prace Shafrira Goldwasser została dwukrotnie uhonorowana Nagrodą Gödla w dziedzinie informatyki: po raz pierwszy w roku 1993 za rozwój interaktywnych systemów dowodzenia i ponownie w roku 2001 za badania dotyczące tej samej tematyki. Została również wyróżniona nagrodą Grace Murray Hopper w roku 1996 za wkład matematyczny do kryptografii. Jest członkinią kilku akademii naukowych.
W 1990 wygłosiła wykład sekcyjny, a w 2002 wykład plenarny na Międzynarodowym Kongresie Matematyków.

</doc>
<doc id="1279695" url="https://pl.wikipedia.org/wiki?curid=1279695" title="Stadion Gwangju World Cup">
Stadion Gwangju World Cup

Stadion Gwangju World Cup, Gwangju World Cup Stadium – wielofunkcyjny stadion sportowy położony w koreańskim mieście Gwangju. Spotkania domowe rozgrywa na nim klub K-League, Gwangju FC. Nazwany na cześć byłego selekcjonera Korei Południowej, Guusa Hiddinka.
Historia.
Stadion został otwarty w 2001 roku. Posiada 44 118 miejsc siedzących. Rozegrane zostały na nim trzy mecze Mistrzostw Świata 2002:
Mecze fazy grupowej:
Ćwierćfinał:
Linki zewnętrzne.
Official Site

</doc>
<doc id="1279696" url="https://pl.wikipedia.org/wiki?curid=1279696" title="Kwangju World Cup Stadium">
Kwangju World Cup Stadium



</doc>
<doc id="1279698" url="https://pl.wikipedia.org/wiki?curid=1279698" title="Chorągiew husarska koronna Stanisława Lanckorońskiego">
Chorągiew husarska koronna Stanisława Lanckorońskiego

Chorągiew husarska koronna Stanisława Lanckorońskiego – chorągiew husarska koronna połowy XVII wieku, okresu wojen ze Szwedami, licząca sobie w II kwartale 1656- 88 koni.
Szefem tej chorągwi był hetman polny koronny Stanisław Lanckoroński herbu Zadora.
Chorągiew wzięła udział w bitwie pod Warszawą pod koniec lipca 1656.

</doc>
<doc id="1279700" url="https://pl.wikipedia.org/wiki?curid=1279700" title="Maureen Stapleton">
Maureen Stapleton

Lois Maureen Stapleton (ur. 21 czerwca 1925 w Troy, zm. 13 marca 2006 w Lenox) – amerykańska aktorka, laureatka Oscara za rolę drugoplanową w filmie "Czerwoni".
Życiorys.
Stapleton urodziła się w Troy w stanie Nowy Jork, jako córka Irene (z domu Walsh) i Johna P. Stapletona. Wraz z bratem Jackiem była wychowywana w Amerykańsko Irlandzkiej rodzinie o tradycjach katolickich. Jej ojciec był alkoholikiem, z tego też powodu rodzice mieszkali osobno.
Do Nowego Jorku Maureen przeniosła w wieku osiemnastu lat. Aby utrzymać się pracowała początkowo jako modelka. Zauroczona hollywoodzkim aktorem Joelem McCrea’em postanowiła rozpocząć karierę aktorską. Tak w 1946 roku debiutowała na Broadwayu w sztuce "The Playboy of the Western World" u boku Burgessa Mereditha. W 1951 roku zastąpiła Annę Magnani w głównej roli w przedstawieniu "Tatuowana róża" Tennessee Williamsa. Magnani musiała zrezygnować z powodu słabej znajomości języka, natomiast Stapleton otrzymała za rolę nagrodę Tony (Magnani wystąpiła za to w filmowej wersji sztuki, i w 1955 roku otrzymała Oscara). Stapleton studiowała w Actors Studio, na jednym roku wraz z Marilyn Monroe.
W 1958 roku Stapleton występuje w swoim pierwszym filmie – "Lonelyhearts" w reżyserii Vincenta J. Donehue’a. Za swój debiut otrzymała nominację do Oscara dla najlepszej aktorki drugoplanowej. W tym samym roku otrzymała kolejną nominację do nagrody Tony za rolę w sztuce "The Cold Wind and the Warm" i pierwszą nominację do nagrody Emmy za rolę w filmie telewizyjnym "All the King’s Men".
W 1963 roku wystąpiła w musicalu "Bye Bye Birdie" u boku Dicka Van Dyke’a, Janet Leigh i Ann-Margret. W 1970 roku wzięła udział w filmie katastroficznym "Port lotniczy" za co otrzymała kolejną nominację do Oscara i Złotego Globu dla najlepszej aktorki drugoplanowej. W 1978 roku zagrała w filmie Woody’ego Allena "Wnętrza" u boku Diane Keaton i Geraldine Page.
W 1981 roku w filmie "Czerwoni" w reżyserii Warrena Beatty’ego, wcieliła się w postać Emmy Goldman. Za rolę otrzymała w 1982 roku Oscara oraz nagrodę BAFTA dla najlepszej aktorki drugoplanowej.
Życie prywatne.
Stapleton miała dwóch mężów: pierwszemu Maksowi Allentuckowi (kierownikowi teatru) w ciągu 10. lat trwania ich małżeństwa urodziła dwoje dzieci: syna Daniela i córkę Katharine. Z drugim mężem – autorem sztuk Davidem Rayfielem przeżyła niespełna trzy lata w małżeństwie.
Maureen Stapleton przez wiele lat zmagała się z alkoholizmem i różnym fobiami. Jak sama przyznała się w wywiadzie: "Kurtyna opadała i szłam po wódkę" ("The curtain came down and I went into the vodka"). Aktorka przyznała, iż to trudne dzieciństwo przyczyniło się do jej problemów.
Stapleton zmarła w wieku 80. lat w swoim domu w Lennox w stanie Massachusetts 13 marca 2006 roku. Stapleton była nałogowym palaczem i zmarła na przewlekłą obturacyjną chorobę płuc.

</doc>
<doc id="1279704" url="https://pl.wikipedia.org/wiki?curid=1279704" title="U.D.O.">
U.D.O.

U.D.O. – niemiecka heavy metalowa grupa muzyczna założona w 1987.
Zespół został założony przez wokalistę Udo Dirkschneidera po tym, jak odszedł on z grupy Accept. W 1991 roku, po wydaniu z U.D.O. czterech albumów, Dirkschneider zdecydował się na powrót do swojego poprzedniego zespołu, jednak po nagraniu z nim trzech płyt, grupa Accept znów zawiesiła działalność i od roku 1996 do dnia dzisiejszego Dirkschneider występuje tylko w U.D.O. Gitarzysta grupy, Stefan Kaufmann – wcześniej perkusista Accept, ze względu na problemy zdrowotne zdecydował o zaprzestaniu czynnej kariery muzycznej, oddając się pracy w studiu. Dotychczasowy drugi gitarzysta, Igor Gianola, zrezygnował ze współpracy z zespołem i rozpoczął realizację własnych planów. W ich miejsce zatrudniono dwóch nowych muzyków, Andreja Smirnova oraz Kasperi Heikkinena. 23 grudnia 2014 r. perkusista zespołu, Francesco Jovino, poinformował o odejściu z zespołu i kontynuowaniu kariery perkusisty w innych projektach muzycznych. 6 lutego 2015 r. zespół poinformował, że jego miejsce za instrumentami perkusyjnymi zajmie syn wokalisty, Sven Dirkschneider. W styczniu 2015 r. odbyła się premiera nowej płyty grupy pn. „Decadent”.

</doc>
<doc id="1279707" url="https://pl.wikipedia.org/wiki?curid=1279707" title="Leka II">
Leka II

Leka II (Leka Anwar Zog Reza Baudouin Msiziwe Zogu) (ur. 26 marca 1982 w Sandton) – polityk albański, tytularny król Albanii i książę koronny. Syn tytularnego króla Leki I Zoga i jego żony Susan Cullen-Ward.
Edukacja.
Ukończył St Peter's College w Johannesburgu (1996-2000). W 2004 odbył trzymiesięczny kurs w akademii wojskowej "Skenderbeg" w Tiranie. W latach 2004-2005 studiował w Royal Military Academy w Sandhurst w Wielkiej Brytanii, którą ukończył z wyróżnieniem, jako najlepszy zagraniczny student. Ukończył również studia na Università per Stranieri w Perugii. Płynnie posługuje się językami: albańskim, angielskim, francuskim, włoskim i zuluskim.
Działalność społeczna i polityczna.
Książę Leka współpracuje z organizacjami pozarządowymi, w tym humanitarnymi na terenie Albanii (m.in. MJAFT!). Znane są jego sympatie dla niepodległego Kosowa oraz związki z władzami w Prisztinie. Królewski Uniwersytet Ilirii, prywatna szkoła wyższa w Prisztinie, objęta jest patronatem albańskiej rodziny królewskiej.
Obecnie mieszka w Albanii i tak jak ojciec zajmuje się polityką. Od 2007 r. pracuje w albańskim Ministerstwie Spraw Zagranicznych.
Życie prywatne.
Od 2016 książę Leka II jest żonaty z Elią Zaharią. W 2020 roku na świat przyszło ich pierwsze dziecko, księżniczka Geraldine, nazwana na cześć królowej Albanii, Geraldine.

</doc>
<doc id="1279711" url="https://pl.wikipedia.org/wiki?curid=1279711" title="Strzał w 10">
Strzał w 10

Strzał w 10 – teleturniej nadawany w telewizji Polsat od 29 marca 2008 roku do , oparty na amerykańskim formacie "Power of 10". Prowadzącym był Cezary Pazura.
Zasady gry.
Każde pytanie oparte było na badaniach, sondażach i statystykach. W pierwszej rundzie dwoje zawodników zgadywało ile procent Polaków pozytywnie odpowiedziało na zadane pytanie. Zawodnik, który był bliżej poprawnej odpowiedzi zyskiwał punkt. Pierwszy zawodnik, który zdobył trzy punkty awansował do rundy drugiej.
W rundzie drugiej zawodnik musiał poprawnie wytypować przedział, w którym znajdowała się poprawna odpowiedź na pytanie, lecz każdym kolejnym zmniejszała się wielkość tego przedziału. Dla poszczególnych pytań wynosił on:
Jeżeli zawodnik udzielił niepoprawnej odpowiedzi jego dotychczasowa wygrana dzielona jest przez 10, przy czym musiał mieć na koncie co najmniej 1000 zł. W innym przypadku odchodził z niczym. Jeżeli zawodnik nie zatwierdził odpowiedzi mógł się wycofać i zabrać wygrane dotąd pieniądze.

</doc>
<doc id="1279713" url="https://pl.wikipedia.org/wiki?curid=1279713" title="Amenorrhoea">
Amenorrhoea



</doc>
<doc id="1279714" url="https://pl.wikipedia.org/wiki?curid=1279714" title="Črnuče">
Črnuče

Črnuče – dzielnica Lublany, stolicy Słowenii.
Leży na lewym brzegu rzeki Sawy. Liczba mieszkańców: 11 528 (2016). Powierzchnia wynosi 17,9 km².
Położenie.
Črnuče od zachodu graniczy z dzielnicą Šmarna gora, od południa z dzielnicami Posavje, Bežigrad, Jarše i Polje, od wschodu z gminą Dol pri Ljubljani, a od północy z gminami Domžale i Trzin.
Podział.
Črnuče dzieli się na pięć części:

</doc>
<doc id="1279715" url="https://pl.wikipedia.org/wiki?curid=1279715" title="Baza danych XML">
Baza danych XML

Baza danych XML – programowy system trwałych struktur danych, który pozwala na zapisanie tych danych w formacie XML. Dane te mogą być potem pobierane, wysyłane i serializowane w dowolnym formacie.
Dwie ważne klasy baz danych XML to:
Powody użycia XML w bazach danych.
Jedną z najważniejszych przyczyn jest to, za O'Connellem, że coraz powszechniejsze użycie technologii XML do przesyłania danych sprawia, że w przypadku istniejących baz danych, dane są pobierane z tych baz a potem konwertowane do dokumentów XML i na odwrót. Jeśli by przechowywać te dane (będące już w formacie XML) od razu w formacie XML, to takie postępowanie może być wtedy bardziej efektywne i łatwiejsze ze względu na brak konwersji.
Natywne bazy danych XML.
Termin "Natywne bazy danych XML" może prowadzić do pomyłek, ponieważ wiele z nich nie jest samodzielnymi bazami danych i nie przechowuje danych w formacie XML.
Formalna definicja od stanowi że natywna baza danych XML:
Dodatkowo, wiele baz danych XML posiada logiczny model grupowania dokumentów, zwanych kolekcjami. Bazy danych mogą zarządzać wieloma kolekcjami jednocześnie. W części implementacji istnieje także hierarchia kolekcji, analogicznie jak w przypadku struktur katalogowych w systemach operacyjnych.
Wszystkie bazy danych XML (od 2006 roku) obsługują co najmniej jedną formę składni zapytania. Prawie wszystkie z nich obsługują w stopniu co najmniej minimalnym XPath do przeprowadzania zapytań dla dokumentów lub kolekcji dokumentów. XPath jest prostym systemem wybierającym, pozwalającym użytkownikom na wyszczególnienie interesujących ich węzłów dokumentów XML spełniających określone przez nich kryteria.
Oprócz XPatha wiele baz danych XML obsługuje XSLT jako metodę przetworzenia dokumentów lub wyników zapytań do tych baz. XSLT posiada deklaratywny język napisany w gramatyce XML. Jego celem jest definiowanie zbioru filtrów XPath, które posłużą do przetwarzania części lub całości dokumentów do innych formatów, np. czysty tekst, XML, HTML lub PDF.
Nie wszystkie bazy danych XML obsługują XQuery do wykonywania zapytań. XQuery zawiera XPath jako metodę wyboru węzłów ale jednocześnie rozszerza ten XPath tak, aby posiadał pewne własności transformujące. Znaczy to, że składnia zawiera takie słowa kluczowe jak: 'For', 'Let', 'Where', 'Order' i 'Return', które mogą zmienić (transformować) odpowiedź na pierwotne zapytanie XPath. Swoją drogą, anglojęzyczni użytkownicy odnoszą się czasami do składni XQuery jako FLWOR (wymowa angielska: "flower") ze względu na pierwsze litery powyższych słów kluczowych.
Część baz danych XML obsługuje interfejs programistyczny API zwany XML:DB API (albo XAPI) jako formę niezależnej od implementacji dostępu do składnicy danych XML. W bazach danych XML, XAPI przypomina ODBC i JDBC używane w relacyjnych bazach danych.
Bazy danych obsługujące XML:DB API (XAPI).
Poniższe bazy danych XML implementują XML:DB API w postaci zdefiniowanej przez XML:DB Initiative.

</doc>
<doc id="1279718" url="https://pl.wikipedia.org/wiki?curid=1279718" title="Herb powiatu elbląskiego">
Herb powiatu elbląskiego

Herb powiatu elbląskiego na czerwonym polu złota koga z wydętym białym żaglem. Na maszcie herb Elbląga.

</doc>
<doc id="1279728" url="https://pl.wikipedia.org/wiki?curid=1279728" title="Noogimaa">
Noogimaa

Noogimaa – niewielka niezamieszkana wyspa w zachodniej części Estonii. Znajduje się w pobliżu wyspy Sarema. Wyspa jest niezamieszkała, ma 35,81 ha powierzchni i 3,3 km obwodu.

</doc>
<doc id="1279730" url="https://pl.wikipedia.org/wiki?curid=1279730" title="Festival International de Jazz de Montréal">
Festival International de Jazz de Montréal

Festival International de Jazz de Montréal (FIJM) nazywany również Montreal Jazz Festival lub The Jazz Fest, to największy festiwal muzyki jazzowej na świecie organizowany cororcznie w Montrealu w prowincji Quebec w Kanadzie. Początki tego wydarzenia artystycznego sięgają lat 70. XX wieku, pomysłodawcą festiwalu był Alain Simard. Podczas koncertów odbywających się w klubach lub otwartych plenerach występowali m.in. Chick Corea, Dave Brubeck, Muddy Waters, Chuck Berry, Bo Diddley czy John Lee Hooker.

</doc>
<doc id="1279731" url="https://pl.wikipedia.org/wiki?curid=1279731" title="Stadion Daegu">
Stadion Daegu

Stadion Daegu, Daegu Stadium do marca 2008 Daegu World Cup Stadium – wielofunkcyjny stadion położony w koreańskim mieście Daegu. Spotkania domowe rozgrywa na nim klub K-League, Daegu FC.
Stadion został otwarty w 2001 roku i posiada 65 754 miejsc siedzących. W 2002 rozegrane zostały na nim cztery mecze piłkarskich mistrzostw świata:
Mecz o trzecie miejsce:
Rok po mistrzostwach piłkarskich w Daegu odbyła się uniwersjada. Stadion w roku 2011 gościł lekkoatletyczne mistrzostwa świata – w związku z tym w końcu 2010 obiekt wyposażono w nową niebieską bieżnię.

</doc>
<doc id="1279732" url="https://pl.wikipedia.org/wiki?curid=1279732" title="Jesper Blomqvist">
Jesper Blomqvist

Lars Jesper Blomqvist (ur. 5 lutego 1974 w Tavelsjö) – szwedzki piłkarz grający na pozycji lewego pomocnika.
Kariera klubowa.
Piłkarską karierę Blomqvist rozpoczął w klubie Umeå FC, wywodzącym się z jego rodzinnej miejscowości. W 1992 roku zadebiutował w wieku 18 lat w drugiej lidze i w Umei grał do lata 1993. Wtedy też został kupiony przez czołowy klub kraju, IFK Göteborg. Już w swoim pierwszym sezonie w IFK wywalczył mistrzostwo Szwecji, a w 1994 roku był członkiem wyjściowej jedenastki Göteborga. W 1994 roku zdobywając 8 goli w lidze ustanowił swój strzelecki rekord kariery i przyczynił się do obrony przez IFK mistrzowskiego tytułu. Zarówno w 1995, jak i 1996 roku, także zostawał mistrzem Szwecji, a przez 3,5 roku spędzone w IFK rozegrał dla tego klubu 73 ligowe mecze i strzelił 18 bramek.
Jesienią 1996 roku Blomqvist wyjechał do włoskiego A.C. Milan. W Milanie był jednak rezerwowym i zdobył tylko jednego gola, 16 lutego w wygranym 2:0 meczu z Bologną. Milan także spisał się słabo zajmując 11. pozycję w lidze. Latem 1997 Jesper opuścił Mediolan i podpisał kontrakt z Parmą, w której występował w podstawowym składzie i zakończył sezon na 6. miejscu w Serie A.
W 1998 roku Blomqvist trafił do angielskiego Manchesteru United, w którym miał rywalizować z Walijczykiem Ryanem Giggsem. W Premier League zadebiutował 9 września w wygranym 4:1 meczu z Charltonem Athletic i w swoim pierwszym sezonie na Wyspach wywalczył tytuł mistrza Anglii. W tamtym sezonie zdobył także Puchar Anglii i wygrał Ligę Mistrzów. W 10. minucie finału z Bayernem Monachium (wygrana „Czerwonych Diabłów” 2:1) doznał kontuzji i został zmieniony przez późniejszego strzelca gola dla Manchesteru, Teddy’ego Sheringhama. Uraz był na tyle poważny, że Blomqvist przez kolejne dwa sezony nie zagrał żadnego spotkania w barwach United.
Do uprawiania sportu Szwed wrócił jesienią 2001, kiedy to podpisał kontrakt z Evertonem. Do tego zespołu ściągnął go menedżer Walter Smith i Jesper stał się drugim Szwedem obok Niclasa Alexanderssona. Pierwsze spotkanie w Evertonie rozegrał 22 grudnia, a „The Toffies” przegrali w nim 0:1 z Sunderlandem. W Premiership wystąpił 15 razy, ale na skutek problemów zdrowotnych odszedł w 2002 roku za darmo do Charltonu. Tam w sezonie 2002/2003 rozegrał tylko 3 mecze i następnie wrócił do Szwecji. Krótko występował w stołecznym Djurgårdens IF i pod koniec roku zakończył piłkarską karierę w wieku 29 lat. W 2008 roku wznowił karierę i był zawodnikiem Enköpings SK. W 2010 roku przeszedł do Hammarby IF. W listopadzie 2010 roku rozwiązał kontrakt za porozumieniem stron.
Kariera reprezentacyjna.
W reprezentacji Szwecji Blomqvist zadebiutował 18 lutego 1994 roku w zremisowanym 0:0 towarzyskim meczu z Kolumbią. W 1994 roku został powołany przez Tommy’ego Svenssona do kadry na Mistrzostwa Świata w USA. Tam wystąpił w dwóch grupowych meczach Szwecji: zremisowanych 2:2 z Kamerunem oraz 1:1 z Brazylią. Z tego turnieju przywiózł srebrny medal za 3. miejsce. Karierę reprezentacyjną zakończył w 2002 roku, a w reprezentacji „Trzech Koron” wystąpił 30 razy i nie zdobył gola.

</doc>
<doc id="1279733" url="https://pl.wikipedia.org/wiki?curid=1279733" title="Marek Tynda">
Marek Tynda

Marek Tynda (ur. 19 listopada 1974 w Kwidzynie) – polski aktor teatralny i filmowy.
Życiorys.
W 2001 ukończył studia na Wydziale Aktorskim PWST w Krakowie – Wydział Zamiejscowy we Wrocławiu. Występował w Teatrze Dramatycznym w Elblągu, od września 2001 był związany z Teatrem Polskim w Bydgoszczy, od sezonu 2008/2009 współpracuje z Teatrem Wybrzeże w Gdańsku.
W 2003 bydgoski oddział "Gazety Wyborczej" przyznał mu Nagrodę im. Hieronima Konieczki dla najlepszego młodego aktora.

</doc>
<doc id="1279734" url="https://pl.wikipedia.org/wiki?curid=1279734" title="Montreal Jazz Festival">
Montreal Jazz Festival



</doc>
<doc id="1279735" url="https://pl.wikipedia.org/wiki?curid=1279735" title="Goszcza (jezioro)">
Goszcza (jezioro)

Goszcza – jezioro polodowcowe w Polsce na Pojezierzu Łagowskim, położone w województwie lubuskim, w powiecie świebodzińskim, w gminie Lubrza. Jezioro uformowało się podczas ostatniego zlodowacenia, ma regularną linię brzegową.
Położenie.
Jezioro znajduje się w środkowej części Pojezierza Łagowskiego, na terenie powiatu świebodzińskiego we wschodnim odgałęzieniu niesulicko-jordanowskiej rynny polodowcowej. Nad jego północnym, wschodnim i zachodnim brzegiem znajdują się zabudowania miejscowości Lubrza i Nowa Wioska.
Hydronimia.
Do 1945 roku jezioro było nazywane "Gast See". Obecna nazwa została wprowadzona urzędowo 17 września 1949 roku.
Morfometria.
Według danych Instytutu Rybactwa Śródlądowego powierzchnia zwierciadła wody jeziora wynosi 48,0 ha. Średnia głębokość zbiornika wodnego to 7,7 m, a maksymalna to 20,2 m. Lustro wody znajduje się na wysokości 71,0 m n.p.m. Objętość jeziora wynosi 3692,0 tys. m³. Natomiast A. Choiński podał wielkość jeziora jako 55,0 ha.
Zlewnia bezpośrednia jeziora wynosi 62,7 km². Przez jezioro przepływa Kanał Niesulicki odwadniający dno rynny niesulicko-jordanowskiej. Odpływ wód z jeziora odbywa się w kierunku północnym. W zależności od cytowanego źródła ciek odprowadzający wody nazywany jest rzeką Rakownik, rzeką Paklicą lub Kanałem Niesulickim. Wody jeziora zasilane są zarówno wodami podziemnymi, jak i spływem powierzchniowym ze zlewni. Goszcza jest jeziorem przepływowym, wymiana jego wód w ciągu roku sięga 220%.
Według Mapy Podziału Hydrograficznego Polski leży na terenie zlewni siódmego poziomu "Zlewnia jez. Goszcza". Identyfikator MPHP to 1878813.
Zagospodarowanie.
W systemie gospodarki wodnej jezioro tworzy jednolitą część wód o kodzie PLLW10373. Jezioro spełnia funkcje turystyczno-rekreacyjne oraz jest wykorzystywane do celów wędkarskich i rybackich. Administratorem wód jeziora jest Regionalny Zarząd Gospodarki Wodnej w Poznaniu. Utworzył on obwód rybacki, który obejmuje wody rzeki Paklica oraz m.in. jeziora Paklicko Wielkie, Goszcza, Lubrza i Lubie (obwód rybacki jeziora Paklicko Wielkie na rzece Paklica – Nr 2). Gospodarkę rybacką prowadzi na jeziorze Polski Związek Wędkarski Okręg w Zielonej Górze. W jeziorze żyją lin, szczupak, sandacz, węgorz, karaś, leszcz, ukleja, krąp, karp, sum, płoć, okoń, wzdręga. Migracja ryb z jezior położonych poniżej Goszczy jest niemożliwa z powodu istniejącej śluzy wodnej zlokalizowanej kilkaset metrów na północ od jeziora. Przy śluzie brak jest przepławki dla ryb, a sama śluza spiętrza wody jeziora o około 2 metry.
Na wschodnim brzegu jeziora zlokalizowane jest główne kąpielisko wsi Lubrza, na którym znajduje się pomost, plac zabaw dla dzieci, boisko do siatkówki plażowej oraz stoły piknikowe. Na południowym brzegu znajduje się plaża w Nowej Wiosce, natomiast na północnym krańcu jeziora – pomost oraz kąpielisko nieistniejącego już ośrodka Uniwersytetu Zielonogórskiego. Wokół jeziora wytyczony został Pieszo-Rowerowy Szlak Nenufarów, którym opiekują się władze gminy.
Przyroda.
Brzegi północno-zachodnie, zachodnie, południowe oraz południowo-wschodnie są bardzo strome, natomiast brzegi wschodnie jeziora są płaskie, a miejscami podmokłe. Najbardziej stromy brzeg występuje od strony południowo-zachodniej, różnica wysokości między lustrem wody a szczytami okolicznych wzgórz w tym miejscu dochodzi do 32 m. Od strony naturalnego dopływu i odpływu z jeziora pobrzeże jest bagniste. Dopływ jeziora utworzył na jego dnie znaczny stożek napływowy. Stromy zachodni brzeg porośnięty jest drzewostanem dębowym, bukowym, brzozowym i grabowym. Wschodni łagodny brzeg porastają lasy składające się głównie z olchy.
Roślinność wodna skupiona jest głównie nad podmokłym wschodnim brzegiem; pas roślinności sięga tam około 80 metrów w głąb jeziora. Słabiej porośnięte są wysokie brzegi zachodnie, północne i południowe. Z roślin wynurzonych najpowszechniejsze są trzcina pospolita, pałka wąskolistna, tatarak zwyczajny. Wśród roślinności zanurzonej przeważają rdestnice, ramienice, mchy wodne, wywłóczniki, spotkać można również moczarkę kanadyjską.
Czystość wód i ochrona środowiska.
Jezioro Goszcza było badane przez Wojewódzki Inspektorat Ochrony Środowiska w Zielonej Górze w latach 1998 oraz 2003. W obydwu przypadkach zostało zakwalifikowane do III klasy czystości wód. O tak słabej ocenie wód zdecydował całkowity brak tlenu w warstwie hypolimnionu w okresie letnim, wysokie stężenie związków organicznych (BZT5), wysokie stężenie fosforanów i fosforu całkowitego. Dodatkowo w jeziorze występują bardzo wysokie stężenia chlorofilu "a" oraz bardzo wysokie stężenie substancji mineralnych wyrażonych wskaźnikiem przewodnictwa elektrolitycznego. Ścieki z miejscowości położonych nad brzegami jeziora są odprowadzane są do oczyszczalni ścieków w Lubrzy. W badaniach bakteriologicznych stan sanitarny jeziora w okresie letnim został określony na II klasę czystości, a w okresie wiosennym na I klasę czystości. Przeźroczystość wód w badaniu z 1998 roku wynosiła od 2,3 m do 2,5 m, natomiast w badaniach z 2003 roku spadła i osiągnęła średnią wartość 1,3 m. Według badań główną przyczyną utrzymującej się niskiej jakości wód jeziora Goszcza są zdeponowane w jego osadach dennych nadmierne ładunki zanieczyszczeń o charakterze organicznym.
Jezioro Goszcza w wyniku badań z 2003 roku zostało zakwalifikowane jako niezbyt odporne na degradujące wpływy zewnętrzne, w związku z czym zostało zaliczone do II kategorii podatności na degradację. Oznacza to, że jest to jezioro o średnich warunkach naturalnych. Z jednej strony ma dość dobre warunki morfometryczne zabezpieczające jezioro przed degradującym wpływem zanieczyszczeń antropogennych, w szczególności jezioro ma dość dużą głębokością średnią. Jednak z drugiej strony nieduża objętość epilimnionu nie sprzyja "rozcieńczeniu" zanieczyszczeń, a bardzo wysoki procent wymiany wód w ciągu roku niekorzystnie wpływa na jakość wód jeziora.
Jezioro znajduje się na obszarze chronionego krajobrazu o nazwie "Rynna „Ołoboku i Paklicy”". Głównym założeniem ochronnym tej strefy jest ochrona naturalnego korytarza ekologicznego wzdłuż wspomnianej rynny polodowcowej.
Legenda.
Jezioro występuje w legendzie, która jest opowiadana corocznie podczas Nocy Nenufarów. Legenda opisuje historię słowiańskiej córki rybaka o imieniu Lubrzana. Główna bohaterka legendy została uwięziona w masowo występującym w wodach jeziora Goszcza kwiecie grzybienia białego, zwyczajowo nazywanego "nenufarem".

</doc>
<doc id="1279737" url="https://pl.wikipedia.org/wiki?curid=1279737" title="Izba Pamięci Wincentego Pola w Gdańsku Sobieszewie">
Izba Pamięci Wincentego Pola w Gdańsku Sobieszewie

Izba Pamięci Wincentego Pola – muzeum poświęcone życiu i twórczości polskiego poety Wincentego Pola, położone w Gdańsku na Wyspie Sobieszewskiej. W 2012 r. dotychczasowa nazwa została zmieniona na Centrum Wystawiennicze Wyspy Sobieszewskiej i Ujścia Wisły im. Wincentego Pola GAK.
Historia i położenie.
Izba Pamięci Wincentego Pola została utworzona w 1974 z inicjatywy Komisji Krajoznawczej ZW PTTK w Gdańsku Sobieszewie. Poza ww. Komisją, zasługi dla utworzenia i działalności miał też Komitet Osiedlowy w Sobieszewie oraz lokalna Szkoła Podstawowa nr 87, która stanowiła pierwszą siedzibę Izby. Początkowo w zbiorach znajdowało się jedynie kilka pamiątek umieszczonych w pięciu gablotach w jednej z sal lekcyjnych szkoły podstawowej.
Od 1977 instytucja rozpoczęła działalność w budynku przy ulicy Turystycznej 3, gdzie mieści się też filia Wojewódzkiej Biblioteki Publicznej, siedziby Rady Osiedla i Stowarzyszenia Przyjaciół Wyspy Sobieszewskiej oraz (od czerwca 2004) oddział Gdańskiego Archipelagu Kultury.
Izba do 2006 roku była zarządzana społecznie. Od tego czasu znajduje się w strukturze Gdańskiego Archipelagu Kultury w Gdańsku. Opiekunem Izby Pamięci jest „Wyspa Skarbów”, najmłodszy oddział Archipelagu.
Muzeum ulokowane jest w dzielnicy zamieszkanej przez 3,5 tysiąca mieszkańców. Pełni funkcję przede wszystkim edukacyjną i muzealną. Położona na terenie Wyspy Sobieszewskiej, placówka stanowi atrakcję turystyczną odwiedzaną przez mieszkańców Trójmiasta, a także turystów z Polski i zagranicy, szczególnie w okresie letnim.
Opis.
Obecnie muzeum posiada ponad dwieście eksponatów związanych z życiem i twórczością poety – są to fotografie, listy, obrazy, mapy, fotokopie rękopisów i korespondencji – dary zarówno osób prywatnych (przede wszystkim od Adama Pola – prawnuka poety) jak i instytucji (m.in. od Muzeum Narodowego w Lublinie). Ekspozycje wzbogacają obiekty o charakterze etnograficznym, przedmioty codziennego użytku z regionu Żuław.
Szczególne miejsce wśród pamiątek zgromadzonych w Izbie Pamięci Wincentego Pola zajmują książki. Pieczołowicie zbierany przez społecznych opiekunów księgozbiór nadaje placówce wyjątkowy charakter. Umieszczone w izbie pamięci egzemplarze, takie jak wczesne wydania dzieł Wincentego Pola, można uznać za ,białe kruki”. Posiadają wartość sentymentalną jako pamiątki, związane z osobą darczyńcy jak i wybitnym poetą.
Zgodnie z popularyzatorskimi i edukacyjnymi zamierzeniami twórców Izby Pamięci Wincentego Pola, w muzeum odbywają się spotkania i odczyty krajoznawcze oraz organizowane są akcje zbierania pamiątek związanych z życiem Wincentego Pola.
Działania promocyjne koncentrują się przede wszystkim na upowszechnianiu wiedzy o patronie Izby Pamięci i organizowaniu konkursów plastycznych oraz recytatorskich związanych z postacią poety. Konkurs plastyczny odbywa się w Izbie Pamięci Wincentego Pola, dzięki czemu młodzi uczestnicy mają możliwość bezpośredniego i twórczego zapoznania się z eksponatami tam zgromadzonymi.
We współpracy z istniejącym od 1994 Stowarzyszeniem Przyjaciół Wyspy Sobieszewskiej, program Domu Kultury „Wyspa Skarbów” został wzbogacony o imprezy promujące Izbę Pamięci Wincentego Pola w kontekście turystycznych walorów regionu. Przykładem takiego wydarzenia jest „Polówka” – coroczna impreza plenerowa z okazji urodzin Wincentego Pola.
Dzięki współpracy z różnymi organizacjami – m.in. ze Stowarzyszeniem Miłośników Tradycji Mazurka Dąbrowskiego, została wznowiona tradycja konferencji i sesji krajoznawczych w Izbie Pamięci Wincentego Pola, czego przykładem może być sesja „Wincenty Pol na Żuławach i Pomorzu” w listopadzie 2006.

</doc>
<doc id="1279738" url="https://pl.wikipedia.org/wiki?curid=1279738" title="Arkadij Anisimow">
Arkadij Anisimow

Arkadij F. Anisimow Аркадий Фёдорович Анисимов (1910–1968) – rosyjski (radziecki) etnograf, historyk kultury, religioznawstwa, badacz kultury ludów syberyjskich.
Zajmował się genezą wierzeń religijnych (animizm, totemizm, szamanizm), teorią i historią mitologii, periodyzacją dziejów wczesnych form wierzeniowych. W 1971 ukazał się wybór pism Anisimowa "Wierzenia ludów północy".

</doc>
<doc id="1279739" url="https://pl.wikipedia.org/wiki?curid=1279739" title="BoA First Live Tour 2003 – Valenti">
BoA First Live Tour 2003 – Valenti

BoA First Live Tour 2003 – Valenti – album wideo trasy koncertowej BoA. Album został wydany 2 lipca 2003. Został reedytowany i wydany ponownie 8 grudnia 2004 ze zmienioną listą utworów.

</doc>
<doc id="1279741" url="https://pl.wikipedia.org/wiki?curid=1279741" title="Robert F. Kennedy Memorial Stadium">
Robert F. Kennedy Memorial Stadium



</doc>
<doc id="1279742" url="https://pl.wikipedia.org/wiki?curid=1279742" title="Nicolò Spinola">
Nicolò Spinola

 
Nicolò Spinola (ur. 1678; zm. 1743) – polityk genueński.
Pochodził z najbogatszego rodu Republiki Genueńskiej. Jego ojcem był Francesco Maria Spinola.
Przez okres od 16 lutego 1740 do 16 lutego 1742 roku pełnił urząd doży Genui.
Podczas jego rządów zdarzył się przykry incydent. Wróg Genui i protektor piratów śródziemnomorskich bej Tunisu przejął kontrolę nad wyspą Tabarca, należąca do geueńskiego rodu Lomellini, czyniąc niewolników z mieszkańców wyspy, z których większość była rodowitymi Genueńczykami.
Nicolò Spinola mianował Carlo Goldo konsulem generalnym interesów genueńskim w Republice Weneckiej.

</doc>
<doc id="1279744" url="https://pl.wikipedia.org/wiki?curid=1279744" title="Vahase">
Vahase

Vahase - wyspa w zachodniej części Estonii. Znajduje się na zachód od wyspy Sarema. Leży na Morzu Bałtyckim. Porasta ją las z jałowcami, sosnami i dębami. Ma ona 65,5 ha powierzchni i istnieje od około tysiąca lat. 

</doc>
<doc id="1279745" url="https://pl.wikipedia.org/wiki?curid=1279745" title="Kontrapunkt">
Kontrapunkt



</doc>
<doc id="1279747" url="https://pl.wikipedia.org/wiki?curid=1279747" title="Kasselaid">
Kasselaid

Kasselaid – wyspa w zachodniej części Estonii. Znajduje się na zachód od wyspy Sarema.
Cała wyspa objęta jest ochroną i należy do rezerwatu Abruka looduskaitseala.

</doc>
<doc id="1279748" url="https://pl.wikipedia.org/wiki?curid=1279748" title="Hieronim Moskorzewski">
Hieronim Moskorzewski



</doc>
<doc id="1279749" url="https://pl.wikipedia.org/wiki?curid=1279749" title="Dual SIM">
Dual SIM

Dual SIM – funkcja dostępna w niektórych modelach telefonów komórkowych, umożliwiająca korzystanie z dwóch kart SIM za pośrednictwem jednego telefonu komórkowego. Wiąże się to z posiadaniem przez taki aparat telefoniczny dwóch slotów na karty SIM.
Wyróżnia się trzy rodzaje trybów dual sim:
Na rynku dostępne są również specjalne adaptery Dual SIM, które umożliwiają korzystanie z dwóch kart SIM w telefonach nieposiadających wbudowanej funkcji Dual SIM. Pozwalają one jednak w danej chwili na korzystanie tylko z jednej karty SIM; jednocześnie druga pozostaje na ten czas nieaktywna. W przypadku starszych wersji adapterów skorzystanie z drugiej karty SIM wymagało ponownego uruchomienia telefonu, natomiast w nowszych możliwe jest przełączanie się pomiędzy kartami za pomocą specjalnego menu, które pojawia się w opcjach telefonu w momencie zainstalowaniu adaptera lub poprzez wpisanie odpowiedniego kodu.
Dostępne na rynku adaptery Dual SIM można ogólnie podzielić na dwie grupy:

</doc>
<doc id="1279751" url="https://pl.wikipedia.org/wiki?curid=1279751" title="Naja samarensis">
Naja samarensis

Naja samarensis – gatunek jadowitego węża z rodziny zdradnicowatych.
Występowanie:
Filipiny na wyspach Mindanao, Samar, Leyte, Bohol i Camiguin.
Opis: Osiąga 120 cm długości; jednolicie czarna, skóra między łuskami jasnożółta, brzuch kremowy, część gardła żółta, a część czarna.

</doc>
<doc id="1279753" url="https://pl.wikipedia.org/wiki?curid=1279753" title="Brandenburski Uniwersytet Techniczny w Chociebużu">
Brandenburski Uniwersytet Techniczny w Chociebużu

Brandenburski Uniwersytet Techniczny w Chociebużu (niem. "Brandenburgische Technische Universität Cottbus") założony został w 1991 roku jako pierwsza taka szkoła wyższa w kraju związkowym Brandenburgia.
Uczelnia zatrudnia 950 pracowników, w tym 122 profesorów i 313 pozostałych pracowników naukowych. Około 20% studentów stanowią obcokrajowcy.
Wydziały uczelni.
W ramach tych wydziałów Uczelnia oferuje 33 kierunki studiów.

</doc>
<doc id="1279754" url="https://pl.wikipedia.org/wiki?curid=1279754" title="Henry Irving">
Henry Irving

Sir Henry Irving właśc. John Henry Brodribb (ur. 6 lutego 1838 w Keinton Mandeville, zm. 13 października 1905 w Londynie) – angielski aktor, reżyser i menadżer teatralny. Był pierwszym aktorem, któremu nadano szlachectwo. Doktor honorowy uniwersytetów w Cambridge, Dublinie i Glasgow.
Osiągnął znaczny sukces artystyczny i materialny. Zmarł nagle w 1905 r. Miał dwóch synów, Harry Brodribb Irving był aktorem, a Laurence Irving dramaturgiem i nowelistą.
Henry Irving w latach 1878-1899 kierował Lyceum Theatre w Londynie, wystawiał głównie sztuki Szekspira, w których grał główne role. Szczególnie wysoko oceniany był duet aktorski jaki stworzył z Ellen Terry. Wystawiał w całej Wielkiej Brytanii, odbył 8 tournée po Stanach Zjednoczonych.
Wieloletnim sekretarzem i przyjacielem Irvinga był pisarz Bram Stoker, twórca gotyckiej powieści "Drakula". Według wielu opinii aktor był prawdopodobnie jedną z pierwotnych inspiracji do stworzenia postaci hrabiego-wampira.

</doc>
<doc id="1279755" url="https://pl.wikipedia.org/wiki?curid=1279755" title="Piirissaar">
Piirissaar

Piirissaar – wyspa we wschodniej części Estonii. Znajduje się na jeziorze Pejpus. Zajmuje obszar o powierzchni 7,8 km² w pobliżu ujścia rzeki Emajõgi.
Na terenie wyspy ulokowane są trzy wsie Piiri, Saare i Tooni.

</doc>
<doc id="1279757" url="https://pl.wikipedia.org/wiki?curid=1279757" title="Thais (Tibia)">
Thais (Tibia)



</doc>
<doc id="1279759" url="https://pl.wikipedia.org/wiki?curid=1279759" title="Tibia">
Tibia

Tibia – gra komputerowa z gatunku MMORPG, stworzona przez czterech niemieckich studentów informatyki (Stephan Börzsönyi, Guido Lübke, Ulrich Schlott i Stephan Vogler), dystrybuowana przez niemiecką firmę CipSoft. Pierwsza wersja Tibii została wydana 7 stycznia 1997.
"Tibia" jest oparta o dwuwymiarową grafikę. Od dnia premiery do 27 września 2022, czyli przez ponad 25 lat pozbawiona była jakichkolwiek dźwięków. Uczestnictwo w grze jest bezpłatne, jednakże CipSoft oferuje ulepszanie kont do statusu konta premium odblokowującego wiele dodatkowych map i opcji.
W Polsce gra stała się tematem reportażu prasowego na temat uzależnienia od gier i internetu.
Gra największą popularność zdobyła w Europie i Ameryce Południowej. 60% zarejestrowanych kont w 2009 roku stanowiły konta z Brazylii i Polski. Trzy pozostałe kraje, z których pochodzi pokaźna liczba graczy to Meksyk, Szwecja i Stany Zjednoczone.
Rozgrywka.
Gra polega na sterowaniu postacią podróżującą po świecie o nazwie "Tibia". Rozgrywka polega na trenowaniu i szlifowaniu umiejętności swojego bohatera poprzez polowanie na różne stwory za pomocą broni i zaklęć. Innym celem jest zbieranie przeróżnych rzeczy i sprzedawania ich z łupów po pokonanych wrogach oraz z nagród za wykonanie zadań. Interakcja między graczami jest realizowana poprzez rozmowy, handel, wspólne wyprawy bojowe oraz przynależność do gildii.
Na większości serwerów jest także możliwa walka pomiędzy postaciami (tzw. PvP). Niektóre serwery nie dopuszczają zaatakowania innego gracza (tzw. "Optional – PvP"). Serwery "Hardcore – PvP" umożliwiają zabijanie postaci bez żadnych ograniczeń i kar oraz kiedyś dodawały 10% punktów doświadczenia, które straciła zabita postać, jeśli była na wyższym poziomie, jednak z uwagi na szybkie zdobywanie doświadczenia niskopoziomowych graczy na postaciach, które celowo dawały się zabijać, zostało to wycofane.
Produkcja.
Pierwsza wersja gry, o numerze 1.0, pojawiła się 7 stycznia 1997 roku. Klienta w wersji beta, o oznaczeniu 6.0, wprowadzono 3 listopada 2000 roku, natomiast kolejną (niebędącą już w fazie beta-testów) wersję – 7.0 – wydano 28 sierpnia 2002. Od tego momentu aż do 2016 roku opierano się na tym samym oprogramowaniu. Na przełomie wersji 7.92/8.0 Tibia osiągnęła szczyt swojej popularności notując rekord zalogowanych graczy – 64028 osób (28 listopada 2007 roku).
13 września 2016 roku został opublikowany nowy klient gry oznaczony numerem 11. Został stworzony od zera dzięki czemu przyszły rozwój stał się łatwiejszy i mniej skomplikowany dla programistów. Zapewnia on nowe funkcje znane już wcześniej z wersji przeglądarkowej jak i te stare z podstawowego klienta.
16 maja 2017 roku został wydany klient gry (w wersji 11) dla graczy z systemami macOS.
W 2003 roku ukazała się wersja gry przeznaczona na platformy mobilne – "Tibia Micro Edition".
Konto premium i mikropłatności.
PACC (ang. "premium account") może zakupić każdy, kto posiada podstawowe konto w grze. Dzięki temu zyskuje nowe funkcje takie jak: dostęp do nowych terenów i system transportu morskiego, brak kolejek logowania, większy asortyment czarów, ulepszenie przyspieszające regenerację, niektórych parametrów postaci, dodatkowa wytrzymałość zwiększająca otrzymywane punkty doświadczenia o 50%, możliwość treningu offline, najmu mieszkań, zakładania gildii czy wystawiania ofert na rynku oraz wiele innych.
Oprócz tego wprowadzono "Tibia Coins", za które można dokonać zakupu wierzchowców, strojów postaci, mikstur i run, ozdób do domu, możliwość zmiany nazwy czy płci gracza oraz kilku ulepszaczy i bonusów.
System stron fanowskich.
Twórcy gry oferują wsparcie dla fanów, którzy postanowili prowadzić strony poświęcone ich grze. Oprócz reklamy na stronie Tibia.com dają możliwość przeprowadzania wywiadów z pracownikami firmy, oferują bezpłatne konta premium dla załogi serwisu, dostarczają szczegółów na temat nadchodzących aktualizacji oraz zachęcają do przeprowadzenia konkursu na wprowadzenie przedmiotu fanowskiego do gry. Te są później wykorzystywane przy różnego rodzaju konkursach. Podstawowe strony uzyskują status "Supported Fansite", natomiast te aktualizowane na bieżąco i tworzące unikatowe treści mogą poszczycić się statusem "Promoted Fansite".
Open Tibia.
Open Tibia (lub OTS) to prywatne projekty bazujące na kodzie źródłowym Tibii. Program objęty jest licencją GPL, a kod źródłowy można pobrać z GitHuba. Projekty nie są oficjalnie wspierane przez producenta gry. Pozwalają na tworzenie własnych światów (map) za pomocą specjalnego edytora. Możliwa jest również zmiana elementów rozgrywki, np. zachowania potworów, współczynnika zdobywanego doświadczenia czy dialogów pomiędzy graczem a NPC.

</doc>
<doc id="1279763" url="https://pl.wikipedia.org/wiki?curid=1279763" title="Tarja">
Tarja



</doc>
<doc id="1279764" url="https://pl.wikipedia.org/wiki?curid=1279764" title="Fürstenfeldbruck (stacja kolejowa)">
Fürstenfeldbruck (stacja kolejowa)

Fürstenfeldbruck – stacja kolejowa w Fürstenfeldbruck, w kraju związkowym Bawaria, w Niemczech. Znajdują się tu dwa perony.

</doc>
<doc id="1279765" url="https://pl.wikipedia.org/wiki?curid=1279765" title="Gustav Faber">
Gustav Faber

Gustav Faber (ur. 15 sierpnia 1912 w Badenweiler, zm. 5 kwietnia 1993 tamże) – niemiecki germanista i historyk, autor szeregu monografii historycznych. 
Jedną z prac Fabera jest monografia "Merowingowie i Karolingowie" (1980), ukazująca dzieje Merowingów i Karolingów, dwóch dynastii frankijskich.

</doc>
<doc id="1279768" url="https://pl.wikipedia.org/wiki?curid=1279768" title="Förby">
Förby

Förby – wieś w Estonii, na wyspie Vormsi. 
Przed II wojną światową 95% mieszkańców stanowili Szwedzi.

</doc>
<doc id="1279770" url="https://pl.wikipedia.org/wiki?curid=1279770" title="Foderby">
Foderby



</doc>
<doc id="1279771" url="https://pl.wikipedia.org/wiki?curid=1279771" title="Chorągiew husarska litewska Pawła Jana Sapiehy">
Chorągiew husarska litewska Pawła Jana Sapiehy

Chorągiew husarska litewska Pawła Jana Sapiehy – chorągiew husarska litewska połowy XVII wieku, okresu wojen ze Szwedami.
Szefem tej chorągwi był hetman wielki litewski Paweł Jan Sapieha herbu Lis, natomiast porucznikiem strażnik litewski Władysław Jerzy Chalecki.
Chorągiew wzięła udział w wojnie polsko rosyjskiej 1632 – 1634, w składzie Grupie Krzysztofa Radziwiłła (młodszego); we wrześniu 1633 roku liczyła 120 koni. Wzięła także udział w bitwie pod Warszawą pod koniec lipca 1656 roku.

</doc>
<doc id="1279774" url="https://pl.wikipedia.org/wiki?curid=1279774" title="Tarnoszyn (gmina)">
Tarnoszyn (gmina)

Tarnoszyn (od 1951 "Ulhówek") – dawna gmina wiejska istniejąca w latach 1934–1951 w woj. lwowskim/lubelskim. Siedzibą władz gminy w latach 1934–45 był Tarnoszyn, a po wojnie Uhnów (będący równocześnie siedzibą gminy Uhnów, w której się znajdował).
Gminę zbiorową Tarnoszyn utworzono 1 sierpnia 1934 roku w województwie lwowskim, w powiecie rawskim, z dotychczasowych jednostkowych gmin wiejskich: Dyniska, Korczmin, Korczów, Krzewica, Rzeczyca, Staje, Szczepiatyn, Tarnoszyn, Ulhówek i Wasylów.
Pod okupacją niemiecką gminę Tarnoszyn włączono do powiatu hrubieszowskiego w dystrykcie lubelskim Generalnego Gubernatorstwa (GG). Ponieważ granica między GG a Związkiem Radzieckim (a od 1940 między dystryktami lubelskim a galicyjskim w obrębie GG) przebiegała na rzece Sołokii, część Uhnowa (który przypadł ZSRR) na północ od Sołokii - Zastawie ze stacją kolejową Uhnowa (761 mieszkańców) - przyłączono do gminy Tarnoszyn; wyodrębniono też nową gromadę Hubinek. Tak więc gmina Tarnoszyn w latach 1940–45 składała się z 12 gromad: Dyniska, Hubinek, Korczmin, Korczów, Krzewica, Rzeczyca, Staje, Szczepiatyn, Tarnoszyn, Ulhówek, Wasylów i Zastawie. 
Na mocy dekretu PKWN z 21 sierpnia 1944 (Art. 12) uchylono podział administracyjny wprowadzony przez okupanta. Jednakże, ponieważ przedwojenny powiat rawski przestał istnieć (po przejęciu większej części jego obszaru przez ZSRR), obszar gminy Tarnoszyn pozostałby w powiecie hrubieszowskim. Z powodu bliższego położenia gminy względem Tomaszowa Lubelskiego, władze polskie przeniosły 9 sierpnia 1945 roku gminę do powiatu tomaszowskiego (woj. lubelskie). W skład gminy wszedł także pas przedzielonej granicą gminy Bruckenthal. 
Gmina została zniesiona w dniu 26 listopada 1951 roku w związku z przeniesieniem siedziby z Uhnowa do Ulhówka i zmianą nazwy jednostki na "gmina Ulhówek". Manewr ten był powiązany ze zmianami terytorialnymi między Związkiem Radzieckm i Polską w ramach umowy o zamianie granic z 1951 roku. W toku zamian, gromady Korczów i Staje (przy linii kolejowej Rawa Ruska–Krystynopol) z gminy Tarnoszyn zostały włączone do ZSRR, a także siedziba gminy Tarnoszyn – Uhnów, pozostawiając przez to gminę Tarnoszyn bez urzędu gminy. W okrojonej gminie wieś Ulhówek posiadała najlepsze predyspozycje do ulokowania nowej siedziby gminy; przy okazji zmieniono też nazwę gminy aby odpowiadała realiom.
W lipcu 1952 roku nowa gmina Ulhówek składała się z 8 gromad. Gmina Ulhówek zniesiono ostatecznie 29 września 1954 roku wraz z reformą wprowadzającą gromady w miejsce gmin. Ulhówek, Tarnoszyn, Rzeczyca i Szczepiatyn utworzyły gromadę Ulhówek, natomiast Dyniska i Hubinek weszły w skład gromady Dyniska, a Wasylów, Korczmin i Krzewica utworzyły gromady Korczmin.

</doc>
<doc id="1279775" url="https://pl.wikipedia.org/wiki?curid=1279775" title="Montreux Jazz Festival">
Montreux Jazz Festival



</doc>
<doc id="1279777" url="https://pl.wikipedia.org/wiki?curid=1279777" title="Bielefeld Ost">
Bielefeld Ost

Bielefeld Ost – przystanek kolejowy w Bielefeld, w kraju związkowym Nadrenia Północna-Westfalia, w Niemczech. Znajduje się tu 1 peron.

</doc>
<doc id="1279778" url="https://pl.wikipedia.org/wiki?curid=1279778" title="Molly Ringwald">
Molly Ringwald

Molly Kathleen Ringwald (ur. 18 lutego 1968 w Roseville) – amerykańska aktorka, piosenkarka i tancerka, która zdobyła największą popularność w latach 80. XX w. 
Życiorys.
Przyszła na świat w Roseville w Kalifornii jako najmłodsze dziecko Adele Edith Frembd, kucharki, i Roberta Scotta „Boba” Ringwalda, niewidomego pianisty jazzowego. Ma starszą siostrę Beth (ur. 1965) i starszego brata Kelly (ur. 1966). 
W wieku pięciu lat wystąpiła w przedstawieniu "Alicja w Krainie Czarów" jako popielica. Mając sześć lat wraz ze swoim ojcem i grupą Fulton Street Jazz Band nagrała album „I Wanna Be Loved by You”. Pojawiała się w lokalnych reklamach i programie muzycznym dla dzieci "Klub Myszki Miki" (1977). 
W 1978 zagrała postać Kate w musicalu "Annie" w Los Angeles. Trafiła na mały ekran w sitcomie NBC "Fakty z życia" ("The Facts of Life", 1979-1980) i spin-off "Różne uderzenia" ("Diff’rent Strokes", 1980). 
W 1980 nagrała dwie piosenki - „This Is My Country” i „The Star-Spangled Banner”, które znalazły się na patriotycznej płycie „Yankee Doodle Mickey” wydanej przez The Walt Disney Company. Uczęszczała do Bella Vista High School. W 1986 ukończyła Lycee Francaise School w Los Angeles.
Zadebiutowała na dużym ekranie rolą Mirandy Dimi w komediodramacie Paula Mazursky’ego "Burza" ("Tempest", 1982) u boku Geny Rowlands, Susan Sarandon i Vittorio Gassmana, za którą zdobyła nominację do nagrody Złotego Globu. 
Po zagraniu roli Niki w westernie fantastycznonaukowym "Kosmiczne łowy" ("Spacehunter: Adventures in the Forbidden Zone", 1983) z Peterem Straussem, zdobyła sympatię publiczności w rolach nastolatek w filmach Johna Hughesa; za postać Samanthy Baker w komedii romantycznej "Szesnaście świeczek" ("Sixteen Candles", 1984) otrzymała Young Artist Award, w roli Claire „Księżniczki” Standish w komediodramacie "Klub winowajców" ("The Breakfast Club", 1985) i jako Andie Walsh w komedii romantycznej "Dziewczyna w różowej sukience" ("Pretty in Pink", 1986). Trafiła na okładkę tygodnika „Time” z 26 maja 1986 z nagłówkiem „Czy nie jest słodka?”.
Pojawiła się w dramacie fantastycznonaukowym Jeana-Luca Godarda według sztuki szekspirowskiej "Król Lear" ("King Lear", 1987). W komedii romantycznej "Podrywacz artysta" ("The Pick-up Artist", 1987) zagrała postać córki szefa miejscowej mafii, która okazuje się zupełnie nieczuła na wdzięki głównego bohatera (Robert Downey Jr.). Odrzuciła propozycje zagrania głównych ról w "Pretty Woman" i "Uwierz w ducha". Jednak rola Betsy Hopper w komedii romantycznej Alana Aldy "Wesele Betsy" ("Betsy's Wedding", 1990) przyniosła jej nominację do Złotej Maliny dla najgorszej aktorki. W 1999 zadebiutowała na Broadwayu jako Sally Bowles w musicalu "Cabaret". Zagrała postać ironicznej stewardesy w filmowej parodii "To nie jest kolejna komedia dla kretynów" ("Not Another Teen Movie", 2001; rola cameo).
Życie prywatne.
Spotykała się z aktorem Anthony Michaelem Hallem (1984–1985), Dweezilem Zappą (1985–1986), synem Franka Zappy i Adamem „King Ad-Rock” Horovitzem (1987–1988) z zespołu Beastie Boys. Od 28 lipca 1999 do 2002 była mężatką z Valery Lameignere. Ze związku z Panio Gianopoulosem, pisarzem i redaktorem naczelnym, ma córkę Mathildę Ereni (ur. 22 października 2003) oraz bliźnięta, Adele Georgianę i Romana Stylianosa (ur. 10 lipca 2009). 6 lipca 2007 Ringwald i Gianopoulos zawarli związek małżenski.

</doc>
<doc id="1279779" url="https://pl.wikipedia.org/wiki?curid=1279779" title="Festival de Jazz de Montreux">
Festival de Jazz de Montreux

Festival de Jazz de Montreux, znany również jako Montreux Jazz Festival – największy festiwal muzyki jazzowej oraz popularnej w Szwajcarii oraz drugi co do wielkości na świecie (zaraz po Festival International de Jazz de Montréal), odbywający się corocznie w miejscowości Montreux. Festiwal został po raz pierwszy zorganizowany w 1967 roku przez Claudea Nobsa, Géo Voumarda i René Langela. Wystąpili wtedy m.in.: Keith Jarrett, Jack DeJohnette, Bill Evans, Soft Machine, Weather Report, Nina Simone, Jan Garbarek oraz Ella Fitzgerald. Obecnie podczas koncertów prezentują się również zespoły popowe oraz rockowe, gromadząc publiczność sięgającą 200 000 osób.
W 2012 polski kompozytor i pianista jazzowy Leszek Możdżer został, jako pierwszy Polak, przewodniczącym jury międzynarodowego Montreux Jazz Piano Competition (2012) – konkursu pianistycznego, który począwszy od 1999 odbywa się corocznie w ramach Montreux Jazz Festival (jest organizowany pod patronatem Quincy Jonesa).
Występy artystów i grup muzycznych na Festival de Jazz de Montreux.
Od początku festiwalu (1967) wystąpiło na nim bardzo dużo artystów i grup muzycznych, w tym wiele sław jazzu, jak również przedstawicieli innych gatunków muzycznych.
Wiele z powyższych koncertów zostało wydanych na płytach DVD lub (oraz) blue-ray przez wydawnictwo Eagle Rock Entertainment.
Laureaci konkursów.
Jazz Piano Competition.
2010 Bösendorfer Montreux Jazz Piano Competition 2010. Finaliści:
2011 Parmigiani Montreux Jazz Piano Competition 2011. Finaliści:
2012 Parmigiani Montreux Jazz Solo Piano Competition 2012. Finaliści:
Jazz Voice Competition.
2010 Shure Montreux Jazz Voice Competition 2010. Finaliści:
2011 Shure Montreux Jazz Voice Competition 2011. Finaliści:
2012 Shure Montreux Jazz Voice Competition 2012. Finaliści:

</doc>
<doc id="1279780" url="https://pl.wikipedia.org/wiki?curid=1279780" title="Vohilaid">
Vohilaid

Vohilaid - wyspa w zachodniej części Estonii. Znajduje się na północ od wyspy Hiuma, a w jej pobliżu położona jest wyspa Hõralaid. Ma ona powierzchnię 416 km², a jej najwyższy punkt wznosi się 3 m n.p.m.

</doc>
<doc id="1279781" url="https://pl.wikipedia.org/wiki?curid=1279781" title="Chorągiew husarska litewska Wincentego Korwina Gosiewskiego">
Chorągiew husarska litewska Wincentego Korwina Gosiewskiego

Chorągiew husarska litewska Wincentego Korwina Gosiewskiego – chorągiew husarska litewska połowy XVII wieku, okresu wojen ze Szwedami.
Szefem tej chorągwi był hetman polny litewski Wincenty Aleksander Gosiewski herbu Ślepowron, natomiast porucznikiem stolnik wileński Kazimierz Chwalibóg Żeromski.
Chorągiew nie wzięła bezpośredniego udziału w bitwie pod Warszawą pod koniec lipca 1656, gdyż została wówczas skierowana w rejon Pułtuska.

</doc>
<doc id="1279782" url="https://pl.wikipedia.org/wiki?curid=1279782" title="La Romareda">
La Romareda

La Romareda – stadion piłkarski położony mieście Saragossa. Na co dzień swoje mecze na stadionie rozgrywa zespół Segunda División Real Saragossa. Inauguracja obiektu miała miejsce 8 września 1957 roku wtedy też odbył się mecz pomiędzy Realem Saragossa a CA Osasuna (4:3). Stadion w swojej historii przechodził trzy renowacje, w 1977 następnie w 1982 na potrzeby Mistrzostw Świata oraz w 1994 od kiedy wszystkie miejsca na stadionie są siedzące. Pojemność stadionu wynosi 33 608 miejsc. Średnia widownia na meczach Realu Saragossa wynosi około 30000. Propozycja budowy nowego stadionu dla klubu została odrzucona. Estadio La Romareda zgłosiła propozycje aby zostać stadionem olimpijskim dla kandydatury Jaci w organizacji Zimowej Olimpiady w 2014 roku.
Prace nad zwiększeniem liczby miejsc na stadionie do 43 000, rozpoczęły się 17 kwietnia 2006 a zakończenie projektu ma mieć miejsce w chwili rozpoczęcia przez Saragosse Expo 2008. Jednakże lokalna partia polityczna (Partia Aragońska PAR) uznała, że zwiększenie liczebności stadionu może zaszkodzić lokalnym mieszkańcom a oprócz tego uznała, że przy projekcie wystąpiły nieprawidłowości. Lokalny sąd orzekł, że istnieją podejrzenia wystąpienia nieprawidłowości przy projekcie, przez co prace mają być wstrzymane. Już teraz wiadomo, że ukończenie projektu przed Expo nie jest możliwe do wykonania.
Historia.
La Romareda została zbudowana w celu zastąpienia 20-tysięcznego stadionu Torrero, który uznano za zbyt mały dla potrzeb klubu. 9 lutego 1956 roku, rada miasta wyraziła zgodę na rozpoczęcie prac budowlanych. Budowę stadionu wykonała firma Agroman, która w ciągu 15-miesięcznych prac zatrudniła 350 pracowników.
Bibliografia.
Estadio La Romareda - oficjalna strona internetowa Realu Saragossa

</doc>
<doc id="1279787" url="https://pl.wikipedia.org/wiki?curid=1279787" title="Gila Cliff Dwellings National Monument">
Gila Cliff Dwellings National Monument

Gila Cliff Dwellings National Monument – amerykański pomnik narodowy, znajdujący się w stanie Nowy Meksyk. Na jego obszarze znajdują się ruiny kamiennej osady wybudowanej przez Indian kultury Mogollon w pionowym urwisku. Odkryto tu ponad 100 budynków. Największy składa się z około 200 pomieszczeń.
Park został ustanowiony decyzją prezydenta Theodore'a Roosevelta 16 listopada 1907 roku. W 1962 roku powiększono obszar znajdujący się pod ochroną. Obecnie zajmuje powierzchnię 2,16 km² i od 2003 roku jak wiele innych pomników narodowych zarządzany jest przez National Park Service.
Na terenie rezerwatu znajdują się źródła rzeki Gila River.

</doc>
<doc id="1279788" url="https://pl.wikipedia.org/wiki?curid=1279788" title="Erato Artaksyda">
Erato Artaksyda

Erato () – królowa Armenii z dynastii Artaksydów w latach 8–5 p.n.e., 2 p.n.e.–2 n.e. i 6–12. Córka Tigranesa III, przyrodnia siostra i żona Tigranesa IV.
Panowanie.
Współrządziła Armenią razem z mężem, jednak cesarz August dążył do osadzenia na tronie ich krewnego Artawazdesa III. W tym celu postanowił wysłać na czele wojska Tyberiusza, aby pomógł rzymskiemu stronnikowi objąć rządy. Erato zwróciła się do króla Partów Fraatesa V z prośbą o przysłanie wojsk. Zaangażowanie Partów było tylko chwilowe, bowiem nie chcieli w tym momencie toczyć wojny z cesarstwem. Tymczasem do zrewoltowanej Armenii wkroczył na czele legionów Gajusz Juliusz Cezar, już po zamordowaniu Tigranesa IV przez część ormiańskiej opozycji. Zaoferowała ona tron Ariobarzanesowi z sąsiedniej Medii, który też w walce szybko stracił życie. August postanowił nadać Armenię synowi Ariobarzanesa, Artawazdesowi z Medii. Ta kandydatura nie spotkała się z aprobatą ormiańskich możnych, którzy nie chcieli obcych władców.Cesarz August zrezygnował z medyjskiego kandydata i zaproponował Tigranesa V. Nie uzyskał on szerszej akceptacji Ormian, gdyż był dalszym krewnym Artaksydów. Tron po raz trzeci na krótko objęła Erato, której rządy w nieznanych okolicznościach zakończyły się w roku 12 n.e. Była ostatnim władcą Armenii z dynastii Artaksydów.

</doc>
<doc id="1279790" url="https://pl.wikipedia.org/wiki?curid=1279790" title="Algorytmiczna teoria liczb">
Algorytmiczna teoria liczb

Algorytmiczna teoria liczb – do zadań tej teorii zaliczamy przeprowadzanie dowodów własności programów wykonywanych w dziedzinie liczb naturalnych (lub w innych strukturach liczbowych). Rozważane własności to między innymi: własność stopu, poprawność programu względem warunków początkowego i końcowego, równoważność dwu programów.
Na sformalizowaną teorię algorytmiczną składają się: język programów i formuł algorytmicznych formula_1 rachunek programów inaczej logika algorytmiczna formula_2 i zbiór aksjomatów specyficznych tej teorii formula_3
Algorytmiczna teoria liczb naturalnych.
W 1969 r. podano aksjomat osiągalności. Wykazano, że teoria ta jest kategoryczna, tzn. z dokładnością do izomorfizmu opisuje standardowy model liczb naturalnych. por. [AlgoLog], s. 155.
W tej teorii można przeprowadzić dowody formalne poprawności programów, np. dowód poprawności algorytmu Euklidesa. Nb. podręcznikowe dowody poprawności algorytmu Euklidesa bazują na nieformalnym sformułowaniu aksjomatu Archimedesa, przedstawianym bez dowodu. Aksjomat Archimedesa jest twierdzeniem algorytmicznej teorii liczb naturalnych.
Język tej teorii formula_4 zdeterminowany jest przez alfabet formula_5 i zbiór formula_6 wyrażeń poprawnie zbudowanych.
W alfabecie tej teorii wyróżniamy stałe 0 i 1, operatory „s” (następnik), „+” (dodawanie), „*” (mnożenie) i relację „=” równości.
Aksjomaty algorytmicznej teorii liczb naturalnych
ten aksjomat stwierdza, że każda element struktury jest osiągalny z zera przez dodawanie jedynki, tj. nie ma elementów niestandardowych.
Przykłady twierdzeń tej teorii to m.in. schemat indukcji:
niech formula_10 oznacza dowolną formułę pierwszego rzędu ze zmienną wolną formula_11
tw. o poprawności algorytmu Euklidesa
Algorytmiczna teoria liczb wymiernych.
Antoni Kreczmar udowodnił [], że każde ciało spełniające własność stopu algorytmu Euklidesa jest izomorficzne z ciałem liczb naturalnych. Inaczej mówiąc algorytmiczne własności programów wykonywanych w ciele liczb wymiernych wynikają z następującej formuły:
którą należy czytać: "dla każdych nieujemnych wartości formula_11 i formula_15 program(algorytm) Euklidesa kończy obliczenia". A dokładniej, program ujęty w nawiasy {} kończy swoje obliczenia i jego wyniki spełniają formułę formula_16 następującą po nim.
Algorytmiczna teoria struktury liczb rzeczywistych z porządkiem.
W 1967 r. E. Engeler udowodnił, że własności semantyczne programów w ciele liczb rzeczywistych z porządkiem wynikają z aksjomatu Archimedesa.
Algorytmiczna teoria struktury liczb rzeczywistych bez relacji porządku.
Algorytmiczne własności programów, w których nie występuje predykat mniejszości „&lt;”, wynikają z aksjomatów bycia ciałem formalnie rzeczywistym. []
Algorytmiczna struktura ciała liczb zespolonych.
Własności algorytmiczne programów wykonywanych w ciele liczb zespolonych wynikają z aksjomatu ciała charakterystyki zero. []
Inni autorzy uważają, że algorytmiczna teoria liczb to algebraiczna lub obliczeniowa teoria liczb – dział informatyki teoretycznej i matematyki, zajmujący się badaniami nad efektywnością algorytmów obliczeniowych w teorii liczb. Typowym przykładem jest tutaj problem rozkładu liczby na czynniki pierwsze.

</doc>
<doc id="1279791" url="https://pl.wikipedia.org/wiki?curid=1279791" title="Funkcja rozkładu">
Funkcja rozkładu

Funkcja rozkładu – w fizyce jest to wielkość równa liczbie cząstek (gazu lub cieczy) mających w danej chwili określone z zadaną dokładnością położenie i prędkość. Funkcja rozkładu jest podstawowym pojęciem kinetycznej teorii gazów, fizyki statystycznej i mechaniki płynów.
Definicja.
W kinetycznej teorii gazów funkcja rozkładu formula_1 jest funkcją siedmiu parametrów makroskopowych: trzech składowych położenia formula_2 trzech składowych prędkości formula_3 i czasu formula_4 Definiuje się ją tak, by wyrażenie
równe było liczbie cząstek mających w chwili formula_6 prędkość w elemencie objętości formula_7 wokół prędkości formula_8 i położenie w elemencie objętości formula_9 wokół punktu formula_10
W równaniu powyższym wielkości formula_7 i formula_9 nie są wielkościami infinitezymalnymi w sensie matematycznym. Typowe w matematyce przejście graniczne
jest na gruncie fizyki klasycznej jałowe, gdyż prowadzi do utraty ciągłości i gładkości formula_1 (patrz: teoria dystrybucji), a na gruncie fizyki kwantowej – wręcz niewykonalne (patrz: zasada nieoznaczoności). Dlatego formula_7 i formula_9 należy rozumieć jako elementy objętości na tyle duże, by zawierały bardzo dużą liczbę cząstek (np. formula_17); jednocześnie na tyle małe, by były dużo mniejsze od charakterystycznych długości dla zjawisk makroskopowych opisywanych funkcją rozkładu (np. formula_18). Dzięki takiej definicji funkcję rozkładu można traktować jako ciągłą i różniczkowalną funkcję swoich siedmiu parametrów.
Własności.
Funkcja rozkładu spełnia warunki
gdzie:
Przestrzeń μ.
Przestrzeń rozpięta przez siedem argumentów funkcji rozkładu, czyli trzech składowych położenia formula_2 trzech składowych prędkości formula_3 i czasu formula_6 zwana jest przestrzenią μ.

</doc>
<doc id="1279792" url="https://pl.wikipedia.org/wiki?curid=1279792" title="Chorągiew husarska koronna Jerzego Sebastiana Lubomirskiego">
Chorągiew husarska koronna Jerzego Sebastiana Lubomirskiego

Chorągiew husarska koronna Jerzego Sebastiana Lubomirskiego – chorągiew husarska koronna połowy XVII wieku, okresu wojen I Rzeczypospolitej ze Szwedami, licząca sobie w II kwartale 1656 roku 190 koni.
Szefem tej chorągwi był marszałek wielki koronny Jerzy Sebastian Lubomirski herbu Szreniawa bez Krzyża. Jej faktycznym dowódcą był Andrzej Sokolnicki.
Chorągiew wzięła udział w bitwie pod Warką 7 kwietnia 1656.

</doc>
<doc id="1279793" url="https://pl.wikipedia.org/wiki?curid=1279793" title="Nyíregyháza (stacja kolejowa)">
Nyíregyháza (stacja kolejowa)

Nyíregyháza – stacja kolejowa w Nyíregyháza, w komitacie Szabolcs-Szatmár-Berge, na Węgrzech. Znajdują się tu 4 perony.

</doc>
<doc id="1279795" url="https://pl.wikipedia.org/wiki?curid=1279795" title="Vesitükimaa">
Vesitükimaa

Vesitükimaa – wyspa w zachodniej części Estonii. Znajduje się na południe od wyspy Sarema.

</doc>
<doc id="1279796" url="https://pl.wikipedia.org/wiki?curid=1279796" title="Tonto National Monument">
Tonto National Monument

Tonto National Monument to amerykański pomnik narodowy, znajdujący się w stanie Arizona. Na jego obszarze znajdują się ruiny osad wybudowanych przez Indian w pionowym urwisku.
Park został ustanowiony decyzją prezydenta Theodore'a Roosevelta 19 grudnia 1907 roku. W 1937 roku powiększono obszar znajdujący się pod ochroną. Obecnie zajmuje on powierzchnię 4,53 km² i jak wiele innych pomników narodowych zarządzany jest przez National Park Service.

</doc>
<doc id="1279800" url="https://pl.wikipedia.org/wiki?curid=1279800" title="Jan Kunowski">
Jan Kunowski

Jan Kunowski herbu Łodzia lub Nałęcz – polski husarz, starosta czernihowski (1622–1653), sekretarz królewski, kalwinista - dyrektor Jednoty Litewskiej, deputowany do Trybunału Litewskiego. 
Pochodził z rodu szlacheckiego wywodzącego się z Korony (w herbarzu Wojciecha Wijuka Kojałowicza został przypisany do Kunowskich h. Łodzia - według Radosława Sajny-Kunowsky'ego był to błąd, powtarzany w następnych herbarzach i innych publikacjach, gdyż w rzeczywistości - według jego badań - pochodził z Kunowskich h. Nałęcz), który przeniósł się do Wielkiego Księstwa Litewskiego (do powiatów lidzkiego i mozyrskiego). Poeta, żołnierz, polityk i dyplomata urodzony pod koniec XVI stulecia (zm. po 1654 r.). Karierę rozpoczął od służby wojskowej w chorągwi husarskiej Aleksandra Korwina Gosiewskiego. Uczestnik dwóch kampanii wojskowych w 1615–1616 (odblokowanie Smoleńska) i 1621–1622 (wojna inflancka), dzięki którym uzyskał tytuł starosty czernihowskiego. Po śmierci Zygmunta III Wazy brał udział jako obrońca Smoleńska, gdzie wykazał się bohaterstwem. 
Zakończenie wojny z Moskwą radykalnie zmieniło pozycję Jana Kunowskiego. Przy protekcji Aleksandra Gosiewskiego, otrzymał urząd sekretarza królewskiego. Z drugiej strony sejm uporządkował strukturę aneksów wschodnich. W 1635 r. księstwo czernihowskie przekształcono w województwo z dwoma powiatami (czernihowskim i nowogródzko-siewierskim). W powiatach urzędowali starostowie grodowi. W Czernihowie starostwo z urzędu przypadało wojewodzie. W taki sposób Kunowski stracił swoją godność, co najprawdopodobniej skłoniło go do pełnego zaangażowania się w działalność na dworze królewskim jako sekretarza. Był tam przez króla Władysława IV Wazę wykorzystywany jako specjalista od spraw moskiewskich. Najważniejszym dokonaniem była misja poselska do Moskwy z 1636 r. Miała ona na celu doprowadzenie do wyznaczenia w terenie linii granicznej i wybadanie nastrojów panujących w stolicy moskiewskiego państwa. 
W 1639 r. inne ważne wydarzenie zmieniło życie sekretarza. Umarł wówczas jego wieloletni patron – Aleksander Korwin Gosiewski. Jan Kunowski zebrał wszystkie swoje utwory poświęcone zmarłemu, spisując je i dedykuje synowi opiekuna – Krzysztofowi Korwinowi Gosiewskiemu. Wówczas również działał na forum szlacheckim. Jako ewangelik reformowany zaangażował się w działania Jednoty Litewskiej. Trzykrotnie pełnił funkcję świeckiego dyrektora synodu prowincjonalnego (1639, 1649, 1654). Ponadto trzykrotnie był wybierany deputatem do Trybunału Głównego Wielkiego Księstwa Litewskiego: pierwszy raz w 1621 r. z powiatu mozyrskiego, drugi w 1636 r. ze Smoleńska i trzeci raz w 1651 r. z powiatu lidzkiego.
Dzieła autorstwa Jana Kunowskiego. 

</doc>
<doc id="1279801" url="https://pl.wikipedia.org/wiki?curid=1279801" title="Gare de Bourges">
Gare de Bourges

Gare de Bourges – stacja kolejowa w Bourges, w Regionie Centralnym, we Francji. Znajdują się tu 2 perony.

</doc>
<doc id="1279805" url="https://pl.wikipedia.org/wiki?curid=1279805" title="Vesitukimaa">
Vesitukimaa



</doc>
<doc id="1279808" url="https://pl.wikipedia.org/wiki?curid=1279808" title="Wysepka">
Wysepka

Wysepka – rodzaj niewielkiej wyspy. Może być piaskowa lub skalista i ma wymiary kilkudziesięciu metrów. Szczególną odmianą wysepki jest szkier.

</doc>
<doc id="1279809" url="https://pl.wikipedia.org/wiki?curid=1279809" title="Tomasz Kępiński">
Tomasz Kępiński

Tomasz Kępiński (ur. 9 czerwca 1965 w Łodzi) – magister sztuki, aktor, reżyser, artysta konceptualny, dziennikarz, analityk rynku mediowego, menedżer, lobbysta, doradca public affairs.
Życiorys.
Jest absolwentem (1987) Państwowej Wyższej Szkoły Filmowej, Telewizyjnej i Teatralnej w Łodzi (dyplom – 1989).
Występował m.in. w filmach i spektaklach: M. Dejczera "Dzieci śmieci" (opieka artystyczna K. Kieślowski, 1986), "Pogrzeb lwa" (reż. J. Rutkiewicz, 1986), "Jak wam się podoba" (reż. P. Cieślak, 1986), "Pantarej" (reż. K. Sowiński, 1987), "Wesele" (reż. A. Hanuszkiewicz, 1987), "Sen nocy letniej" (reż. J. Machulski, 1988), "Trzy dni bez wyroku" (reż. W. Wójcik, 1991). Był asystentem A. Hanuszkiewicza przy "Weselu" S. Wyspiańskiego (1987). Reżyserował dramaty Samuela Becketta: (1989), "Przychodzić i odchodzić" (1989), "Impromptu „Ohio”" (1991), "Końcówka" (1994).
Współzałożyciel Teatru Becketta (1989–1994), Radia Emaus w Łodzi (1994–1998). Współpracownik TVP (1996–1998). Członek Komisji ds. Apostolstwa Świeckich III Synodu Archidiecezji łódzkiej (1996–1998).
Doradca biskupa Jana Chrapka ds. powołania w Toruniu radia diecezjalnego (1998–1999), dyrektor artystyczny Międzynarodowego Ekumenicznego Festiwalu Muzyki Chrześcijańskiej „Song of Songs Festival” w Toruniu (1999–2003). W tym czasie był również konsultantem projektu artystycznego „sandwich”. W latach 2003–2004 doradca Stowarzyszenia Ekologicznego „Tilia” przy projekcie zagospodarowania toruńskiej Barbarki. W 2004 roku doradzał polskim firmom zaangażowanym w odbudowę Iraku.
Był ponadto: dyrektorem Radia Plus w Łodzi (2004–2005); szefem działu public relations tygodnika „Ozon” (2005–2006); koordynatorem podkomisji ds. mediów Międzyresortowego Zespołu ds. Polonii przy Premierze RP (2006–2007). Prowadził również zawodową działalność lobbingową (2007–2009), był wiceprezesem Fundacji Nowe Media (2008–2009) i doradcą public affairs (do 2019).
Od roku 2020 pod pseudonimem artystycznym Thomas Kempinski uprawia sztukę konceptualną, a od lipca 2022 roku jest również członkiem zarządu Fundacji Kultury i Dialogu DANTE. 
Filmografia.
Źródło: Filmpolski.pl.

</doc>
<doc id="1279813" url="https://pl.wikipedia.org/wiki?curid=1279813" title="Forlì (stacja kolejowa)">
Forlì (stacja kolejowa)

Forlì (wł: "Stazione di Forlì") – stacja kolejowa w Forlì, w regionie Emilia-Romania, we Włoszech. Znajdują się tu 2 perony. Jest zarządzana przez Centostazioni i Rete Ferroviaria Italiana.
Ruch.
Obsługa pasażerów odbywa się wyłącznie przez Trenitalia (spółki zależnej Ferrovie dello Stato) w imieniu regionu Emilia-Romania.
Pociągi obsługujące stację to: Regionalne, Express, Intercity i Eurostar City.
W sumie około sto pięć pociągów obsługuje stację każdego dnia. Główne kierunki to: Bologna Centrale, Ankona, Rimini, Mediolan, Piacenza.
Około 2 milionów 800 tysięcy pasażerów rocznie obsługuje stacja.

</doc>
<doc id="1279815" url="https://pl.wikipedia.org/wiki?curid=1279815" title="Tigranes V">
Tigranes V

Tigranes V (gr. "Τιγράνης, Tigránēs"; orm.: "Տիգրան") (zm. 36 n.e.) – król Armenii z dynastii herodiańskiej pod zwierzchnością rzymską w latach 6-12 n.e. Drugi syn królewicza żydowskiego Aleksandra I i Glafiry, córki Archelaosa I Filopatrisa Ktistesa Sotera, ostatniego króla Kapadocji oraz króla Małej Armenii.
Tigranes był po mieczu wnukiem Heroda Wielkiego, króla Judei. Dorastał pomiędzy Judeą a Kapadocją. Po śmierci rodziców (szczególnie matki ok. 7 n.e.), ze starszym bratem Aleksandrem II wrócił do dziadka ze strony matki, Archelaosa. Bracia bowiem zostali wydziedziczeni z żydowskiego dziedzictwa.
Armenia brała udział w rzymskiej wojnie domowej i miała różnych monarchów, którzy byli umieszczani na tronie, a potem usuwani. Wówczas Oktawian August, cesarz rzymski, postanowił zrewidować swą politykę zagraniczną, instalując Tigranesa, jako króla Wielkiej Armenii.
Panowie z ormiańskich rodów arystokratycznych byli nieusatysfakcjonowani z panowania Tigranesa. Ten przebywając w Rzymie, musiał się bronić przed ich oskarżeniami. W 12 r. Ormianie postanowili zbuntować się przeciwko niemu oraz przywrócić tron królowej Erato z dynastii Artaksydów. Od tej chwili, nie posiadamy informacji na temat Tigranesa. Zmarł nie pozostawiając potomstwa. Jego starszy brat Aleksander II miał syna Juliusza Tigranesa VI (zm. 68 r.), przyszłego króla Armenii w latach 60-62.

</doc>
<doc id="1279817" url="https://pl.wikipedia.org/wiki?curid=1279817" title="Najmłodsze miasto na świecie">
Najmłodsze miasto na świecie

Najmłodsze miasto na świecie (tyt. oryg. "Qyteti më i ri në botë") – albański film fabularny z roku 1974 w reżyserii Xhanfise Keko.
Opis fabuły.
Rodzice małego Fatmira pracują w przedsiębiorstwie budowlanym. Wielkim przeżyciem dla chłopca jest pierwszy dzień w nowym przedszkolu. Fatmirowi śni się, że to on sam buduje miasto. Pomaga mu w tym przedszkolanka i jego koledzy, którzy wykonują kolejne prace na polecenie Fatmira. W tym mieście powstaje także zupełnie nowe przedszkole.

</doc>
<doc id="1279818" url="https://pl.wikipedia.org/wiki?curid=1279818" title="Ernie Eves">
Ernie Eves

Ernest Lawrence "Ernie" Eves (ur. 17 czerwca 1946 w Windsor) – polityk kanadyjski, premier prowincji Ontario od 15 kwietnia 2002 do 23 października 2003. Wybrany do parlamentu prowincji po raz pierwszy w 1981 z ramienia prowincjalnej branży Partii Konserwatywnej, zasiadał w nim (z przerwą w latach 2001-2003) do 31 stycznia 2005. W 1995 został ministrem finansów i wicepremierem w rządzie Mike'a Harrisa, gdzie odegrał ważną rolę w przeprowadzeniu serii neolilberalnych reform w ramach tzw. "Common Sense Revolution" (po polsku "Rewolucja Zdrowego Rozsądku"). 8 lutego 2001 podał się do dymisji i rozpoczął pracę w sektorze prywatnym. Jego polityczna emerytura była krótka gdyż po decyzji Harrisa o odejściu z polityki w 2002 Eves zdecydował się kandydować na stanowisko przewodniczącego partii, które zdobył 23 marca 2002. W miesiąc później objął urząd premiera, a 2 maja wygrał wybory uzupełniające ponownie zdobywając mandat poselski. Jego urzędowanie było trudne z powodu serii kontrowersji i skandali, w wyniku których następne wybory które miały miejsce 2 października 2003 wygrała prowincjalna Partia Liberalna. Po krótkim okresie jako przywódca opozycji w parlamencie, na jesieni 2004 ogłosił chęć odejścia z polityki, odchodząc z parlamentu na początku 2005. Jego następcą jako przewodniczący partii został John Tory.

</doc>
<doc id="1279824" url="https://pl.wikipedia.org/wiki?curid=1279824" title="Viersen (stacja kolejowa)">
Viersen (stacja kolejowa)

Viersen – stacja kolejowa w Viersen, w kraju związkowym Nadrenia Północna-Westfalia, w Niemczech. Znajdują się tu 3 perony.

</doc>
<doc id="1279825" url="https://pl.wikipedia.org/wiki?curid=1279825" title="Archiwum Zabużańskie">
Archiwum Zabużańskie

Archiwum Zabużańskie - potoczna nazwa zbioru akt stanu cywilnego uratowanych z terenów Rzeczypospolitej Polskiej przyłączonych do ZSRR po 1944 roku. Akta te przechowywane są w Urzędzie Stanu Cywilnego Warszawa - Śródmieście, a po upływie 100 lat od wytworzenia przejmuje je stopniowo Archiwum Główne Akt Dawnych.

</doc>
<doc id="1279826" url="https://pl.wikipedia.org/wiki?curid=1279826" title="Sao Tiago">
Sao Tiago



</doc>
<doc id="1279827" url="https://pl.wikipedia.org/wiki?curid=1279827" title="European Association for Theoretical Computer Science">
European Association for Theoretical Computer Science

European Association for Theoretical Computer Science (EATCS) – międzynarodowa organizacja założona w roku 1972, której celem jest ułatwienie wymiany informacji między informatykami oraz rozwój współpracy w tej dziedzinie.
Główne działania EATCS to:
Od roku 2000 EATCS przyznaje nagrody wybijającym się informatykom-teoretykom. Lista nagrodzonych:

</doc>
<doc id="1279829" url="https://pl.wikipedia.org/wiki?curid=1279829" title="Paweł Audykowski">
Paweł Audykowski

Paweł Audykowski (ur. 7 maja 1971 w Szczecinie) – polski aktor teatralny, filmowy i telewizyjny.
W 1997 r. został absolwentem Wydziału Aktorskiego PWSFTviT w Łodzi; dyplom uzyskał w r. 1998. Prowadził program „Dzień Dobry z Polski” w TV Polonia produkowany przez Telewizję Szczecin w 1995.
Teatr.
W teatrze zadebiutował 30 kwietnia 1996 r. w roli Młodego Pasterza w "Zimowej opowieści" Shakespeare’a (reż. Bogdan Hussakowski) na deskach łódzkiego Teatru im. Stefana Jaracza.
Pierwszy angaż w teatrze otrzymał w 1998 r. - w Teatrze Nowym w Łodzi, gdzie pracował do 1999. Przez kolejny rok był aktorem bez stałego etatu, potem w latach 2000–2002 pracował w Teatrze Powszechnym im. Jana Kochanowskiego w Radomiu. Następnie w latach 2002-2007 był aktorem Teatru Powszechnego w Łodzi.
Film.
Po raz pierwszy w filmie wystąpił w 1995 w krótkometrażowym obrazie "Panny smutne". Na dużym ekranie, już filmie pełnometrażowym, zadebiutował w 1998 r. rolą Rosjanina w filmie "Billboard" w reżyserii Łukasza Zadrzyńskiego. W 2002 r. zagrał w "Suplemencie" Krzysztofa Zanussiego. Występuje też w serialach telewizyjnych.
Filmografia.
Etiudy

</doc>
<doc id="1279831" url="https://pl.wikipedia.org/wiki?curid=1279831" title="Friedrich Tietjen">
Friedrich Tietjen

Friedrich Tietjen (ur. 15 października 1832 w Garnholt (obecnie Westerstede), zm. 21 czerwca 1895 w Berlinie) – niemiecki astronom.
Pracował jako profesor astronomii na Uniwersytecie Berlińskim. Od roku 1874 do śmierci kierował Astronomischen Rechen-Institut (ARI) w Heidelbergu (obecnie Centrum Astronomii Uniwersytetu w Heidelbergu).
W 1866 odkrył planetoidę (86) Semele.
W uznaniu jego pracy jedną z planetoid nazwano (2158) Tietjen.

</doc>
<doc id="1279832" url="https://pl.wikipedia.org/wiki?curid=1279832" title="Rodolfo Giulio Brignole Sale">
Rodolfo Giulio Brignole Sale

 Rodolfo Emilio Maria Brignole Sale (ur. 1708 – zm. 1774) – polityk genueński z rodu patrycjuszowskiego Brignole.
Od 25 listopada 1762 do 25 listopada 1764 roku był dożą Republiki Genui.

</doc>
<doc id="1279833" url="https://pl.wikipedia.org/wiki?curid=1279833" title="Gare de Poitiers">
Gare de Poitiers

Gare de Poitiers – stacja kolejowa w Poitiers, w regionie Nowa Akwitania, we Francji. Znajdują się tu 3 perony.

</doc>
<doc id="1279834" url="https://pl.wikipedia.org/wiki?curid=1279834" title="Andriej Makowiejew">
Andriej Makowiejew

Andriej Aleksandrowicz Makowiejew (ros. Андрей Александрович Маковеев, ur. 16 października 1982 r. w Tobolsku) – rosyjski biathlonista. Biathlon uprawia od 1998 r. Nie zdobył żadnego medalu na mistrzostwach świata lub igrzyskach olimpijskich. Jeden raz wygrał zawody Pucharu Świata. Jego pasją są samochody.

</doc>
<doc id="1279836" url="https://pl.wikipedia.org/wiki?curid=1279836" title="Naja philippinensis">
Naja philippinensis

Naja philippinensis – gatunek jadowitego węża z rodziny zdradnicowatych.
Występowanie: Na wyspach Filipin: Luzon, Mindoro, Masbate i Marinduque.
Opis: Osiąga długość 1 m. Ubarwienie od żółtego do oliwkowobrązowego; brzuch żółto-biały do kremowego. Odpowiedzialna za wiele przypadków śmiertelnych ukąszeń na Filipinach.

</doc>
<doc id="1279837" url="https://pl.wikipedia.org/wiki?curid=1279837" title="Abdullah Ansari">
Abdullah Ansari

Abu Ismaïl Abdullah ibn Abi-Mansour Mohammad (ur. 1006, zm. 1089) – perski pisarz i poeta mistyczny, autor utworów pisanych prozą rymowaną, poezji, przekładów z języka arabskiego, żywotów świętych muzułmańskich, a także prozatorskiego opracowania, popularnego w literaturach wschodu tematu o Jusufie i Zulejce.

</doc>
<doc id="1279843" url="https://pl.wikipedia.org/wiki?curid=1279843" title="Ścieżki wojny">
Ścieżki wojny

Ścieżki wojny (tyt. oryg. Shtigje të luftës) – albański film fabularny z roku 1974 w reżyserii Piro Milkaniego.
Opis fabuły.
Akcja filmu rozgrywa się w czasie II wojny światowej. Partyzant Kanan jest znany w całej krainie Peza. Przyłącza się do niego Shaban, mieszkaniec wsi, którą spalili okupanci. Czyny partyzantów budzą powszechny podziw i powodują, że ludność masowo przyłącza się do ruchu oporu.

</doc>
<doc id="1279846" url="https://pl.wikipedia.org/wiki?curid=1279846" title="Czerwończyk fioletek">
Czerwończyk fioletek

Czerwończyk fioletek ("Lycaena helle") – gatunek motyla z rodziny modraszkowatych. Występuje w Eurazji. Zasiedla wilgotne łąki i polany, często o charakterze półnaturalnym. Gąsienice żerują na rdeście wężowniku i rdeście żyworodnym. Globalnie populacja ma charakter spadkowy i gatunek uznawany jest za zagrożony wyginięciem przez IUCN. W Polsce uznawany za narażony na wyginięcie i objęty ścisłą ochroną gatunkową. W kilku krajach Europy lokalnie wymarły. Umieszczony w załącznikach konwencji berneńskiej i dyrektywie siedliskowej.
Opis.
Motyl ten osiąga od 20 do 28 mm rozpiętości skrzydeł przy 12–14 mm długości skrzydła przedniego. Spód skrzydeł przednich barwy żółtopomarańczowej lub pomarańczowej, opatrzony czarnymi, jasno obwiedzionymi plamkami. Spód tylnych skrzydeł pomarańczowoszary lub szarobrązowy z pomarańczową przepaską brzegową oraz czarnymi plamkami. Część plamek zachodząca na przepaskę ma kształt klinowaty i białe obwódki. Wierzch przednich skrzydeł wykazuje u niego dymorfizm sezonowy i płciowy. Ten drugi wyraźniej zaznaczony u pokolenia wiosennego. Samice tej generacji mają pomarańczową przepaskę przy krawędzi zewnętrznej owych skrzydeł, a samce silniejszy fioletowy połysk. Obie płcie generacji wiosennej mają pomarańczowe przejaśnienia i intensywniejszy fiołkowy odcień wierzchu przednich skrzydeł. Wierzch skrzydeł pokolenia letniego jest mniej jaskrawy, z burnatnofioletowym odcieniem, u samic zwykle bez wspomnianej pomarańczowej przepaski. 
Jaja są okrągłe, spłaszczone, białawej barwy. Gąsienice mają ciała spłaszczone grzbieto-brzusznie, początkowo białozielone, z czasem jaskrawieją. Poczwarki białawe do brunatnofioletowych, zwykle z rzędami czarnych plamek. 
Biologia i ekologia.
Gatunek osiadły, tworzący zamknięte populacje. Zasiedla wilgotniejsze polany i łąki np. na obrzeżach torfowisk niskich i w dolinach rzecznych. Rośliną żywicielską gąsienic jest rdest wężownik, a na północy zasięgu też rdest żyworodny. Osobniki dorosłe żywią się nektarem takich roślin jak rdest wężownik, wierzby, jaskry, gęsiówki i niezapominajki, odwiedzając również padlinę.
Motyle latają nisko przy ziemi – samice na większe odległości, natomiast samce są niezwykle terytorialne i bronią rewiru atakując również owady z innych gatunków. Samica składa jaja pojedynczo lub po kilka na spodzie liści rośliny żywicelskiej. Gąsienice początkowe żerują na spodniej stronie blaszki liściowej, później zjadają całe liście, ale wciąż preferują przebywanie na spodzie. Ich rozwój trwa od 2,5 do 4 tygodni. Przepoczwarczenie następuje na roślinie lub na gruncie w jej pobliżu.
Rozprzestrzenienie.
Owad eurosyberyjski, borealno-górski. Występuje od Europy Środkowej i Północnej przez Kaukaz, Syberię, Zabajkale, Mongolię i północne Chiny po rosyjski Daleki Wschód. Na Kaukazie wyróżnia się podgatunek "L. h. schurovi" , zaś podgatunek "L. h. phintonis" zasiedla Przyamurze.
W Europie gatunek rozsiedlony jest wyspowo we Francji, Belgii, Niemczech, Szwecji, Finlandii, Polsce, Białorusi, Ukrainie i Rosji. Wyginął w Czechach, Węgrzech, Łotwie, Słowacji i Włoszech. W Europie Środkowej i Wschodniej występuje na wyżynach i nizinach, zaś dalej na zachód na niższych położeniach górskich. W Polsce znany z rozproszonych stanowisk na niżu, o często bardzo niewielkiej powierzchni.
Zagrożenia i ochrona.
Siedliska czerwończyka fioletka mają zwykle charakter półnaturalny i wymagają ochrony czynnej np. w formie ekstensywnego użytkowania rolniczego. Zagrażają im zarówno naturalna sukcesja, jak i intensyfikacja użytkowania (np. w formie częstszego koszenia, koszenia całych powierzchni, nadmiernego wypasu) oraz całkowita likwidacja (np. pod zabudowę czy przez zalanie).
Gatunek ten umieszczony jest w załącznikach II i IV dyrektywy siedliskowej i załączniku II konwencji berneńskiej. Międzynarodowa Unia Ochrony Przyrody ocenia globalny trend populacji na spadkowy i umieszcza gatunek w Czerwonej księdze gatunków zagrożonych jako zagrożonego wyginięciem. Ze statusem zagrożonego wyginięciem został on również wpisany w 1999 na Czerwoną listę motyli Europy. W Polsce objęty jest ścisłą ochroną gatunkową. Na Czerwonej liście zwierząt zagrożonych w Polsce oraz w Polskiej czerwonej księdze zwierząt umieszczony został jako gatunek narażony na wyginięcie.

</doc>
<doc id="1279847" url="https://pl.wikipedia.org/wiki?curid=1279847" title="Agostino Lomellini">
Agostino Lomellini

Agostino Lomellini (ur. 1709, zm. 1791) – polityk genueński z rodu Lomellini. 
Genueński ród Lomellini znany był w Republice jako właściciele dużej floty statków handlowych. W XVI i XVII wieku posiadała też nawet własne galeony wojenne.
Od 10 września 1760 do 10 września 1762 roku Rodolfo Giulio Brignole Sale był dożą Republiki Genui.
Agostino Lomellini był człowiekiem bardzo wykształconym i kulturalnym, który władał francuszczyzną równie dobrze jak włoskim. Agostino Lomellini i inny patrycjusz genueński G.B. Ricchieri opublikowali w roku 1753 zbiory tzw. "arkadyjskich" sonetów (tzn. poświęconych nauce i sztuce). Lomellini interesował się prawami fizyki Newtona, a także jego nauka o ruchu komet. Do grona znajomych Lomelliniego należeli Clemente Fasce i Glicerio Sanxay, adepci oświecenia; profesorowie fizyki i retoryki na nowym Uniwersytecie Genueńskim, powstałym po odebraniu nauki jezuitom. 
O zainteresowaniach naukowych Lomelliniego może świadczyć treść jego listu z do Paolo Frisiego 18 września 1767 roku: "Otrzymałem najwytworniejszy list, jaki można sobie wyobrazić od markiza de Condorcet, z jego znakomitymi informacjami na temat rachunku całkowego i problemem trzech ciał fizycznych. Jak hrabia się przekona przysłał mi dwa przykłady, które każą podziwiać umysł odległy w którym się gnieżdżą".

</doc>
<doc id="1279848" url="https://pl.wikipedia.org/wiki?curid=1279848" title="Augsburg-Hochzoll (stacja kolejowa)">
Augsburg-Hochzoll (stacja kolejowa)

Augsburg-Hochzoll – stacja kolejowa w Augsburgu, w kraju związkowym Bawaria, w Niemczech. Znajdują się tu 3 perony.

</doc>
<doc id="1279849" url="https://pl.wikipedia.org/wiki?curid=1279849" title="Point Lookout">
Point Lookout

Point Lookout – jednostka osadnicza w USA, w stanie Nowy Jork. 26 sierpnia 1965 roku urodził się tam Chris Burke, amerykański aktor. Miejscowość leży nad Oceanem Atlantyckim.

</doc>
<doc id="1279856" url="https://pl.wikipedia.org/wiki?curid=1279856" title="Lipót Schulhof">
Lipót Schulhof

Lipót Schulhof (, , ur. 12 marca 1847 w Baja, zm. w październiku 1921) – astronom węgierski.
Życiorys.
Pracował w obserwatoriach w Wiedniu i Paryżu, prowadząc obserwacje komet i planetoid i obliczając ich orbity. Przewidział m.in. datę powrotu komety 15P/Finlay. W 1875 w Wiedniu odkrył planetoidę (147) Protogeneia.
Nagrody i upamiętnienie.
Dwukrotnie otrzymał Nagrodę Lalande’a – w 1893 i 1920.
Planetoida (2384) Schulhof została nazwana jego imieniem.

</doc>
<doc id="1279857" url="https://pl.wikipedia.org/wiki?curid=1279857" title="Braga (stacja kolejowa)">
Braga (stacja kolejowa)

Braga – stacja kolejowa w Bradze, w Portugalii. Znajdują się tu 4 perony.

</doc>
<doc id="1279858" url="https://pl.wikipedia.org/wiki?curid=1279858" title="Demigod (album muzyczny)">
Demigod (album muzyczny)



</doc>
<doc id="1279860" url="https://pl.wikipedia.org/wiki?curid=1279860" title="Jiangyan">
Jiangyan

Jiangyan () – dzielnica w prefekturze miejskiej Taizhou we wschodnich Chinach, w prowincji Jiangsu. W 2000 roku liczyła ok. 861 tys. mieszkańców.
21 grudnia 1942 roku urodził się tam Hu Jintao, chiński polityk, były przewodniczący Chińskiej Republiki Ludowej.
Historia.
W okresie dynastii Zhou tereny dzisiejszego Jiangyan wchodziły w skład państw Wu, Yue, a następnie Chu. Po ustanowieniu dynastii Qin obszar Jiangyan został włączony do komanderii Donghai, a w 117 roku p.n.e. (w czasie rządów wschodniej dynastii Han) przyłączono go do nowo powstałego powiatu Hailing, który od 620 roku nosił nazwę Wuling. W 937 roku tereny Jiangyan weszły w skład nowo powstałej prefektury Tai i należały do niej aż do 1912 roku, kiedy prefekturę przekształcono w powiat Tai. W 1994 roku powiat Tai przekształcono w miasto na prawach powiatu Jiangyan. W grudniu 2012 roku Jiangyan utraciło status miasta i zostało przyłączone do Taizhou jako dzielnica.

</doc>
<doc id="1279862" url="https://pl.wikipedia.org/wiki?curid=1279862" title="Shedden (Ontario)">
Shedden (Ontario)



</doc>
<doc id="1279863" url="https://pl.wikipedia.org/wiki?curid=1279863" title="Scynk aptekarski">
Scynk aptekarski

Scynk aptekarski, śliga aptekarska ("Scincus scincus") – gatunek jaszczurki z rodziny scynkowatych, nazywana rybą piaskową.
Jaszczurka ta występuje na terenach piaszczystych, głównie gorących pustyniach na obszarze północnej Afryki i Półwyspu Arabskiego. Żywi się głównie rozmaitymi owadami. Biega bardzo szybko, posiada również niezwykłą umiejętność zwinnego zagrzebywania się w piasku i prześlizgiwania się pod nim na znaczną odległość (stąd nazwa "piaskowa ryba").
Scynk aptekarski jest dobrze znany w medycynie ludowej krajów północnoafrykańskich i arabskich jako zwierzę, którego spalone lub wysuszone a następnie starte ciało służyło do sporządzania leków na rozmaite dolegliwości. W wielu krajach do dziś spreparowane ciało scynka aptekarskiego jest przedmiotem handlu.

</doc>
<doc id="1279865" url="https://pl.wikipedia.org/wiki?curid=1279865" title="Lubrza (jezioro)">
Lubrza (jezioro)

Lubrza – niewielkie jezioro morenowe położone na Pojezierzu Łagowskim (wchodzącym w skład Pojezierza Lubuskiego), na północny wschód od miejscowości Lubrza w województwie lubuskim, w powiecie świebodzińskim, w gminie Lubrza.
Jezioro jest obecnie wykorzystywane głównie przez wędkarzy. Przez jezioro Lubrza przebiega Lubrzański Szlak Kajakowy.

</doc>
<doc id="1279868" url="https://pl.wikipedia.org/wiki?curid=1279868" title="Tadż ol-Moluk">
Tadż ol-Moluk

Tadż ol-Moluk (ur. 17 marca 1896 w Baku, zm. 10 marca 1982 w Acapulco) – czwarta żona Rezy Szaha Pahlawiego, matka Mohammeda Rezy Pahlawiego. W 1979 roku, z powodu rewolucji islamskiej, opuściła wraz z rodziną Iran. Zmarła na emigracji po długiej walce z białaczką.

</doc>
<doc id="1279869" url="https://pl.wikipedia.org/wiki?curid=1279869" title="Uluslararası İstanbul Caz Festivali">
Uluslararası İstanbul Caz Festivali

Uluslararası İstanbul Caz Festivali znany jako Istanbul International Jazz Festival oraz Istanbul Festival – turecki festiwal jazzowy odbywający się cyklicznie w Stambule.
Pierwszy festiwal odbył się w 1986 roku i jest organizowany cyklicznie przez Stambulską Fundację Kultury i Sztuki. Podczas festiwalu występowali m.in. Chick Corea, Steve Kujala, Miles Davis, Dizzy Gillespie, Modern Jazz Quartet, Stan Getz, Ornette Coleman, Eric Clapton, Massive Attack, Björk, Deep Forest, Dead Can Dance, Loreena McKennitt, Suzanne Vega, Patti Smith, Bobby McFerrin, Randy Crawford, The Manhattan Transfer, Jan Garbarek, Keith Jarrett, Wynton Marsalis, Goran Bregović, Bryan Ferry, Lou Reed, Ute Lemper, Ryūichi Sakamoto, Roni Size, Paco de Lucía, Nick Cave, John Scofield, Simply Red, Jane Birkin, Brad Mehldau, Marcus Miller, Mercedes Sosa, Marianne Faithfull, Jan Garbarek, Roy Haynes, Billy Cobham, Dianne Reeves, Sting, Pat Metheny czy Charlie Haden.

</doc>
<doc id="1279870" url="https://pl.wikipedia.org/wiki?curid=1279870" title="Istanbul International Jazz Festival">
Istanbul International Jazz Festival



</doc>
<doc id="1279873" url="https://pl.wikipedia.org/wiki?curid=1279873" title="Destruent">
Destruent



</doc>
<doc id="1279874" url="https://pl.wikipedia.org/wiki?curid=1279874" title="Reducent">
Reducent

Reducenci ( – zmniejszam, niszczę), destruenci ( – burzę) – organizmy stanowiące końcowy etap łańcucha pokarmowego. Odżywiają się szczątkami innych organizmów i rozkładają złożone związki organiczne na prostsze związki, także nieorganiczne. Do destruentów zalicza się: saprofity, detrytusofagi (detrytusożercy), saprobiont, saproby, nekrofagi.
Są to organizmy cudzożywne, które zwiększają ilość materii nieorganicznej w środowisku poprzez rozkład martwej materii organicznej. Reducenci to przede wszystkim bakterie i grzyby, zwykle żyjące na odchodach lub martwej ściółce, na martwych roślinach i zwierzętach, a także w układzie trawiennym zwierząt (jako symbionty). Dzięki działalności destruentów energia zawarta w związkach organicznych zostaje wykorzystana, bowiem związki te zostają rozłożone na związki nieorganiczne.
Uwolnione związki nieorganiczne wracają do środowiska i mogą być ponownie wykorzystane. Reducenci są ważnym ogniwem obiegu materii w przyrodzie, ponieważ pobierając z martwej materii organicznej składniki organiczne dla nich potrzebne, przyczyniają się do zwrotu substancji mineralnych do podłoża, te zaś służą następnie producentom (organizmom samożywnym) do wytwarzania substancji organicznych. Do prostych związków mineralnych uwalnianych w wyniku działania reducentów należą między innymi: CO2, H2O i tlenki azotu.

</doc>
<doc id="1279885" url="https://pl.wikipedia.org/wiki?curid=1279885" title="Wyspa Rudolfa">
Wyspa Rudolfa

Wyspa Rudolfa – wyspa w należącym do Rosji archipelagu Ziemia Franciszka Józefa. Znajduje się na niej najdalej na północ wysunięty punkt Europy przylądek Fligely (81°54′N).
Wyspa ma 295,5 km² powierzchni, a jej najwyżej położony punkt wznosi się 461 m n.p.m. Została nazwana na cześć Arcyksięcia Rudolfa, syna cesarza Franciszka Józefa.
Od 1 stycznia 2006 r. administracyjnie należy (jak i cała Ziemia Franciszka Józefa) do rejonu primorskiego w obwodzie archangielskim.
Klimat polarno-arktyczny morski. Przeciętna temperatura latem wynosi 0 °C, zimą -35 °C. Średnia roczna temperatura wynosi -17,9 °C. Najwyższa zanotowana temperatura to +6 °C, a najniższa to -48 °C. Opady wyłącznie pod postacią śniegu i to w małych ilościach, głównie latem. Niemal cała wyspa jest pokryta pustynią lodową, tylko gdzieniegdzie rosną mchy, glony i porosty.

</doc>
<doc id="1279889" url="https://pl.wikipedia.org/wiki?curid=1279889" title="Flores (wyspa na Azorach)">
Flores (wyspa na Azorach)

Flores (dosłownie „kwiaty”, od uwarunkowanej klimatem oceanicznym, niezwykle intensywnej szaty roślinnej) – portugalska wyspa wulkaniczna w zachodniej części zaliczanego do Makaronezji archipelagu Azorów, na Oceanie Atlantyckim. Administracyjnie podzielona jest na dwie gminy: Santa Cruz das Flores na północy i Lajes das Flores na południu. Jej powierzchnia wynosi 143 km², a wyspa liczy niecałe 4 tysiące mieszkańców. Najwyższy punkt stanowi wierzchołek "Morro Alto" (914 m n.p.m.). Flores, wraz z pobliską Corvo znajduje się na północnoamerykańskiej płycie tektonicznej. Pomimo tego wysepkę Monchique (port. "Ilhéu do Monchique"), położoną w okolicach miejscowości Fajã Grande, uważa się za najbardziej wysunięty na zachód punkt Europy (najbardziej na zachód wysuniętym punktem Europy kontynentalnej jest natomiast przylądek Cabo da Roca w Portugalii). Jej odległość od wybrzeży Nowego Świata szacuje się na 3380 km. Stolicą Flores jest miasteczko Santa Cruz (około 2500 mieszkańców). W 2009 roku wyspa została wpisana na listę rezerwatów biosfery UNESCO.

</doc>
<doc id="1279894" url="https://pl.wikipedia.org/wiki?curid=1279894" title="Muir Woods National Monument">
Muir Woods National Monument

Muir Woods National Monument – amerykański pomnik narodowy, znajdujący się w stanie Kalifornia. Obejmuje ochroną jedną z nielicznych pozostałych ostoi sekwoi wieczniezielonej w pobliżu zatoki San Francisco.
Park został ustanowiony decyzją prezydenta Theodore'a Roosevelta 9 stycznia 1908 roku. Obszar znajdujący się pod ochroną kilkakrotnie powiększano, w latach 1921, 1935, 1951 oraz 1959. Obecnie zajmuje on powierzchnię 2,24 km² i jak wiele innych pomników narodowych zarządzany jest przez National Park Service. Administracyjnie wchodzi w skład Golden Gate National Recreation Area.

</doc>
<doc id="1279895" url="https://pl.wikipedia.org/wiki?curid=1279895" title="The Beth Sholom Men’s Choir">
The Beth Sholom Men’s Choir

The Beth Sholom Men’s Choir – męski chór żydowski z Beth Sholom Congregation of Elkins Park w Pensylwanii.
Chór wykonuje zarówno tradycyjne utwory żydowskie, muzykę folkową, szabatowe pieśni liturgiczne, ale także muzykę amerykańską. 
W 2007 roku chór w trakcie trasy koncertowej po Europie dał koncert w Muzeum Galicja Krakowie (2 lipca) oraz w synagodze im. Małżonków Nożyków w Warszawie (4 lipca).

</doc>
<doc id="1279896" url="https://pl.wikipedia.org/wiki?curid=1279896" title="Matteo Franzoni">
Matteo Franzoni

Matteo Franzoni (ur. 1682; zm. 1767) był genueńskim politykiem. Jego kuzynem był włoski pisarz i duchowny Paolo Gerolamo Franzoni (1708-1778).
Od 22 września 1758 do 2 sierpnia 1760 roku Matteo Franzoni był dożą Republiki Genui.

</doc>
<doc id="1279897" url="https://pl.wikipedia.org/wiki?curid=1279897" title="Megan Williams">
Megan Williams

Megan Mingyu Williams (ur. 11 września 1956 roku w Londynie, zm. 17 kwietnia 2000 roku w Darlinghurst, w Nowej Południowej Walii) – australijska aktorka i piosenkarka, najbardziej znana z roli Cassie Jones w miniserialu "Powrót do Edenu".
Rys biograficzny.
Córka Davida Williamsa i Chin Yu Williams, mając sześć miesięcy trafiła na mały ekran w jednym z odcinków angielskiego serialu "Przygody Robin Hooda" ("The Adventures of Robin Hood", 1957) jako porzucona Molly. Na początku lat 70. XX wieku wraz z rodzicami przeniosła się z Anglii do Sydney w Australii.
W australijskiej operze mydlanej "Klasa '74" ("Class of '74", 1974-75) pojawiła się jako Ann Watson. Po gościnnym występie w serialu "Dewizon 4" ("Division 4", 1975), zdobyła popularność rolą Alice Watkins Sullivan, córki publicysty w operze mydlanej "Rodzina Sullivanów" ("The Sullivans", 1976-83), gdzie swoje kariery rozpoczynali: Mel Gibson, Kylie Minogue i jej siostra Dannii Minogue, Sam Neill, Christine Amor i Saskia Post. Pojawiła się także w teledysku zespołu Mondo Rock do piosenki "The Queen &amp; Me" (1982).
W 1984 wraz z zespołem Cold Chisel nagrała utwór "Flame Trees" pochodzący z albumu "Twentieth Century". Rola pielęgniarki Kate Baker w miniserialu "Anzacs" (1985) przyniosła jej nagrodę Logie. W miniserialu "Powrót do Edenu" (1986) zagrała postać Cassie Jones, sekretarki Harper Mining Limited.
Życie prywatne.
Przez jedenaście lat była związana z Ianem Moss, wokalistą i gitarzystą grupy muzycznej Cold Chisel.
W 1997 przeszła operację usunięcia raka sutka, jednak w grudniu 1999 ponownie zdiagnozowano u niej nowotwór złośliwy.
Zmarła 17 kwietnia 2000 w wieku 43 lat, w Sacred Heart Hospice w Darlinghurst, w Nowej Południowej Walii.

</doc>
<doc id="1279899" url="https://pl.wikipedia.org/wiki?curid=1279899" title="Marta Robin">
Marta Robin

Marta Robin, właśc. Marthe Robin (ur. 13 marca 1902 w Châteauneuf-de-Galaure, zm. 6 lutego 1981 tamże) – francuska tercjarka franciszkańska, mistyczka i stygmatyczka, duchowa matka wspólnot świeckich o charakterze religijnym „Ogniska Miłości” (fr. "Foyers de Charité"), Czcigodna Służebnica Boża Kościoła katolickiego. Na swoim ciele miała nosić stygmaty upodobniające ją do Chrystusa.
Marta była najmłodszą spośród sześciorga rodzeństwa. W 1918 zdiagnozowano u niej paraliż kończyn dolnych i górnych, a także zanik odruchu przełykania. Lekarze nie potrafili postawić jednoznacznej diagnozy. Dopiero w drugiej połowie XX wieku uznano, że najprawdopodobniej chorowała na wirusowe zapalenie mózgu. W 1928 roku dotknęła ją blokada krążenia krwi w kończynach, czego skutkiem był brak możliwości samodzielnego poruszania się.
Mistycyzm i działalność.
20 maja 1921 Marta miała doznać pierwszego objawienia Matki Bożej. Był to początek serii wizji świętych.
Według zeznań świadków, miała ona dar inedii, bilokacji, proroctwa, przeżywania Męki Pańskiej i stygmatów (od 2 października 1930). Co czwartek przyjmowała konsekrowaną hostię, która miała być jej jedynym pokarmem przez 52 lata. Jej dom stał się celem pielgrzymek. Dnia 2 listopada 1928 roku została przyjęta do III Zakonu Św. Franciszka.
Choć od 1986 roku toczy się proces beatyfikacyjny Marty Robin, jej mistyczne przeżycia nie zostały jak dotąd oficjalnie potwierdzone przez Kościół. 7 listopada 2014 papież Franciszek promulgował dekret o heroiczności jej cnót.
Duchowe dzieło.
Marta Robin poprosiła swojego spowiednika ks. Georges'a Fineta o zorganizowanie pięciodniowych rekolekcji w milczeniu. We wrześniu 1936 ksiądz Finet przyjechał do Chateauneuf i wygłosił pierwsze rekolekcje. Uczestniczki uroczystości założyły „Ognisko Miłości”, wspólnotę świeckich, którym przewodzi kapłan. Wspólnota otworzyła swoje oddziały w różnych krajach świata, a w 1986 została uznana i usankcjonowana przez Stolicę Apostolską za międzynarodowe stowarzyszenie wiernych. W Polsce istnieją dwa takie Ogniska Miłości: w Olszy oraz Kaliszanach.
Wśród jej uczniów byli również bracia Marie-Dominique Philippe i Thomas Philippe oraz Jean Vanier, założyciele wspólnot Świętego Jana i L’Arche.
Kontrowersje.
W książce „"La fraude mystique de Marthe Robin"” (Mistyczne oszustwo Marthy Robin) napisanej przez ks. Conrada De Meestera na zlecenie Stolicy Apostolskiej w związku z toczącym się procesem beatyfikacyjnym autor zarzucił Marcie Robin plagiat i oszustwo. Miała ona wykorzystać treść pism kilku innych mistyków oraz kłamać w sprawie żywienia się wyłącznie konsekrowaną hostią.

</doc>
<doc id="1279901" url="https://pl.wikipedia.org/wiki?curid=1279901" title="GKS Jachym Tychy 71">
GKS Jachym Tychy 71



</doc>
<doc id="1279902" url="https://pl.wikipedia.org/wiki?curid=1279902" title="Masbate (wyspa)">
Masbate (wyspa)

Masbate – filipińska wyspa położona między morzami: Sibuyan na północy i zachodzie, Samar na wschodzie i Visayan na południu. Leży na południe od wyspy Luzon. Stanowi główną część prowincji Masbate.
Od południowego zachodu poprzez morze Visayan graniczy z wyspami: Panay, Negros i Cebu.
Ludność wyspy zajmuje się rybołówstwem, hodowlą bydła oraz uprawą kukurydzy, tytoniu, ryżu i palmy kokosowej. Część wyspy zajmują wilgotne lasy tropikalne. Wyspa jest otoczona rafami koralowymi.

</doc>
<doc id="1279903" url="https://pl.wikipedia.org/wiki?curid=1279903" title="Mirrors (album Misery Signals)">
Mirrors (album Misery Signals)

Mirrors to trzeci album amerykańsko-kanadyjskiego zespołu Misery Signals grającego metalcore. Wydany został 22 sierpnia 2006 r. przez Ferret Records. Jest to pierwszy album z nowym wokalistą, Karl Schubachem, który dołączył do grupy po odejściu Jesse Zaraska.

</doc>
<doc id="1279911" url="https://pl.wikipedia.org/wiki?curid=1279911" title="Grand Canyon National Monument">
Grand Canyon National Monument

Grand Canyon National Monument to nazwa dwóch nieistniejących obecnie pomników narodowych w amerykańskim stanie Arizona. 
Pierwszy pomnik Grand Canyon National Monument został ustanowiony 11 stycznia 1908 roku przez prezydenta Theodore'a Roosevelta. Ze względu na rozmiar pomnika, jego decyzja została zaskarżona do Sądu Najwyższego. W 1920 roku sąd uznał ją za zgodną z prawem podkreślając, że prezydent ma prawo ustanawiać pomniki dowolnej wielkości. W międzyczasie, 19 listopada 1919 roku Kongres Stanów Zjednoczonych ustawowo utworzył na tym miejscu istniejący obecnie Park Narodowy Wielkiego Kanionu.
Drugi pomnik Grand Canyon National Monument został ustanowiony 22 grudnia 1932 roku decyzją prezydenta Stanów Zjednoczonych Herberta Hoovera. Prezydent Franklin Delano Roosevelt zmniejszył jego granice w 1940 roku, a w 1975 roku jego obszar został włączony do Parku Narodowego Wielkiego Kanionu.

</doc>
<doc id="1279912" url="https://pl.wikipedia.org/wiki?curid=1279912" title="Masbate (prowincja)">
Masbate (prowincja)

Masbate – prowincja Filipin, której główną część stanowi wyspa Masbate, a pozostały obszar leży na wyspach: Ticao i Burias. Administracyjnie należy do regionu Bicol Region.
Od południowego zachodu poprzez Morze Visayan graniczy z prowincjami Capiz i Iloilo na wyspie Panay, z prowincją Negros Occidental na wyspie Negros oraz z prowincją Cebu na wyspie Cebu.
Ludność 892 393 (2015), zagęszczenie 210 osób na km², powierzchnia 4047,7 km², stolica miasto Masbate.
Utworzona na krótko w 1901, wkrótce w 1905 wcielona do prowincji Sorsogon. Po raz drugi utworzona w 1917 istnieje do dziś.

</doc>
<doc id="1279913" url="https://pl.wikipedia.org/wiki?curid=1279913" title="Masbate">
Masbate



</doc>
<doc id="1279917" url="https://pl.wikipedia.org/wiki?curid=1279917" title="Dolina Jałowiecka">
Dolina Jałowiecka

Dolina Jałowiecka (słow. "Jalovecká dolina", "Jalovská dolina") – dolina walna w zachodniej części słowackich Tatr Zachodnich.
Topografia.
Górna część doliny podchodzi pod grań główną na odcinku od Banówki po Siwy Wierch. Od wschodniej strony obramowanie doliny tworzy Grań Rosochy i najbardziej zachodnia odnoga Rosochy z Trnacem, Rokitowcem i Skałą, od zachodniej długa grań ciągnąca się od Siwego Wierchu poprzez Ostrą, Wielką Kopę, Małą Kopę, Babki, Szczawne i Sokół. Wylot doliny znajduje się na wysokości ok. 800 m n.p.m. w miejscowości Jałowiec na Liptowie. W górnej części dolina rozgałęzia się. Główny ciąg stanowi Dolina Bobrowiecka Liptowska, która ciągnie się pod szczyt Brestowej (1934 m) w grani głównej. Drugie główne odgałęzienie to dolina Parzychwost ciągnąca się po Banówkę (2178 m, najwyższy punkt w otoczeniu doliny) i Pachoł (2167 m) – obydwa szczyty również znajdują w grani głównej. Dolina Parzychwost ma boczną odnogę – Dolinę Głęboką z kotłem lodowcowym zwanym Głębokim Workiem. Mniejszymi odgałęzieniami i żlebami Doliny Jałowieckiej są: Sokoli Żleb, Mnichowy Żleb, Zapaczny Żleb, Zabijaczny Żleb, Rokitowiec, żleb Brzezowczyk, Żleb pod Wałowiec, żleb Cielarczysko. Rozpiętość pionowa doliny wynosi aż 1380 m.
Opis doliny.
Cała dolina ma długość 8,5 km. Jej dolna część to głęboki jar o stromych zboczach i długości ok. 3 km. Dolina zbudowana jest głównie z gnejsów i łupków krystalicznych. W górnych partiach północno-wschodniej części doliny spotyka się granitoidy, a w części zachodniej występują skały osadowe: dolomity i wapienie. Górna część doliny była zlodowacona. Po zlodowaceniach pozostało kilka kotłów lodowcowych. Jednym z nich jest położony pomiędzy Spaloną Kopą i Pachołem Głęboki Worek – najwyższe piętro doliny Parzychwost. Ostatni lodowiec miał grubość ok. 110 m i długość ok. 4,3 km. W rejonie Kotlin (w pobliżu przełęczy Palenica Jałowiecka) w plejstocenie występowało zjawisko przepływu lodów przez główną grań w kierunku północnym (transfluencja lodowca).
Duże zróżnicowanie podłoża (zarówno skały osadowe, jak i krystaliczne) powoduje, że występuje tutaj bogata gatunkowo szata roślinna. W 1988 r. lasy zajmowały 44% powierzchni, kosówka 32%, a hale 24%. Od kiedy zaprzestano wypasu, stopniowo zmniejsza się powierzchnia hal na korzyść lasów, a zwłaszcza kosówki, dawniej silnie przetrzebionej na potrzeby pasterstwa.
W głównym ciągu doliny znajdują się trzy niewielkie jeziora zwane Bobrowieckimi Stawkami: Czarny Stawek, Mały Stawek (najmniejszy, w związku z czym często pomijany przez polskojęzyczne źródła) i Biały Stawek. Niekiedy wysychają.
Głównym potokiem jest Jałowiecki Potok powstający z połączenia Potoku z Polany i Parzychwostu. Odmienny pogląd – oparty przede wszystkim na wielokrotnej różnicy w wielkościach przepływu – występuje we wszystkich źródłach słowackich. Zgodnie z nimi górny bieg Jałowieckiego Potoku stanowi odcinek nazywany w polskich źródłach potokiem Parzychwost, natomiast Potok z Polany jest wyłącznie prawym dopływem Jałowieckiego Potoku.
Historia i turystyka.
Dolina Jałowiecka jest jedną z dolin tatrzańskich mało znanych i rzadko odwiedzanych przez Polaków. Dla turystów polskich opisał ją Ludwik Zejszner, który w 1835 r. wędrował tędy, podziwiając "„szczyty z wysokogórskim wejrzeniem”". Z Polaków prowadzili tutaj obserwacje także botanik Bolesław Kotula i fizjograf Antoni Rehman. Dzisiaj opuszczona dolina niegdyś wrzała intensywnym życiem pasterskim. W 1925 r. wypasano w niej 1220 owiec, a oprócz tego źrebięta, woły i konie. Centrum gospodarcze doliny stanowiła Bobrowiecka Polana. Oprócz niej były jeszcze następujące polany: Praszywe, polana Parzychwost, polana Wałowiec, Nowa Hala, Niedźwiedzia Polana i polana Czerwieniec. Doliną prowadziła dość uczęszczana, kiepskiej jakości droga gospodarcza z Orawy na Liptów (przez Palenicę Jałowiecką). W dawnych wiekach prowadzono też tutaj prace górnicze (wskazują na to miejscowe nazwy topograficzne).
Doliną prowadzą znakowane szlaki turystyczne. Do rozdroża do Parzychwostu są dostępne przez cały rok, powyżej rozdroża tylko w sezonie letnim (15 czerwca – 30 października). Ruch turystyczny jest tutaj niewielki.

</doc>
<doc id="1279918" url="https://pl.wikipedia.org/wiki?curid=1279918" title="Lidia Winniczuk">
Lidia Winniczuk

Lidia Winniczuk, także Lidia Winniczukówna (ur. 17 września 1904 w Podwołoczyskach, zm. 31 października 1993 w Warszawie) – polska filolog klasyczna.
Życiorys.
W latach 1945–1948 nauczycielka języka łacińskiego i angielskiego w Liceum Ogólnokształcącym im. Tomasza Zana w Pruszkowie, od 1963 profesor Uniwersytetu Warszawskiego, od 1982 członek Towarzystwa Naukowego Warszawskiego. Zajmowała się kulturą antyczną i literaturą polsko-łacińską. Przetłumaczyła na język polski dzieła starożytnych autorów łacińskich, m.in. Horacego, Owidiusza, Juwenalisa, Plutarcha, Pliniusza Młodszego.
Została pochowana na cmentarzu Powązkowskim (kwatera 284a-4-4).

</doc>
<doc id="1279920" url="https://pl.wikipedia.org/wiki?curid=1279920" title="Masbate (miasto)">
Masbate (miasto)

 
Masbate – miasto na Filipinach, na północno-wschodnim wybrzeżu wyspy Masbate, stolica prowincji Masbate. .
Miasto jest centrum handlu koprą, kukurydzą, rybami i bydłem. Posiada także niewielkie lotnisko i port morski.

</doc>
<doc id="1279921" url="https://pl.wikipedia.org/wiki?curid=1279921" title="Giovanni Giacomo Grimaldi">
Giovanni Giacomo Grimaldi

Giovanni Giacomo Grimaldi (ur. 1682; zm. 1777) – genueński wódz i polityk.
Życiorys.
Od 22 czerwca 1756 do 22 czerwca 1758 roku był dożą Republiki Genui.
W marcu 1759 już z powrotem jedynie jako senator Republiki był przy pacyfikacji Korsyki i przy oblężeniu miasta Furiani (1759), z których to wydarzeń sporządził w Genui relację.
Komisarz Generalny ("Commissario Generale") Korsyki zapraszał już Grimaldiego kilkukrotnie na zrewoltowaną wyspę. Grimaldi był na niej od 1751 do 1754; a następnie od 1755 do 1756, znał więc wyspę jak własna kieszeń, gdy przyszło mu odwiedzić ją po raz trzeci w 1759 jako ex-doża, w charakterze komisarza nadzwyczajnego ("Commissario Straordinario"), by spróbować wywalczyć miasto Furiani z rąk Korsykanów pod wodzą Pasquale Paoliego (1725–1807). Okazało się jednak, że Paoli wzniósł fortyfikacje w Nonza i w samym Furiani, a ważne miasto Bastia, ciągle w rękach rządu Republiki Genui, było zablokowane. Furiani musiało zostać koniecznie odzyskane, więc poproszono o pomoc Francuzów.
Już pierwszy traktat w Compiègne (1756) przyznawał Genui francuskie wsparcie i Francuzi wspierali militarnie Genueńczyków, lecz francuskie wojska odpłynęły z Korsyki w pierwszym kwartale 1759 roku. Niechronione już przez Francuzów oddziały Republiki musiały przyjąć postawę defensywną wobec dużych sił korsykańskich, w tym celu należało oprzeć obronę na jakimś mieście – stąd pomysł Grimaldiego, by odzyskać Furiani. By zwiększyć szanse szturmu Grimaldi zaciągnął jeszcze 3-4 tysiące Niemców i Szwajcarów. Atakiem w trzech kolumnach dowodził osobiście. Oblężenie i atak nie przyniosły jednak takich efektów, jakich życzyły sobie władze Republiki, a to spowodowało koniec kariery Grimaldiego.

</doc>
<doc id="1279923" url="https://pl.wikipedia.org/wiki?curid=1279923" title="Kostka Bedlam">
Kostka Bedlam

Kostka Bedlama – składająca się z 13 elementów łamigłówka manualna wymyślona przez Bruce'a Bedlama. Celem łamigłówki jest ułożenie sześciennej kostki 4x4x4. Można to zrobić na 19 186 sposobów (wliczając w to odbicia i rotacje).
Łamigłówka składa się z 12 elementów stworzonych z 5 sześcianów oraz jednego, który składa się z czterech sześcianów.

</doc>
<doc id="1279925" url="https://pl.wikipedia.org/wiki?curid=1279925" title="Park Narodowy Pinnacles">
Park Narodowy Pinnacles

Park Narodowy Pinnacles (ang.Pinnacles National Park) – amerykański park narodowy, do 2012 roku pomnik narodowy (Pinnacles National Monument) znajdujący się w stanie Kalifornia. Obejmuje ochroną pozostałości wygasłego wulkanu. Na terenie parku widać skutki ruchów płyt tektonicznych oraz milionów lat erozji.
Park został ustanowiony decyzją prezydenta Theodore'a Roosevelta 16 stycznia 1908 roku. Obszar znajdujący się pod ochroną kilkakrotnie powiększano, w latach 1923, 1924, 1933, 1941 oraz po raz ostatni przez prezydenta Billa Clintona w 2000 roku. Obecnie zajmuje on powierzchnię 98,19 km² i jak wiele innych pomników narodowych zarządzany jest przez National Park Service.
W 2012 roku Kongres Stanów Zjednoczonych uchwalił, a 10 stycznia 2013 roku prezydent Barack Obama podpisał akt tworzący Pinnacles National Park.

</doc>
<doc id="1279926" url="https://pl.wikipedia.org/wiki?curid=1279926" title="Festiwal Teatrów Małych Form &quot;Kontrapunkt&quot;">
Festiwal Teatrów Małych Form &quot;Kontrapunkt&quot;



</doc>
<doc id="1279927" url="https://pl.wikipedia.org/wiki?curid=1279927" title="Chorągiew husarska koronna królewska">
Chorągiew husarska koronna królewska

Chorągiew husarska koronna królewska – chorągiew husarska koronna XVII wieku, okresu wojen z Carstwem Rosyjskim, Królestwem Szwecji i Imperium Osmańskim.
Chorągiew ta była reprezentacyjną i najważniejszą chorągwią husarską armii koronnej. Wzięła udział w wojnie polsko-szwedzkiej 1626-1629 w liczbie 200 koni.
Wzięła również udział w bitwie pod Warką 7 kwietnia 1656. Nie brała jednak udziału w bitwie pod Warszawą pod koniec lipca 1656, gdyż została w tym czasie skierowana w inny rejon działań zbrojnych.
Żołnierze chorągwi znaleźli się w kompucie wojsk koronnych pod Wiedniem w 1683 (184 konie) i pod dowództwem Aleksandra Polanowskiego wzięli udział w wojnie polsko-tureckiej 1683-1699.

</doc>
<doc id="1279928" url="https://pl.wikipedia.org/wiki?curid=1279928" title="W poszukiwaniu pięciogodzinnej dniówki">
W poszukiwaniu pięciogodzinnej dniówki

W poszukiwaniu pięciogodzinnej dniówki (tyt. oryg. Duke kërkuar 5 orëshin) – albański film fabularny z roku 1974 w reżyserii Xhezaira Dafy.
Opis fabuły.
Marzeniem Agrona, który chce zostać sportowcem jest tak trenować, aby się nie przemęczać. Z lenistwa stara się za wszelką cenę, by jego czas treningu nie przekraczał 5 godzin. Jego starania wywołują szereg sytuacji komicznych.

</doc>
<doc id="1279932" url="https://pl.wikipedia.org/wiki?curid=1279932" title="Śliga aptekarska">
Śliga aptekarska



</doc>
<doc id="1279933" url="https://pl.wikipedia.org/wiki?curid=1279933" title="Scincus scincus">
Scincus scincus



</doc>
<doc id="1279940" url="https://pl.wikipedia.org/wiki?curid=1279940" title="Stefan Piechocki">
Stefan Piechocki

Stefan Piechocki (ur. 2 sierpnia 1883 w Czekanowie, zm. 19 sierpnia 1968 w Kościanie) – polski adwokat, polityk, minister sprawiedliwości, poseł na Sejm I kadencji w II RP.
Życiorys.
Ukończył gimnazjum w Trzemesznie, a następnie studiował na uniwersytetach w Berlinie i Getyndze. Uzyskał tytuł naukowy doktora nauk prawnych. Zamieszkał w Wągrowcu i tam pracował jako adwokat. W latach 1919–1933 prowadził w Poznaniu kancelarię adwokacką, a następnie notarialną. W Poznaniu był radnym miejskim.
W latach 1919–1922 pracował w Ministerstwie b. dzielnicy pruskiej. Na początku lat 20. był dyrektorem departamentu w Ministerstwie Spraw Wewnętrznych. Od 20 listopada 1925 do 14 maja 1926 był ministrem sprawiedliwości w rządach Aleksandra Skrzyńskiego i Wincentego Witosa.
W latach 1922–1927 był posłem na Sejm II RP. Był członkiem klubu Chrześcijańsko-Narodowego Stronnictwa Pracy. Był członkiem Towarzystwa Miłośników Miasta Poznania.
W 1949 został oskarżony o przestępstwo finansowe i skazany na więzienie; po rewizji sprawa została umorzona.
Został pochowany na cmentarzu Górczyńskim w Poznaniu (kwatera ILb1-1-4).

</doc>
<doc id="1279941" url="https://pl.wikipedia.org/wiki?curid=1279941" title="Chorągiew husarska litewska królewska">
Chorągiew husarska litewska królewska

Chorągiew husarska litewska królewska – chorągiew husarska litewska połowy XVII wieku, okresu wojen ze Szwedami.
Chorągiew ta była reprezentacyjną i najważniejszą chorągwią Armii Wielkiego Księstwa Litewskiego.
Wzięła udział w bitwie pod Warszawą pod koniec lipca 1656. Jej porucznikiem był pisarz polny litewski - Aleksander Hilary Połubiński herbu Jastrzębiec.

</doc>
<doc id="1279943" url="https://pl.wikipedia.org/wiki?curid=1279943" title="Jerzy Ostrowski (kartograf)">
Jerzy Ostrowski (kartograf)

Jerzy Ostrowski (ur. 10 marca 1938 w Łukowie) – geograf, kartograf, historyk kartografii, podróżnik, popularyzator kartografii, autor i recenzent planów miast i map. 
Życiorys.
W 1960 ukończył studia na Wydziale Biologii i Nauk o Ziemi Uniwersytetu Warszawskiego, uzyskując tytuł magistra geografii ze specjalnością kartografia. W latach 1961–1963 był asystentem prof. Stanisława Pietkiewicza w Katedrze Kartografii Instytutu Geografii Uniwersytetu Warszawskiego i redaktorem kartografem "Wielkiej Encyklopedii Powszechnej" w Państwowym Wydawnictwie Naukowym. 
Od 1967 pracownik naukowo-techniczny na stanowisku specjalisty i starszego specjalisty w Pracowni Kartografii (od 1994 Pracowni Kartografii i Systemów Informacji Geograficznej) Instytutu Geografii i Zagospodarowania Przestrzennego Polskiej Akademii Nauk. 
Redaktor kwartalnika naukowego „Polski Przegląd Kartograficzny”, w latach 1984–1995 jego redaktor naczelny, jest jedynym redaktorem pracującym nieprzerwanie przez 50 lat od początku wydawania tego pisma w Warszawie w 1969. W 1969–1984 członek redakcji miesięcznika „Poznaj Świat”. Jest autorem setek artykułów, recenzji i sprawozdań z dziedziny kartografii w czasopismach naukowych.
Członek Polskiego Towarzystwa Geograficznego, współzałożyciel w 1964 i przewodniczący (1967–1970) Sekcji Kartograficznej Oddziału Warszawskiego PTG, w 1975–1978 przewodniczący Komisji Kartograficznej PTG, współtwórca Oddziału Kartograficznego. Od 1976 jest członkiem Zespołu Historii Kartografii przy Instytucie Historii Nauki PAN, w 2007–2011 był jego wiceprzewodniczącym. Współzałożyciel Stowarzyszenia Kartografów Polskich, członek jego Zarządu Głównego. Uczestnik i współorganizator ogólnopolskich konferencji historyków kartografii, inicjator ich „regionalnego” nurtu. Współredaktor tomów serii „Z Dziejów Kartografii” i (w 1998–2003) reedycji „przeglądów chronologiczno-bibliograficznych kartografii polskiej” Bolesława Olszewicza. Od 1977 publikuje sprawozdania z konferencji i posiedzeń zespołu w „Polskim Przeglądzie Kartograficznym”, „Kwartalniku Historii Nauki i Techniki” oraz miesięczniku „Geodeta”. W okresie 1968–1984 był członkiem Komisji Przekazu Kartograficznego Międzynarodowej Asocjacji Kartograficznej (MAK), członek Narodowego Komitetu ds. MAK i stały współredaktor raportów narodowych przygotowywanych dla Asocjacji.
W 1984–1987 redaktor naczelny w Państwowym Przedsiębiorstwie Wydawnictw Kartograficznych w Warszawie.
Brał udział w opracowaniu i redagowaniu obu atlasów narodowych Polski ("Narodowego Atlasu Polski", 1973–1978 i "Atlasu Rzeczypospolitej Polskiej", 1993–1997). Autor lub współautor prawie 1000 planów miast w atlasach, czasopismach (przede wszystkim „Poznaj Świat”) i encyklopediach, w tym w 31-tomowej „Wielkiej Encyklopedii PWN” z lat 2001–2005, w której był również autorem wszystkich haseł kartograficznych. Opracował serię 5 ściennych map regionów Polski w skali 1:250 000 oraz (wspólnie z bratem Wiesławem) mapy wszystkich głównych miast polskich do "Atlasu Rzeczypospolitej Polskiej". 
Zajmuje się teoretycznymi podstawami kartografii, kompleksowymi atlasami tematycznymi, historią kartografii polskiej i światowej XIX i XX wieku, w tym tzw. szkoły romerowskiej oraz kartografii okresu Polskiej Rzeczypospolitej Ludowej, a także metodami przedstawiania rzeźby na mapach (w tym różnymi jej ujęciami na mapach hipsometrycznych Polski). Dla map Polski zaproponował nowe cięcie hipsometryczne. Znawca polskiego i zagranicznego piśmiennictwa poświęconego kartografii i jej historii – jest autorem cokwartalnych selektywnych bibliografii publikowanych w „Polskim Przeglądzie Kartograficznym”. Badacz dorobku czołowych polskich kartografów i historyków kartografii, autor licznych biogramów. Interesuje się także regionalizacją fizycznogeograficzną Polski (w 1968 wspólnie z Jerzym Kondrackim zreformował hierarchiczny podział kraju na jednostki naturalne) oraz nazewnictwem geograficznym, od 1984 (z przerwą w latach 1999–2002) jest członkiem Komisji Standaryzacji Nazw Geograficznych poza granicami Rzeczypospolitej Polskiej, współredaktorem publikacji „Nazewnictwo geograficzne świata”.
Odznaczony Medalem Stowarzyszenia Kartografów Polskich im. prof. Andrzeja Makowskiego za istotny wkład w rozwój kartografii.
Podróżnik, zwiedził ponad 60 krajów.

</doc>
<doc id="1279946" url="https://pl.wikipedia.org/wiki?curid=1279946" title="Lycaena helle">
Lycaena helle



</doc>
<doc id="1279948" url="https://pl.wikipedia.org/wiki?curid=1279948" title="Morze Sibuyan">
Morze Sibuyan

Morze Sibuyan – niewielkie morze międzywyspowe w obrębie archipelagu Filipin, ograniczone wyspami: od północy Luzon, od południa Panay, od zachodu Mindoro. Na morzu tym leży wyspa Romblon.
Przez cieśninę Jintotolo na południowym wschodzie jest połączone z morzem Visayan.
24 października 1944 rozegrała się na morzu Sibuyan bitwa morska między Japonią a USA, będąca częścią bitwy morskiej o Leyte.

</doc>
<doc id="1279949" url="https://pl.wikipedia.org/wiki?curid=1279949" title="Geert De Vlieger">
Geert De Vlieger

Geert De Vlieger (ur. 16 października 1971 roku w Dendermonde) – belgijski piłkarz występujący na pozycji bramkarza.
Kariera klubowa.
Geert De Vlieger zawodową karierę rozpoczynał w 1989 roku w zespole KSK Beveren. Miejsce między słupkami tej drużyny wywalczył sobie w sezonie 1991/1992, w którym rozegrał 34 spotkania. Łącznie w barwach Beveren wystąpił w 136 meczach, po czym latem 1995 roku przeniósł się do jednego z najbardziej utytułowanych klubów w kraju - RSC Anderlechtu. W pierwszym sezonie pobytu w ekipie "Fiołków" De Vlieger był zmiennikiem dla Filipa De Wilde, jednak w kolejnych rozgrywkach zagrał już w 32 meczach. W sezonie 1997/1998 między słupkami brukselskiego zespołu stanął 17 razy, po czym został wypożyczony do KRC Harelbeke. Tam wywalczył sobie miejsce w podstawowym składzie, ale po powrocie na Stade Constant Vanden Stock znów musiał uznać wyższość De Wilde. W trakcie sezonu 1999/2000 Geert zdecydował się zmienić klub i podpisał kontrakt z występującym w Eredivisie Willem II Tilburg. Grał tam do 2004 roku i przez cały okres pobytu w "King's Army" De Vlieger był numerem jeden w bramce holenderskiego klubu. Kolejną drużyną w karierze belgijskiego golkipera był Manchester City. W zespole "The Citizens" Geert przez dwa sezony był rezerwowym dla Davida Jamesa, po czym wrócił do kraju i związał się umową z SV Zulte-Waregem. W 2008 roku De Vlieger odszedł do Club Brugge, gdzie pierwszym bramkarzem był Stijn Stijnen. W 2011 roku zakończył karierę.
Kariera reprezentacyjna.
W reprezentacji Belgii De Vlieger zadebiutował w 1999 roku. W 2000 roku wraz z drużyną narodową pojechał na mistrzostwa Europy, na których "Czerwone Diabły" zostały wyeliminowane już w pierwszej fazie turnieju. Następnie Geert wziął udział w Mistrzostwach Świata 2002. Na tej imprezie Belgowie zajęli drugie miejsce w swojej grupie i awansowali do 1/8 finału. W tej fazie turnieju zespół Roberta Waseige przegrał 2:0 z późniejszymi zwycięzcami mundialu - Brazylijczykami. De Vlieger na boiskach Korei Południowej i Japonii był podstawowym golkiperem w kadrze i zagrał we wszystkich czterech spotkaniach. Łącznie dla drużyny narodowej zaliczył 43 występy.

</doc>
<doc id="1279954" url="https://pl.wikipedia.org/wiki?curid=1279954" title="Jewel Cave National Monument">
Jewel Cave National Monument

Jewel Cave National Monument – amerykański pomnik narodowy, znajdujący się w stanie Dakota Południowa w łańcuchu górskim Black Hills. Obejmuje ochroną jaskinię Jewel Cave, drugą co do długości jaskinię na świecie.
Park został ustanowiony decyzją prezydenta Theodore'a Roosevelta 7 lutego 1908 roku. Obecnie zajmuje powierzchnię 5,15 km² i jak wiele innych pomników narodowych zarządzany jest przez National Park Service.

</doc>
<doc id="1279955" url="https://pl.wikipedia.org/wiki?curid=1279955" title="Józef Radwan (1887–1977)">
Józef Radwan (1887–1977)

Józef Zygmunt Radwan (ur. 19 marca 1887 w Machorach, zm. 22 marca 1977 w Zalesiu Dolnym) – polski urzędnik, minister reform rolnych II Rzeczypospolitej.
Życiorys.
Urodził się w rodzinie administratora majątku ziemskiego. Uczęszczał do gimnazjum w Radomiu, relegowany za udział w strajku szkolnym podczas rewolucji 1905 roku. Maturę złożył eksternistycznie w Samarze w 1906. Absolwent prawa uniwersytetu w Dorpacie. Pracował w Warszawie jako aplikant sądowy. Podczas I wojny światowej w armii rosyjskiej, dostał się do niewoli niemieckiej, przebywał w obozie jenieckim w Saksonii.
Do Polski wrócił jesienią 1918, po odzyskaniu niepodległości zgłosił się ochotniczo do Wojska Polskiego. W 1919 rozpoczął pracę w Głównym Urzędzie Ziemskim jako naczelnik wydziału, następnie dyrektor departamentu. W latach 1919–1923 członek PSL „Wyzwolenie”. W lutym 1924 mianowany na wiceprezesa Głównej Komisji Ziemskiej w Ministerstwie Reform Rolnych.
Od 25 kwietnia 1925 do 14 listopada 1925 był kierownikiem resortu reform rolnych, a następnie od 20 listopada 1925 do 14 maja 1926 ministrem tegoż resortu w rządach: Władysława Grabskiego, Aleksandra Skrzyńskiego i Wincentego Witosa. Po przewrocie majowym ponownie wiceprezes Głównej Komisji Ziemskiej, w 1927 był dyrektorem Departamentu Ogólnego Ministerstwa Reform Rolnych, a następnie został podsekretarzem stanu w tym resorcie, urząd ten piastował również po połączeniu w lipcu 1932 r. Ministerstwa Rolnictwa oraz Ministerstwa Reform Rolnych w Ministerstwo Rolnictwa i Reform Rolnych. 1 października 1932 mianowany na stanowisko dyrektora Państwowego Banku Rolnego.
W latach 1934–1937 na emeryturze. W 1936 został wybrany do komisji rewizyjnej przy Zarządzie Głównym Polskiego Towarzystwa Opieki nad Grobami Bohaterów. 28 kwietnia 1937 mianowany na sędziego Najwyższego Trybunału Administracyjnego. Podczas okupacji niemieckiej mieszkał w Zalesiu Dolnym pod Warszawą.
Od sierpnia 1945 do kwietnia 1947 pracował w Biurze Prezydialnym Krajowej Rady Narodowej, później w Ministerstwie Ziem Odzyskanych i w Ministerstwie Administracji Publicznej. W latach 1949–1953 sędzia Trybunału Ubezpieczeń Społecznych, w 1954 przeniesiony na podrzędne stanowisko w tym trybunale, w 1957 przywrócono do pełnienia funkcji sędziowskich. W 1963 przeszedł na emeryturę.
Zmarł 22 marca 1977 roku. Pochowany na cmentarzu parafialnym św. Rocha w Jazgarzewie (kwatera 10, rząd 4, miejsce 23).

</doc>
<doc id="1279956" url="https://pl.wikipedia.org/wiki?curid=1279956" title="Xhezair Dafa">
Xhezair Dafa

Xhezair Dafa (ur. 24 stycznia 1940 we wsi Borsh k. Sarandy, zm. 4 lutego 2020 w Tiranie) – albański reżyser i aktor. 
Życiorys.
Ukończył szkołę budowlaną, a następnie rozpoczął studia w szkole aktorskiej im. Aleksandra Moisiu przy Teatrze Ludowym w Tiranie. W 1966 zaczął pracę w Studiu Filmowym Nowa Albania jako asystent reżysera przy produkcji filmu fabularnego "Komisari i Drites". Grał także małe role w filmach, przy których pracował jako asystent reżysera. Pierwszym filmem fabularnym zrealizowanym samodzielnie była filmowa pantomima: "Odisea e tifozavet". Zrealizował 5 filmów fabularnych i 25 filmów dokumentalnych. Od 1987 r. pracował w albańskim Archiwum Państwowym (Arkivi i Shtetit), w którym zajmował się archiwizacją zasobów filmowych. W 1993 przeszedł na emeryturę.

</doc>
<doc id="1279964" url="https://pl.wikipedia.org/wiki?curid=1279964" title="We Will Rock You">
We Will Rock You

We Will Rock You – piosenka grupy Queen wydana na podwójnym singlu w 1977 roku, który promował album "News of the World" (1977). Autorem utworu jest Brian May.
Zamiast typowej sekcji rytmicznej, w utworze wykorzystano odgłosy tupania i klaskania. Odgłosy te zespół stworzył sam, później dodając efekt pogłosu, co sprawia wrażenie, jakby w nagraniu uczestniczyło wielu ludzi.
Na koncertach bezpośrednio po „We Will Rock You” zespół zwykle wykonywał „We Are the Champions”. W Wielkiej Brytanii, na oryginalnym winylowym wydaniu, utwór był na stronie B singla „We Are the Champions”, jednakże amerykański producent umieścił oba utwory na jednej stronie – z tego powodu są często razem odtwarzane w radiu oraz przy innych okazjach.
Teledysk nagrywany zimą na świeżym powietrzu wymusił od Briana Maya użycia repliki gitary Red Special.
Queen wykonywał na koncertach „We Will Rock You” także w zmodyfikowanej wersji, wyróżniającej się szybszym tempem i wykorzystaniem instrumentów (gitara elektryczna, gitara basowa i perkusja) jako sekcji rytmicznej. Zespół często otwierał tym wykonaniem swoje występy w późnych latach 70. i wczesnych 80., co zarejestrowano m.in. na nagraniach "Live Killers" (1979), "Queen Rock Montreal" (2007), i na albumie "Queen on Fire – Live at the Bowl" wydanym w 2004. Utwór został wykonany także na koncercie Live Aid w 1985.

</doc>
<doc id="1279969" url="https://pl.wikipedia.org/wiki?curid=1279969" title="Tadeusz Rychter">
Tadeusz Rychter

Tadeusz Rychter (ur. 1870 we Lwowie, zm. 1943 w Warszawie) – malarz i grafik.
Życiorys.
Był synem inżyniera, profesora Politechniki Lwowskiej Józefa Rychtera i Aleksandry Pintowskiej, wnukiem Józefa Franciszka Rychtera aktora i reżysera. Studiował w Szkole Sztuk Pięknych w Krakowie u Teodora Axentowicza, brał również udział w zajęciach pracowni Jana Stanisławskiego. W 1896 wyjechał na studia malarskie do Akademii Sztuk Pięknych w Monachium u Nikolausa Gysisa. Stamtąd odbył podróż do Włoch do Monachium powrócił w 1898. W roku akademickim 1899/1900 był zapisany w krakowskiej ASP jako student Józefa Unierzyskiego. 26 października 1900 ożenił się we Lwowie w kościele św. Marii Magdaleny z Bronisławą Janowską. Młoda para odbyła wspólną podróż do Szwajcarii, Włoch, Hiszpanii i Francji. Następnie w połowie 1901 Rychterowie mieszkali i studiowali w Monachium. Małżeństwo było bezdzietne, zakończyło się separacją w 1910 i rozwodem uzyskanym 21 stycznia 1919. W 1902 Tadeusz Rychter zamieszkał w Krakowie angażując się w tutejsze życie artystyczne, m.in. współpracując z Kabaretem „Zielony Balonik”. Od 1907 roku był członkiem paramasońskiej loży teozofów, w tym też roku założył z Henrykiem Szczyglińskim doświadczalną pracownię graficzną. Obok obrazów wykonywał również plakaty i ekslibrisy, często pod wpływem sztuki japońskiej. W1908 odbył podróż do Egiptu, był w Kairze, a także w Port Saidzie. W początku 1909 przebywał w Berlinie, w marcu 1909 powrócił do Krakowa. W 1910 znowu mieszkał w Berlinie, zarabiał tam malując portrety dzieci. Służył w Legionach Polskich, uczestniczył w kampanii w Karpatach. W 1915 wystawiał w Wystawie Legionistów w Warszawie. W latach 1915–16 był kapitanem II Oddziału Straży Pożarnej w Warszawie. W 1916 pracował jako cenzor na poczcie we Lwowie skąd został przeniesiony do Wiednia. W 1917 wrócił do Warszawy. W kraju przebywał jednak krótko w 1918 przebywał w Monachium, gdzie ciężko rozchorował się na zapalenie płuc. W następnych latach na wystawach krajowych pojawiały się rzadko jedynie jego ekslibrisy: w Warszawie – 1929, 1938 i we Lwowie w 1930. W latach 1920–1923 Rychter zamieszkał w Jerozolimie, uczył tam malarstwa, malował (pejzaże orientalne) i brał udział w wystawach. Zmarł w 1943 w Warszawie.

</doc>
<doc id="1279973" url="https://pl.wikipedia.org/wiki?curid=1279973" title="Masters of War">
Masters of War

Masters of War – protest song skomponowany przez Boba Dylana i nagrany przez niego na drugim albumie "The Freewheelin’ Bob Dylan" w maju 1963 r.
Historia utworu.
24 stycznia 1963 roku Dylan nagrał tę kompozycję u swojego wydawcy Witmark Music.
Premiera „Masters of War” odbyła się 8 lutego tego samego roku w „Gerde's Folk City”. Nagrania z tego koncertu zapełniają tzw. "The Banjo Tape". Nazwa ta wzięła się z tego powodu, iż na scenie towarzyszył Dylanowi Happy Traum, który grał na bandżo i towarzyszył wokalnie w niektórych utworach.
W lutym Dylan nagrał ten utwór w studiu radia WNBC w Nowego Jorku dla programu „Oscar Brand Show”.
12 kwietnia Dylan wykonał ten „protest song” na swoim pierwszym dużym koncercie w Town Hall w Nowym Jorku. Koncert ten został nagrany (jako jeden z trzech koncertów) przez Columbię z zamiarem wydania na albumie "Bob Dylan in Concert". Wydrukowano nawet okładkę, jednak wkrótce zrezygnowano z albumu.
Był to jeden z najpłodniejszych okresów w karierze Dylana, który dalece przekraczał, zarówno ilościowo, jak i jakościowo, osiągnięcia innych muzyków. Na wspomnianym koncercie Dylan wykonał 24 utwory, z tego 15 było jego oryginalnymi kompozycjami i z tych 15 zaledwie 3 zostały nagrane na albumach Columbii.
24 kwietnia podczas dodatkowej sesji do "Freewheelin’ " Dylan nagrał pięć utworów, z których cztery zostały umieszczone na albumie w miejsce wycofanych czterech utworów. Jednym z nich jest właśnie „Masters of War”.
26 października odbył się wielki koncert Dylana w Carnegie Hall, jeden z tych, które Columbia nagrała w celu wybrania utworów na planowany koncertowy album artysty. Dylan wykonał na nim „Masters of War”. Był to zarazem pierwszy koncert, na który zaprosił swoich rodziców.
Dylan wykonywał i wykonuje w dalszym ciągu ten utwór w czasie swoich tur koncertowych – zarówno w wersji akustycznej jak i elektrycznej.
Tematyka.
Kompozycja ta jest pieśnią protestu. Niektórzy sugerowali, iż utwór ten jest „pożegnalnym pocałunkiem” z muzyką protestu, jednak sam Dylan zadał temu kłam w swojej nocie z albumu Biograph, pisząc, iż nigdy nie uważał, że „Masters of War” jest jakimś pożegnaniem z pieśniami protestu.
Utwór ten pokazuje innego Dylana, który sam mówi Natowi Hentoffowi – autorowi noty z okładki "Freewheelin’ " – że nigdy jeszcze nie napisał czegoś takiego.
Z pewnością miał na myśli niezwykłą agresję, zjadliwość i mściwość, które wynikają z tekstu utworu. Dylan posuwa się do tego, że owym „panom wojny” życzy po prostu śmierci, odrzucając wszelkie wybaczenie. Między innymi z tego powodu piosenka była krytykowana jako jednowymiarowa i przesadzona, gdyż właściwie „krzyczy”. Był to rok 1963 r. i wtedy być może niektórzy odbierali ją jako zbyt gwałtowną i przesadną. Jednak uważa się, że utwór ten znakomicie się zestarzał – jest bardziej aktualny dziś niż był w 1963 r. Dziś nie odbiera się go przez pryzmat młodego i gniewnego Dylana, który przesadził, ale umieszcza się go w rejonie proroków Starego Testamentu. Dylan zresztą świetnie pamiętał, co powiedział prezydent i były generał Dwight D. Eisenhower młodemu prezydentowi Johnowi F. Kennedy’emu w 1961 r.: "Strzeż się kompleksu militarno-przemysłowego".
Dylan unaocznił wszystkim aktualność utworu wykonując go m.in. podczas akceptacji nagrody Grammy za całokształt swojej twórczości. Był to rok 1991 r. – szczytowy moment konfliktu w Zatoce Perskiej.
Sesje i koncerty Dylana, na których wykonywał ten utwór.
1992.
Piosenka nie została ani raz wykonana
1993.
Piosenka nie została ani raz wykonana

</doc>
<doc id="1279977" url="https://pl.wikipedia.org/wiki?curid=1279977" title="Stanisław Kuczborski">
Stanisław Kuczborski

Stanisław Kuczborski (ur. 1881 w Warszawie, zm. 16 lub 17 stycznia 1911 tamże) – malarz, rysownik, autor karykatur i plakatów, artysta kabaretowy. Jego matka, Klotylda z Gierymskich Kuczborska, była rodzoną siostrą dwóch słynnych malarzy – Aleksandra i Maksymiliana Gierymskich.
Uczeń krakowskiej Akademii Sztuk Pięknych, gdzie uczęszczał do pracowni Józefa Unierzyskiego, Leona Wyczółkowskiego i Jana Stanisławskiego. Związany z cyganerią krakowską, był jednym z inicjatorów założenia w kawiarni Jana Michalika w Krakowie kabaretu „Zielony Balonik”. Wielokrotnie uczestniczył w jego programach jako wykonawca. W małżeństwie z Zofią Munk miał córkę Irenę (1907–1971), która – za przykładem ojca – również uprawiała malarstwo, grafikę, rysunek i plakat.
W 1906 roku w konkursie Towarzystwa Zachęty Sztuk Pięknych otrzymał odznaczenie za obraz pt. "Pogrzeb" (olej na płótnie, 1904), którego akcja rozgrywa się przed wiejską chatą w dawnych podkrakowskich Bronowicach.
Zmarł 16 lub 17 stycznia 1911 roku w Warszawie, we własnym mieszkaniu-pracowni przy ul. Szczyglej 12, wskutek zatrucia ulatniającym się gazem z nieszczelnego podłączenia piecyka gazowego. 20 stycznia 1911 roku, po nabożeństwie żałobnym, odprawionym przez ks. Apolinarego Kwiecińskiego w warszawskim kościele Świętego Krzyża, został pochowany na Cmentarzu Powązkowskim w Warszawie.

</doc>
<doc id="1279979" url="https://pl.wikipedia.org/wiki?curid=1279979" title="Jewel Cave">
Jewel Cave

Jewel Cave – jaskinia położona w łańcuchu górskim Black Hills w amerykańskim stanie Dakota Południowa. Jej zmierzona długość na dzień 1 sierpnia 2017 roku wynosiła 307,04 kilometra, co czyni ją trzecią co do długości jaskinią na świecie, po Jaskini Mamuciej i Sistema Sac Actun. Badania przepływu powietrza w jaskini wskazują, że może w niej istnieć jeszcze wiele nieodkrytych korytarzy. Głębokość jaskini wynosi 253,6 m. Jej najwyższy punkt położony jest na wysokości 1649 m n.p.m. Jaskinia posiada tylko jedno naturalne wejście.
W celu ochrony jaskini ustanowiono w 1908 roku pomnik narodowy Jewel Cave National Monument. Jednak ze względu na znaczną wielkość jaskini ponad 51% jej korytarzy znajduje się poza granicami parku.

</doc>
<doc id="1279980" url="https://pl.wikipedia.org/wiki?curid=1279980" title="1K3">
1K3



</doc>
<doc id="1279983" url="https://pl.wikipedia.org/wiki?curid=1279983" title="1K4">
1K4



</doc>
<doc id="1279984" url="https://pl.wikipedia.org/wiki?curid=1279984" title="Lorenzo Minotti">
Lorenzo Minotti

Lorenzo Minotti (ur. 8 lutego 1967 w Cesenie) – włoski piłkarz najczęściej występujący na pozycji obrońcy. Grał w AC Cesena, Parmie F.C., Cagliari Calcio, Torino FC i Treviso FC. W barwach reprezentacji Włoch rozegrał 8 meczów nie strzelając przy tym żadnego gola.

</doc>
<doc id="1279986" url="https://pl.wikipedia.org/wiki?curid=1279986" title="1K5">
1K5



</doc>
<doc id="1279989" url="https://pl.wikipedia.org/wiki?curid=1279989" title="Franky Vandendriessche">
Franky Vandendriessche

Franky Vandendriessche (wym. ; ur. 7 kwietnia 1971 roku w Waregem) – były belgijski piłkarz występujący na pozycji bramkarza.
Kariera klubowa.
Franky Vandendriessche zawodową karierę rozpoczynał w 1991 roku w KSV Waregem. Miejsce w podstawowej jedenastce tego zespołu wywalczył sobie w sezonie 1994/1995, w którym wystąpił w 34 spotkaniach. W kolejnych rozgrywkach belgijski piłkarz także miał zapewnione miejsce między słupkami Waregem, dla którego łącznie rozegrał 152 spotkania. Latem 1998 roku Vandendriessche podpisał kontrakt z Excelsiorem Mouscron. W 2002 roku "Les Hurlus" dotarli do finału Pucharu Belgii, a Franky został uznany najlepszym bramkarzem ligowych rozgrywek. Przez siedem sezonów spędzonych w Excelsiorze Vandendriessche wystąpił w 199 pojedynkach. Kolejnym, i jak się później okazało, ostatnim zespołem w karierze belgijskiego goalkeepera było Cercle Brugge. Franky zajął z nim kolejno trzynaste i dwunaste miejsce w lidze, po czym zdecydował się zakończyć swoją piłkarską karierę.
Kariera reprezentacyjna.
W reprezentacji Belgii Vandendriessche zadebiutował 29 marca 2003 roku w spotkaniu przeciwko Chorwacji w ramach eliminacji do mistrzostw Europy. Już rok wcześniej Robert Waseige powołał go jednak na mistrzostwach świata. Na tej imprezie Belgowie zajęli drugie miejsce w swojej grupie i awansowali do 1/8 finału. W tej fazie turnieju zespół "Czerwonych Diabłów" przegrał 2:0 z późniejszymi zwycięzcami mundialu - Brazylijczykami. Franky na boiskach Korei Południowej i Japonii był trzecim bramkarzem w kadrze i nie wystąpił w żadnym ze spotkań. Łącznie dla drużyny narodowej rozegrał tylko jeden mecz.

</doc>
<doc id="1279992" url="https://pl.wikipedia.org/wiki?curid=1279992" title="Majerz (szczyt)">
Majerz (szczyt)

Majerz (689 m n.p.m.) – szczyt w Pieninach Właściwych, w zachodniej części Pienin Czorsztyńskich. Mało wybitna kulminacja w głównym grzbiecie Pienin, pomiędzy przełęczą Snozka Zamecka (658 m n.p.m.) w Czorsztynie a przełęczą Osice. Stoki południowo-zachodnie opadają w kierunku doliny Harczygrund, natomiast północno-wschodnie, w górnej części trawersowane przez szosę Krośnica – Sromowce Wyżne, schodzą ku dolinie potoku Krośnica. Partie szczytowe stanowią dość rozległy, połogi teren pokryty łąką – hala Majerz. Z powodu braku lasu jest to punkt widokowy na okolicę. Masyw Majerza prawie w całości znajduje się na terenie Pienińskiego Parku Narodowego.
Nazwa szczytu pochodzi od hali Majerz, ta zaś od niemieckiego słowa "Maierhof" oznaczającego folwark (o folwarku w tym miejscu wspominają dokumenty z 1598 i 1632 r.). Na Podtatrzu zostało ono spolszczone do majerza. Na Spiszu majerzem nazywano koszary, w których trzymano na polu krowy przez sezon wypasowy, zaś majerem odpowiednika bacy (w odróżnieniu od niego nie zajmował się owcami, lecz krowami).

</doc>
<doc id="1279995" url="https://pl.wikipedia.org/wiki?curid=1279995" title="Faial">
Faial

Faial (od drzewka "Myrica Faya Aiton" z rodziny woskownicowatych, porastającego obficie okolicę) – portugalska wyspa wulkaniczna w centralnej części zaliczanego do Makaronezji archipelagu azorskiego, położona naprzeciw charakterystycznego stratowulkanu Pico, oddzielonego od niej cieśniną o średniej szerokości 3 km, w której dużą atrakcję turystyczną stanowią obecnie liczne delfiny zwyczajne, sejwale i kaszaloty. Powierzchnia wyspy wynosi 173 km², a jej przeciętne wymiary to 20 km długości i 25 km szerokości. Najwyższy punkt stanowi wierzchołek Cabeço Gordo (dosłownie "Gruba Głowa"), wznoszący się na wysokość 1043 m n.p.m. Spośród lokalnych wydarzeń historycznych na uwagę zasługuje stosunkowo duża liczba flamandzkich osadników, którzy zasiedlali wyspę począwszy od XV wieku, oraz erupcja "Vulcão dos Capelinhos" z 1957 roku, w wyniku której powierzchnia wyspy zwiększyła się o niecałe 1,5 km². Stolicą Faial jest miasteczko Horta, skupiające 6636 z niecałych 15 tysięcy aktualnych mieszkańców wyspy - jest to zarazem popularne miejsce postoju dla jachtów, przemierzających Atlantyk.
Ludność wyspy zajmuje hodowlą bydła oraz uprawą winorośli i kukurydzy.

</doc>
<doc id="1280001" url="https://pl.wikipedia.org/wiki?curid=1280001" title="Terceira">
Terceira

Terceira (dosłownie "Trzecia", wyspę odkryto jako trzecią w kolejności) – portugalska wyspa pochodzenia wulkanicznego na Oceanie Atlantyckim, położona w środkowo-wschodniej części archipelagu azorskiego zaliczanego do Makaronezji. Ta trzecia co do wielkości wyspa na Azorach zajmuje powierzchnię 396,75 km², a jej najwyższy punkt stanowi wierzchołek Santa Bárbara, wznoszący się na wysokość 1023 m n.p.m. Administracyjnie dzieli się na dwie gminy – Praia da Vitória na północnym wschodzie i Angra do Heroísmo na południowym zachodzie, której stolicą jest historyczne miasto warowne o tej samej nazwie i zarazem główny ośrodek administracyjny wyspy, wpisany w 1983 roku na listę światowego dziedzictwa UNESCO. Według danych z 2003 roku Angra do Heroísmo skupia 35 581 spośród 54 996 mieszkańców Terceiry.
W miejscowości Lajes, położonej 3 kilometry na północ od Praia da Vitória, mieści się od czasów II wojny światowej amerykańska baza lotnicza i morska. W 2003 roku na wyspie odbyło się spotkanie Prezydenta USA, George W. Busha, premiera Wielkiej Brytanii, Tony'ego Blaira i ówczesnego szefa hiszpańskiego rządu, José Maríi Aznara, poprzedzające bezpośrednio drugą wojnę w Iraku.

</doc>
<doc id="1280002" url="https://pl.wikipedia.org/wiki?curid=1280002" title="Weliger">
Weliger

Weliger (łac. "veliger" – niosący żagiel), żeglarek – planktoniczna larwa wielu mięczaków, charakteryzująca się obecnością zawiązka nogi, głowy, płaszcza, jamy płaszczowej i rozwijającego się gruczołu wytwarzającego muszlę, oraz – w przedgębowym odcinku – opatrzonego rzęskami wieńca zwanego żagielkiem ("wellum"), pełniącego funkcję narządu do pływania.

</doc>
<doc id="1280003" url="https://pl.wikipedia.org/wiki?curid=1280003" title="Roberto Mussi">
Roberto Mussi

Roberto Mussi (ur. 25 sierpnia 1963 w Massie) – włoski piłkarz występujący na pozycji obrońcy. Jest wychowankiem US Massese. Następnie grał kolejno w takich zespołach jak Parma FC, AC Milan i Torino FC. W sezonie 1987/1988 razem z Milanem wywalczył mistrzostwo kraju. Piłkarska karierę Mussi zakończył w 1999 roku w Parmie. W reprezentacji Włoch zadebiutował 13 października 1993 roku w wygranym 3:1 meczu ze Szkocją. Razem z drużyną narodową brał udział w Mistrzostwach Świata 1994 i Euro 1996. Dla reprezentacji rozegrał łącznie 11 meczów.

</doc>
<doc id="1280006" url="https://pl.wikipedia.org/wiki?curid=1280006" title="Monte Grosso">
Monte Grosso

Monte Grosso - góra na Azorach, na wyspie Corvo. Wznosi się na wysokość 707 m n.p.m. i leży w środkowo-zachodniej części wyspy.

</doc>
<doc id="1280008" url="https://pl.wikipedia.org/wiki?curid=1280008" title="Witold Janowicz">
Witold Janowicz

Witold Robert Janowicz (ur. 17 kwietnia 1964 w Gliwicach) – działacz opozycji demokratycznej lat 80. w Polsce.
Życiorys.
18 grudnia 1981 został aresztowany za kolportowanie „Biuletynu II Garnituru Gliwickiej Delegatury NSZZ Solidarność” i pobity podczas składania zeznań. W styczniu 1982 został skazany przez Wojskowy Sąd Garnizonowy na karę trzech lat pozbawienia wolności w zawieszeniu na dwa lata i w lutym 1982 odzyskał wolność. W czerwcu 1982 wygrał proces przeciwko milicjantom, którzy bili go podczas przesłuchań. 31 sierpnia 1982 po mszy za Ojczyznę w gliwickiej katedrze został zatrzymany pod zarzutem napaści na funkcjonariusza MO na służbie i odwieszono mu wcześniejszy wyrok. Został zwolniony w grudniu 1982, a postępowanie zostało umorzone na mocy amnestii 22 lipca 1983. W latach 1987–1988 był nauczycielem wychowania fizycznego w szkole podstawowej w Gliwicach. W latach 1987–1989 kolportował ulotki w związku z czym był zatrzymywany prewencyjnie i przesłuchiwany.
Ukończył studia licencjackie w Wyższej Szkole Ekonomii i Administracji w Bytomiu (2006), magisterskie na Wydziale Nauk Społecznych Uniwersytetu Śląskiego w Katowicach (2008) oraz podyplomowe na Wydziale Zarządzania i Marketingu Akademii Ekonomicznej w Katowicach (2010). 
W 2006 roku po wypadku w KWK Halemba, gdzie zginęło 25 górników za publikację pt. "Nadzieja umiera ostatnia" otrzymał nagrodę Polskapresse za najlepszy w roku reportaż społecznościowy. 
Postanowieniem z 13 grudnia 2010 został odznaczony Krzyżem Oficerskim Orderu Odrodzenia Polski, którym uhonorowany został przez Prezydenta RP 16 grudnia w czasie uroczystości 29. rocznicy pacyfikacji KWK „Wujek”. 
W maju 2019 został odznaczony Krzyżem Wolności i Solidarności. W imieniu Prezydenta Rzeczypospolitej Polskiej Andrzeja Dudy odznaczenie wręczył prezes Instytutu Pamięci Narodowej dr Jarosław Szarek.

</doc>
<doc id="1280011" url="https://pl.wikipedia.org/wiki?curid=1280011" title="Porto Santo">
Porto Santo

Porto Santo – wyspa w archipelagu Madery, zaliczanym do Makaronezji. Należy do Portugalii. Wyspa jest zamieszkana, jej głównym miastem jest Vila Baleira. Obszar wyspy to 42,5 km², leży ona 43 km na północny wschód od Madery.
Geografia.
Geologia.
Wyspę charakteryzują dwa obszary: północno-wschodnia część (górzysta, ze skalistymi półkami i klifami) oraz przybrzeżna równina na południowym zachodzie, obejmująca dziewięciokilometrową plażę z białym piaskiem, co daje wyspie przewagę nad sąsiednią Maderą, którą charakteryzuje skaliste wybrzeże. Górzysta północno-wschodnia część wyspy składa się z dwóch struktur geomorfologicznych, które obejmują: obszar szczytów Pico do Castelo (437 m), Pico da Juliana (447 m), Pico da Gandaia (499 m) i Pico do Facho (517 metrów); a między wschodnim wybrzeżem a tym obszarem, seria mniejszych szczytów: Pico do Maçarico (285 metrów), Pico do Concelho (324 metry) i Pico Branco (450 metrów). Południowo-zachodnia część wyspy, choć stosunkowo płaska, obejmuje szereg wzniesień o wysokości 100 metrów lub więcej, takich jak Pico Ana Fereira (283 m), Pico do Espigão (270 m) i Cabeço do Zimbralinho (183 m). Zbocze zachodniej części wyspy opada od 150 metrów ku południowemu wybrzeżu, docierając do piaszczystych plaż Porto Santo. Trzeci system, na zachodzie i północnym zachodzie, obejmujący Cabeço da Bárbara Gomes (227 metrów) i Cabeço das Canelinhas (176 metrów), różni się od zidentyfikowanych obszarów. Wyspę otacza platforma oceaniczna o powierzchni od 20 do 37 km2, o minimalnej głębokości 8 metrów (Baixa do Noroeste) i ograniczona przez boki dużego podmorskiego wulkanu.
Klimat.
Na Porto Santo panuje ciepły, półpustynny klimat subtropikalny (BSh), z bardzo łagodną do ciepłej zimą i ciepłym do gorącego lata. Najbardziej suche miesiące to lipiec i sierpień, a najbardziej mokre to listopad i grudzień.
W przeciwieństwie do górzystej Madery, która dzięki wysokiej orografii skutecznie zatrzymuje chmury deszczowe i wilgoć prądów oceanicznych, stosunkowo niski profil Porto Santo skutkuje suchym klimatem. Pomimo braku opadów wilgotność pozostaje wysoka, średnio 77% przez cały rok.
Ludność.
Głównym obszarem miejskim jest miasto Vila Baleira, znane również jako Porto Santo.
Mimo małej wyspy, społeczność Porto Santo ma własne szkoły, ośrodek zdrowia, oddziały policji, salę gimnastyczną, kościoły, kilka lokalnych placów, centrum kongresowe, muzeum, centra handlowe, bary, hotele i restauracje.
Ekonomia.
Głównym przemysłem na wyspie Porto Santo jest turystyka, która pojawiła się dzięki budowie hoteli w XX wieku i opiera się na atrakcjach plaż oraz umiarkowanym klimacie.
Na wyspie znajduje się pole golfowe zaprojektowane przez hiszpańskiego mistrza golfa Seve'a Ballesterosa; Porto Santo Golfe było gospodarzem Madeira Islands Open w 2009 roku w ramach European Tour. Gdy planowane drugie pole zostanie ukończone, Porto Santo Golfe będzie największym polem na Maderze: obecnie jest jedno 18-dołkowe pole golfowe i jedno dziewięciodołkowe. Ponadto kompleks golfowy Porto Santo obejmuje osiem kortów tenisowych i ośrodek jeździecki (Pico Ana Ferreira).
Na wyspie znajduje się międzynarodowe lotnisko z codziennymi lotami na lotnisko Madera (około 15 minut lotu). Port lotniczy Porto Santo (PXO) obsługuje zarówno loty krajowe (Lizbona, Porto), jak i (sporadycznie) loty międzynarodowe (w tym kilka czarterów do Anglii, Włoch, Niemiec, Skandynawii, Belgii, Francji i Hiszpanii). Lotnisko regularnie służy jako punkt zmiany kierunku dla samolotów, które nie mogą wylądować na lotnisku Madera, ze względu na częste zamykanie tego ostatniego w wyniku silnych wiatrów w połączeniu z surowymi wymogami meteorologicznymi dotyczącymi lądowania.
Turystyka.
Na wyspie znajduje się dom, w którym według ustnej tradycji przebywał Krzysztof Kolumb podczas swojego kilkuletniego pobytu na archipelagu Madery jako pośrednik Lizbony w handlu i produkcji cukru.

</doc>
<doc id="1280016" url="https://pl.wikipedia.org/wiki?curid=1280016" title="Incipit Satan">
Incipit Satan

Incipit Satan – piąty album muzyczny norweskiej grupy Gorgoroth. Płyta poświęcona Grimowi, byłemu członkowi grupy, który zmarł z powodu przedawkowania narkotyków. Krążek był nagrywany w Sunlight Studio oraz Polar Studio.

</doc>
<doc id="1280017" url="https://pl.wikipedia.org/wiki?curid=1280017" title="Lubie (jezioro w powiecie świebodzińskim)">
Lubie (jezioro w powiecie świebodzińskim)

Lubie – jezioro w Polsce na Pojezierzu Łagowskim, położone w województwie lubuskim, w powiecie świebodzińskim, w gminie Lubrza. Drugie pod względem średniej głębokości jezioro Pojezierza Lubuskiego. Jezioro uformowało się w wyniku ostatniego zlodowacenia, posiada regularną linię brzegową.
Położenie.
Jezioro znajduje się w środkowej części Pojezierza Łagowskiego, na terenie powiatu świebodzińskiego we wschodnim odgałęzieniu niesulicko-jordanowskiej rynny polodowcowej. Nad jego północnym brzegiem znajdują się zabudowania składające się z domków rekreacyjnych należących do wsi Lubrza oraz niewielki ośrodek wczasowy. Nad brzegiem południowym i południowo-zachodnim znajduje się zabudowa jednorodzinna należąca do wsi Nowa Wioska.
Hydronimia.
Z niemieckich publikacji wynika, że do 1770 roku jezioro było nazywane Lüben See. Dopiero po tej dacie jego nazwa została ustalona jako Lieben See, co odpowiadało nazwie pobliskiego miasta Liebenau. Obecna nazwa została wprowadzona urzędowo 17 września 1949 roku. Państwowy rejestr nazw geograficznych jako nazwę oboczną podaje nazwę "Nowa Wioska".
Informacje hydrologiczne.
Jezioro Lubie jest naturalnym zbiornikiem wodnym powstałym w okresie zlodowacenia bałtyckiego na skutek wytopienia się bryły martwego lodu. Powierzchnia zwierciadła wody według różnych źródeł wynosi od 28,4 ha do 32,5 ha. W zależności od sezonu poziom wód ulega wahaniom do około 0,8 m. Średnia głębokość jeziora wynosi 13 m, natomiast głębokość maksymalna 35 m. Objętość wody w zbiorniku wynosi 3697,1 tys. m³. Długość maksymalna to 850 m, a szerokość maksymalna – 500 m.
Zlewnia bezpośrednia jeziora jest niewielka i wynosi 3,8 km². Do jeziora dochodzi niewielki ciek z południa, który okresowo zasila stawy rybne zlokalizowane przy południowym brzegu jeziora. Wody jeziora zasilane są zarówno wodami podziemnymi, jak i spływem powierzchniowym ze zlewni. Odpływ wód z jeziora odbywa się w kierunku północnym, poprzez kanał łączący się Kanałem Niesulickim, a następnie z jeziorem Goszcza.
Według Mapy Podziału Hydrograficznego Polski leży na terenie zlewni siódmego poziomu "Kanał Niesulicki do jez. Goszcza". Identyfikator MPHP to 1878811.
Przyroda.
Wschodni brzeg jeziora przylega bezpośrednio do krawędzi rynny polodowcowej. Wyniesienie terenu na tym obszarze jest określane jako „Lubskie Wzgórza”. Różnica w wysokości lustra wody, a szczytu wysoczyzny sięga 56 m, dodatkowo brzeg jeziora w tym miejscu poprzecinany jest wieloma dolinkami erozyjnymi. Wschodni stromy brzeg jeziora porośnięty jest drzewostanem dębowym, bukowym, brzozowym i grabowym. Północny łagodniejszy brzeg porastają lasy składające się z olchy, jesionu oraz czeremchy. Zgodnie z regionalizacją przyrodniczo-leśną jezioro leży w mezoregionie Pojezierza Łagowskiego.
Jezioro ze względu na znaczną głębokość posiada słabo rozwiniętą strefę roślinności wodnej. Łagodne brzegi znajdują się po stronie północnej jeziora i tam pas roślin wodnych ma szerokość do 20 metrów. Po stronie wschodniej oraz południowej pas roślinności osiąga maksymalnie dwa metry. Ze względu na znaczną przeźroczystość wód, rośliny występują do głębokości 7 metrów. Nad jeziorem i w jeziorze występują: trzcina pospolita, oczeret jeziorny, grzybienie białe, osoka aloesowata, grążel żółty, rdestnica połyskująca, rogatek, krynicznik giętki oraz moczarka kanadyjska.
Dominującymi gatunkami ryb w wodach jeziora Lubie są: sielawa, leszcz, węgorz, płoć, szczupak, krąp, lin. Poza tym spotkać można również: okonia, troć jeziorową, karpia, sandacza oraz miętusa.
Czystość wód i ochrona środowiska.
Według badań z 1983 roku przewodność wód wynosiła 130 μS/cm, odczyn (pH) – 7,9, utlenialność – 3,5 mgO2/l, zawartość wapnia – 41,7 mg/l, siarczanów – 34,0 mg/l, a chlorków – 10,8 mg/l.
W wyniku badań przeprowadzonych w 1998 roku wody jeziora Lubie zostały zakwalifikowane do III klasy czystości. Zdecydowały o tym wysokie stężenia azotu, fosforu, chlorofilu oraz całkowicie odtleniony hypolimnion. Wody jeziora charakteryzują się również bardzo wysoką zawartością soli mineralnych, co negatywnie wpływa na ocenę czystości jeziora.
Badania wykonane w 2003 roku potwierdziły wcześniejsze wyniki, nastąpiła jednak niewielka poprawa badanych wskaźników i jezioro zostało zakwalifikowane do II klasy czystości. Przeźroczystość wody w okresie letnim wynosiła 4,1 m, co odpowiadało wodom I klasy czystości. Podczas badań oceniono, że jezioro Lubie jest odporne na degradację, wpływ na to ma wysoka średnia głębokości, niewielka wymiana wód w ciągu roku oraz przewaga lasów w zlewni bezpośredniej.
Ścieki z miejscowości położonych nad brzegami jeziora są odprowadzane do oczyszczalni ścieków w Lubrzy. W badaniach bakteriologicznych stan sanitarny jeziora nie budził zastrzeżeń i został określony na I klasę czystości.
Jezioro znajduje się na obszarze planowanej strefy chronionego krajobrazu o nazwie Rynna „Ołoboku i Paklicy”. Głównym założeniem projektowanej strefy jest ochrona naturalnego korytarza ekologicznego wzdłuż wspomnianej rynny polodowcowej.
Zagospodarowanie.
Jezioro spełnia funkcje turystyczno-rekreacyjne oraz jest wykorzystywane do celów wędkarskich i rybackich. Administratorem wód jeziora jest Regionalny Zarząd Gospodarki Wodnej w Poznaniu. Utworzył on obwód rybacki, który obejmuje wody rzeki Paklica oraz m.in. jeziora Paklicko Wielkie, Goszcza, Lubrza i Lubie (obwód rybacki jeziora Paklicko Wielkie na rzece Paklica – Nr 2). Ekstensywną gospodarkę rybacką prowadzi na jeziorze Polski Związek Wędkarski Okręg w Zielonej Górze. Jezioro jest regularnie zarybiane, a na początku XXI w. odłów z hektara wód wynosił średnio 29 kg.
Na północnym krańcu jeziora jest zlokalizowany ośrodek wczasowy oraz liczne domki rekreacyjne. Ze względu na dużą przeźroczystość wód, jezioro Lubie jest wykorzystywane przez nurków do prowadzenia obozów szkoleniowych. Nad jeziorem brak kąpielisk ujętych w ewidencji gminnej.
Jezioro Lubie otoczone jest pieszo-rowerowym „Szlakiem Nenufarów”. Wzdłuż jego linii brzegowej zbudowane zostały altanki oraz drobniejsze miejsca postoju, pozwalające odpocząć podczas spaceru lub jazdy rowerem. Na północnym zachodzie z jeziora odchodzi kanał prowadzący do jeziora Goszcza, łącząc oba jeziora z Lubrzańskim Szlakiem Kajakowym.
Legendy.
Jezioro występuje w legendzie, która jest opowiadana corocznie podczas Nocy Nenufarów. Legenda opisuje historię powstania Nowej Wioski i Lubrzy oraz historię słowiańskiej córki rybaka o imieniu Lubrzana.

</doc>
<doc id="1280020" url="https://pl.wikipedia.org/wiki?curid=1280020" title="Ilhas Desertas">
Ilhas Desertas

Ilhas Desertas (pol. "Wyspy Pustynne") – niewielka grupa 3 niezamieszkanych wysp (pow. 14,21 km², maks. wysokość 488 m n.p.m.), położonych 25 km na południowy wschód od Madery. Należą do Portugalii, są skaliste i pustynne, od czego pochodzi ich nazwa. Wszystkich wysepek archipelagu Ilhas Desertas jest ponad 40.
W ich skład wchodzą

</doc>
<doc id="1280021" url="https://pl.wikipedia.org/wiki?curid=1280021" title="Pablo Cottenot">
Pablo Cottenot

Pablo Cottenot – XIX-wieczny astronom francuski.
Pracował w obserwatorium w Marsylii, w 1878 roku odkrył planetoidę (181) Eucharis.

</doc>
<doc id="1280022" url="https://pl.wikipedia.org/wiki?curid=1280022" title="Wyspy Pustynne">
Wyspy Pustynne



</doc>
<doc id="1280025" url="https://pl.wikipedia.org/wiki?curid=1280025" title="Rynek Nowomiejski w Toruniu">
Rynek Nowomiejski w Toruniu

Rynek Nowomiejski w Toruniu – centralny punkt Nowego Miasta, rozplanowany w 1264 roku wraz z lokacją miasta.
Lokalizacja.
Rynek Nowomiejski znajduje się we wschodniej części Zespołu Staromiejskiego.
Charakterystyka.
Jest to kwadratowy plac o wymiarach około 95 × 95 m, przy czym pierzeje mają długość ok. 70 m, a boki są usytuowane ukośnie względem głównych stron świata. Z każdego narożnika wybiegają po dwie prostopadłe ulice, będące przedłużeniami pierzei: z narożnika wschodniego ul. Szpitalna i Św. Jakuba, z południowego ul. Browarna i Ślusarska, z zachodniego ul. Królowej Jadwigi i Prosta, a z północnego ul. Sukiennicza i Św. Katarzyny. Przy wschodnim narożniku usytuowany jest kościół św. Jakuba.
Zabudowa rynku.
Centrum Rynku od początku XIV wieku zajmował Ratusz Nowomiejski, mieszczący salę posiedzeń Rady Miejskiej, salę sądu ławniczego, pomieszczenia kancelarii i kamlarii, sukiennice, ławy chlebowe, a w piwnicach (jednymi zachowanymi do dziś pomieszczeniami gotyckiego Ratusza) piwiarnię i więzienie. Po połączeniu Starego Miasta z Nowym Miastem w 1454 roku, budynek stał się pomocniczą siedzibą władz miasta, a z czasem został przeznaczony na magazyn. Od 1668 roku, po utracie przez ewangelicką gminę nowomiejską kościoła św. Jakuba i niezbędnej adaptacji (m.in. usunięcie stropu pomiędzy przyziemiem a pierwszym piętrem) został przeznaczony na świątynię luterańską pod wezwaniem św. Trójcy. Przekształcony na kościół gotycki Ratusz zdołał przetrwać do początku XIX w. Z powodu złego stanu technicznego budynku postanowiono na jego miejscu wybudować nowy budynek zboru pw. Trójcy Świętej. Projekt świątyni obejmował pierwotnie wykorzystanie istniejących murów obwodowych razem z elewacją tylną pozbawioną jedynie schodkowego szczytu; do całkowitej rozbiórki przeznaczono elewację frontową. Ostatecznie budynek w stylu neoromańskim, projektu Karla Friedricha Schinkla, ukończono w 1824 roku. Służył on ewangelikom do 1918 roku, następnie od 1927 do 1939 roku pełnił funkcję cerkwi prawosławnej parafii toruńskiej. Obecnie mieści siedzibę Fundacji Tumult.
Wokół Rynku znajdowały się kamienice najbogatszych mieszczan Nowego Miasta. Ze względu na mniej kupiecki, a bardziej rzemieślniczy charakter Nowego Miasta, kamienice te były nieco skromniejsze od swych staromiejskich odpowiedników. Oprócz kamienic w miejscu obecnej kamienicy nr 10 znajdowały się co najmniej od XIV w. ławy mięsne. Zajmowały one działkę szerokości ok. 4,6 m, sięgając przez całą długość bloku zabudowy aż do ul. Wielkie Garbary. W okresie nowożytnym przy Rynku działały również dwie z ponad dwudziestu nowomiejskich karczm: Gospoda pod Modrym Fartuchem oraz Gospoda Murarska. Ponadto w XVI w. w miejscu obecnej kamienicy nr 25 powstał Nowomiejski Dom Weselny. Wskutek wielu pożarów Nowego Miasta, między innymi w latach 1413 i 1455, zniszczeń z okresu wojen krzyżackich w XV w., a później szwedzkich i napoleońskich, zachowało się stosunkowo niewiele obiektów z okresu średniowiecza. W większości kształt zachowanych obecnie kamienic jest efektem późniejszych przekształceń z okresu nowożytnego i z XIX w.
Wszystkie pierzeje Rynku Nowomiejskiego oraz fasady domów narożnych od 1961 roku figurują w rejestrze zabytków nieruchomych pod numerem A/1371.

</doc>
<doc id="1280026" url="https://pl.wikipedia.org/wiki?curid=1280026" title="Eustazy">
Eustazy

Eustazy, Eustazjusz – imię męskie pochodzenia greckiego, którego pierwszym członem jest "eu-" ("dobrze"), a drugim – "stás(is)" ("staranie, trwanie, wytrwałość"). 
Żeńskim odpowiednikiem jest Eustazja.
Eustazy, Eustazjusz imieniny obchodzi 16 lipca i 29 marca.
Znane osoby noszące imię Eustazy, Eustazjusz:
Zobacz też:

</doc>
<doc id="1280027" url="https://pl.wikipedia.org/wiki?curid=1280027" title="Sweeney Todd (postać)">
Sweeney Todd (postać)

Sweeney Todd – postać fikcyjna, która pojawiła się w publikacjach w Anglii w połowie XIX wieku. Sweeney Todd oraz jego partnerka Nellie Lovett byli opisywani jako najwięksi mordercy XVIII wieku.
Sweeney Todd miał być golibrodą. Podrzynał gardła swym klientom, po czym Nellie Lovett robiła z nich mięsne ciastka, które jedli potem głodni londyńczycy. W sumie para zabić miała ponad 160 osób.
Sweeney Todd nauczył się swego fachu jako asystent fryzjera w więzieniu Newport.
Na podstawie tej historii stworzono musical oraz wiele adaptacji filmowych i telewizyjnych. W 2007 powstał film , w którym główną rolę zagrał Johnny Depp.
W książce Terry’ego Pratchetta pt. „Spryciarz z Londynu” pojawia się Sweeney Todd. Jego szaleństwo przedstawione jest jako wynik traumatycznych przeżyć wojennych.

</doc>
<doc id="1280028" url="https://pl.wikipedia.org/wiki?curid=1280028" title="Vila do Corvo">
Vila do Corvo

Vila do Corvo − miasto i gmina w Portugalii. Znajduje się na Azorach, w południowej części najmniejszej zamieszkanej wyspy archipelagu - Corvo i jest jedyną siedzibą ludzką na tym obszarze. Według danych z 2001 roku, Vila do Corvo skupia 425 mieszkańców. Jest to jedyna portugalska gmina, która nie dzieli się na żadne sołectwa.

</doc>
<doc id="1280029" url="https://pl.wikipedia.org/wiki?curid=1280029" title="Clarke Island">
Clarke Island

Clarke Island – trzecia co do wielkości wyspa w archipelagu Wysp Furneaux w Cieśninie Bassa. Należy do Australii, jest częścią stanu Tasmania. Leży na południe od wyspy Cape Barren. Zajmuje powierzchnię 82 km².
Ma ona zaledwie sześciu stałych mieszkańców.

</doc>
<doc id="1280030" url="https://pl.wikipedia.org/wiki?curid=1280030" title="Teoria izostazji">
Teoria izostazji



</doc>
<doc id="1280031" url="https://pl.wikipedia.org/wiki?curid=1280031" title="Romuald Jakubowski (dziennikarz)">
Romuald Jakubowski (dziennikarz)

Romuald Jakubowski (ur. 17 czerwca 1954 we Włocławku) – polski publicysta, dziennikarz–komentator, prezenter radiowy.
Życiorys.
Jest absolwentem V LO im. Józefa Poniatowskiego w Warszawie. Ukończył archeologię pradziejową i wczesnośredniowieczną na Wydziale Historycznym UW (1978).
Był wieloletnim dziennikarzem programów: I, II i IV Polskiego Radia.
W 1977 rozpoczął pracę w Polskim Radiu i Telewizji (dawny Radiokomitet). W TVP pracował na stanowisku redaktora programów telewizyjnych o tematyce jazzowej. W Programie I TVP prowadził program dziecięcy „Tęczowy Music Box” (1993).
W Polskim Radiu prowadził m.in. audycje muzyczne: „Studio Gama”, „Granice Jazzu”, „Muzyka Nocą”, „Studio Otwarte”, „Nocne Spotkania”, „Muzyczna Jedynka”, „Sekrety Konkrety”, „Lato z Radiem”.
Wspólnie z Romanem Czejarkiem i Zygmuntem Chajzerem prowadził wielkie koncerty „Lata z Radiem” w latach 1995–2001.
Był autorem muzycznej oprawy Programu I PR (1994–2006).
Popularność przyniosła mu autorska audycja „Rock Noc” przekształcona w kwietniu 2002 roku w „Rockową Listę Przebojów” nadawaną w Programie Pierwszym Polskiego Radia (2000–2007). "Rock Noc" wróciła na antenę "Jedynki" w styczniu 2010 roku.
Autor artykułów o tematyce muzycznej do "Gazety Wyborczej" i "Jazz Forum", a także komentarzy do płyt jazzowych wydawanych przez Polskie Stowarzyszenie Jazzowe oraz wielu nagrań rockowych.
15 grudnia 2011 został nagle zwolniony z Polskiego Radia, gdzie prowadził audycje "Klasycy Rocka" i "Rock Noc".
W kwietniu 2012 stworzył wraz z grupą przyjaciół radio internetowe Klasycyrocka.pl, w którym prezentuje audycje "Klasycy Rocka" i "Rockowisko". Od 3 sierpnia 2013 roku prowadził własną stację internetową RockTime. Radio Rocktime.pl znacznie poszerzyło działalność antenową. 11 lutego 2018 roku radio Rocktime zakończyło działalność. Od 2014 roku pracował w firmie eBilet. Od stycznia 2019 roku jest zatrudniony w Ticketmaster.pl. Od września 2019 roku na emeryturze.

</doc>
<doc id="1280033" url="https://pl.wikipedia.org/wiki?curid=1280033" title="Hipoteza izostazji">
Hipoteza izostazji



</doc>
<doc id="1280036" url="https://pl.wikipedia.org/wiki?curid=1280036" title="Anders Limpar">
Anders Limpar

Anders Limpar (ur. 24 września 1965 w Sztokholmie) – piłkarz szwedzki grający na pozycji bocznego pomocnika.
Kariera klubowa.
Limpar urodził się na przedmieściach Sztokholmu w gminie Solna w rodzinie o węgierskich korzeniach. Karierę piłkarską rozpoczął w klubie IF Brommapojkarna w 1981 roku debiutując w jego barwach w rozgrywkach drugiej ligi. W zespole tym Anders występował przez pięć pełnych sezonów i dopiero w 1986 roku trafił do pierwszej ligi, kiedy to podpisał kontrakt z Örgryte IS. Tam z kolei spędził trzy lata, a największym sukcesem było zajęcie 4. miejsca w lidze w 1988 roku. Latem tamtego roku Anders wyjechał do Szwajcarii by występować w zespole BSC Young Boys. W klubie z Berna nie osiągnął większych sukcesów i zaliczył 27 spotkań (zdobył też 7 goli). W 1989 roku został piłkarzem US Cremonese, włoskiego pierwszoligowca, dla którego strzelił 3 gole, ale pod koniec sezonu przeżył spadek do Serie B.
W 1990 roku kariera Limpara nabrała tempa, gdy 6 sierpnia podpisał kontrakt z angielskim Arsenalem. Klub ten zapłacił za 26-letniego wówczas Szweda milion funtów. W lidze zadebiutował 25 sierpnia w wygranym 3:0 spotkaniu z Wimbledonem. W całym sezonie 1990/1991 zaliczył 11 trafień będąc jednym z czołowych strzelców „The Gunners” i przyczynił się do wywalczenia tytułu mistrza Anglii. Rok później z Arsenalem zakończył rozgrywki ligowe na 4. pozycji, a w sezonie 1992/1993 zdobył z nim Puchar Ligi Angielskiej (2:1 w finale z Sheffield Wednesday). W sezonie 1993/1994 Arsenal zdobył Puchar Zdobywców Pucharów, ale Anders miał w tym mniejszy udział – odszedł z londyńskiego klubu w trakcie sezonu. W Arsenalu wystąpił 96 razy i strzelił 17 goli.
Limpar był bliski przejścia do Manchesteru City, ale ostatecznie za 1,6 miliona funtów trafił do Evertonu. W jego barwach swój pierwszy mecz rozegrał 26 marca, a „The Toffies” przegrali 0:1 z Tottenhamem Hotspur. W 1995 roku dotarł z Evertonem do finału Pucharu Anglii, a w nim Everton wygrał 1:0 z Manchesterem United po golu Paula Rideouta (Anders zaliczył asystę). W sezonie 1996/1997 Limpar zaliczył tylko dwa spotkania w barwach klubu z Liverpoolu i w styczniu 1997 został sprzedany za 100 tysięcy funtów do grającego w Division One Birmingham City.
W połowie 1997 roku Limpar wrócił do Szwecji. Przez półtora roku występował w stołecznym AIK Fotboll, w 1998 roku zdobywając mistrzostwo Szwecji. Na początku 1999 roku wyjechał do Stanów Zjednoczonych i został zawodnikiem zespołu Major League Soccer, Colorado Rapids. Spędził tam dwa sezony bez większych sukcesów. W 2001 roku przeszedł do Djurgårdens IF, ale nie rozegrał żadnego spotkania i powrócił do swojego pierwotnego klubu, IF Brommapojkarna, z którym wywalczył awans do drugiej ligi. W 2002 roku zakończył piłkarską karierę w wieku 37 lat.
Kariera reprezentacyjna.
W reprezentacji Szwecji Limpar zadebiutował w 1987 roku. W 1990 roku został powołany przez selekcjonera Olle Nordina do kadry na mistrzostwa świata we Włoszech, na których wystąpił we dwóch grupowych meczach, przegranych po 1:2 z reprezentacją Brazylii i Szkocji.
W 1992 roku Limpar wystąpił na mistrzostwach Europy, których gospodarzem była Szwecja. Tam był podstawowym zawodnikiem zespołu. Zagrał w trzech grupowych meczach: z Francją (1:1), z Danią (1:0) oraz Anglią (2:1). W półfinale z Niemcami, wszedł na boisko w 60. minucie, ale nie zdołał zapobiec porażce 2:3, w efekcie czego Szwedzi wywalczyli brązowy medal. W 1994 roku Anders znalazł się w kadrze na mistrzostwa świata w USA, ale miał niewielki udział w zajęciu przez „Trzy Korony” 3. miejsca na świecie – zagrał tylko przez 11 minut meczu o 3. miejsce z Bułgarią (4:0). Karierę reprezentacyjną zakończył w 1996 roku. W kadrze narodowej wystąpił w 58 meczach i strzelił 6 goli.

</doc>
<doc id="1280038" url="https://pl.wikipedia.org/wiki?curid=1280038" title="MOS Technology VIC-II">
MOS Technology VIC-II

MOS Technology VIC-II ("skr." Video Interface Chip II) – układ scalony stworzony przez MOS Technology, odpowiedzialny za wyświetlanie obrazu i sygnały odświeżania pamięci DRAM w komputerach domowych Commodore 64 / 128. Dokładne oznaczenia to MOS 6569/8565/8566 (PAL) i 6567/8562/8564 (NTSC).
VIC-II obok układu SID stanowił główną przesłankę sukcesu rynkowego C-64. Początkowo projektowany był przez Ala Charpentiera i Charlesa Winterblea w MOS Technology jako następca poprzedniej wersji – MOS 6560 instalowanej w komputerze VIC-20. Konstruktorzy w swej pracy wzorowali się na ówczesnych konstrukcjach konkurencji. Pomysł dodania obsługi obiektów sprite zaczerpnięty został z konstrukcji Texas Instruments TI-99/4A oraz koprocesora graficznego TMS9918. Realizacja tejże funkcjonalności zajmuje około 3/4 powierzchni VIC-II. Część układu projektowana była za pomocą narzędzi Electronic Design Automation. Poprawność działania sprawdzano na układach testowych, zawierających wybrane elementy z całego projektu. Owa praktyka była łatwa do realizowania dzięki posiadaniu przez firmę MOS laboratorium B+R i miejsce wytwarzania półprzewodników w jednej lokalizacji. Praca nad VIC-II dobiegła końca w listopadzie 1981 r. w czasie, gdy Robert Yannes pracował nad układem SID.
Programowanie i sterowanie układem możliwe jest za pomocą 47 rejestrów. Pamięć adresową stanowi obszar z przedziału $D000-$D02E. Tak samo jak poprzednik, VIC-II umożliwia obsługę pióra świetlnego. Tryb tekstowy umożliwia wyświetlanie matrycy znaków w postaci 40 kolumn x 25 wierszy. Spośród 2 trybów graficznych pierwszy tzw. "hi-res" oferuje rozdzielczość 320x200 px z 2 kolorami, zaś drugi – "multi-color" udostępnia rozdzielczość 160x200 px z 2 bitami na pixel (4 kolorami). Sprzętowa paleta barw obejmuje 16 fabrycznie zdefiniowanych kolorów, jednak programowo ta liczba może być zwiększona do 128 kolorów (tzw. tryb z przeplotem). Obiekty sprite w trybie "multi-color" posiadają wielkość 12×21 px i zawierają 3 kolory, z których 2 są wspólne dla wszystkich obiektów, a 1 indywidualny. W tym trybie każdy piksel sprite'a zajmuje na ekranie 2 piksele w poziomie. Natomiast tryb "hi-res" udostępnia jednokolorowe (drugi kolor to przezroczystość) obiekty o matrycy 24x21 px.

</doc>
<doc id="1280039" url="https://pl.wikipedia.org/wiki?curid=1280039" title="Terytorium Luizjany">
Terytorium Luizjany

Terytorium Luizjany () − zorganizowane terytorium inkorporowane USA istniejące w latach 1805–1812.
26 marca 1804 roku Kongres Stanów Zjednoczonych przyjął regulacje tworzące na zakupionym terenie Luizjany Terytorium Orleanu i Dystrykt Luizjany. Na mocy tego aktu rozszerzono władzę organów Terytorium Indiany na Dystrykt Luizjany.
3 marca 1805 roku Kongres przekształcił Dystrykt Luizjany w Terytorium Luizjany, ustalono wejście tej regulacji w życie na 4 lipca. Władze Terytorium zorganizowano w sposób identyczny jak w Terytorium Indiany.
Terytorium Luizjany obejmowało całość ziem zakupionych od Francji, z wyjątkiem terenów na południe od równoleżnika 33°N. Taka sama linia rozgranicza obecnie stany Arkansas i Luizjana. Granice południowe i zachodnie z posiadłościami hiszpańskimi były nieokreślone aż do Traktatu Florydy z 1819 roku.
Terytorium Luizjany dzieliło się na Dystrykt St. Louis, Dystrykt St. Charles, Dystrykt Ste. Genevieve, Dystrykt Cape Girardeau i Dystrykt New Madrid. W 1806 roku z terenów zajmowanych przez Osedżów utworzono Dystrykt Arkansas.
4 lipca 1812 roku Kongres przekształcił w Terytorium Luizjany w Terytorium Missouri.

</doc>
<doc id="1280040" url="https://pl.wikipedia.org/wiki?curid=1280040" title="Luizjana (kolonia francuska)">
Luizjana (kolonia francuska)

Luizjana () – region geograficzny w Ameryce Północnej, obejmujący początkowo tereny na południe od Wielkich Jezior, w przybliżeniu zajmujący dorzecze Missisipi. Współcześnie jest to 1/3 obecnych Stanów Zjednoczonych. Zajmowany w całości lub częściowo przez stany Alabama, Arkansas, Dakota Północna, Dakota Południowa, Illinois, Indiana, Iowa, Kansas, Kentucky, części Kolorado, Minnesota, części Montany, Nowy Meksyk, Luizjana (Luizjana właściwa), Missisipi, Missouri, Nebraska, Ohio, Oklahoma, północny Teksas, Tennessee, Wisconsin, Wyoming, a także ziemie należące dziś do Kanady w prowincjach Manitoba, Saskatchewan i Alberta.
Historia.
Odkrywanie Luizjany przez Europejczyków rozpoczęło się w 1673, kiedy to granice Nowej Francji przesunęły się do Wielkich Jezior. Tego samego roku Louis Joliet wraz z jezuitą Jacquesem Marquettem zawędrowali nad jezioro Michigan, a następnie idąc w górę rzeki Fox dotarli do Missisipi, po czym żeglując z jej biegiem, osiągnęli rzekę Arkansas. W obawie przed Hiszpanami powrócili na północ. Dziesięć lat później całą drogę od Wielkich Jezior do Zatoki Meksykańskiej przebył Robert la Salle, który ogłosił te ziemie domeną francuską i nazwał je Luizjaną, na cześć króla Francji Ludwika XIV.
Pierwsze osiedle w Luizjanie zwane Biloxi powstało w 1699, w obecnym stanie Missisipi. W 1710 powstała kolonia Mobile u wybrzeży Zatoki Meksykańskiej, w dzisiejszym stanie Alabama. W 1718 kolonialny gubernator Jean Baptiste Le Moyne, zwany także „Ojcem Luizjany”, założył Nowy Orlean. Początkowo Luizjana była kolonią prywatną, lecz w 1732 została wzięta pod opiekę państwową i przekształcona w kolonię królewską.
Francuska Luizjana, choć teoretycznie obejmowała olbrzymi obszar pomiędzy Appalachami a Górami Skalistymi, w szczytowym swym rozwoju była zamieszkiwana przez nie więcej niż 30 tysięcy białych mieszkańców, a większość z nich zamieszkiwała jej południowe krańce. Nigdy też nie osiągnęła samowystarczalności ekonomicznej. Francuzi w Luizjanie zdołali nawiązać przyjazne stosunki z Indianami prowadząc z nimi intratny dla obu stron handel skórami. Obszary w dorzeczu rzeki Ohio miały ważne znaczenie strategiczne, skąd łatwo dało się prowadzić dywersję w koloniach brytyjskich, rozłożonych wzdłuż wschodniego wybrzeża. Teren ten był teatrem brytyjskiej wojny z Indianami i Francuzami w latach 1754–1760.
Francja utraciła Luizjanę wraz z Nową Francją na rzecz Wielkiej Brytanii, zgodnie z pokojem paryskim kończącym w 1763 wojnę siedmioletnią. Brytyjczycy zajęli część Luizjany na wschód od Missisipi tylko formalnie, bowiem przez całe dziesięciolecia ziemie te pozostawały terenami indiańskimi. Luizjana właściwa i tereny na zachód od Missisipi przypadły Hiszpanii jako rekompensata za Florydę. Hiszpanie nigdy nie zdołali skolonizować Luizjany i żywioł francuski ciągle był w niej dominujący.
Luizjana powróciła w ręce francuskie na krótko w 1800, na mocy traktatu z San Ildefonso. Napoleon Bonaparte przejął ją od Hiszpanii, w zamian za nigdy niedotrzymaną obietnicę oddania jej włoskiej Toskanii. Zanim jeszcze stała się ona formalnie francuską kolonią, Talleyrand zaproponował Stanom Zjednoczonym zakupienie całej Luizjany za około 15 mln dolarów. Ten tak zwany zakup Luizjany ("Louisiana Purchase") był największą w historii transakcją sprzedaży nieruchomości. 20 października Senat, a 20 grudnia 1803 Kongres ratyfikował podpisane 30 kwietnia 1803 porozumienie z Francją. Ostatecznie terytorium o powierzchni 2 144 476 km², stanowiące 23,3% dzisiejszej powierzchni Stanów Zjednoczonych, zakupiono za 23 213 568 dolarów amerykańskich (wraz z odsetkami). W rękach hiszpańskich pozostała jedynie zachodnia Floryda.

</doc>
<doc id="1280041" url="https://pl.wikipedia.org/wiki?curid=1280041" title="Slovenská strela">
Slovenská strela

M 290.0 – czechosłowacki wagon silnikowy, wybudowany w roku 1936. Jego oficjalna nazwa to Slovenská strela (pol. "Słowacka strzała") 
W zakładach Tatry w Kopřivnicy wybudowano dwa egzemplarze, które były używane na trasie szybkiego połączenia pomiędzy Pragą a Bratysławą w latach 30. XX w. Pokonywały tę trasę w 4 godziny i 28 minut. Prędkość konstrukcyjna wynosiła 130 km/h. Do prędkości 85 km/h przeniesienie napędu odbywało się za pomocą przekładni elektrycznej, powyżej zaś tej prędkości można było przełączyć mechaniczne sprzęgło, co dawało bezpośrednie przełożenie na koła. Egzemplarz M290.002 podczas jazdy próbnej osiągnął 148 km/h.
Każdy wagon składał się z dwóch klas z oddzieloną częścią dla palących i niepalących oraz bufetu. Pomalowany był na kolor wiśniowy, a z tyłu i z przodu znajdował się herb Czechosłowacji. Długość wynosiła 25 metrów, masa samego pojazdu 36 ton, natomiast z kompletem pasażerów 42,5 tony. Napędzany był dwoma silnikami Tatra o mocy 123 kW każdy. Do 130 km/h przyspieszał w około 3 minuty.
Stacją macierzystą była Bratysława. Regularne kursy pociągu trwały do 1939, kiedy po likwidacji Czechosłowacji oba składy przez kilka lat były nieużywane. Po II wojnie światowej używano wagon rzadko i nieregularnie. Wagon M 290.001 wycofano z użytku w 1953, natomiast M 290.002 około roku 1960. Pierwszy został zezłomowany, a drugi sprzedano do muzeum technicznego w Kopřivnicy, gdzie nadal można go oglądać. W 2010 został uznany za narodowy zabytek kultury ("Národní kulturní památka").
W latach 2018–2021 przeprowadzono remont kapitalny wagonu i wybudowano halę ekspozycyjną

</doc>
<doc id="1280045" url="https://pl.wikipedia.org/wiki?curid=1280045" title="Prawo Zipfa">
Prawo Zipfa

&lt;/math&gt;
 |dystrybuanta = formula_1
 |wartość_oczekiwana = formula_2
 |mediana = 
 |moda = formula_3
 |wariancja = 
 |skośność = 
 |kurtoza = 
 |entropia = formula_4
 |momenty = formula_5
 |char = formula_6
 |odkrywca = George Kingsley Zipf (1935, 1949)
Prawo Zipfa – prawo empiryczne głoszące, że wiele rodzajów danych tworzonych przez ludzi lub odnoszących się do ich zachowań cechuje charakterystyczny rozkład wartości, w którym dystrybucja częstotliwości występowania poszczególnych wartości jest odwrotnie proporcjonalna do ich rangi statystycznej.
Pod koniec XIX wieku francuski stenograf i leksykograf Jean-Baptiste Estoup, badając zasady stenografii, ustalił podstawowe zasady statystyczne dotyczące tekstu. Twierdzenia francuskiego badacza zweryfikował i uściślił amerykański lingwista George Kingsley Zipf.
Prawo Zipfa dla języków naturalnych.
Pierwotnie prawo to zostało sformułowane dla języków naturalnych, w których zaobserwowano, że gdy na podstawie ich korpusów językowych ustali się wykaz wyrazów ułożonych w malejącym porządku częstotliwości ich występowania, to ranga (numer porządkowy) wyrazu jest odwrotnie proporcjonalna do częstotliwości, zatem iloczyn częstotliwości i rangi powinien być wielkością stałą. Przykładowo: w korpusie Browna dla języka angielskiego w wersji amerykańskiej, najczęściej występujące słowo "the" stanowi aż 7% wszystkich słów, drugie w kolejności "of" stanowi 3,5%, trzecie "a" 1,75%, zaś pierwsze 135 słów składa się na 50% objętości całego korpusu.
Matematycznie można to wyrazić w formie równania:
gdzie formula_8 jest to ranga wyrazu w tekście lub grupie tekstów, a formula_9 częstotliwość jego występowania.
W odpowiednio obszernych korpusach językowych wartość stałej jest charakterystyczna dla danego języka, a prawo jest spełnione niemal doskonale dla pierwszych, najczęściej występujących 200-300 słów. W poszczególnych tekstach zależy ona natomiast od stylu i tematyki. Porównanie rozkładu Zipfa obliczonego dla korpusu języka z rozkładem dla danego tekstu pozwala na ocenę stylu autora i jego zrozumiałość przez przeciętnego czytelnika. Im bardziej rozkład dla analizowanego tekstu jest zgodny z rozkładem ogólnym dla języka, w którym go napisano, tym jest on bardziej zrozumiały dla większości osób posługujących się na co dzień tym językiem.
Inne przykłady działania prawa.
Podobne zależności są też obserwowane dla częstości występowania wyrażeń matematycznych w tekstach technicznych, częstości występowania wysokości nut w zapisach utworów muzycznych a nawet danych nie odnoszących się bezpośrednio do wytworów ludzi, ale związanych z ich aktywnością takich jak ranking wielkości miast, liczby osób zatrudnionych w przedsiębiorstwach, rozkładu wysokości dochodów osobistych, czy popularności stacji telewizyjnych.

</doc>
<doc id="1280048" url="https://pl.wikipedia.org/wiki?curid=1280048" title="Madalena">
Madalena

Madalena – miasto i gmina w Portugalii. Leży na Azorach, w zachodniej części wyspy Pico, której jest stolicą. Sąsiaduje na wschodzie z gminami São Roque do Pico i Lajes do Pico. Burmistrzem miasta jest Jorge Rodrigues z Partii Socjalistycznej. Sama miejscowość liczyła 2581 mieszkańców (2011 r.).

</doc>
<doc id="1280050" url="https://pl.wikipedia.org/wiki?curid=1280050" title="Brumbee">
Brumbee



</doc>
<doc id="1280053" url="https://pl.wikipedia.org/wiki?curid=1280053" title="Międzynarodowy Festiwal Folkloru">
Międzynarodowy Festiwal Folkloru

Międzynarodowy Festiwal Folkloru – impreza odbywająca się rokrocznie od 1994 roku jednocześnie na scenach w Brusach, Kościerzynie, Chojnicach, Wielu.
W ciągu tygodnia imprezy można zobaczyć zespoły zarówno z Kaszub, jak i z innych części świata, czasem tak egzotycznych jak Chiny, Indie, Meksyk, czy Fidżi.

</doc>
<doc id="1280054" url="https://pl.wikipedia.org/wiki?curid=1280054" title="Eustacjusz z Tesaloniki">
Eustacjusz z Tesaloniki

Eustacjusz z Tesaloniki (zw. także Eustathios Kataphloros, w polskojęzycznych opracowaniach również jako Eustathios i Eustatios, ur. ok. 1125, zm. 1193/8) – bizantyjski teolog, filolog, historyk, retor i epistolograf, od 1175 arcybiskup Tesaloniki.
Życie.
Pochodził z Konstantynopola. Otrzymał bardzo staranne wykształcenie. Wstąpił do klasztoru św. Florosa, a następnie był diakonem przy kościele Hagia Sophia. Jako diakon pełnił funkcję nauczyciela retoryki w szkole patriarchalnej. Następnie przez rok był arcybiskupem Miry, a od 1175 metropolitą Tessaloniki. Jako arcybiskup rozwinął działalność reformatorską, dążąc do odnowy życia duchowieństwa, w szczególności mnichów. Działalność ta przysporzyła mu wielu wrogów, został nawet na krótko odwołany ze stanowiska. W 1185 przeżył oblężenie i zdobycie Tessaloniki przez Normanów pod wodzą Wilhelma II, dostając się do niewoli. Wydarzeniom tym poświęcił po powrocie do Tessaloniki osobne dziełko historyczne. Zmarł między 1193 a 1198 - na część zmarłego jego przyjaciele i uczniowie arcybiskup Niketas Choniates i metropolita Neaj Patraj Eutymiusz napisali mowy pochwalne.
Dzieło.
Eustacjusz pisał w języku klasycznym, wolnym od ludowych naleciałości. Jego styl był jasny, wolny od retorycznej przesady i nadmiaru figur. Był pisarzem dbałym o historyczną wiarygodność podawanych informacji i o piękno wyrazu.
Historia.
Istotnym elementem spuścizny Eustacjusza są zawarte w rozmaitych tekstach informacje historyczne, dotyczące aktualnych wydarzeń politycznych, najważniejszych osób w państwie, obyczajów, itp., ale także poruszające problemy ówczesnej Tessaloniki, jej organizacji społecznej, struktur zarządu miejskiego czy bractw religijnych. Za bardzo cenną i wiarygodną relację naocznego świadka uznaje się dzieło "Historia tes haloseos Thessalonikés apo ton Normándon" ("Historia o zdobyciu Tessaloniki przez Normanów"). Tekst ten zachował się tylko w jednym rękopisie pochodzącym z XIII w. Wykorzystał ją w swojej "Historii" Niketas Choniates.
Teologia.
Wśród dzieł teologicznych Eustacjusza największe znaczenie mają "Epískepsis bíu monachikú" ("O życiu monastycznym") i listy. Pierwsze dzieło piętnuje przekupstwo, nieuctwo i bezmyślność mnichów oraz niszczenie klasztornych księgozbiorów. Listy, np. "List do Mnicha Słupnika" i "List o obłudzie" ("Perí hypokríseos") mają znaczenie przede wszystkim jako barwny dokument życia codziennego mnichów bizantyjskich. Ważnym pismem teologicznym Eusathiosa jest również komentarz do "Kanonu na Zielone Święta" Jana Damaszku. Eustathios jest także autorem wielu homilii, pism ascetycznych i enkomiów. Skomponował także kanon liturgiczny na część patrona Tesalii św. Demetriusza "Kanon ejs ton megalomártyra Demétrion" ("Na wielkiego męczennika Demetriosa"). Na tle skromnej literatury hagiograficznej epoki Komnenów wyróżniają się jego "Biografie św. Filoteosa Opsikianosa".
Filologia.
Eustacjusz należy obok Michała Psellosa i Focjusza do najwybitniejszych filologów bizantyjskich. Jego prace filologiczne wywarły znaczny wpływ na rozwój zainteresowań literaturą w wiekach następnych. "Parekbolàj ejs ten Homéru Iliáda" ("Komentarz do Iliady Homera") i "Parekbolàj ejs ten Homéru Odýssejan" to pisma monumentalnych rozmiarów. Do dziś zachowują one duże znaczenie jako źródło informacji o "Iliadzie" i "Odysei" - zwłaszcza dlatego, że opierają się one na wielu dawnych i częściowo zaginionych opracowaniach, jak słowniki Eliusza Dionizjusza, "Księga Suda", dzieła Pauzaniasza, "Etymologicum magnum", scholia do Homera, greckie pisma Swetoniusza, Herakleidesa z Miletu czy Arystofanesa z Bizancjum. Komentarze zaopatrzone są w przedmowy, wyjaśniają dzieje obu poematów, różnice między nimi i wpływ, jaki wywarły one na kulturę.
W latach 1170-1175 Eustacjusz opracował parafrazę geograficznego eposu Dionysiosa Periegetesa wraz ze scholiami. Cytował w nim wiele zaginionych dziś komentarzy do jego twórczości, np. pisma Ariana. Dużą wartość historyczną ma także komentarz do Pindara "Prologos ton Pindarikon parekbolon". Zachował się on jednak tylko częściowo - jako wstęp do poezji lirycznej, najobszerniejszy z czterech zachowanych życiorysów Pindara i fragment o igrzyskach olimpijskich.

</doc>
<doc id="1280061" url="https://pl.wikipedia.org/wiki?curid=1280061" title="The Arch (Hongkong)">
The Arch (Hongkong)

The Arch – wieżowiec w Hongkongu, w Chinach o wysokości 231 m. Budynek otwarto w 2005, liczy 65 kondygnacji.

</doc>
<doc id="1280063" url="https://pl.wikipedia.org/wiki?curid=1280063" title="Cosco Tower">
Cosco Tower

Cosco Tower – wieżowiec w Hongkongu, w Chinach o wysokości 228 m. Budynek otwarto w 1998, ma 52 kondygnacje.

</doc>
<doc id="1280065" url="https://pl.wikipedia.org/wiki?curid=1280065" title="Webmasterstwo">
Webmasterstwo



</doc>
<doc id="1280066" url="https://pl.wikipedia.org/wiki?curid=1280066" title="Webdesigner">
Webdesigner



</doc>
<doc id="1280067" url="https://pl.wikipedia.org/wiki?curid=1280067" title="Webdeveloper">
Webdeveloper



</doc>
<doc id="1280068" url="https://pl.wikipedia.org/wiki?curid=1280068" title="Webmaster">
Webmaster

Webmaster – projektant stron internetowych. Osoba zajmująca się projektowaniem, planowaniem, utrzymaniem, rozwojem, marketingiem i administracją stron internetowych oraz aplikacji w Internecie. Jest pierwszym punktem kontaktu w przypadku problemów technicznych, pytań lub sugestii dotyczących strony internetowej.
Termin do niedawna oznaczał jedną osobę zajmującą się projektowaniem, kodowaniem, szatą graficzną oraz aktualizacją witryny internetowej. Witrynę WWW webmaster wykonuje na zamówienie osoby (firmy), która chce zaistnieć w sieci internetowej. Może to być jednorazowe zlecenie i wtedy praca kończy się z chwilą zaakceptowania projektu przez zamawiającego oraz umieszczenia witryny na wskazanym serwerze. Usługa może mieć też charakter ciągły – wtedy webmaster aktualizuje i rozbudowuje stronę zgodnie z bieżącym zapotrzebowaniem zleceniodawcy. Webmaster może także tworzyć witryny na własne życzenie i według własnego projektu. Profesjonalnie przygotowana strona powinna być przygotowana w zgodzie ze standardami określonymi przez W3C.
Odkąd do budowy atrakcyjnie wyglądającej strony nie wystarcza już sama znajomość grafiki oraz HTML/DHTML, coraz częściej przygotowywaniem witryn internetowych zajmują się firmy zatrudniające kilka osób, z których każda specjalizuje się i odpowiada za część elementów witryny. Podział zadań jest zmienny i zależy od zainteresowań i umiejętności zatrudnionych. W firmach dodatkowo oferujących hosting i możliwość umieszczenia zamawianej strony na własnym serwerze, popularne jest rozróżnienie prac przy serwisie na te, których efekt jest wykonywany przez serwer (ang. "server-side") lub przez przeglądarkę użytkownika (ang. "client-side").
Najczęstsze specjalizacje to m.in.:

</doc>
<doc id="1280070" url="https://pl.wikipedia.org/wiki?curid=1280070" title="Hopewell Centre">
Hopewell Centre

Hopewell Centre – wieżowiec w Hongkongu, w Chinach, o wysokości 216 m. Budynek otwarto w 1980 roku, posiada 64 kondygnacje.

</doc>
<doc id="1280072" url="https://pl.wikipedia.org/wiki?curid=1280072" title="Grand Couloir">
Grand Couloir

Grand Couloir (także: Couloir du Goûter, potocznie: "Kuluar Rolling Stones", "Żleb Śmierci") – żleb, który trzeba przetrawersować wchodząc na Mont Blanc drogą normalną. Znajduje się on w zachodniej ścianie Aiguille du Goûter. Trawers żlebu znajduje się na odcinku pomiędzy schroniskiem Refuge de Tete Rousse (3167 m n.p.m.) a Refuge du Gouter (3815 m n.p.m.). 
Jego zła opinia bierze się z niebezpieczeństw powodowanych przez spadające z góry kamienie, bloki skalne, bryły lodowe i lawiny śnieżne. Najczęściej wytapiane są one z lodu przez słońce, bądź strącane przypadkowo przez wspinaczy znajdujących się na orograficznie lewym żebrze powyżej trawersu.
Trawers znajduje się na wysokości 3340 m n.p.m. Nachylenie ściany ma w tym miejscu 48 stopni. Długość trawersu wynosi około 50 metrów, w żlebie znajduje się stalowa lina, która ma na celu podniesienie bezpieczeństwa. Jest ona jednak powieszona zbyt wysoko i wielu wspinaczy rezygnuje z wpięcia się do niej. 
W trakcie pokonywania kuluaru zdarzało się wiele wypadków. Jest to potencjalnie jedno z najniebezpieczniejszych miejsc na drodze normalnej prowadzącej na Mont Blanc.
W lipcu 2015 z powodu bardzo dużej ilości spadających kamieni droga i schronisko Gouter zostały czasowo zamknięte. 

</doc>
<doc id="1280073" url="https://pl.wikipedia.org/wiki?curid=1280073" title="Leo Anton Karl de Ball">
Leo Anton Karl de Ball

Leo Anton Karl de Ball (ur. 23 listopada 1853 w Lobberich, zm. 12 grudnia 1916) – niemiecki astronom. 
Życiorys.
Studiował w Bonn i Berlinie, studia ukończył w 1877 roku, a dwa lata później zdał egzamin państwowy ("Lehramtsprüfung") z matematyki i fizyki. W 1878 podjął pracę w obserwatorium w Gocie jako asystent. W 1881 roku przeniósł się do obserwatorium w Bothkamp i tam w 1882 roku odkrył planetoidę (230) Athamantis. Od 1883 roku pracował w obserwatorium w Ougrée (obecnie część Seraing), gdzie prowadził badania z zakresu mechaniki nieba. Analizował m.in. masę Saturna i prowadził pomiary paralaks i badania gwiazd podwójnych. Gdy w 1891 roku ukończono budowę Królewskiego Obserwatorium w Uccle, dyrektor obserwatorium w Ougrée został mianowany dyrektorem tejże placówki i zabrał tam ze sobą de Balla. Jednak wkrótce potem de Ball został oddelegowany do Obserwatorium Kuffnera w Wiedniu i objął tam stanowisko dyrektora, które piastował aż do śmierci w 1916 roku.

</doc>
<doc id="1280075" url="https://pl.wikipedia.org/wiki?curid=1280075" title="Maximum The Hormone">
Maximum The Hormone



</doc>
<doc id="1280077" url="https://pl.wikipedia.org/wiki?curid=1280077" title="Banknoty polskie przed denominacją 1995">
Banknoty polskie przed denominacją 1995



</doc>
<doc id="1280081" url="https://pl.wikipedia.org/wiki?curid=1280081" title="Banknoty Polskiej Rzeczypospolitej Ludowej">
Banknoty Polskiej Rzeczypospolitej Ludowej



</doc>
<doc id="1280088" url="https://pl.wikipedia.org/wiki?curid=1280088" title="Mistrzostwa Europy w Koszykówce Mężczyzn 1997">
Mistrzostwa Europy w Koszykówce Mężczyzn 1997

XXX Mistrzostwa Europy w koszykówce mężczyzn 1997 - Hiszpania. Odbyły się w dniach 25 czerwca – 6 lipca 1997 roku.
Turniej zasadniczy.
16 zespoły zostały rozlosowane do czterech grup (po cztery zespoły w każdej), w których rozegrają mecze każdy z każdym. trzy najlepsze zespoły z każdej z grup awansują dalej.
Faza wstępna.
Grupa A.
Wyniki.
25 czerwca 1997
26 czerwca 1997
27 czerwca 1997
Grupa B.
Wyniki.
25 czerwca 1997
26 czerwca 1997
27 czerwca 1997
Grupa C.
Wyniki.
25 czerwca 1997
26 czerwca 1997
27 czerwca 1997
Grupa D.
Wyniki.
25 czerwca 1997
26 czerwca 1997
27 czerwca 1997
Druga faza grupowa.
Grupa E.
Wyniki.
29 czerwca 1997
30 czerwca 1997
1 lipca 1997
Grupa F.
Wyniki.
29 czerwca 1997
30 czerwca 1997
1 lipca 1997
Faza pucharowa.
Mecze o miejsce 13-16.
29 czerwca 1997
Mecze o miejsce 9-12.
4 lipca 1997
Ćwierćfinały.
4 lipca 1997
Mecze o miejsce 5-8.
5 lipca 1997
Półfinały.
5 lipca 1997
Mecze o miejsca.
Mecz o 15 miejsce.
30 czerwca 1997 
Mecz o 13 miejsce.
30 czerwca 1997 
Mecz o 11 miejsce.
5 lipca 1997 
Mecz o 9 miejsce.
5 lipca 1997 
Mecz o 7 miejsce.
6 lipca 1997 
Mecz o 5 miejsce.
6 lipca 1997 
Mecz o 3 miejsce.
6 lipca 1997 
Finał.
6 lipca 1997
ZWYCIĘZCA ME 1997
Jugosławia SIÓDMY TYTUŁ

</doc>
<doc id="1280089" url="https://pl.wikipedia.org/wiki?curid=1280089" title="Chór Mieszany Akademii Pedagogicznej im. KEN „Educatus”">
Chór Mieszany Akademii Pedagogicznej im. KEN „Educatus”

Chór mieszany „Educatus” – krakowski chór, którego członkami są studenci, absolwenci i pracownicy Uniwersytetu Pedagogicznego w Krakowie oraz innych krakowskich uczelni.

</doc>
<doc id="1280092" url="https://pl.wikipedia.org/wiki?curid=1280092" title="Banknoty polskie z lat 1948-1950">
Banknoty polskie z lat 1948-1950



</doc>
<doc id="1280093" url="https://pl.wikipedia.org/wiki?curid=1280093" title="Banknoty Narodowego Banku Polskiego (1948–1993)">
Banknoty Narodowego Banku Polskiego (1948–1993)

Banknoty Narodowego Banku Polskiego (1948–1993) – banknoty Narodowego Banku Polskiego denominowane w złotych,
Banknoty polskie w latach 1950–1978.
W sobotę 28 października 1950 r. została uchwalona przez zupełne zaskoczenie (odcięto telefony, zablokowano wyjścia w sejmie) ustawa wprowadzająca "nowego złotego", stanowiącego równowartość 0,222168 grama czystego złota, zatem zrównanego z rublem sowieckim. Znajdujące się w obiegu znaki pieniężne pozbawiono charakteru środków płatniczych już z dniem 29 października (niedziela) – był to ostatni dzień, kiedy można było płacić "„starymi złotymi”". Od poniedziałku 30 października, tylko do 8 listopada, stare pieniądze można było wymieniać w oddziałach NBP. Zaznaczono w uchwalonej ustawie, że:
W skrócie zasady reformy wyglądały następująco:
Mimo uchwalenia parytetu, deklarującego pokrycie nowych złotówek w złocie, nigdy nie wydano odpowiednich aktów prawnych.
Z dniem 30 października wprowadzono do obiegu monety (do 1 złotego) oraz banknoty wcześniej wydrukowanej i przechowywanej w tajemnicy emisji 1 lipca 1948. Wyższe nominały (10, 20, 50, 100 i 500 złotych) były drukowane za granicą, a 2 i 5 złotych w PWPW w Łodzi, jako uzupełnienie niższych nominałów będących w obiegu. W późniejszym czasie, po 1950 r., produkcję wszystkich nominałów przeniesiono do PWPW w Warszawie.
W pierwszej połowie lat 60. XX w. banknoty o nominałach: 2, 5 i 10 złotych wycofano z obiegu zastępując je monetami.
Dopiero w 1966 r. wprowadzono do obiegu banknot o nominale 1000 złotych z datą emisji 29 października 1965 w całkowicie zmienionej szacie graficznej.
Dla banknotów wyższych nominałów (od 20 złotych w górę), w języku potocznym pojawiło się wiele nazw:
Obiegowa emisja 1 lipca 1948.
Projektantem całej emisji był prof. Wacław Borowski.
Lista banknotów obiegowych.
Banknoty o nominałach 20, 50, 100 i 500 złotych były produkowane przez ponad 20 lat. W konsekwencji powstała pewna grupa odmian różniących się szczegółami jak np:
W XXI w. znane są również różne próby kolorystyczne projektów poszczególnych nominałów.
Obiegowa emisja 29 października 1965.
W końcu 1959 r. NBP ogłosił konkurs na projekt banknotu 1000-złotowego. Zwycięską okazała się praca profesorów Henryka Tomaszewskiego i Juliana Pałki z Mikołajem Kopernikiem na awersie. Banknot opracowany był do realizacji już na początku lat 60. XX w. – jego emisję przygotowano z datą 24 maja 1962 r. (awersrewers). Nie wprowadzono go jednak wtedy do obiegu, gdyż prezes NBP, A. Zebrowski, podpisany na emisji 1962 r., przestał być prezesem. W konsekwencji dokonano zmiany daty emisji na 29 października 1965 wraz z uaktualnieniem podpisów władz banku.
Banknot wprowadzono do obiegu w czerwcu 1966 r., w czasie obchodów Tysiąclecia Państwa Polskiego.
Pomimo zastosowania tradycyjnych metod druku, banknot daleko odbiegał od będących dotychczas w obiegu biletów, wnosząc nowatorstwo graniczące z awangardą. Był najbarwniejszym i najdroższym pod względem kosztów produkcji banknotem polskim do tamtego czasu.
Banknoty polskie w latach 1974–1996.
Liczne postulaty dotyczące unowocześnienia będących w obiegu banknotów emisji 1948 (zbyt duży format, nietrwałość, brak estetyki) doprowadziły do intensywnych prac NBP nad zmianą papierowych znaków pieniężnych. Na początku lat 70. powstała koncepcja, aby na nowych banknotach znalazły się wizerunki Polaków, którzy w historii odegrali wiodącą rolę. Zlecenie opracowania serii „Wielcy Polacy”, w ramach której ukazywały się banknoty z latami emisji 1974–1993, otrzymał Andrzej Heidrich.
Początkowo pierwszym banknotem miała być 500-złotówka z podobizną Marii Skłodowskiej-Curie. Taki banknot przygotowano do druku i do emisji – wykonano próbne odbitki z umieszczoną datą emisji 2 stycznia 1971 (rewers). Ówczesne władze państwowe uznały jednak za niewłaściwe, aby na pierwszym banknocie serii znajdował się wizerunek kobiety. Zastrzeżenia budziły również umieszczone na marginesie dolnym sygnatury projektanta i rytowników. Banknot z wizerunkiem Marii Skłodowskiej-Curie czekał aż 18 lat, aby wejść do obiegu, w zmienionej szacie graficznej, innej kolorystyce, a także i nominale – złotych.
NBP rozpoczął wprowadzanie nowych wzorów banknotów z serii „Wielcy Polacy” od 16 grudnia 1974 r. Wraz z pogarszającą się sytuacją gospodarczą i postępującą inflacją sukcesywnie wprowadzano nowe, coraz większe nominały. Po wprowadzeniu stanu wojennego w ramach emisji z 1982 r. wprowadzono banknoty 10 i 20 złotowe zastępujące bilon.
Ostatnim banknotem PRL-u było odbiegające tematycznie od serii „Wielcy Polacy” złotych z panoramą Warszawy. Banknot ten, wyemitowany z datą 1 grudnia 1989, ze względu na brak zabezpieczeń był bardzo krótko w obiegu.
27 grudnia 1989 ustawą Sejmu PRL nastąpiła zmiana nazwy państwa na Rzeczpospolita Polska, co z pewnym opóźnieniem wpłynęło na emitowane znaki pieniężne. Wprowadzony do obiegu 26 lutego 1990 r. banknot o nominale złotych miał umieszczoną na sobie już nieaktualną nazwę państwa – Polska Rzeczpospolita Ludowa. Także następne nominały:
nie były banknotami w pełni spójnymi z aktualną epoką historyczną, gdyż znak wodny miał jeszcze postać godła PRL.
Wszystkie banknoty poza jednym miały jednakowe wymiary – 138×63 mm. Wyjątek stanowił nominał 200 000 złotych – 135×64 mm.
Po wycofaniu z obiegu banknoty emitowane w latach 1974–1993 można było wymieniać w kasach Narodowego Banku Polskiego do 31 grudnia 2010 r., po czym utraciły swoją ważność.

</doc>
<doc id="1280094" url="https://pl.wikipedia.org/wiki?curid=1280094" title="Danusia">
Danusia

Danusia – baton czekoladowy z grylażem, którym jest półpłynna masa czekoladowo-orzechowa o alkoholowym posmaku, produkowany przez przedsiębiorstwo Wawel.
Producent tego wyrobu podawał, że tradycja jego produkcji sięga początków lat 20. XX wieku, kiedy ówczesny właściciel fabryki Adam Piasecki zakochał się w swojej pracownicy o imieniu Danuta. To dla niej miał wymyślić recepturę batonika, produkt jej imieniem i umieścić jej podobiznę na opakowaniu.

</doc>
<doc id="1280096" url="https://pl.wikipedia.org/wiki?curid=1280096" title="Banknoty polskie w latach 1944 - 1996">
Banknoty polskie w latach 1944 - 1996



</doc>
<doc id="1280099" url="https://pl.wikipedia.org/wiki?curid=1280099" title="Henryk Mądrawski">
Henryk Mądrawski

Henryk Mądrawski (ur. 16 kwietnia 1933 w Osusznicy koło Chojnic, zm. 18 lutego 2009 w Gdańsku) – polski malarz i grafik.
Życiorys.
Studiował w Państwowej Wyższej Szkole Sztuk Plastycznych w Gdańsku (obecnie: Akademia Sztuk Pięknych w Gdańsku) w latach 1959-1965; początkowo pod kierunkiem prof. Piotra Potworowskiego, później prof. Stanisława Borysowskiego.
Malował głównie kompozycje figuratywne, akty, rzadziej pejzaże; w swych pracach podejmował niekiedy tematy morza i wybrzeża. Brał udział w wystawach okręgowych i ogólnopolskich od 1965 roku, a od 1968 r. w zagranicznych. Jego prace znajdują się w polskich muzeach i zbiorach prywatnych w kraju i za granicą m.in. w Montrealu, Algierze, Sydney, Nowym Jorku, Paryżu, Malmö i Caracas.

</doc>
<doc id="1280101" url="https://pl.wikipedia.org/wiki?curid=1280101" title="Chorągiew husarska królewska">
Chorągiew husarska królewska



</doc>
<doc id="1280103" url="https://pl.wikipedia.org/wiki?curid=1280103" title="Artakses III">
Artakses III

Artakses III, Artaszes III (orm:Արտաշես Երրորդ) – król Armenii w latach 18 n.e. – 35 n.e. Syn króla Pontu Polemona I Pytodorosa.
Po wygaśnięciu dynastii Artaksydów Rzym toczył nieustanne wojny z Partią o dominację nad Armenią. Mocarstwa nie mogły ostatecznie utwierdzić swojego panowania nad tym krajem, dlatego w tym okresie kolejni królowie armeńscy są z nadania cesarza rzymskiego albo króla partyjskiego. Arsakes III został wprowadzony na tron przez Germanika, następnie wyparty z Armenii przez Arsakesa, syna króla Artabanusa II.

</doc>
<doc id="1280105" url="https://pl.wikipedia.org/wiki?curid=1280105" title="First Ladies National Historic Site">
First Ladies National Historic Site

First Ladies National Historic Site – historyczny obszar chroniony w Canton w amerykańskim stanie Ohio.
Muzeum ma na celu upamiętnienie pierwszych dam Stanów Zjednoczonych. Znajduje się w dwóch budynkach, z których jeden był domem pierwszej damy Idy McKinley. Muzeum zostało ustanowione w 2000 roku, a znajduje się pod zarządem National Park Service.

</doc>
<doc id="1280107" url="https://pl.wikipedia.org/wiki?curid=1280107" title="Ujemny rozkład dwumianowy">
Ujemny rozkład dwumianowy



</doc>
<doc id="1280108" url="https://pl.wikipedia.org/wiki?curid=1280108" title="Rozkład ujemny dwumianowy">
Rozkład ujemny dwumianowy



</doc>
<doc id="1280109" url="https://pl.wikipedia.org/wiki?curid=1280109" title="Rozkład dwumianowy ujemny">
Rozkład dwumianowy ujemny



</doc>
<doc id="1280112" url="https://pl.wikipedia.org/wiki?curid=1280112" title="Bratkówka (gmina)">
Bratkówka (gmina)

Bratkówka (do 1939 "Odrzykoń"; od 1976 "Wojaszówka") – dawna gmina wiejska istniejąca w latach 1939-1954 i 1973–1976 w woj. lwowskim/rzeszowskim/krośnieńskim (dzisiejsze woj. podkarpackie). Siedzibą władz gminy była Bratkówka.
Gminę Bratkówka utworzono 1 października 1939 roku w województwie lwowskim, w powiecie krośnieńskim z obszaru zniesionej gminy Odrzykoń.
Po wojnie gmina Bratkówka weszła w skład woj. rzeszowskiego (nadal w powiecie krośnieńskim). Według stanu z dnia 1 lipca 1952 roku gmina składała się z 10 gromad: Bajdy, Bratkówka, Łączki Jagiellońskie, Łęki Strzyżowskie, Odrzykoń, Pietrusza Wola, Rzepnik, Ustrobna, Wojaszówka i Wojkówka. Gmina Bratkówka została zniesiona 29 września 1954 roku wraz z reformą wprowadzającą gromady w miejsce gmin.
Gminę reaktywowano w dniu 1 stycznia 1973 roku w woj. rzeszowskim, w powiecie krośnieńskim. 1 czerwca 1975 roku gmina znalazła się w nowo utworzonym woj. krośnieńskim. 2 lipca 1976 roku siedzibę gminnych organów władzy i administracji państwowej przeniesiono z Bratkówki do Wojaszówki, a gminę przemianowano na "gmina Wojaszówka".

</doc>
<doc id="1280115" url="https://pl.wikipedia.org/wiki?curid=1280115" title="Mitrydates z Armenii">
Mitrydates z Armenii

Mitrydates z Armenii – król Armenii w latach 35–37 i 42–51 n.e. pod protektoratem Cesarstwa rzymskiego, brat króla Iberii Parsmana z dynastii Parnawazydów.
Został zdjęty z tronu i uwięziony z rozkazu cesarza Kaliguli.

</doc>
<doc id="1280117" url="https://pl.wikipedia.org/wiki?curid=1280117" title="Zamek w Mosznej">
Zamek w Mosznej



</doc>
<doc id="1280120" url="https://pl.wikipedia.org/wiki?curid=1280120" title="Eustathios z Tesaloniki">
Eustathios z Tesaloniki



</doc>
<doc id="1280124" url="https://pl.wikipedia.org/wiki?curid=1280124" title="Eustathios z Thessaloniki">
Eustathios z Thessaloniki



</doc>
<doc id="1280125" url="https://pl.wikipedia.org/wiki?curid=1280125" title="Desmoplastyczny niemowlęcy gwiaździak mózgu">
Desmoplastyczny niemowlęcy gwiaździak mózgu



</doc>
<doc id="1280126" url="https://pl.wikipedia.org/wiki?curid=1280126" title="Slovenska strela">
Slovenska strela



</doc>
<doc id="1280128" url="https://pl.wikipedia.org/wiki?curid=1280128" title="Leon Bochenek">
Leon Bochenek

Leon Bochenek (ur. 16 kwietnia 1801 w Krakowie, zm. 20 lipca 1886 tamże) – bankier krakowski, kupiec oraz powstaniec listopadowy. Ojciec Mieczysława Bochenka.
Podczas powstania listopadowego w latach 1830–1831 organizował przemyt broni dla powstańców. W czasie Wiosny Ludów w 1848 roku był także członkiem krakowskiego Komitetu Narodowego. W tym samym roku został wybrany na radnego Krakowa.

</doc>
<doc id="1280129" url="https://pl.wikipedia.org/wiki?curid=1280129" title="Donald Peterson">
Donald Peterson

Donald Herod Peterson (ur. 22 października 1933 w Winona w stanie Missisipi, zm. 27 maja 2018 w Webster w stanie Teksas) – amerykański astronauta, pilot wojskowy, inżynier, pułkownik United States Air Force.
Wykształcenie oraz służba wojskowa.
Szkołę średnią ("Winona City High School") ukończył w swoim rodzinnym mieście – Winona.
Jako pilot wylatał ponad 5300 godzin, w tym 5000 na samolotach z napędem odrzutowym.
Późniejsza praca.
Po opuszczeniu NASA został prezesem firmy konsultingowej Aerospace Operations Consultants, Inc.

</doc>
<doc id="1280131" url="https://pl.wikipedia.org/wiki?curid=1280131" title="Chorągiew husarska koronna Adama Działyńskiego">
Chorągiew husarska koronna Adama Działyńskiego

Chorągiew husarska koronna Adama Działyńskiego – chorągiew husarska koronna połowy XVII wieku, okresu wojen ze Szwedami i Moskwą, licząca sobie w II kwartale 1656- 44 konie.
Rotmistrzem tej chorągwi był Adam Działyński herbu Ogończyk, natomiast porucznikiem Aleksander Polanowski.
Żołnierze chorągwi Działyńskiego brali udział w kampanii cudnowskiej przeciw siłom kozacko-moskiewskim. Walczyli w bitwach pod Lubarem i Słobodyszczami.

</doc>
<doc id="1280132" url="https://pl.wikipedia.org/wiki?curid=1280132" title="Dibenzylidenoaceton">
Dibenzylidenoaceton

Dibenzylidenoaceton, lub dibenzalaceton (w skrócie dba) – organiczny związek chemiczny z grupy ketonów. Jako ciało stałe ma kolor jasnożółty i jest rozpuszczalny w etanolu, ale nie w wodzie. Dibenzalaceton wykorzystywany jest jako składnik środków do opalania, jest również ligandem w związkach metaloorganicznych.
Otrzymywanie.
Dibenzylidenoaceton można otrzymać poprzez kondensację aldolową benzaldehydu z acetonem, z udziałem wodorotlenku sodu i mieszaniny wody z etanolem. W ten sposób powstaje izomer trans-trans.
Poniżej przedstawiona jest reakcja syntezy z zastosowaniem ww. składników.
Zapis reakcji:
2 Ph-CHO + CH3COCH3 → Ph-CH=CH-CO-CH=CH-Ph + 2 H2O
Po wysuszeniu na bibule, temperatura topnienia surowego dibenzalacetonu będzie wynosiła 105-107 °C. Po krystalizacji z użyciem gorącego octanu etylu, temperatura topnienia czystego związku wyniesie 112 °C.

</doc>
<doc id="1280133" url="https://pl.wikipedia.org/wiki?curid=1280133" title="Trwała struktura danych">
Trwała struktura danych

Trwała struktura danych albo czysto funkcyjna struktura danych – struktura danych, która zawsze zachowuje swoje poprzednie wersje, kiedy są modyfikowane. Takie struktury danych są w efekcie niezmienne, jako że operacje na nich nie powodują zmiany samej struktury, lecz powodują powstanie nowej, uaktualnionej jej wersji. Trwała struktura danych "nie jest" strukturą danych składowaną na trwałym nośniku danych, takim jak dysk; jest to inne i niepowiązane znaczenie słowa "trwały".
Struktura danych jest częściowo trwała, jeśli wszystkie jej wersje mogą być odczytane, ale tylko najnowsza wersja może być modyfikowana.
Struktura danych jest całkowicie trwała, jeśli wszystkie jej wersje mogą być odczytane i modyfikowane.
Struktura danych jest zbieżnie trwała (), jeśli istnieje operacja mieszania lub scalania, które mogą stworzyć nową wersję na podstawie dwóch poprzednich wersji.
Struktury, które nie są trwałe, są ulotne.
Te typy struktur danych są szczególnie częste w programowaniu logicznym i funkcyjnym. W programowaniu czysto funkcyjnym wszystkie dane są niezmienne i przez to struktury danych stają się automatycznie całkowicie trwałe. Trwałe struktury danych mogą być także tworzone przez aktualizację danych "w miejscu", przez co mogą one być szybsze lub zajmować mniej miejsca niż ich czysto funkcyjne odpowiedniki.
Trwałość może być osiągana przez proste kopiowanie, ale jest to nieefektywne czasowo i zajmuje za dużo miejsca, ponieważ większość operacji wykonuje tylko drobne zmiany w tych strukturach danych. Lepszym sposobem jest wykorzystanie podobieństwa pomiędzy nowymi i starymi wersjami do współdzielenia struktur pomiędzy nimi, np. użycie tego samego poddrzewa w strukturach drzewa. Ponieważ przy takim postępowaniu szybko dochodzimy do sytuacji, że istnieją liczne starsze wersje i jest wtedy konieczne określenie, które części wspólnej struktury są współdzielone przez te wersje, więc pożądane jest istnienie w środowisku zarządzania pamięcią typu garbage collection. Wtedy można łatwo pozbyć się starszych, niepotrzebnych wersji.
Być może najprostszą trwałą strukturą danych jest lista jednokierunkowa, w którym każdy obiekt (ogniwo tej listy) posiada wskaźnik do następnego obiektu listy. Jest to struktura trwała, ponieważ możemy wziąć "ogon" listy, tzn. ostatnie "k" obiektów i dodawać nowe obiekty na przodzie tego ogona. Wtedy ten ogon nie będzie powielony; będzie współdzielony pomiędzy starą i nową listą. Dopóki zawartość ogona pozostanie niezmienna, to współdzielenie będzie niewidoczne dla programu.
Wiele często używanych struktur danych bazujących na wskaźnikach, takich jak drzewa czerwono-czarne i kolejki, mogą być łatwo zmienionych na wersje trwałe. Na przykład, odpowiednikiem tablicy może być VLista, struktura danych stworzona w 2002 przez Phila Bagwella.

</doc>
<doc id="1280137" url="https://pl.wikipedia.org/wiki?curid=1280137" title="Obwodowy niedojrzały guz neuroektodermalny">
Obwodowy niedojrzały guz neuroektodermalny



</doc>
<doc id="1280142" url="https://pl.wikipedia.org/wiki?curid=1280142" title="Lista najbogatszych ludzi świata Forbes">
Lista najbogatszych ludzi świata Forbes



</doc>
<doc id="1280144" url="https://pl.wikipedia.org/wiki?curid=1280144" title="Nica">
Nica

Nica (ros. Ница) – rzeka w azjatyckiej części Rosji, prawy dopływ Tury. Płynie po Nizinie Zachodniosyberyjskiej, przez terytorium obwodu swierdłowskiego. Powstaje przez połączenie rzek Nejwa i Rież.
Długość rzeki – 262 km, wraz z Nejwą – 556 km. Powierzchnia zlewni 22 300 km². Średni przepływ na 165 km od ujścia, w okolicach miasta Irbit – 42,5 m³/s. Zasilanie w przeważającej części śniegowe. Skuta lodem od początku października do końca kwietnia. Żeglowna.

</doc>
<doc id="1280147" url="https://pl.wikipedia.org/wiki?curid=1280147" title="Powstanie tybetańskie 1959">
Powstanie tybetańskie 1959

Powstanie tybetańskie 1959 – rozpoczęte 10 marca 1959, kiedy w Lhasie, stolicy Tybetu (który od 1951 był pod kontrolą Chin Ludowych) wybuchła antychińska i antykomunistyczna rewolta.
Rocznice powstania są traktowane przez niepodległościowe środowiska tybetańskie jako Dzień Powstania Tybetańskiego (lub Dzień Tybetańskiego Powstania Narodowego).
Historia.
W późnych latach pięćdziesiątych w Lhasie stopniowo narastała liczba przeciwników obecności Chin w Tybecie. W 1956 wybuchły zbrojne rewolty w prowincjach Kham i Amdo, które przyczyniły się do rozmieszczenia dodatkowych chińskich sił zbrojnych na wschodzie Tybetu. Wkrótce chiński rząd rozpoczął działania skierowane przeciw tybetańskim wioskom i klasztorom, mające na celu ukaranie buntowników.
1 marca 1959 dalajlama otrzymał niespodziewane zaproszenie na „spektakl teatralny i herbatę” do sztabu chińskiej armii znajdującego się poza Lhasą. Dalajlama, który był w trakcie odbywania specjalnych nauk, przełożył datę spektaklu na 10 marca. 9 marca główny dowódca osobistej ochrony dalajlamy został odwiedzony przez chińskich oficerów. Nalegali oni, by dalajlama udał się ze swojej siedziby do sztabu wojskowego bez osobistej zbrojnej eskorty oraz bez tradycyjnej ceremonii i towarzyszącej mu procesji.
Wieść o zaproszeniu szybko rozeszła się wśród miejscowych Tybetańczyków budząc strach przed możliwością uprowadzenia ich przywódcy. 10 marca około 300 tys. Tybetańczyków otoczyło pałac dalajlamy, by zapobiec jego pojmaniu. To wydarzenie jest uważane za początek powstania w Lhasie, mimo tego, że chińskie wojska walczyły z partyzantką już od grudnia poprzedniego roku.
12 marca na ulicach Lhasy pojawiły się duże grupy protestujących, którzy deklarowali niepodległość Tybetu. Na ulicach wzniesione zostały barykady, a chińskie i tybetańskie siły zbrojne rozpoczęły fortyfikację pozycji wewnątrz i wokół Lhasy. Wystosowane zostały prośby o wspomaganie uzbrojonych rebelii poza miastem oraz podjęty został apel do konsula indyjskiego z prośbą o wsparcie.
Chińskie i tybetańskie oddziały kontynuowały rozmieszczanie swoich wojsk przez następne kilka dni. Chińska artyleria objęła swym zasięgiem letni pałac dalajlamy – Norbulingka. 15 marca przygotowania do ewakuacji dalajlamy z miasta nabrały tempa – tybetańskie oddziały zabezpieczały drogę ucieczki z Lhasy. 17 marca dwa pociski artyleryjskie spadły obok pałacu dalajlamy, przesądzając jego decyzję o emigracji.
Otwarte walki rozpoczęły się 19 marca, m.in. ostrzelane zostały Norbulingka i ważne klasztory Lhasy. Walki trwały tylko około dwóch dni, kończąc się dużymi stratami wśród Tybetańczyków.
Wsparcie Stanów Zjednoczonych.
Stany Zjednoczone finansowały trening i uzbrojenie dla tybetańskich partyzantów, wspomagając ich w roku powstania i przez następne kilka lat. W latach 1959–1964 tybetańscy partyzanci byli potajemnie szkoleni w Obozie Hale przez CIA.
Tybetański projekt nosił kryptonim ST Circus i był podobny do operacji CIA polegającej na trenowaniu kubańskich dysydentów, która później przerodziła się w inwazję w Zatoce Świń. W sumie w obozie Hale zostało wytrenowanych 259 Tybetańczyków. Część z nich została wysłana z powrotem do Tybetu, aby przyłączyć się do lokalnych grup oporu (większość z nich zginęła), inni zostali wysłani w różne części Tybetu w celu zbierania informacji, a jeszcze inni brali udział w przygotowywaniu ufundowanego przez CIA tybetańskiego ruchu oporu, który działał w okolicach Mustangu, w północnym Nepalu (1959-1974).
Po zakończeniu powstania.
Według szacunków Tybetańskiego Rządu na Uchodźstwie, blisko 86 tys. Tybetańczyków zginęło w trakcie walk związanych z powstaniem w 1959. Chińska Republika Ludowa kwestionuje te doniesienia. Narbulingka została zbombardowana przez blisko 800 pocisków, które zabiły nieznaną oficjalnie liczbę Tybetańczyków przebywających w pałacu i w okolicach niego. Trzy główne klasztory Lhasy – Sera, Ganden i Drepung zostały poważnie uszkodzone podczas ostrzału. Uszkodzenia klasztorów Sera i Drepung były tak duże, że ich naprawa nie była możliwa. Członkowie osobistej ochrony dalajlamy, którzy pozostali w Lhasie zostali rozbrojeni i publicznie straceni. Podobny los spotkał tych Tybetańczyków, którzy mieli w domach jakąkolwiek broń. Tysiące tybetańskich mnichów zostało straconych lub aresztowanych, a klasztory i świątynie wokół miasta zostały ograbione i zniszczone.

</doc>
<doc id="1280148" url="https://pl.wikipedia.org/wiki?curid=1280148" title="Wyściółczak zarodkowy">
Wyściółczak zarodkowy

Wyściółczak zarodkowy (łac. "ependymoblastoma", ang. ependymoblastoma) – bardzo rzadki nowotworowy guz mózgu pochodzenia zarodkowego, należący do guzów drobnookrągłokomórkowych. Jest guzem o wysokiej złośliwości (IV° według WHO). 

</doc>
<doc id="1280150" url="https://pl.wikipedia.org/wiki?curid=1280150" title="Ependymoblastoma">
Ependymoblastoma



</doc>
<doc id="1280158" url="https://pl.wikipedia.org/wiki?curid=1280158" title="Dywizja Jerzego Sebastiana Lubomirskiego">
Dywizja Jerzego Sebastiana Lubomirskiego

Dywizja Jerzego Sebastiana Lubomirskiego - jednostka organizacyjna wojsk koronnych w połowie XVII wieku.
Dowodził nią hetman polny koronny Jerzy Sebastian Lubomirski.
Była jedną z dwóch dywizji koronnych podczas bitwy pod Cudnowem jesienią 1660 r. (drugą z nich dowodził hetman wielki koronny Stanisław Rewera Potocki).
Skład podczas bitwy pod Cudnowem 1660.
Dywizja miała na swoim stanie działa.

</doc>
<doc id="1280159" url="https://pl.wikipedia.org/wiki?curid=1280159" title="Niszczyciele rakietowe projektu 1155">
Niszczyciele rakietowe projektu 1155

Niszczyciele rakietowe projektu 1155 – radzieckie niszczyciele rakietowe przeznaczone do zwalczania okrętów podwodnych. Pierwszy niszczyciel tego typu wszedł do służby w roku 1980. Projekt miał nazwę kodową "Friegat", a nieoficjalnie określane są jako typ "Udałoj" od nazwy pierwszego okrętu, natomiast w kodzie NATO noszą oznaczenie typ "Udaloy I". W połowie lat 80 XX wieku rozpoczęły się prace nad wielozadaniową wersją okrętów, oznaczonych jako "projekt 1155.1", znany na Zachodzie jako typ "Udaloy II". Zbudowano 12 jednostek "projektu 1155" i 1 jednostkę ulepszonego "projektu 1155.1". 
Historia.
W 60 XX wieku w ZSRR, wraz z rozwojem techniki rakietowej i dużą masą nowych systemów uzbrojenia i wyposażenia, podjęto decyzję o rezygnacji z budowy jednostek uniwersalnych na rzecz okrętów wyspecjalizowanych w wykonywaniu konkretnych operacji. W wyniku wprowadzenia w życie tej koncepcji powstały w latach 70. dwa typy okrętów zbliżonej wielkości: niszczyciele rakietowe "projektu 956" przeznaczone do zwalczania celów powietrznych i nawodnych i jednostki "projektu 1155" przeznaczone do zwalczania okrętów podwodnych, klasyfikowane oficjalnie nie jako niszczyciele, ale duże okręty przeciwpodwodne (BPK – "bolszyj protiwołodocznyj korabl").
Okręty projektu 1155 (nazwa kodowa "Friegat") początkowo, według założeń z lat 1972–73, miały być następcami dozorowców (fregat) projektu 1135, o wyporności standardowej ograniczonej do 4000 ton. Celem było zwiększenie ich możliwości przez wprowadzenie śmigłowca pokładowego i ulepszonych stacji hydrolokacyjnych. W toku projektowania jednak okręty znacznie powiększono, głównie z powodu chęci zainstalowania stacji hydrolokacyjnej o dużym zasięgu, i wyporność wzrosła do prawie 7000 ton. Umożliwiło to także zastosowanie nowego, zajmującego więcej miejsca systemu pocisków przeciwlotniczych Kinżał i po raz pierwszy w ZSRR na okrętach tej wielkości, dwóch śmigłowców pokładowych. Pociągnęło to za sobą budowę nowej większej pochylni w stoczni Jantar w Kaliningradzie, wybranej na producenta okrętów. W efekcie nowe okręty stały się w istocie następcami krążowników projektu 1134B, także klasyfikowanych jako duże okręty przeciwpodwodne (BPK), od których mają większe możliwości zwalczania okrętów podwodnych, a jedynie system przeciwlotniczy o mniejszym zasięgu, chociaż nowocześniejszy. Na zachodzie powszechnie okręty projektu 1155 uznawane są za niszczyciele, niemniej w części literatury określane są jako krążowniki.
Z 12 znajdujących się w służbie jednostek projektu 1155, w 2016 roku w służbie pozostawało 8.
Wersja rozwojowa.
Po wprowadzeniu do służby pierwszych jednostek projektu 1155 rozpoczęto prace nad uczynieniem projektu bardziej uniwersalnym i przystosowaniem do zwalczania celów nawodnych i powietrznych, instalując część systemów z niszczycieli proj. 956. Nowe okręty projektu 1155.1 miały być przeciwwagą dla najnowszych amerykańskich niszczycieli rakietowych typu "Arleigh Burke". Przed 1991 rozpoczęto budowę jedynie 2 jednostek tego typu, z czego ukończono jedną. Budowę okrętu "Admirał Czabanienko" rozpoczęto w 1989. Wodowanie miało miejsce w 1992, wejście do służby w Rosyjskiej Marynarce Wojennej nastąpiło w styczniu 1999. Drugi znajdujący się w budowie złomowano, a z budowy trzeciej jednostki zrezygnowano. 

</doc>
<doc id="1280163" url="https://pl.wikipedia.org/wiki?curid=1280163" title="Oath of a Warrior">
Oath of a Warrior

Oath of a Warrior - jest to drugi długogrający album muzyczny grupy Black Messiah. Na tym albumie znajduje się muzyka z gatunku viking metal.

</doc>
<doc id="1280164" url="https://pl.wikipedia.org/wiki?curid=1280164" title="Glinik Mariampolski (gmina)">
Glinik Mariampolski (gmina)

Glinik Mariampolski (1934–36 "Glinik Marjampolski"; od 1973 "Gorlice") – dawna gmina wiejska istniejąca w latach 1934-1954 w woj. krakowskim i rzeszowskim (dzisiejsze woj. małopolskie). Siedzibą władz gminy był Glinik Mariampolski (obecnie dzielnica Gorlic).
Gmina zbiorowa "Glinik Marjampolski" została utworzona 1 sierpnia 1934 roku w powiecie gorlickim w woj. krakowskim z dotychczasowych jednostkowych gmin wiejskich: Bystra, Glinik Marjampolski, Kobylanka, Ropica Polska, Sokół, Stróżówka i Zagórzany.
Po wojnie gmina Glinik Mariampolski (wraz z całym powiatem gorlickim) weszła w skład nowo utworzonego woj. rzeszowskiego. Według stanu z dnia 1 lipca 1952 roku gmina składała się z 7 gromad: Bystra, Glinik Mariampolski, Kobylanka, Ropica Dolna, Sokół, Stróżówka i Zagórzany.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin, utworzono natomiast jej terytorialny odpowiednik, gminę Gorlice.

</doc>
<doc id="1280165" url="https://pl.wikipedia.org/wiki?curid=1280165" title="Heinrich Isaac">
Heinrich Isaac

Heinrich Isaac, znany jako Arrigo il Tedesco, także Ysaac, Ysaak, Henricus, Arrigo d'Ugo (ur. między 1450 a 1455 we Flandrii lub Brabancji, zm. 26 marca 1517 we Florencji) – flamandzki kompozytor epoki renesansu. Znany z ogromnego wpływu na rozwój muzyki w Niemczech.
Pochodził z Flandrii (urodził się prawdopodobnie w Brabancji), lecz większość życia spędził w Italii. Służył m.in. na dworze Medyceuszów we Florencji i w katedrze Santa Maria del Fiore pracując dla Wawrzyńca Wspaniałego. Od 3 kwietnia 1497 roku do śmierci był pierwszym kompozytorem na dworze cesarza Maksymiliana I w Wiedniu.
Był kompozytorem bardzo płodnym. Porównując Isaaca do Josquina, książę Ferrary powiedział „lepiej radzi sobie z kolegami i szybciej pisze nowe utwory”. Heinrich Isaac pozostawił po sobie m.in. około 50 cyklów ordinarium i prawie 100 cyklów propriów.

</doc>
<doc id="1280166" url="https://pl.wikipedia.org/wiki?curid=1280166" title="Jałowiecka Palenica">
Jałowiecka Palenica



</doc>
<doc id="1280167" url="https://pl.wikipedia.org/wiki?curid=1280167" title="Wyściółczak śluzakowatobrodawkowaty">
Wyściółczak śluzakowatobrodawkowaty

Wyściółczak śluzakowatobrodawkowaty (wyściółczak śluzakowo-brodawkowaty, ang. myxopapillary ependymoma) – nowotwór ośrodkowego układu nerwowego, wywodzący się z komórek wyściółki. Jest guzem łagodnym (I° według WHO). Typowo lokalizuje się w końcowym odcinku rdzenia kręgowego (w stożku rdzeniowym lub nici końcowej). 

</doc>
<doc id="1280169" url="https://pl.wikipedia.org/wiki?curid=1280169" title="Dywizja Stanisława Rewery Potockiego">
Dywizja Stanisława Rewery Potockiego

Dywizja Stanisława Rewery Potockiego – jednostka organizacyjna wojsk koronnych w połowie XVII wieku.
Dowodził nią hetman wielki koronny Stanisław Rewera Potocki.
Była jedną z dwóch dywizji koronnych podczas bitwy pod Cudnowem jesienią 1660 r. (drugą z nich dowodził hetman polny koronny Jerzy Sebastian Lubomirski).
Skład podczas bitwy pod Cudnowem 1660.
Dywizja miała na swoim stanie działa.

</doc>
<doc id="1280170" url="https://pl.wikipedia.org/wiki?curid=1280170" title="Gruźlica XDR-TB">
Gruźlica XDR-TB



</doc>
<doc id="1280173" url="https://pl.wikipedia.org/wiki?curid=1280173" title="Przełęcz Staromorawska">
Przełęcz Staromorawska

Przełęcz Staromorawska – przełęcz górska na wysokości 794 m n.p.m., w południowo-zachodniej Polsce, w Sudetach Wschodnich, w Masywie Śnieżnika.
Położenie.
Przełęcz Staromorawska, położona jest w Sudetach Wschodnich, na terenie Śnieżnickiego Parku Krajobrazowego, we wschodniej części Masywu Śnieżnika, około 3,0 km na południe od Bolesławowa.
Przełęcz stanowi mało wyraźne, rozległe siodło o łagodnych niesymetrycznych zboczach i stromych podejściach, płytko wcinające się w gnejsowe podłoże rozrogu, odchodzącego w północno-wschodnim kierunku od Śnieżnika. Przełęcz oddziela wzniesienie Rykowisko (948 m n.p.m.) po południowej stronie, od trójwierzchowego grzbietu Zawada, położonego po północnej stronie przełęczy. Przełęcz stanowi węzeł szlaków turystycznych i dróg leśnych. Najbliższe otoczenie przełęczy porośnięte jest lasem regla górnego.
Historia.
W średniowieczu przez przełęcz prowadził jeden z ważniejszych szlaków handlowych na Ziemi kłodzkiej, łączący ośrodki przemysłowe po obu stronach gór. Odcinek drogi, pomiędzy Przełęczą Staromorawską a Przełęczą Płoszczyna, prowadzący po trasie dawnej drogi handlowej, nazywany jest Drogą Staromorawską.
Szlaki turystyczne.
Przez przełęcz przechodzą szlaki turystyczne:

</doc>
<doc id="1280175" url="https://pl.wikipedia.org/wiki?curid=1280175" title="Kasimir Fajans">
Kasimir Fajans



</doc>
<doc id="1280177" url="https://pl.wikipedia.org/wiki?curid=1280177" title="Ludwik Kasprzyk (1930–2012)">
Ludwik Kasprzyk (1930–2012)

Ludwik Kasprzyk (ur. 13 sierpnia 1930 w Dąbrowie Górniczej, zm. 8 maja 2012 w Sosnowcu syn Stanisława i Ludwiki) – inżynier budownictwa ogólnego, społecznik i działacz kulturalny.
Podczas okupacji i aż do 1948 r. był harcerzem.
Praca zawodowa.
W latach 1951 – 1991 pracował zawodowo w instytucjach związanych z inwestycjami, budownictwem i projektowaniem. Był wieloletnim rzeczoznawcą i biegłym sądowym, m.in. ds. szkód górniczych. Po przejściu na emeryturę w 1991 roku pracował na pół etatu w Zespole Szkół Muzycznych w Sosnowcu.
Promowanie kultury Sosnowca.
Współuczestniczył w budowie sali koncertowej przy Zespole Szkół Muzycznych w Sosnowcu oraz w organizacji obchodów 100-lecia miasta Sosnowca.
W 1997 r. założył Fundację im. Jana Kiepury i pełnił funkcję prezesa zarządu. Celem fundacji jest promowanie i wspieranie lokalnej kultury, głównie poprzez pozyskiwanie i propagowanie materiałów archiwalnych, dokumentujących życie i twórczość ludzi nauki, kultury i sztuki, a wywodzących się z Sosnowca. Do tej pory Fundacja przeznaczyła swoje środki i wypromowała znane i niekiedy zapomniane postacie. Do nich należą: (tenor) Jan Kiepura i (baryton) Władysław Kiepura, Natalia Stokowacka (sopran), ks. kan. Franciszek Raczyński (działacz społeczny), ks. prof. Włodzimierz Sedlak (twórca bioelektroniki), Wacław Stacherski ps. "Nowina" (żołnierz, poeta), Władysław Pawelec (kompozytor), Marian Porębski (tenor), Marian Woźniczko (baryton), Konstanty Ćwierk (dziennikarz, literat) i innych. Dzięki staraniom m.in. Fundacji dnia 16 maja 2002 roku został odsłonięty w centrum Sosnowca monument Jana Kiepury, a następnie jego replika w Krynicy-Zdroju.
Fundacja zajmuje się również promowaniem młodych talentów, organizując wiele koncertów i angażując się w różne uroczystości we współpracy z władzami miasta i innymi organizacjami i instytucjami. Od stycznia 2005 r. Fundacja współorganizuje "Wieczory przy świecach" w formie koncertów, odczytów, które promują ludzi kultury, sztuki i nauki.
Inna działalność.
Członek sosnowieckiego klubu esperantystów
Od 2006 r. działa w Kręgu Seniorów Harcerstwa – Zagłębiacy w Sosnowcu
Członek Polskiego Stowarzyszenia Inżynierów i Techników Budownictwa
Członek Pracowniczych Ogródków Działkowych
Członek Związku Nauczycielstwa Polskiego

</doc>
<doc id="1280178" url="https://pl.wikipedia.org/wiki?curid=1280178" title="Jerzy Räuber">
Jerzy Räuber

Jerzy Räuber (ur. ok. 1410, zm. ok. 1458), rajca elbląski, działacz Związku Pruskiego.
Pochodził z rodziny kupców, pełniących funkcje rajców i burmistrzów w Elblągu od początku XIV wieku; prawdopodobnie jego ojcem był Werner Räuber, od 1411 rajca, a w latach 1426-1439 burmistrz Starego Miasta Elbląga. Jerzy Räuber został rajcą ok. 1445, by w 1448 mocniej zaangażować się w działalność Związku Pruskiego, walczącego o uzyskanie wpływów politycznych i gospodarczych w państwie krzyżackim. Uczestniczył w zjazdach stanów Prus Królewskich i zjazdach miast pruskich. Niezależnie w 1449 był członkiem poselstwa wielkiego mistrza krzyżackiego Konrada von Erlichshausena, wysłanego do Lubeki i Brugii na negocjacje porozumiewawcze kupców hanzeatyckich i angielskich. Uczestniczył też w podobnych misjach w kolejnych latach.
W 1450 nowy wielki mistrz krzyżacki Ludwik von Erlichshausen podjął działania na rzecz rozbicia Związku Pruskiego, znajdując sojusznika w osobie cesarza Fryderyka III. Räuber uczestniczył w licznych negocjacjach z wielkim mistrzem oraz kolejnych zjazdach Związku, na których naradzano się nad dalszym postępowaniem. Wiosną 1453 wspólnie z rycerzem z ziemi chełmińskiej Jakuszem ze Świętego Räuber został wysłany do Polski w celu pozyskania dla sprawy Związku Pruskiego króla Kazimierza Jagiellończyka, która to misja nie przyniosła większego powodzenia.
W 1454, po wybuchu powstania stanów pruskich przeciw zakonowi krzyżackiemu, Räubera zabrakło w składzie delegacji Związku Pruskiego, która uzyskała w Krakowie u króla Kazimierza akt inkorporacji Prus do Polski. W czerwcu tegoż roku uczestniczył w złożeniu publicznej przysięgi królowi, przebywającemu w Elblągu. W kolejnych miesiącach kilkakrotnie brał udział w rozmowach przedstawicieli stanów pruskich z monarchą polskim, w tym latem 1457 w Malborku, kiedy to uzyskał dla Starego Miasta Elbląga szereg przywilejów; po 1466, w okresie istnienia Prus Królewskich, przywilej malborski pozwolił Elblągowi utrzymać wysoką rangę. 
Ostatni przejaw aktywności publicznej Räubera pochodzi z września 1458; brał wówczas udział w negocjacjach na temat ulokowania klasztoru brygidek w dawnym zamku krzyżackim. Prawdopodobnie zmarł pod koniec 1458.

</doc>
<doc id="1280179" url="https://pl.wikipedia.org/wiki?curid=1280179" title="Niejwa">
Niejwa

Niejwa (ros. Нейва) – rzeka w azjatyckiej części Rosji, w połączeniu z rzeką Rież tworzy Nicę. Przepływa przez obwód swierdłowski. Źródła na wschodnich zboczach Środkowego Uralu w jeziorze Tawatuj.
Długość rzeki – 294 km. Powierzchnia zlewni – 5600 km². Zasilanie mieszane, w przeważającej części śniegowe.
Skuta lodem od listopada do kwietnia.
Główne dopływy: Jambarka, Mostowka (prawe), Siniaczicha, Ałapaicha, Susanka, Wiluj (lewe).
Miasta i miasteczka położone nad rzeką: Wierch-Niejwinskij, Niewjansk, Ałapajewsk.

</doc>
<doc id="1280180" url="https://pl.wikipedia.org/wiki?curid=1280180" title="Jerzy Rauber">
Jerzy Rauber



</doc>
<doc id="1280183" url="https://pl.wikipedia.org/wiki?curid=1280183" title="Rauber">
Rauber



</doc>
<doc id="1280187" url="https://pl.wikipedia.org/wiki?curid=1280187" title="Räuber">
Räuber



</doc>
<doc id="1280192" url="https://pl.wikipedia.org/wiki?curid=1280192" title="Chorągiew husarska koronna Mikołaja Potockiego">
Chorągiew husarska koronna Mikołaja Potockiego

Chorągiew husarska koronna Mikołaja Potockiego – chorągiew husarska koronna I połowy XVII wieku, okresu wojen ze Szwedami i Moskwą.
Szefem tej chorągwi był wojewoda bracławski - Mikołaj Potocki herbu Pilawa.
Stan liczebny tej chorągwi pod koniec listopada 1627 wynosił 100 koni.

</doc>
<doc id="1280193" url="https://pl.wikipedia.org/wiki?curid=1280193" title="Karl Emeryk Aleksander Reviczky von Revisnye">
Karl Emeryk Aleksander Reviczky von Revisnye

Carl Emmerich Aleksander, baron Reviczky von Revisnye (węg. "Károly Imre Sándor Reviczky"; ur. 1737, zm. 1793) – węgierski szlachcic, dyplomata austriacki, poseł austriacki w Warszawie (do 1779), ambasador w Berlinie w latach 1782-1786 i w Londynie.
W roku 1772 skłóceni z królem Czartoryscy próbowali na własną rękę nawiązać przezeń kontakt z dworem w Wiedniu i pozyskać go dla interesów familii i ojczyzny.
Sejm Rozbiorowy 1773-1775 postulowany w celu zatwierdzenia cesji terytorium Rzeczypospolitej w czasie I rozbioru Rzeczypospolitej został zwołany 19 kwietnia 1773 na wcześniejsze żądanie rosyjskiego posła nadzwyczajnego i ministra pełnomocnego Otto Magnusa von Stackelberga, posła pruskiego Gédéona Benoît i Carla Reviczky’ego.
Z pełnomocnikami króla Stanisława Augusta Poniatowskiego i Rzeczypospolitej zawarł trzy traktaty w sprawie rozbiorów: cesyjny (18 IX 1773), handlowy (16 III 1775) i zawierający różne ustalenia określające położenie ludności na ziemiach odstąpionych (16 III 1775).
Po sejmie rozbiorowym Polacy nie darzyli już wysłannika Austrii taką atencja, jak wcześniej, gdy mieli nadzieję na to, iż Wiedeń obroni Polskę przed apetytami Rosji i Prus. Protesty Reviczky’ego przeciw uwięzieniu barona Karla Juliusa oskarżonego o werbunek polskich poddanych do wojska austriackiego zostały zbyte milczeniem.
W 1779 roku odwołany z Warszawy, gdzie na placówce pozostał jedynie Benedikt de Caché w stopniu "Chargé d’affaires". Nowym ambasadorem w Warszawie został Franz Maria von Thugut.
Ambasador w Berlinie w latach 1782-1786, a następnie ambasador w Londynie.
Należał do najbardziej wykształconych dyplomatów austriackich. Jego olbrzymia biblioteka została sprzedana lordowi Spencer za 500 funtów. Jego dziełem były "Fragmente über die Literaturgeschichte der Perser", które napisał po łacinie, a które na niemiecki przełożył Johann Friedrich Unger i wydał w Wiedniu w 1783 roku.

</doc>
<doc id="1280194" url="https://pl.wikipedia.org/wiki?curid=1280194" title="Dolina Nielepicka">
Dolina Nielepicka

Dolina Nielepicka – dolina na Garbie Tenczyńskim będącym jednym z mezoregionów Wyżyny Krakowsko-Częstochowskiej. Znajduje się na terenie Tenczyńskiego Parku Krajobrazowego. Od południowo-wschodniego krańca wsi Nielepice w województwie małopolskim, w powiecie krakowskim, w gminie Zabierzów dolina opada w kierunku północno-zachodnim, a następnie północnym do Rowu Krzeszowickiego.
Górny odcinek doliny, tzw. "Doły", to trawiaste tereny – łąki i zbocza. Dnem dolnej części doliny płynie potok wpadający prawobrzeżnie do Rudawy. Dolina jest szeroka i zabudowana. Przecina ją droga krajowa nr 79. Dolina ma kilka odnóg będących wąwozami o stromych zboczach: Są to wąwozy Pajoki, Pierunkowy Dół i Dolina Borowca. Oddzielają je porośnięte lasem grzbiety Bukowej Góry, grzbiet z Kubińcowymi Skałami i Dębowa Góra.. 
Dolina wyrzeźbiona jest w wapieniach pochodzących z kredy i jury późnej.. Poprowadzono nią kilka szlaków turystycznych. Dzięki otwartym terenom z wielu ich miejsc rozciąga się szeroka panorama widokowa. Szczególnie dobrymi punktami widokowymi są wznoszące się na doliną skały: Skała z Krzyżem i Skała na Dębowej Górze.

</doc>
<doc id="1280196" url="https://pl.wikipedia.org/wiki?curid=1280196" title="Dibenzalaceton">
Dibenzalaceton



</doc>
<doc id="1280197" url="https://pl.wikipedia.org/wiki?curid=1280197" title="Tiridates I">
Tiridates I

Tiridates I (orm:Տրդատ Ա) – król Armenii w latach 54 n.e. - 59 n.e. (ponownie 62 n.e. - 72 n.e.). Założyciel armeńskiej linii partyjskiej dynastii Arsacydów.
Syn króla partyjskiego Wononesa II i brat Wologazesa I. Armenia pozbawiona rodzimej dynastii stała się celem ekspansji państwa partyjskiego. Arsacydzi musieli stoczyć szereg wojen partyjsko-rzymskich, zanim Tiridates zasiadł na tronie Armenii.
Wczesne lata.
Tiridates był synem Wononesa II i greckiej konkubiny.Dorastał w niespokojnym okresie, ponieważ przedstawiciele bocznych linii podejrzewani o ambicje sięgnięcia po tron mogli być zgładzeni. Wraz ze swoim ojcem rządy wuja Gotarzesa II spędził w środkowym Iranie. W 53 r. n.e Wologazes I najechał Armenię, zdobył jedną z jej stolic Artaksatę i proklamował królem zdobytego kraju Tiridatesa. W Rzymie takie działanie uznano za naruszenie wcześniejszych ustaleń z królem Fraatesem IV, które dało cesarstwu prawo do wyznaczania królów Armenii. Po rzymskim kontrataku Partowie wycofali się z Armenii.
Zmagania z Rzymem.
Cesarz Neron wiosną 58 r. n.e. wysłał armię pod dowództwem Gnejusza Domicjusza Korbulona w celu przywrócenia rzymskiego panowania nad Armenią. Nowym królem z namaszczenia Rzymu został Hasmonejczyk Arystobul, który otrzymał Mniejszą Armenię. Tymczasem Korbulo pozyskując dodatkową pomoc od uznającego zwierzchność Rzymu Antiocha IV z Kommageny kontynuował marsz w kierunku Artaksaty, którą spalił po wycofaniu się Tiridatesa. Pomimo oporu jaki stawiali Ormianie legiony dotarły do Tigranocerty, a kraj został w całości okupowany przez Rzymian. Na tron z woli Nerona wprowadzony został potomek królów Kapadocji pod imieniem Tigranes VI. Korbulo w nagrodę został namiestnikiem Syrii, a Tigranes VI otrzymał 1000 legionistów, trzy pomocnicze kohorty i dwa oddziały jazdy, żeby obronić kraj przed Partami.

</doc>
<doc id="1280198" url="https://pl.wikipedia.org/wiki?curid=1280198" title="Chorągiew husarska koronna Stanisława Koniecpolskiego">
Chorągiew husarska koronna Stanisława Koniecpolskiego

Chorągiew husarska koronna Stanisława Koniecpolskiego – chorągiew husarska koronna z I połowy XVII wieku, okresu wojen ze Szwedami i Rosją.
Szefem tej chorągwi był hetman wielki koronny Stanisław Koniecpolski herbu Pobóg.
Stan liczebny tej chorągwi pod koniec listopada 1627 wynosił 250 koni.

</doc>
<doc id="1280199" url="https://pl.wikipedia.org/wiki?curid=1280199" title="Chór UMK">
Chór UMK



</doc>
<doc id="1280200" url="https://pl.wikipedia.org/wiki?curid=1280200" title="Chorągiew husarska koronna Stefana Koniecpolskiego">
Chorągiew husarska koronna Stefana Koniecpolskiego

Chorągiew husarska koronna Stefana Koniecpolskiego – chorągiew husarska koronna I połowy XVII wieku, okresu wojen ze Szwedami i Moskwą.
Rotmistrzem tej chorągwi był Stefan Koniecpolski herbu Pobóg, porucznik tej chorągwi Borowski zginął podczas walk ze Szwedami w wojnie ze Szwecją (1626-1629) o Pomorze i Prusy Książęce.
Stan liczebny tej chorągwi pod koniec listopada 1627 wynosił 100 koni.

</doc>
<doc id="1280203" url="https://pl.wikipedia.org/wiki?curid=1280203" title="Międzynarodowy Dzień Walki z Dyskryminacją Rasową">
Międzynarodowy Dzień Walki z Dyskryminacją Rasową

Międzynarodowy Dzień Walki z Dyskryminacją Rasową (ang. International Day for the Elimination of Racial Discrimination) – święto obchodzone corocznie 21 marca, ustanowione przez Zgromadzenie Ogólne ONZ w 1966 roku (rezolucja 2142 (XXI)).
Historia.
Święto obchodzone jest w dniu w którym wydarzyła się masakra w Sharperville w 1960 (Południowa Afryka) - w pokojowej demonstracji przeciwko „przepisom przepustkowym” apartheidu policjanci zastrzelili 69 osób, które brały w niej udział.
Dzień ten rozpoczyna Tydzień Solidarności z Ludami Zmagającymi się z Rasizmem i Dyskryminacją Rasową (do 27 marca), ustanowiony rezolucją 34/24 (1979), jako jeden z elementów programu obchodów pierwszej Dekady Walki z Rasizmem i Dyskryminacją Rasową ustanowionej w 1973 roku (1973–1982). Kolejne dekady odbyły się w latach 1983–1992 i 1993–2002.
Obchody mają na celu uczczenie pamięci ofiar masakry w Sharpeville i innych incydentów na tle rasistowskim oraz wzmożenie działalności społeczeństwa na rzecz eliminacji wszelkich form rasizmu, ksenofobii i dyskryminacji na świecie.
W 2001 roku (31 sierpnia–7 września), na zakończenie Światowej Konferencji na temat Rasizmu, Dyskryminacji Rasowej, Ksenofobii i Pokrewnych Przejawów Nietolerancji, uczestnicy przyjęli Deklarację z Durbanu (RPA) oraz Program Działania, jako wzór dalszych działań mających na celu realizację zasad związanych z równością i zwalczaniem dyskryminacji.
Co roku obchody odbywają się pod innym hasłem. Hasłem w 2006 roku była „Walka z rasizmem w życiu codziennym”. W 2010 myślą przewodnią obchodów był związek między rasizmem a sportem. Miało to szczególne znaczenie, gdyż Republika Południowej Afryki, jako pierwsze państwo afrykańskie, wystąpiło w roli gospodarza Mistrzostw Świata w piłce nożnej.
W swoim przesłaniu do państw członkowskich (2010), Sekretarz Generalny ONZ Ban Ki-moon podkreślił, że:
Akcje przeciw rasizmowi i antysemityzmowi w Polsce.
W Polsce obchody Międzynarodowego Dnia Walki z Rasizmem we współpracy z siecią koordynuje Stowarzyszenie „Nigdy Więcej”. W 2002 roku Stowarzyszenie zainicjowało akcję zbierania podpisów pod apelem do Polskiego Związku Piłki Nożnej postulującym walkę z przejawami rasizmu na stadionach. W 2004 roku, w związku z wejściem Polski do Unii Europejskiej, opublikowało wezwanie do władz o podjęcie działań przeciwko zorganizowanej aktywności grup rasistowskich. W 2005 roku na zaproszenie Stowarzyszenia „Nigdy Więcej” do Polski przyjechał Sarabjit Singh (przedstawiciel ośrodka monitorowania rasizmu i neofaszyzmu ), który spotkał się z polskimi przedstawicielami organizacji pozarządowych. W związku z obchodami 21 marca „Nigdy Więcej” prowadziło także szkolenia edukacyjne dla nauczycieli i policjantów, akcje zamalowywania rasistowskich napisów na murach i organizowało warsztaty na temat rasizmu w sporcie. 21 marca 2018 stowarzyszenie rozpoczęło współpracę z Allegro, w ramach której monitoruje i zgłasza do usunięcia administratorom serwisu oferty promujące faszyzm, rasizm i ksenofobię.
23 września 2011 ruszyła II edycja konkursu „Stop rasizmowi w sporcie” z inicjatywy Pełnomocnika Rządu do spraw Równego Traktowania Elżbiety Radziszewskiej i Dyrektora Przedstawicielstwa Komisji Europejskiej, skierowana do dziennikarzy wszystkich rodzajów mass mediów. Celem konkursu trwającego do 15 listopada jest promocja tolerancji dla odmienności ze względu na rasę, kolor skóry, a także język, obywatelstwo, narodowość lub pochodzenie etniczne w sporcie (I edycja odbyła się w tym samym okresie w 2010 roku).
14 października 2011 (Dzień Edukacji Narodowej) odbyła się wielokulturowa impreza na stadionie warszawskiej Agrykoli w ramach konkursu ministra spraw zagranicznych Radosława Sikorskiego „Polska dla wszystkich”. Honorowy patronat nad konkursem objęli: Elżbieta Radziszewska (Sekretarz Stanu w Kancelarii Prezesa Rady Ministrów), Katarzyna Hall (Minister Edukacji Narodowej) i John Abraham Godson (poseł na Sejm RP), a także Stowarzyszenie „Nigdy Więcej”, Hanna Gronkiewicz-Waltz (Prezydent Miasta Stołecznego Warszawy) oraz Polskie Stowarzyszenie Byłych Piłkarzy.
Inicjatywa zbiegła się również z Tygodniami Akcji „Futbol Przeciwko Rasizmowi” w Europie 2011. Konkurs ma za zadanie wyłonić najlepszy projekt promujący dialog międzykulturowy oraz propagujący takie postawy obywatelskie jak: tolerancja, otwartość i szacunek dla społeczeństwa wielokulturowego i różnorodności jego obywateli. Pomysłodawcą konkursu jest Koalicja „Razem Przeciwko Antysemityzmowi” powstała 19 kwietnia 2010 podczas konferencji „Razem przeciwko antysemityzmowi” w Ośrodku „Brama Grodzka – Teatr NN” w Lublinie. Informacje na temat rozstrzygnięcia konkursu wraz z listą nagrodzonych autorów projektów zostaną opublikowane do dnia 30 listopada 2011 roku.

</doc>
<doc id="1280205" url="https://pl.wikipedia.org/wiki?curid=1280205" title="Dżahan">
Dżahan



</doc>
<doc id="1280206" url="https://pl.wikipedia.org/wiki?curid=1280206" title="Johannes Tinctoris">
Johannes Tinctoris

Johannes Tinctoris (ur. ok. 1435 w Braine-l'Alleud koło Nivelles, zm. przed 12 października 1511) – franko-flamandzki kompozytor, kapelmistrz i teoretyk muzyki epoki renesansu. 
Życiorys.
Był kapelmistrzem katedry w Chartres. W latach 1471–1480 działał w Neapolu na dworze króla Ferdynanda I jako nauczyciel jego córki. We Włoszech pozostawał prawdopodobnie do 1485. Prawdopodobnie działał również jako nauczyciel śpiewu przy katedrze w Liège. Od 1488 był kanonikiem w kolegiacie św. Gertrudy w Nivelles, które piastował do śmierci
Był czołowym teoretykiem muzyki okresu renesansu. Skodyfikował zasady kontrapunktu. Opublikował 12 traktatów z zakresu teorii muzyki, zawierające wiele przykładów muzycznych z twórczości m.in. Guillaume’a Dufaya, Gillesa Binchoisa, Johannesa Ockeghema, Jacoba Obrechta.

</doc>
<doc id="1280207" url="https://pl.wikipedia.org/wiki?curid=1280207" title="Na na">
Na na



</doc>
<doc id="1280208" url="https://pl.wikipedia.org/wiki?curid=1280208" title="Elia Millosevich">
Elia Millosevich

Elia Filippo Francesco Giuseppe Maria Millosevich (ur. 5 września 1848 w Wenecji, zm. 5 grudnia 1919 w Rzymie) – astronom włoski.
Był profesorem astronomii Istituto Nautico w Wenecji, także kierował obserwatorium przy Uniwersytecie Papieskim w Rzymie. Zajmował się badaniem trajektorii komet i planetoid, w tym Erosa. W 1891 odkrył planetoidy (303) Josephina i (306) Unitas.
Planetoida (69961) Millosevich została nazwana jego imieniem.

</doc>
<doc id="1280210" url="https://pl.wikipedia.org/wiki?curid=1280210" title="Bogdan Łazarkiewicz">
Bogdan Łazarkiewicz

Bogdan Łazarkiewicz (ur. 10 października 1929 w Mokrzeszy) – profesor doktor habilitowany nauk medycznych specjalizujący się w chirurgii ogólnej. W latach 1978-1984 prorektor (dwie kadencje) a od 1987 do 1990 rektor Akademii Medycznej we Wrocławiu. Od 2000 roku na emeryturze.
Życiorys.
Studiował na wrocławskiej Politechnice, Uniwersytecie Wrocławskim oraz uczelni, której później przewodził. Lekarzem został w 1954 roku. Pracował w kilku placówkach ochrony zdrowia Wrocławia oraz Akademii. W latach 1961-2000 pracował w II Klinice Chirurgicznej AM we Wrocławiu. Szybko wspinał się po szczeblach kariery:
Doktor honoris causa Akademii Rolniczej we Wrocławiu (2002 r.) i Akademii Medycznej we Wrocławiu (2009 r.).
Napisał ponad 320 prac na temat chirurgii jamy brzusznej, gruczołów i narządów oraz układu krążenia. Zajmował się także obrażeniami wielonarządowymi, urazami termicznymi a także chorobami, które krzyżowały chirurgię i z ginekologią i urologią.
Pod jego patronatem wykształciło się wielu chirurgów. Patronował dwudziestu doktorom i trzem pracom habilitacyjnym.
Pełnił m.in. funkcje:
Członkostwo.
Faktyczne lub honorowe:
A także współredagowanie czasopism naukowych.
Ordery, odznaczenia i wyróżnienia.
Wymieniono tylko część:
Nagradzany również przez Ministra Zdrowia i Opieki Społecznej.

</doc>
<doc id="1280211" url="https://pl.wikipedia.org/wiki?curid=1280211" title="We Care">
We Care

We Care to debiutancki album szwedzkiej rockowej grupy Whale. Singlem promującym płytę był wydany w 1993 roku "Hobo Humpin' Slobo Babe"; teledysk do tego utworu (w reżyserii Marka Pellingtona) był często emitowany w MTV, co przysporzyło grupie popularności. Płytę wyprodukował Tricky, dodatkowo śpiewający lub recytujący tekst w trzech utworach: "That's Where It's At", "Young, Dumb N' Full of Cum" i "Tryzasnice". W tym ostatnim wykorzystano tekst z utworu "Abbaon Fat Tracks" z debiutu Tricky'ego, "Maxinquaye".

</doc>
<doc id="1280212" url="https://pl.wikipedia.org/wiki?curid=1280212" title="Chorągiew husarska koronna Marcina Kazanowskiego">
Chorągiew husarska koronna Marcina Kazanowskiego

Chorągiew husarska koronna Marcina Kazanowskiego – chorągiew husarska koronna I połowy XVII wieku, okresu wojen ze Szwedami i Moskwą.
Pułkownikiem tej chorągwi był kasztelan halicki - Marcin Kazanowski herbu Grzymała, od 1633 - wojewoda podolski i hetman polny koronny.
Stan liczebny tej chorągwi pod koniec listopada 1627 wynosił 100 koni.

</doc>
<doc id="1280214" url="https://pl.wikipedia.org/wiki?curid=1280214" title="Dymniok">
Dymniok

Dymniok – wzgórze o wysokości 337 m n.p.m. w południowej części miejscowości Nielepice w województwie małopolskim, w powiecie krakowskim, w gminie Zabierzów. Znajduje się na Garbie Tenczyńskim będącym jednym z makroregionów Wyżyny Krakowsko-Częstochowskiej. Od północy opada do Rowu Krzeszowickiego, od zachodu do wąwozu Pajoki, będącego jednym z odgałęzień Doliny Nielepickiej. 
Na północno-wschodnim zboczu wzgórza znajdują się Nielepickie Skały, a wśród nich najbardziej charakterystyczna Skała z Krzyżem. Jest to skałka wapienna o wysokości 15,6 m i 6 m rozpiętości ramion. Na jej szczycie jest metalowy krzyż, już piąty z kolei. Pierwszy został postawiony w 1874 r. i zniszczony od uderzenia pioruna. Drugi z kolei postawiono ok. 1901 r., trzeci z kolei wystawiono ok. 1913 r. Runął 12 listopada 1970 r. Czwarty krzyż stoi od 21 kwietnia 1971 r. Od lipca 2010 r. z uwagi na możliwość zawalenia, został zastąpiony nowym, piątym już z kolei. W skale zamontowana jest płaskorzeźba drogi krzyżowej, pierwsza pękła zaraz po jej zamontowaniu.
Przez wzgórze Dymniok prowadzą dwa szlaki turystyczne.

</doc>
<doc id="1280215" url="https://pl.wikipedia.org/wiki?curid=1280215" title="MOS Technology TED">
MOS Technology TED

MOS Technology TED (ang. "Text Editing Device") – wielozadaniowy układ scalony firmy MOS Technology, instalowany w komputerach domowych Commodore Plus/4 i 16. Jego dokładne oznaczenie to MOS 7360.
Układ znajdował się w standardowej, 48-pinowej obudowie DIP. Do jego zadań należały:
Udostępniał on tryb tekstowy oraz 2 tryby graficzne. Pierwszy z nich, tzw. "hi-res" oferował rozdzielczość 320×200 px natomiast drugi tzw. "multi-color" dawał do dyspozycji rozdzielczość 160×200 px. Możliwości graficzne TEDa w dużm stopniu pokrywały się z możliwościami VIC-II, jednak brak obsługi obiektów sprite stanowiło spore ograniczenie, szczególnie w projektowaniu gier.
Układ dysponował prostym, 2-kanałowym generatorem tonów. Pierwszy z kanałów generował przebieg prostokątny, zaś drugi, poza takim samym kształtem fali, oferował również szum biały. Ograniczone możliwości brzmieniowe (w stosunku do układu SID) wiązały się z przeznaczeniem dla aplikacji biurowych.
Do pozostałych możliwości TEDa należy obsługa urządzeń wejścia-wyjścia, takich jak klawiatura i dżojstik oraz możliwość przełączania banków pamięci (stronicowanie). Ta ostatnia cecha wykorzystywana była przez system operacyjny do maksymalizacji rozmiaru pamięci dostępnej dla języka BASIC. Wadą układu była tendencja do samoniszczenia poprzez przegrzewanie się. By temu zapobiec zalecane było stosowanie wentylatora.
Paleta kolorów.
Cechą wyróżniającą ten układ była możliwość regulacji luminancji. 15 z 16 kolorów (wyjątek stanowił czarny) posiadało 8 wartości luminacji, co dawało łączną liczbę 121 możliwych do uzyskania barw.

</doc>
<doc id="1280223" url="https://pl.wikipedia.org/wiki?curid=1280223" title="Mark Zuckerberg">
Mark Zuckerberg

Mark Elliot Zuckerberg /ˈzʌkərbɜːrɡ/ (ur. 14 maja 1984 w White Plains) – amerykański przedsiębiorca, filantrop, główny twórca serwisu społecznościowego Facebook i obecny dyrektor generalny Meta Platforms (dawniej Facebook, Inc.); Człowiek Roku tygodnika Time w 2010 r.
W marcu 2008 roku Zuckerberg, plasując się na 785. miejscu rankingu „Forbesa” zestawiającego najbogatszych ludzi świata, został najmłodszym miliarderem świata (1,5 mld USD). W 2011 roku znalazł się na 15. miejscu rankingu „Forbesa” zestawiającego najbogatszych Amerykanów. Został również uznany trzecim człowiekiem w Dolinie Krzemowej (po Larym Ellisonie i Billu Gatesie). 19 maja 2012 ożenił się z Priscillą Chan, z którą ma trzy córki.
Życiorys.
Zuckerberg urodził się w White Plains, w żydowsko-amerykańskiej rodzinie, a dorastał w Dobbs Ferry (hrabstwo Westchester w stanie Nowy Jork). Jego dziadkowie pochodzą z Niemiec, Austrii i Polski. Od strony ojca Edwarda, jego prababką była Mania (Minnie) Wiesenthal, urodzona w 1892 roku w Skale Podolskiej, która wyemigrowała do USA i 16 grudnia 1911 roku dotarła na Ellis Island.
Uczęszczał do prywatnej nowojorskiej szkoły Horace Mann School, która przygotowała go do dalszej nauki w szkole wyższej. W 2002 roku ukończył Phillips Exeter Academy w Exeter (hrabstwo Rockingham w stanie New Hampshire).
Zuckerberg studiował na Uniwersytecie Harvarda w Cambridge. Był członkiem bractwa "Alpha Epsilon Pi". Na Harvardzie Zuckerberg kontynuował swoje wcześniejsze projekty, m.in.:
Jako student Uniwersytetu Harvarda, 4 lutego 2004 roku stworzył wraz z grupą studentów serwis społecznościowy on-line TheFacebook (później: Facebook), w ramach którego zarejestrowani użytkownicy mogą odszukiwać i kontynuować znajomości oraz dzielić się wiadomościami i zdjęciami.
Latem 2017 roku zdementował pojawiające się plotki o tym, jakoby miał ubiegać się o urząd prezydenta USA w 2020 roku.
Dojrzewał w rodzinie judaistycznej, ale mimo to został ateistą. W grudniu 2016 roku zadeklarował, że obecnie religia jest dla niego bardzo ważna, lecz nie sprecyzował jaką konkretnie wiarę wyznaje.

</doc>
<doc id="1280229" url="https://pl.wikipedia.org/wiki?curid=1280229" title="Eric Tsang">
Eric Tsang

Eric Tsang (chiń. trad. 曾志偉, chiń. upr. 曾志伟, pinyin: "Zēng Zhìwěi"; ur. 14 kwietnia 1953 w Hongkongu) – hongkoński aktor, reżyser i producent filmowy. Znany jest także z prowadzenia teleturnieju „Super Trio Series” w telewizji TVB.
Zaczynał jako kaskader, zagrał w ponad 140 filmach.

</doc>
<doc id="1280235" url="https://pl.wikipedia.org/wiki?curid=1280235" title="Heksanitrodwufenyloamina">
Heksanitrodwufenyloamina



</doc>
<doc id="1280237" url="https://pl.wikipedia.org/wiki?curid=1280237" title="Alf-Inge Håland">
Alf-Inge Håland

Alf-Inge Rasdal Håland (ur. 23 listopada 1972 w Stavanger) – norweski piłkarz grający na pozycji środkowego obrońcy. Nosi przydomek „Alfie”.
Kariera klubowa.
Piłkarską karierę Håland rozpoczął w klubie Bryne FK, w barwach którego zadebiutował w 1990 w drugiej lidze norweskiej. Już w swoim pierwszym sezonie w karierze wystąpił w fazie play-off o awans do pierwszej ligi, jednak Bryne zajęło drugie miejsce za Lillestrøm SK i pozostało w drugiej lidze. W 1991 roku sytuacja się powtórzyła i tym razem Bryne okazało się gorsze od SK Brann. Kolejną szansę na awans do pierwszej ligi Alf-Inge wraz ze swoim klubem miał w 1993 roku, ale trzeci raz zespół przegrał w play-off.
Na początku 1994 roku Håland przeszedł do angielskiego Nottingham Forest. W Division One zadebiutował 6 lutego w wygranym 4:0 spotkaniu z Leicester City. Był jednak rezerwowym dla reprezentantów Anglii Stuarta Pearce'a i Colina Coopera, toteż rozegrał tylko 3 mecze w lidze. W kolejnych sezonach grał już w większej liczbie meczów, a w sezonie 1994/1995 grał z Forest w Premier League i zajął z tym klubem wysoką 3. pozycję w lidze, dzięki czemu w sezonie 1995/1996 wystąpił w rozgrywkach Pucharu UEFA. Jednak w sezonie 1996/1997 Nottingham spadło do Division One, a Norweg opuścił zespół.
17 lipca 1997 Håland podpisał kontrakt z zespołem Leeds United. Kosztował 1,6 miliona funtów. W Premiership zadebiutował 9 sierpnia w spotkaniu z Arsenalem, w którym padł remis 1:1. W Leeds stworzył środek obrony wraz z reprezentantem RPA, Lucasem Radebe. W lidze zdobył 7 goli, a „Pawie” zajęły 5. miejsce, premiowane startem w Pucharze UEFA. W 1999 roku był z Leeds czwarty w Premiership, a w 2000 roku - trzeci. Stracił jednak miejsce w składzie na rzecz Jonathana Woodgate'a i rozegrał tylko 13 spotkań.
W 2000 roku Norweg otrzymał ofertę transferową od menedżera Manchesteru City Joego Royle’a i 16 czerwca podpisał kontrakt z tym klubem. City zapłaciło za niego 2,5 miliona funtów, a swój pierwszy ligowy mecz w nowym zespole rozegrał 19 sierpnia (porażka 0:4 z Charltonem Athletic). Na koniec sezonu 2000/2001 spadł jednak z „The Citizens” do Division One, a po rozegraniu w niej 3 meczów zdecydował się zakończyć karierę z powodu kłopotów zdrowotnych.
Kariera reprezentacyjna.
W reprezentacji Norwegii Håland zadebiutował 19 stycznia 1994 roku w zremisowanym 0:0 towarzyskim meczu z Kostaryką. W 1994 roku został powołany przez selekcjonera Egila Olsena do kadry na Mistrzostwa Świata w USA. Na tym turnieju wystąpił w dwóch grupowych spotkaniach: wygranym 1:0 z Meksykiem oraz przegranym 0:1 z Włochami. Swój ostatni mecz w kadrze Norwegii rozegrał 25 kwietnia 2001. W meczu tym Norwegowie pokonali 2:1 reprezentację Bułgarii. Dla Hålanda był to mecz numer 34 w reprezentacji.
Życie prywatne.
Ojciec piłkarza Erlinga Haalanda.

</doc>
<doc id="1280238" url="https://pl.wikipedia.org/wiki?curid=1280238" title="Alf-Inge Haaland">
Alf-Inge Haaland



</doc>
<doc id="1280239" url="https://pl.wikipedia.org/wiki?curid=1280239" title="Chorągiew husarska koronna Marcina Kalinowskiego">
Chorągiew husarska koronna Marcina Kalinowskiego

Chorągiew husarska koronna Marcina Kalinowskiego – chorągiew husarska koronna I połowy XVII wieku, okresu wojen ze Szwedami i Moskwą.
Szefem tej chorągwi był starosta winnicki - Marcin Kalinowski herbu Kalinowa, wojewoda czernihowski od 1635 i hetman polny koronny od 1645.
Stan liczebny tej chorągwi pod koniec listopada 1627 wynosił 100 koni.

</doc>
<doc id="1280240" url="https://pl.wikipedia.org/wiki?curid=1280240" title="Kreple">
Kreple



</doc>
<doc id="1280242" url="https://pl.wikipedia.org/wiki?curid=1280242" title="Piro Milkani">
Piro Milkani

Piro Milkani (ur. 5 stycznia 1939 w Korczy) – albański reżyser, operator i scenarzysta filmowy.
Życiorys.
Po ukończeniu szkoły średniej w rodzinnej miejscowości, studiował w Akademii Filmowej FAMU w Pradze. Praca dyplomowa z zakresu reżyserii filmowej nosiła tytuł: "Nenavist" (Nienawiść). Po powrocie do kraju rozpoczął pracę operatora w Studiu Filmowym Nowa Albania (alb. Kinostudio Shqiperia e Re), współpracując z Kristaqem Dhamo i Hysenem Hakanim. W tym czasie nakręcił sporo reportaży i filmów dokumentalnych. W filmie fabularnym zadebiutował jako reżyser w roku 1967. Film Zwycięstwo nad śmiercią przyniósł mu nagrodę państwową. Potem nakręcił jeszcze 17 filmów fabularnych. W 1994 r. zagrał rolę Selima w głośnym filmie Gianni Amelio – Lamerica.
W latach 1991–1993 był zastępcą dyrektora Studia Filmowego Nowa Albanii, a także dyrektorem Przedsiębiorstwa Dystrybucji Filmów Albafilm. Uhonorowany tytułem Zasłużonego Artysty (alb. Artist i Merituar) w 1982 i Artysty Ludu (alb. Artist i Popullit) w 1987. W latach 1998–2002 pełnił funkcję ambasadora Republiki Albanii w Czechach. Po zakończeniu swojej kadencji zrealizował w koprodukcji czesko-grecko-albańskiej film "Smutek pani Šnajder", oparty na wspomnieniach Milkaniego z okresu studiów.
Jego syn – Eno Milkani jest reżyserem filmów dokumentalnych, wspólnie zrealizowali film "Smutek pani Šnajder".

</doc>
<doc id="1280243" url="https://pl.wikipedia.org/wiki?curid=1280243" title="MOS Technology 6501">
MOS Technology 6501

MOS Technology 6501 – 8-bitowy procesor firmy MOS Technology. Był to pierwszy układ tejże firmy o takiej architekturze, jednocześnie stojąc na czele serii 65xx.
Sprzedawany był po 25 dolarów za sztukę. Zaprojektowany został przez grupę byłych pracowników firmy Motorola i był zgodny pod względem "pinów" z modelem Motorola 6800 (pasował do płytek zaprojektowanych dla 6800). Doprowadziło to do procesu sądowego między firmami MOS i Motorola, w wyniku którego pierwsza z nich zobowiązana została do wypłacenia odszkodowania drugiej oraz przyrzeczenia zniszczenia wszystkich wyprodukowanych przez siebie egzemplarzy procesora 6501. Układ pinów w następnym modelu – 6502 został zmieniony. Poza tym 6501 jest w zasadzie identyczny z 6502.

</doc>
<doc id="1280245" url="https://pl.wikipedia.org/wiki?curid=1280245" title="Chorągiew husarska koronna Tomasza Zamoyskiego">
Chorągiew husarska koronna Tomasza Zamoyskiego

Chorągiew husarska koronna Tomasza Zamoyskiego – chorągiew husarska koronna I połowy XVII wieku, okresu wojen ze Szwedami i Moskwą.
Szefem tej chorągwi był wojewoda kijowski - Tomasz Zamoyski herbu Jelita, podkanclerzy koronny od 1628 i kanclerz wielki koronny od 1635.
Stan liczebny tej chorągwi pod koniec listopada 1627 wynosił 150 koni.

</doc>
<doc id="1280246" url="https://pl.wikipedia.org/wiki?curid=1280246" title="Kongregacja ds. Edukacji Katolickiej">
Kongregacja ds. Edukacji Katolickiej

Kongregacja ds. Edukacji Katolickiej ("Congregatio de Institutione Catholica (de Studiorum Institutis)") – jedna z dziewięciu kongregacji Kurii Rzymskiej powołana do istnienia przez Sykstusa V w 1588 na mocy konstytucji apostolskiej "Immensa Aeterni Dei", reorganizującej Kurię Rzymską i tworzącą stałe kongregacje. Podlegał jej wówczas rzymski uniwersytet Sapienza oraz najważniejsze uniwersytety tego czasu z wyjątkiem Bolonii, Paryża i Salamanki. Leon XIII utworzył w 1824 "Congregatio studiorum", której podlegały instytucje edukacyjne w Państwie Kościelnym. W 1870 podporządkowano jej uniwersytety katolickie. Benedykt XV utworzył w 1915 sekcję ds. seminariów duchownych i zmienił nazwę kongregacji na "Congregatio de Seminariis et Studiorum Universitatibus". Paweł VI przemianował ją w 1967 na "Sacra Congregatio pro institutione Catholica". Jan Paweł II reformując Kurię Rzymską konstytucją apostolską "Pastor Bonus" przemianował ją w 1988 na "Congregatio de Institutione Catholica (de Seminariis atque Studiorum Institutis"). Benedykt XVI listem apostolskim w formie Motu proprio Ministrorum institutio - "Formacja duchownych" - z 16 stycznia 2013 postanowił przenieść kompetencje dotyczące formacji alumnów seminariów duchownych z Kongregacji ds. Edukacji Katolickiej do Kongregacji ds. Duchowieństwa zmieniając nazwę dykasterii, wyjaśniając, że zajmuje się ona jedynie Studiorum Institutis – czyli katolickimi instytucjami edukacyjnymi.
W związku z reformą Kurii Rzymskiej ogłoszoną w konstytucji apostolskiej "Praedicate Evangelium" z dniem 5 czerwca 2022 Kongregacja ds. Edukacji Katolickiej została zniesiona i połączona z Papieską Radą ds. Kultury tworząc Dykasterię ds. Kultury i Edukacji.
Kongregacja odpowiadała za szkoły wyższe, instytuty i wydziały uczelniane. W jej kompetencje wchodzą zarówno uczelnie kościelne jak i wydziały teologii katolickiej uczelni świeckich. Troszczy się więc o rozwój studiów kościelnych, zatwierdza i eryguje uniwersytety katolickie i wydziały teologiczne, czuwa nad poprawnością wykładu nauki katolickiej w tych uczelniach.
Prefekt Kongregacji od 1932 jest "ex officio" wielkim kanclerzem Papieskiego Uniwersytetu Gregoriańskiego.

</doc>
<doc id="1280247" url="https://pl.wikipedia.org/wiki?curid=1280247" title="Kongregacja Wychowania Katolickiego">
Kongregacja Wychowania Katolickiego



</doc>
<doc id="1280250" url="https://pl.wikipedia.org/wiki?curid=1280250" title="Chorągiew husarska koronna Stefana Potockiego">
Chorągiew husarska koronna Stefana Potockiego

Chorągiew husarska koronna Stefana Potockiego – chorągiew husarska koronna połowy XVII wieku, okresu wojen ze Szwedami.
Szefem tej chorągwi był Stefan Potocki herbu Pilawa, starosta feliński i kamieniecki, od 1628 roku wojewoda bracławski.
Jej stan liczebny pod koniec listopada 1627 roku wynosił 150 koni.

</doc>
<doc id="1280253" url="https://pl.wikipedia.org/wiki?curid=1280253" title="Przestrzenne bazy danych">
Przestrzenne bazy danych



</doc>
<doc id="1280256" url="https://pl.wikipedia.org/wiki?curid=1280256" title="Wyściółczak śluzakowo-brodawkowaty">
Wyściółczak śluzakowo-brodawkowaty



</doc>
<doc id="1280257" url="https://pl.wikipedia.org/wiki?curid=1280257" title="Mamo, To Ja">
Mamo, To Ja

Mamo, To Ja – polski miesięcznik i serwis internetowy z poradami dla rodziców. Pismo ukazuje się od 1995 roku. „Mamo, To Ja” jest liderem sprzedaży w swoim segmencie. Magazyn był najlepiej sprzedającym się miesięcznikiem parentingowym po trzech kwartałach 2017 roku. Pierwszym redaktorem naczelnym miesięcznika była Jolanta Pieńkowska. Po niej funkcję tę pełniły m.in. Magda Klimkowska i Izabela Bielecka-Gnaś.
"Mamo, To Ja" organizuje bezpłatne warsztaty dla kobiet w ciąży i matek z udziałem m.in. instruktorów udzielania pierwszej pomocy i przedstawicieli marek dziecięcych. Spotkania odbywają raz w roku w ok. 25 miejscach.
Redakcja.
Zespół redakcyjny „Mamo, To Ja”: 
Strona internetowa.
W 2007 roku powstał serwis babyonline.pl, do którego teksty pisały dziennikarki i redaktorki czasopisma. W 2014 roku serwis został przebudowany, a w 2018 roku zmienił nazwę na mamotoja.pl. Odwiedziło go w listopadzie 2017 roku 2,7 mln osób.

</doc>
<doc id="1280258" url="https://pl.wikipedia.org/wiki?curid=1280258" title="Chorągiew husarska koronna Stanisława Krzeczowskiego">
Chorągiew husarska koronna Stanisława Krzeczowskiego

Chorągiew husarska koronna Stanisława Krzeczowskiego - chorągiew husarska koronna połowy XVII wieku, okresu wojen ze Szwedami i Moskwą.
Rotmistrzem tej chorągwi był Stanisław Krzeczowski - szlachcic polski i dowódca kozacki. Jej stan liczebny pod koniec listopada 1627 roku wynosił 100 koni.

</doc>
<doc id="1280260" url="https://pl.wikipedia.org/wiki?curid=1280260" title="Bazy danych przestrzennych">
Bazy danych przestrzennych

Baza danych przestrzennych (ang. "spatial database") – baza danych zoptymalizowana do składowania i odpytywania danych powiązanych z obiektami w przestrzeni, takimi jak: punkty, linie i wielokąty. Tradycyjne bazy danych mogą przyjmować dane w postaci liczbowej i znakowej, natomiast do przetwarzania przestrzennych typów danych potrzebują dodatkowej funkcjonalności. Open Geospatial Consortium stworzył specyfikację i zbiór standardów dodawania przestrzennych funkcjonalności do systemów bazodanowych.
Cechy baz danych przestrzennych.
Do szybkiego wyszukiwania wartości systemy bazodanowe używają indeksów. Sposób indeksowania danych w większości baz danych nie jest optymalny z punktu widzenia zapytań przestrzennych. Zamiast zwykłego indeksowania, w przestrzennych bazach danych używa się indeksów przestrzennych.
Oprócz typowych zapytań SQL takich jak wyrażenie SELECT, bazy danych przestrzennych mogą wykonać jeszcze wiele operacji przestrzennych. Open Geospatial Consortium obsługuje między innymi następujące typy zapytań:
Nie wszystkie przestrzenne bazy danych obsługują powyższe typy zapytań.

</doc>
<doc id="1280265" url="https://pl.wikipedia.org/wiki?curid=1280265" title="Obrona Paryża">
Obrona Paryża

Obrona Paryża – oblężenie, które miało miejsce w końcowym okresie wojen napoleońskich wiosną roku 1814. Francuska przegrana i w konsekwencji zajęcie stolicy Francji przez wojska VI koalicji, przyspieszyło abdykację cesarza Napoleona I.
Tło konfliktu.
W roku 1813 cesarz Napoleon I, po wycofaniu się z resztkami Wielkiej Armii z Rosji, zdołał częściowo odbudować swe siły, ale sprzymierzeni, na stronę których przeszła Austria, pokonali go w „Bitwie Narodów” pod Lipskiem. Cesarz Austrii, Franciszek II, był zainteresowany w zawarciu pokoju z Francją, ale Cesarz Wszechrusi Aleksander I i król Prus Fryderyk Wilhelm III zamierzali dokonać najazdu na Francję i obalić Napoleona I. Ponieważ Napoleon I zajął Moskwę, więc Aleksander I chciał zająć Paryż, chociaż od blisko czterystu lat obce wojsko nie przekroczyło bram tego miasta.
Siły stron.
Wojska austriackie, rosyjskie i pruskie zostały połączone pod naczelnym dowództwem feldmarszałka księcia Schwarzenberga, ale rzeczywistymi wodzami byli Cesarz Wszechrusi i król Prus, którzy towarzyszyli wojsku. Ich siły liczyły około 100 000 żołnierzy. 
Napoleon I powierzył obronę Paryża swemu bratu Józefowi, który miał do dyspozycji 20 000 żołnierzy regularnej armii marszałka Marmonta oraz około 30 000 Gwardii Narodowej i Gwardii Cesarskiej marszałków Moncey'ego i Mortiera.
Bitwa.
29 marca armia sprzymierzonych stanęła pod Paryżem obozem. Żołnierze rosyjscy, którzy nigdy nie byli tak daleko od ojczyzny, złamali szyki, by rzucić okiem na stolicę Francji. Następnego dnia rano miał się zacząć szturm. 
O świcie 30 marca siły rosyjskie w centrum uderzyły na Gwardię Cesarską spychając ją w kierunku przedmieścia Romainville. W kilka godzin później Prusacy, dowodzeni przez Blüchera, uderzyli na północ od miasta na obrońców Aubervilliers, ale bez większego zapału. Wartenburg zdobył pozycję obronną Saint–Maur na południowym zachodzie. Rosjanie próbowali kontynuować atak na swoim odcinku, ale zostali odrzuceni gwałtownym kontratakiem Gwardii, która skutecznie powstrzymywała ofensywę do czasu, gdy na jej tyłach pojawiły się oddziały pruskie. 
Rosjanie przystąpili do ataku na wzgórze Montmartre'u gdzie znajdowała się od początku bitwy główna kwatera Józefa. Tu walczyli Krakusi i polska artyleria.
W obronie Porte St. Denis do ostatniego pocisku strzelały baterie Bujalskiego, Piętki i Walewskiego, generał Michał Sokolnicki na czele 3. kompanii gwardii honorowej polskiej, resztkami Gwardii Narodowej i studentami politechniki bronił Buttes Chaumont i baterii obsługiwanej przez studentów. W walkach o pozycję "Barrière de Clichy" wyróżnili się inni Polacy: generał Pac, szef szwadronu Dwernicki ze swoimi eklererami, major Szymanowski, szwoleżerowie kapitana Zajączka.
Kapitulacja.
Z atakowanej stolicy uciekł Józef Bonaparte, a marszałek Marmont skontaktował się z wodzami koalicji i zawarł z nimi potajemne porozumienie. Wkrótce wyprowadził wojska z miasta w stronę Wersalu, gdzie zostały błyskawicznie otoczone przez przeważające siły nieprzyjaciela i zmuszone do poddania się. Idący w tylnej straży szwadron ułanów polskich zbuntował się, oderwał od kolumny i poszedł do Fontainebleau, do cesarza.
Aleksander I zaproponował dość łagodne warunki dla obrońców – zadeklarował się jako ten, co „niesie Francji pokój, a nie zniszczenie i wojnę”. 31 marca minister Talleyrand wręczył Cesarzowi Wszechrusi klucze do bram stolicy. Jeszcze tego samego dnia wojska sprzymierzonych wkroczyły do Paryża, na czele z Aleksandrem I i Fryderykiem Wilhelmem III. Cesarz Napoleon I był oburzony poddaniem Paryża i zdradą Marmonta. Kilka dni później (6 kwietnia) został zmuszony przez własnych marszałków do abdykacji.

</doc>
<doc id="1280267" url="https://pl.wikipedia.org/wiki?curid=1280267" title="Tigranes VI">
Tigranes VI

Tigranes VI (orm:Տիգրան) (ur. przed 30, zm. po 63) - król Armenii Większej w latach 60-63, prawnuk Heroda Wielkiego.
Był synem Aleksandra II, wnuka Heroda Wielkiego; bratankiem Tigranesa V. Przez swoją babkę ojczystą Glafirę był prawnukiem Archelaosa, króla Kapadocji.
Przez długi okres przebywał w Rzymie w charakterze królewskiego zakładnika, co wpłynęło na wykształcenie się w Tigranesie daleko idącej uległości, którą rzymski historyk Tacyt porównywał do uległości niewolnika.
W 60 roku z woli cesarza Nerona został królem Armenii Większej. Nominację tę umożliwiło zwycięstwo Gnejusza Domicjusza Korbulona nad partyjskim pretendentem Tiridatesem I. Tigranes VI otrzymał do dyspozycji garnizon liczący tysiąc legionistów, trzy auxiliarne kohorty i dwa oddziały jazdy.
W 61 roku najechał sąsiednie królestwo Adiabene, rządzone przez Monobazesa II, wasala króla partyjskiego. Partowie uznali to za naruszenie warunków pokoju i zaatakowali Armenię. Partyjski władca Wologazes I obległ Tigranocertę, skutecznie bronioną przez Tigranesa. Przysłani na pomoc Tigranesowi Rzymianie zimą z 61 na 62 roku przebywali w Kapadocji.
W 62 roku rzymski dowódca Cezeniusz Petus zobowiązał się, że Armenia zostanie zwrócona Tiridatesowi, który w 63 roku objął rządy, a w 66 roku został zatwierdzony na tronie przez cesarza Nerona.
Dalsze losy Tigranesa VI nie są znane. Miał syna Aleksandra IV oraz przypuszczalnie córkę Julię, znaną z inskrypcji z Falerii.

</doc>
<doc id="1280269" url="https://pl.wikipedia.org/wiki?curid=1280269" title="Bitwa pod Murowaną Oszmianką">
Bitwa pod Murowaną Oszmianką

Bitwa pod Murowaną Oszmianką – największa bitwa pomiędzy wojskami AK a Lietuvos Vietine Rinktine (Litewski Korpus Lokalny) sprzymierzonym z nazistowskimi Niemcami. Bitwa miała miejsce w dniach 13–14 maja 1944 roku na terenach okupowanych ziem polskich, w pobliżu wsi Murowana Oszmianka (obecnie na terenie Białorusi). Bitwa zakończyła się zwycięstwem sił polskich.
Przebieg bitwy.
W nocy z 13 na 14 maja 1944 r. 3 Brygada por. Gracjana Fróga „Szczerbca” stoczyła bój z oddziałami gen. Povilasa Plechavičiusa. Wspólnym zadaniem por. Witolda Turonka „Tura” i „Szczerbca” było rozbicie dwóch kompanii litewskich w Murowanej Oszmiance. Trzecią z kompanii litewskich, rozmieszczoną w Tołminowie miała związać, a w sprzyjającej sytuacji - rozbić, 13 Brygada Adama Walczaka „Nietoperza”. Ubezpieczała 9 Brygada chor. Jana Kolendy „Małego” oraz 12 Brygada kpt. Hieronima Romanowskiego „Cerbera”.
8 Brygada „Tura”, po krótkiej nawale ogniowej, uderzyła od wschodu, przełamała linię obrony i wdarła się do centralnej części miasteczka. 3 Brygada „Szczerbca”, która miała uderzyć z zachodniej strony, spóźniła się na akcję. Pozostałe brygady: 9, 12 i 13 stały na ubezpieczeniu. W takich warunkach dowódca akcji mjr Czesław Dębicki „Jarema” dał rozkaz 12 Brygadzie wsparcia 8 Brygady. Wyparto Litwinów z południowej części miasta, biorąc do niewoli około 20 z nich. 
Około 23:30 na miasto z marszu uderzyła brygada „Szczerbca”, forsując zachodnią linię obrony i częścią sił nawiązała w centrum miejscowości styczność z 8 Brygadą. Jednak większość plutonów 3 Brygady stoczyło na przedpolach Murowanej Oszmianki ciężką walkę. Pluton „Milimetra” napotkał bardzo silny opór i trafił pod zmasowany ostrzał. Został przykuty do ziemi nieprzyjacielskim ogniem i poniósł dotkliwe straty. Odcinek zachodni, na którym nacierała 3 Brygada, posiadał dobrze zorganizowaną obronę. 
Równocześnie z uderzeniem 3 Brygady do dalszego natarcia ruszyły 8 i 12 brygady. Była to już końcowa faza walki. Opór przeciwnika zmalał. Litwini złożyli broń. Nieprzyjaciel stracił 23 zabitych, do niewoli trafiło ponad 230 jeńców.
Równocześnie z 8 Brygadą akcję w Tołminowie rozpoczęła 13 Brygada „Nietoperza”, która atakiem części własnych sił i wykorzystując psychologicznie odgłosy nawały ogniowej w Murowanej Oszmiance, zmusiła kompanię litewską do złożenia broni. Do niewoli wzięto ok. 120 żołnierzy.

</doc>
<doc id="1280270" url="https://pl.wikipedia.org/wiki?curid=1280270" title="MOS Technology 6507">
MOS Technology 6507

MOS Technology 6507 – 8-bitowy procesor firmy MOS Technology. Stanowił zubożoną wersję modelu 6502.
W celu obniżenia kosztów, firma MOS zredukowała liczbę nóżek adresowych z 16 do 13. Skutkowało to zmniejszeniem adresowanego przez 6507 obszaru pamięci do 8 KB, jednak nadal w 1975 r. liczba ta była stosunkowo duża. Owo posunięcie pozwoliło umieścić układ w mniejszej aniżeli 6502, 28-pinowej obudowie. Krótka szyna adresowa 6507 uniemożliwiła obsługę zewnętrznych przerwań. Procesor ten znalazł szerokie zastosowanie tylko w konsoli gier wideo Atari 2600 oraz jako kontroler stacji dyskietek w modelach Atari 810 i 1050. W konsoli Atari 2600 możliwości procesora były ograniczone przez konstrukcję slotu kartridża, co skutkowało możliwością adresowania jedynie 4 KB pamięci operacyjnej. W czasie, gdy model 6502 był szeroko wykorzystywany, w latach 80. ceny pamięci półprzewodnikowej zaczęły stopniowo maleć, aż oszczędność zastosowana w 6507 straciła sens.

</doc>
<doc id="1280272" url="https://pl.wikipedia.org/wiki?curid=1280272" title="Wojciech Socha">
Wojciech Socha

Wojciech Socha (ur. 17 lutego 1970 w Koszalinie) – polski aktor teatralno-musicalowy i filmowy.
Życiorys.
W latach 1985-1989 śpiewał w Koszalinie w chórze muzyki dawnej Madrygał pod kierownictwem Marii i Wacława Dąbrowskich. W 1991 współpracował z Radio Arnet w Gdańsku jako współprowadzący audycję. Współpracował również kilkoma rozgłośniami przy produkcji reklam jako lektor, jak również twórca tekstów do tych reklam. Absolwent Państwowego Studium Wokalno-Aktorskiego im. D. Baduszkowej przy Teatrze Muzycznym w Gdyni. Podczas ostatniego roku studiów debiutował rolą Mariusza w musicalu „Les Misérables”. Po ukończeniu Studium pracował w Teatrze Muzycznym w Gdyni jako solista.
Ma na swoim koncie epizody w serialach telewizyjnych, filmach fabularnych i teatrach telewizji, gra w spektaklach Teatru Muzycznego Roma. Udziela się także w dubbingu i w reklamie. Jego najważniejsze role to:
W ostatnich latach związany z Teatrem Muzycznym Roma w Warszawie, w którym zagrał w musicalach:

</doc>
<doc id="1280275" url="https://pl.wikipedia.org/wiki?curid=1280275" title="Tested">
Tested

Tested to pierwszy album koncertowy grupy punkrockowej Bad Religion wydany w 1997 roku.

</doc>
<doc id="1280279" url="https://pl.wikipedia.org/wiki?curid=1280279" title="Pojazd użytkowy">
Pojazd użytkowy

Pojazd użytkowy – pojazd silnikowy i jego przyczepa lub naczepa, wykorzystywany głównie do transportu towarów lub pasażerów do celów działalności gospodarczej, na przykład transportu zarobkowego lub transportu na użytek własny, lub w innych celach zawodowych.
Historia.
Pierwowzorami pojazdów użytkowych były pojazdy napędzane siłą ludzkich mięśni i pojazdy zaprzęgowe. Bezpośrednimi poprzednikami współczesnych pojazdów użytkowych były: lokomobile i omnibusy.
Podział.
Ze względu na konstrukcję lub przeznaczenie do pojazdów użytkowych zalicza się:
W niektórych wypadkach pojazdy użytkowe są łączone ze sobą w celu zrealizowania konkretnego zadania transportowego, w wyniku czego powstaje pojazd członowy (najczęściej autobus), zestaw drogowy lub pociąg drogowy. Europejski system modułowy zestawów drogowych ogranicza ich maksymalną długość w większości krajów do 18,75 m (16,5 m dla ciągników siodłowych z naczepami), podczas gdy w Szwecji i Finlandii dopuszczalna długość całkowita zestawu drogowego wynosi 25,25 m. W większości krajów Unii Europejskiej dopuszczalna masa całkowita zestawu drogowego nie może przekraczać 40 ton, podczas gdy w Szwecji i Finlandii wielkość ta może osiągać 60 ton. W niektórych krajach europejskich rozważana jest możliwość dopuszczenia do ruchu pociągów drogowych o tzw. długości „skandynawskiej”, tj. 25,25 m.
Z przyczyn ekonomicznych lub ze względu na możliwości techniczne, zadania transportowe podobne do realizowanych przez pojazdy użytkowe wykonują coraz częściej pojazdy szynowe (tramwaje, metro, autobusy szynowe, drezyny itd.).

</doc>
<doc id="1280282" url="https://pl.wikipedia.org/wiki?curid=1280282" title="Rajesh Roshan">
Rajesh Roshan

Rajesh Roshan (ur. 1955 w Bombaju w stanie Maharasztra) – indyjski kompozytor muzyki filmowej, nagrodzony za muzykę do takich filmów jak "Kaho Naa... Pyaar Hai", "Julie", nominowany za "Koi... Mil Gaya". Tworzy od 1974 roku.
Jest bratem reżysera Rakesh Roshana i wujem aktora Hrithik Roshana.
Był oskarżony o plagiat, wykorzystanie muzyki Vangelisa w "Koyla" i "Kaho Naa... Pyaar Hai".

</doc>
<doc id="1280283" url="https://pl.wikipedia.org/wiki?curid=1280283" title="Marian Wilimowski">
Marian Wilimowski

Marian Wilimowski (ur. 1924 w Katowicach, zm. 25 marca 2013 we Wrocławiu) – polski farmakolog, profesor nauk medycznych. W latach 1981–1987 rektor Akademii Medycznej we Wrocławiu. Kierował Katedrą i Zakładem Farmakologii tej uczelni.
Wydział Lekarski Akademii Medycznej we Wrocławiu ukończył w 1950 r. W 1960 uzyskał stopień doktora medycyny, habilitowany w 1963, profesorem nadzwyczajnym mianowany w 1976, profesorem zwyczajnym w 1993 r. Odznaczenia: Krzyż Kawalerski Orderu Odrodzenia Polski, Krzyż Oficerski Orderu Odrodzenia Polski (1995), Złoty Krzyż Zasługi.

</doc>
<doc id="1280284" url="https://pl.wikipedia.org/wiki?curid=1280284" title="Dana DeArmond">
Dana DeArmond

Dana DeArmond (ur. 16 czerwca 1979 w Fort Bragg) – amerykańska aktorka i reżyserka filmów pornograficznych.
Wczesne lata.
Urodziła się w Fort Bragg w Karolinie Północnej w rodzinie pochodzenia niemieckiego, węgierskiego, rosyjskiego, polskiego i żydowskiego. Dorastała w Orlando na Florydzie. Jako nastolatka była łyżwiarką figurową i należała do klubu łyżwiarskiego. Pracowała jako tancerka uliczna w Disney World i jako striptizerka na Florydzie i w Kalifornii.
Kariera w branży porno.
Po spotkaniu na MySpace z reżyserem filmów porno Eonem McKai, wzięła udział w scenie seksu z Tommym Pistolem w "Neu Wave Hookers" (2006).
W latach 2004-2019 brała udział w scenach sadomasochistycznych, takimi jak uległość, głębokie gardło, rimming, kobieca ejakulacja, fisting analny i pochwowy, pegging, gang bang, bukkake, plucie i bicie dla Kink.com. Były to serie "Device Bondage", "Divine Bitches", "Everything Butt", "Foot Worship", "Fucking Machines", "Hogtied", "Men in Pain", "Public Disgrace", "Sex and Submission", "Training Of O", "Ultimate Surrender", "Whipped Ass", "Wired Pussy" czy "Water Bondage" z Jamesem Deenem, Markiem Davisem, Steve’em Holmesem, Derrickem Pierce, Wolfem Hudsonem, Stevenem St. Croixem, Erikiem Everhardem, Juanem Lucho, Markiem Woodem, Tommym Defendim, Mattem Williamsem, Christianem Wilde, Dannym Wylde, Sandrą Romain, Carter Cruise, Abellą Danger, Phoenix Marie, Skin Diamond, Vicki Chase, Maricą Hase, Avą Devine, Maddy O’Reilly, Julie Night, Jessie Volt, Chanel Preston, Casey Calvert, Danicą Dillan, Krissy Lynn, Isis Love, Harmony Rose, Christie Stevens, Kate England, Flower Tucci, Vienną Black, Ivy Lebelle, Anną de Ville, Aiden Starr, Adrianną Nicole, Bobbi Starr, Candice Dare, Proxy Paige, Sarah Shevon, Syren De Mer, Claire Robbins, Dahlią Sky, Roxy Raye, Alby Rydes, Alexą Novą, Lily Lane, Dee Williams, Leyą Falcon, Ryan Conner, Savannah Fox, Ellą Novą, Gia DiMarco, Amber Rayne, Hollie Stevens, Ariel X, Niką Noir, Madison Young, Nikki Nievez, Lorelei Lee, Claire Adams, Dragon Lilly, Maitresse Madeline, Princess Donną i Emmą Haize.
W styczniu 2014 DeArmond, Asa Akira, Chanel Preston i Jessie Andrews zostały zaprezentowane w magazynie „Cosmopolitan” w artykule zatytułowanym „4 Porn Stars on How They StayFit”.
DeArmond była jedną z fotomodelek zamieszczonych w książce fotograficznej Michaela Grecco "Naked Ambition: An R oceniony Look at X Rated Industry" (2007) i Dave’a Naza "L.A. Bondage" (2007). W produkcji Pure Taboo "Staw czoła swoim lękom" ("Face Your Fears", 2020) w reżyserii i na podstawie scenariusza Joanny Angel ze Steve’em Holmesem była pokręconą terapeutką manipulującą Ellą (Maya Kendrick), aby pokonać jej lęki.
Działalność poza przemysłem porno.
Zyskała ogromną popularność jako osobowość internetowa z ponad 830 tys. znajomych na Myspace. Prowadziła też swoją oficjalną stronę internetową TheInternetsGirlfriend.com.
Wyreżyserowała dwa filmy dokumentalne, w których pomaga młodym ludziom, z którymi się spotyka w Internecie: "Dana DeArmond Does the Internet" i "Dana DeArmond's Role Modeling". Gościła jako wykładowca na zajęciach na temat przemysłu dla dorosłych na Uniwersytecie Kalifornijskim w Irvine i Uniwersytecie Kalifornijskim w Santa Barbara.
Wystąpiła w trzech odcinkach serialu "Debbie Does Dallas... Again" (2007), "Mr. Intangibles" (2015) jako Shania i "Strip Club Slayer" (2016) jako Shay, a także filmach dokumentalnych, w tym "The New Erotic: Art Sex Revolution" (2011) Ramziego Abeda i "Filthy Gorgeous: The Bob Guccione Story" (2013) Barry'ego Avricha.
Życie prywatne.
Była związana z brytyjskim aktorem Dominikiem Monaghanem i aktorem porno Dannym Wylde’em (2006).
Po tym, jak dom DeArmond i jego dobytek zostały zniszczone w pożarze w styczniu 2007, branża dla dorosłych uczestniczyła w kilku działaniach charytatywnych, aby pomóc jej finansowo.
Jej hobby to turystyka i jazda na rowerze. Do jej ulubionych wykonawców należą James Deen, Mr. Pete, Toni Ribas, Mark Wood, Manuel Ferrara, John Strong (the Anchorman) i Tommy Pistol. DeArmond określa się jako feministka.

</doc>
<doc id="1280288" url="https://pl.wikipedia.org/wiki?curid=1280288" title="Mistrzostwa Świata w Narciarstwie Alpejskim 2009">
Mistrzostwa Świata w Narciarstwie Alpejskim 2009

Mistrzostwa Świata w Narciarstwie Alpejskim 2009 odbyły się w Val d’Isère, w departamencie Sabaudia, w południowo-wschodniej Francji. Trwały od 2 do 15 lutego 2009 r. Startowało 70 reprezentacji narodowych. FIS wybrał organizatora tych mistrzostw 2 czerwca 2004 roku w Miami. Pozostałymi kandydatami były austriackie Schladming i amerykańskie Vail.
Reprezentacje uczestniczące w mistrzostwach.
"W mistrzostwach tych wystartowało łącznie 504 zawodników z 70 krajów".

</doc>
<doc id="1280289" url="https://pl.wikipedia.org/wiki?curid=1280289" title="Gian Giacomo Veneroso">
Gian Giacomo Veneroso

Gian Giacomo Veneroso (ur. 1701; zm. 1758) był genueńskim politykiem. 
Od 23 czerwca 1754 do 16 maja 1756 roku Gian Giacomo Veneroso był dożą Republiki Genui.
Dożowie z rodu Veneroso; Gerolamo Veneroso (doża od roku 1726) i Gian Giacomo Veneroso mieszkali w Palazzo Agostino Calvi Saluzzo, (adres: via di Canneto il Lungo, 21)

</doc>
<doc id="1280292" url="https://pl.wikipedia.org/wiki?curid=1280292" title="Andrea de Bollo">
Andrea de Bollo

Andrea de Bollo (zm. 1784) – minister pełnomocny Rzeczypospolitej w Republice Genui od 1768, polski "Chargé d’affaires" w Republice Genui od 1766.
Życiorys.
Stanisław August Poniatowski liczył, że de Bollo w zamian za te nominacje załatwi w Genui pożyczkę do szkatuły królewskiej. Bollo istotnie uzyskał taką pożyczkę w wysokości 2.000.000 złotych i przyczynił się do założenia działającej w Warszawie (w latach 1768-1773) tzw. Loterii Geueńskiej.
W 1768 roku uzyskał polski indygenat.
De Bollo zbiegł z Warszawy w 1769, gdy 27 października sąd marszałkowski skazał go zaocznie na grzywnę i więzienie za próbę otrucia męża swojej kochanki, żony sekretarza królewskiego Jana Pattensena.
W latach 1771-1772 pośredniczył między konfederatami barskimi a elektorem Hesji-Kassel Fryderykiem II.
W 1774 był ministrem pełnomocnym elektora Trewiru w Holandii.

</doc>
<doc id="1280293" url="https://pl.wikipedia.org/wiki?curid=1280293" title="Giovanni Battista Grimaldi">
Giovanni Battista Grimaldi

Giovanni Battista Grimaldi (ur. 1678; zm. 1757) – genueński polityk.
Od 7 czerwca 1752 do 7 czerwca 1754 roku był dożą Republiki Genui.

</doc>
<doc id="1280294" url="https://pl.wikipedia.org/wiki?curid=1280294" title="Dajmony">
Dajmony

Dajmony (ang. "Daemon") w powieści Philipa Pullmana zatytułowanej "Mroczne materie" są manifestacjami dusz świadomych istot. W światach, w których są one materialne, występują poza ciałami ludzi przybierając postaci zwierząt. Swym wyglądem reprezentują osobowość człowieka, którego są częścią. Dajmony, należące do dzieci, mogą zmieniać postać, ukazując w ten sposób zmienną naturę dziecięcych umysłów, jednak gdy ich podopieczni dojrzewają, dajmony przybierają jedną, ostateczną postać, w której pozostają do końca życia.
Więzi łączące ludzi z ich dajmonami są intymne, kontakty między ludźmi a dajmonami do nich nienależącymi, uznawane są za tabu, choć kontaktowanie się ze sobą samych dajmonów jest rzeczą naturalną.
Wiele charakterystycznych cech dajmonów odpowiada koncepcjom psychologii i wierzeniom różnych kultur.
Postać.
W świecie Lyry, ludzkie dusze przyjmują postacie zwierząt zwanych dajmonami. Dajmony posiadają osobne tożsamości, mimo iż są nierozłącznymi częściami ludzi (tzn. są jedną istotą w dwóch ciałach).
Powieść sugeruje iż w naszym i w innych światach, dajmony są złączone ze swoimi ludźmi, nie posiadając przez to żadnej zewnętrznej formy. Jedynym uniwersum w którym są one materialne miał być świat Lyry. (W czasie przechodzenia ze świata w którym dajmony są, do świata w którym nie są materialne, zachowują one swoją materialną postać.)
Dajmony mogą swobodnie dotykać siebie nawzajem, jednak za "największe naruszenie etykiety" uznaje się sytuację gdy ktoś dotyka dajmona innej osoby (nawet w walce większość żołnierzy nie odważyła by się dotknąć dajmona swego przeciwnika), choć istnieją wyjątki (np. między kochankami). Dotknięcie czyjegoś dajmona wywołuje utratę sił u osoby której dajmona dotknięto.
Dajmony dzieci nie mają stałej postaci i mogą zmieniać się zważywszy na okoliczności i zachcianki. Gdy dzieci stabilizują się w jednej osobowości (około wieku dojrzewania), ich dajmony "sytuują" się w jednej stałej formie, której celem jest ukazywanie charakterystycznych elementów osobowości danej osoby. Na przykład osoba z dajmonem psem zazwyczaj jest posłuszna autorytetom, a osoba z dajmonem kotem, wprost przeciwnie, może być bardzo niezależna. Możliwość nadzwyczajnej zmiany w osobowości (np. przez dramatyczne wydarzenie), a przez to zmiany postaci dajmona, nie została opisana w powieści. Na początku trylogii, Lord Asriel twierdzi, że gdy dajmon osoby się sytuuje, osoba ta jednocześnie zaczyna przyciągać do siebie Pył.
Dajmony są zazwyczaj przeciwnej płci niż ludzie, jednak w występują przypadki gdy są one tej samej płci. Philip Pullman przyznaje że przyczyna tego jest nieznana, nawet dla niego samego. Twierdzi także, że może to być oznaka homoseksualizmu danej osoby, lecz może równie dobrze być znakiem czegoś zupełnie innego np. zdolności widzenia przyszłości. Pojedyncza wzmianka o osobach z dajmonami tej samej płci występuje w "Zorzy Północnej", gdzie opisane są one jako rzadkie i łagodne.
Życie.
Nie zostało opisane kiedy i jak dajmon zostaje "narodzony", czy też jaka jest ich pierwotna postać. Gdy człowiek umiera, jego dajmon rozpływa się jak "atomy dymu", podobnie, gdy ginie dajmon, umiera także i człowiek. Pochodzenie imion dajmonów nie zostało opisane w trylogii, jednak zapytany o to Pullman wyjaśnił, iż nadane one zostają przez dajmony rodziców dziecka. Jako iż Will Parry pochodził z naszego świata, jego dajmona nie miała imienia, została więc nazwana Kirjava (fińska nazwa znacząca "cętkowana" lub "wielokolorowa") przez Serafinę Pekkala. W "Magicznym nożu", gdy Marisa Coulter próbowała zastraszyć Lorda Boreala, jej dajmon-małpa głaskał dajmonę-węża Lorda Boreala w niemalże romantyczny sposób.
Oddzielanie.
Zazwyczaj osoba i jej dajmon muszą pozostawać blisko. Siłowe odciąganie osoby od jej dajmona powoduje niewyobrażalne cierpienie psychiczne i emocjonalne, często powodujące także śmierć. Jednak niektóre ludy znalazły sposoby na to by ich dajmony stały się odrobinę bardziej mobilne. Wiedźmy, jak i szamani, muszą podjąć wyczerpującą rytualistyczną przeprawę, w którą nie mogą zabrać ze sobą swoich dajmonów, dzięki czemu po powrocie uzyskują możliwość oddalania się od nich na znaczne odległości.
W powieści specjalna gilotyna używana jest przez Generalną Radę Oblacyjną w celu rozdzielania dajmonów od ludzi bez zabijania obojga (proces ten zwany jest "intercyzą"). Jednakże w przeciwieństwie do duchowej wędrówki podejmowanej przez wiedźmy i szamanów, przy wykorzystaniu tej metody człowiek traci na zawsze więź łączącą go ze swym dajmonem, traci duszę stając się zombi niezdolnym do niezależnej myśli, nie posiadającym własnej osobowości. Generalna Rada Oblacyjna udoskonala ten proces, choć wciąż zdarzają się przypadki śmiertelne – Lyra w czasie swej wędrówki spotyka chłopca, który umarł nie mogąc znieść życia bez swojego dajmona. Proces rozdzielania wytwarza ogromne ilości energii, która została wykorzystana np. przez Lorda Asriela w celu stworzenia mostu łączącego wymiary.
W części historii zawartej w książce opisane jest jak Lyra i Will wkraczają do świata umarłych i zostają oddzieleni od swoich dajmonów. Oboje cierpią z tego powodu lecz pozostają żywi. Ostatecznie dzięki tej przygodzie Lyra, tak jak wiedźmy, otrzymuje możliwość oddalania się od swojego dajmona na duże odległości.
Cittàgazze cieszy się złą sławą z powodu Spektr, duchopodobnych stworzeń które przyciągane są jedynie przez dorosłych. Gdy dorosły zostaje zaatakowany przez Spektra, jego dajmon znika, a sam człowiek całkowicie traci zainteresowanie otaczającym go światem.
Dajmony w naszym świecie.
Koncepcje podobne do dajmonów znane są od tysięcy lat. Można je znaleźć w wyznaniach wielu kultur, przykładowo: Flygje z nordyckiej mitologii, Naguale i Tonale z mitologii azteckiej, aku-aku z Wysp Wielkanocnych, a także chanule z wierzeń Tzeltalów. Duże podobieństwo posiada także Jungowska koncepcja Animy/Animusa.
W powieści Mary Malone przekonuje się o tym, że przy odpowiedniej wprawie, także i w naszym świecie możliwe jest ujrzenie dajmonów u ludzi, którzy nawet nie zdają sobie sprawy z ich istnienia. Z tego wynika, że każdy z nas ma dajmona, ale zazwyczaj nie potrafimy ich dostrzec ani z nimi rozmawiać.
Przypisy.
http://www.everyculture.com/Middle-America-Caribbean/Tzotzil-of-Zinacantan-Religion-and-Expressive-Culture.html

</doc>
<doc id="1280296" url="https://pl.wikipedia.org/wiki?curid=1280296" title="Stefano Lomellini">
Stefano Lomellini

Stefano Lomellini (ur. 1683; zm. 1753) był genueńskim politykiem. 
Od 28 marca 1752 do 3 czerwca 1754 roku był dożą Republiki Genui.

</doc>
<doc id="1280297" url="https://pl.wikipedia.org/wiki?curid=1280297" title="Nintendo SA-1">
Nintendo SA-1

Nintendo SA-1 (ang. "Super Accelerator 1") – mikroprocesor firmy Nintendo stworzony na potrzeby konsoli Super Nintendo Entertainment System. SA-1 w rzeczywistości jest ulepszonym modelem koprocesora zgodnego z WDC 65816. Działając wraz z procesorem Ricoh 5A22, jako koprocesor umożliwia szybsze przetwarzanie danych przez konsolę. Jest on jednak jednostką niezależną. 
Nintendo SA-1 miał w swoim czasie wysokie osiągi techniczne; jedną z produkcji wykorzystujących architekturę tego mikroprocesora była gra "".

</doc>
<doc id="1280298" url="https://pl.wikipedia.org/wiki?curid=1280298" title="Agostino Viale">
Agostino Viale

Agostino Viale (ur. 1692, zm. 1777) – genueński polityk.
Od 10 marca 1750 do 10 marca 1752 roku Agostino Viale był dożą Republiki Genui.

</doc>
<doc id="1280300" url="https://pl.wikipedia.org/wiki?curid=1280300" title="Cesare Cattaneo Della Volta">
Cesare Cattaneo Della Volta

Cesare Cattaneo Della Volta (ur. 1680; zm. 1756) był genueńskim politykiem.
Od 6 marca 1748 do 6 marca 1750 roku był dożą Republiki Genui.
Bibliografia.
 

</doc>
<doc id="1280303" url="https://pl.wikipedia.org/wiki?curid=1280303" title="John Madden (reżyser)">
John Madden (reżyser)

John Philip Madden (ur. 8 kwietnia 1949 w Portsmouth) – brytyjski reżyser filmowy i teatralny.
Życiorys.
W 1970 ukończył studia na Uniwersytecie w Cambridge. W Anglii pracował w teatrze, zanim w połowie lat 70. XX wieku wyjechał do Stanów Zjednoczonych. Po powrocie do ojczyzny, już w latach 80., reżyserował na potrzeby telewizji. Realizował odcinki seriali, m.in. o Sherlocku Holmesie. W filmie debiutował na początku lat 90.
Uznanie przyniosły mu kostiumowe filmy z drugiej połowy lat 90. W 1997 zrealizował dramat "Jej wysokość Pani Brown" o królowej Wiktorii z Judi Dench w roli głównej, a rok później wyreżyserował komedię "Zakochany Szekspir". Opowiadający fikcyjną historię z życia słynnego pisarza obraz zdobył 13 nominacji do Oscara i 7 statuetek, m.in. dla najlepszego filmu roku. Madden również został nominowany, Oscara za reżyserię odebrał jednak Steven Spielberg za "Szeregowca Ryana".
W następnych latach Madden stworzył m.in. "Kapitana Corellego" (2001), rozgrywający się w realiach II wojny światowej melodramat z Penélope Cruz oraz Nicolasem Cage’em, a także psychologiczny dramat "Dowód" (2005) z Anthonym Hopkinsem w roli genialnego matematyka i Gwyneth Paltrow grającą opiekującą się nim córkę.
W 2012 zrealizował film "Hotel Marigold", nominowany do nagrody BAFTA i Europejskiej Nagrody Filmowej. Sam reżyser był także nominowany do nagrody British Independent Film Awards. Film okazał się tak wielkim sukcesem, że w 2015 odbyła się premiera jego drugiej części - "Drugi Hotel Marigold".

</doc>
<doc id="1280304" url="https://pl.wikipedia.org/wiki?curid=1280304" title="Gian Francesco Brignole Sale II">
Gian Francesco Brignole Sale II

Gian Francesco Brignole Sale II (ur. 1695; zm. 1760) był genueńskim politykiem, dyplomata, generałem i mecenasem sztuki. Od 4 marca 1746 do 4 marca 1748 roku był dożą Republiki Genui.
Gian Francesco Brignole Sale II (1696-1760) był najstarszym synem markiza Antona II Giulio Brignole Sale, ambasadora Genui w Wersalu, i jego kuzynki Isabelli Brignole. Ród Brignole doszedł już do stanowiska doży w 1635 roku. Gian Francesco miał trzech braci; Gian-Jacobo, który zmarł w wieku 40 lat, Giuseppe, szwagra książąt Monako i Condé, oraz Rudolfa, który był dożą w latach 1762-1764.
W 1710 roku Gian Francesco stracił ojca, i jako nastolatek odziedziczył wielką fortunę. W 1728 roku został generałem galer, co było bardzo prestiżowym stanowiskiem w Republice, dlatego ubiegać się o nie mogli jedynie najznakomitsi arystokraci. W tym samym roku został dyrektorem budowli publicznych (odnowił akwedukt dostarczający wodę do wszystkich domów genueńskich) w roku 1730 został członkiem rady negocjującej z Korsykanami (junte extraordinaire pour la répression du soulèvement corse). W 1731 roku poślubił Battinę Raggi, której rodzina, podobnie jak Brigniole pochodziła z Rapallo.
W 1736 roku posłował do Londynu, by w imieniu Republiki zaprotestować przeciw przywiezieniu nowego wodza powstania korsykańskiego Theodora von Neuhoffa na brytyjskim statku. Po powrocie z tej misji, został ambasadorem Sérénissime République de Gênes w Paryżu (od września 1737 do wiosny 1739 r.), gdzie negocjował i podpisał z Ludwikiem XV i kardynałem Fleury konwencję wersalską (1737). Zapewniła ona pomoc militarną Francji na terenie Korsyki (bo pomoc austriacka w latach 1731-1733 niewiele pomogła), ale też i sprowokowała francuskie zainteresowanie tym rejonem. Gian Francesco Brignole Sale był przekonanym frankofilem, więc żył w wielkim stylu w swym domu przy rue de Cléry i był mecenasem paryskich artystów (w tym malarza Rigauda), interesował się też przepisami kuchni paryskiej.
Po powrocie z Paryża został inkwizytorem stanu (tj. Szefem policji) w Genui, a w 1740 roku mianowano go ambasadorem w Wiedniu. Po powrocie wybrano go senatorem (10 senatorów wraz z dożą i prokuratorami tworzyli tzw. Seniorię), a także naczelnym dowódcą wojsk. Przeczuwając konflikt z Królestwem Sardynii, rozpoczął reorganizację małej armii genueńskiej.
We wrześniu 1743 roku w Wormacji (traktat wormacki) Maria Teresa Habsburg, starając się uzyskać wsparcie Królestwa Sardynii, obiecała Karolowi Emanuelowi III markizat Finale, należący do Genui, na co Genua odpowiedziała podpisaniem z Francją, Hiszpanią i Neapolem traktatu sojuszniczego w Aranjuez (1745). Hiszpanie zajęli w 1745 Mediolan, lecz w 1746 roku musieli się z niego wycofać, co oznaczało, że szala zwycięstwa zaczyna się przechylać na stronę „Austrosardów”. Korsyka wraz z Bastią zostały zdobyte przez brytyjsko-sabaudzką flotę w listopadzie 1745 roku. W 1747 Francuzi przepędzili stamtąd okupantów i administrowali posiadłościami Genui, jako jej sojusznicy.
Otwierając swe porty dla armii burbońskich, Genua wydatnie zwiększyła szansę na ich zwycięstwo. W konsekwencji armia genueńska (jakości przeciętnej i licząca mniej niż 10.000 żołnierzy) dowodzona osobiście przez Gian Francesco Brignole Sale II podążyła za francusko-hiszpańską armią Don Filipa na Austriaków i Piemontczyków, jednak niespecjalnie się wyróżniła, doceniono jednak postępowanie samego dowódcy i uczyniono Gian Francesca Brignole zastępcą głównodowodzącego całej armii burbońskiej. Brignole zdobył dla koalicji kilka twierdz w Piemoncie i Parmie-Piacenzie okupowanej przez Austriaków.
Głównie swym zasługom wojennym zawdzięczał Brignole wybór na stanowisko doży 4 marca 1746 roku (doge de Gênes et roi de Corse par la grâce de Dieu – doża Genui i król Korsyki z Bożej łaski), mimo iż kampania wojenna była daleka od zakończenia, a przybycie nowego austriackiego korpusu zachwiało frontem burbońskim w północnej Italii, co gorsza śmierć Filipa V oznaczała wycofanie się z wojny rządu hiszpańskiego. Pod Piacenzą 15 czerwca 1746 roku armia burbońska poniosła klęskę, po czym we wrześniu armia austriacka (korzystająca z pomocy floty brytyjskiej) pod dowództwem gen. Antoniotto de Botta-Adorno stanęła pod bramami Genui. Całe terytorium Republiki było zajęte przez Austrosardów, Francuzi i Hiszpanie pospiesznie wsiedli na statki, a stolica republiki stała bezbronna. Doża i jego doradcy stwierdzili, że opór nie ma sensu i 6 września otworzył Austriakom bramy miasta. Brignole-Sale padł na kolana przez gen. Botta-Adorno i poprosił o oszczędzenie miasta i mieszkańców, na co Botta-Adorno odpowiedział: „Genueńczykom pozostawię jedynie oczy do płakania" ("Aux Génois, je ne laisserai que les yeux pour pleurer"). Jeszcze przed nadejściem Austriaków prawie cała szlachta uciekła do swych wiejskich willi nie kłopocząc się o lud, który nigdy nie chciał wojny, dlatego plebs uznał to za zdradę szlachty. W mieście pozostał tylko doża.
Po 3 miesiącach austriackiej okupacji (Austriacy niestety szykanowali mieszkańców) w mieście wybuchło powstanie ludowe (5 grudnia), które wypędziło wroga z miasta i z którego skorzystał Brignole, formując armię 22 000 ludzi. Insurekcja wyzwoliła żywioły plebejskie i arystokratyczne, dlatego szlachta na swym dobrowolnym wygnaniu oskarżała dożę o sprzyjanie im. Do wiosny 1748 roku Genua rządzona była w sposób quasi-demokratyczny (ludowi przywódcy wahali się, czy rzeczywiście tylko szlachcice – les Magnifiques są stworzeni do rządzenia). W 1748 przywrócono tradycyjną formę rządów, ale doceniono to, że Brignole uratował kraj, nie wdając się w szczegóły dwulecia quasi-demokratycznego. Pokój w Akwizgranie z 1748 roku przywrócił przedwojenne granice, zwracając Republice markizat Finale. Brignole został dożywotnim prokuratorem (1748) i nadintendentem twierdz (1749), ale nie uczestniczył już w polityce sensu stricto. Poświęcił się administrowaniu swych dóbr w Groppoli. W 1757 roku wydał siostrzenicę za księcia Honoriusza III z Monako. Zmarł 14 lutego 1760 roku, żałowany przez całą Genuę, zrobił bowiem wiele dla upiększenia miasta oraz hospicjum "refuge des filles de Brignole", założonego przez jego przodków.

</doc>
<doc id="1280305" url="https://pl.wikipedia.org/wiki?curid=1280305" title="Mistrzostwa Świata w Hokeju na Lodzie 2009">
Mistrzostwa Świata w Hokeju na Lodzie 2009

Mistrzostwa Świata w Hokeju na Lodzie 2009 – 73. edycja mistrzostw świata organizowane przez IIHF, która odbyła się po raz dziesiąty w Szwajcarii. Turniej Elity odbył się w dniach 24 kwietnia-10 maja, a miastami goszczącymi najlepsze drużyny świata były Berno i Kloten.
Czas i miejsce rozgrywania pozostałych turniejów:
Pierwotnie planowano również organizację turnieju kwalifikacyjnego do III dywizji jednak drużyny Armenii oraz Bośni i Hercegowiny wycofały się, więc szósta drużyna turnieju trzeciej dywizji w roku 2008 (w tym wypadku Mongolia) została automatycznie zakwalifikowana do turnieju III dywizji.
Elita.
W tej części mistrzostw uczestniczyło najlepsze 16 drużyn na świecie. System rozgrywania meczów był inny niż w niższych dywizjach. Najpierw odbyła się faza grupowa, w której zespoły zostały podzielone w czterech grupach po cztery zespoły. Z każdej grupy awansowało po trzy drużyny do drugiej fazy grupowej, zaś najgorsze tj. z czwartych miejsc walczyły w fazie grupie spadkowej o utrzymanie, dwa najsłabsze zespoły spadły do pierwszej dywizji. Dwanaście zespołów jakie pozostały w walce o medale, zostały podzielone na dwie grupy po 6 zespołów. Mecze rozgrywane były systemem kołowym (każdy z każdym) z zaliczeniem wyników pierwszej fazy grupowej. Cztery najlepsze drużyny awansowały do fazy pucharowej, gdzie przegrywająca drużyna nie liczy się w walce o tytuł mistrzowski.
Mecze odbyły się w Szwajcarii po raz dziesiąty w historii. Ostatni turniej mistrzowski odbył się tu w 1998 roku. Po raz pierwszy od 70 lat wśród najlepszych drużyn znaleźli się Węgrzy.
Hale w których odbyły się zawody to:
PostFinance Arena w Bernie (o pojemności 17 000 miejsc)
Eishalle Schluefweg w Kloten (o pojemności 9000 miejsc)
Zawody odbędą się w dniach 24 kwietnia – 10 maja 2009 roku. Pierwsze dwa mecze odbyły się o tej samej godzinie (16:15). W Bernie odbył się mecz Niemców oraz Rosjan. W Kloten jako pierwsi zagrali Białorusini oraz Kanadyjczycy. Pierwszą bramkę w turnieju zdobył Kanadyjczyk Steven Stamkos, który strzelił bramkę już w 65 sekundzie spotkania. W meczu pomiędzy Białorusią i Finlandią strzelono najszybszą bramkę mistrzostw. W piątej sekundzie meczu do bramki rywali trafił Sergej Demagin.
Królami strzelców zostali trzej zawodnicy. Spezza, Stamkos i Kapanen zdobyli po 7 bramek. W punktacji kanadyjskiej najskuteczniejszy był Martin St. Louis zdobywszy 15 punktów (4 bramki i 11 asyst) Do piątki gwiazd zaliczono: bramkarza reprezentacji Białorusi Mezina, obrońców: Webera i Szweda Jonssona oraz napastników: Kowalczuka z Rosji i Kanadyjczyków St. Loius, Stamkos. MVP turnieju został wybrany Ilja Kowalczuk.
Pierwsza dywizja.
Grupa A
Grupa B
W mistrzostwach pierwszej dywizji uczestniczyło 12 zespołów, które są podzielone zostały na dwie grupy po 6 zespołów. Rozgrywały one mecze systemem każdy z każdym. Zwycięzcy turniejów awansowali do mistrzostw świata elity w 2010 roku, zaś najsłabsze drużyny spadły do drugiej dywizji.
Grupa A rozgrywała swoje mecze w stolicy Litwy Wilnie w hali Siemens Arena. Mecze rozgrywane były w dniach 11 – 17 kwietnia 2009 roku.
Grupa B rozgrywała swoje mecze w Toruniu w hali Tor-Tor. Mecze rozgrywane były w dniach 11 – 17 kwietnia 2009 roku.
Mecze Polaków:
Druga dywizja.
Grupa A
Grupa B
W mistrzostwach pierwszej dywizji uczestniczyło 12 zespołów, które są podzielone zostały na dwie grupy po 6 zespołów. Rozgrywały one mecze systemem każdy z każdym. Zwycięzcy turniejów awansowali do mistrzostw świata pierwszej dywizji w 2010 roku, zaś najsłabsze drużyny spadły do trzeciej dywizji.
Grupa A rozgrywała swoje mecze w serbskim Nowym Sadzie. Mecze rozgrywane były w dniach 7 – 13 kwietnia 2008 roku.
Grupa B rozgrywała swoje mecze w stolicy bułgarskiej stolicy – Sofii. Mecze rozgrywane były w dniach 6 – 12 kwietnia 2008 roku.
Trzecia dywizja.
W tej części mistrzostw uczestniczyło 6 drużyn, które rozgrywały mecze w jednej grupie systemem każdy z każdym. Najlepsze dwa zespoły awansowały do drugiej dywizji. Gospodarzem turnieju było nowozelandzkie miasto Dunedin. Ostatni raz Nowa Zelandia była gospodarzem turnieju mistrzowskiego w 2003 roku. Wtedy to odbył się turniej w Auckland, również był to turniej trzeciej dywizji.
Zawody odbyły się w dniach od 10 kwietnia do 16 kwietnia 2009 roku.
Oprócz reprezentacji gospodarzy w turnieju wystąpią drużyny z: Irlandii, Luksemburga, Mongolii, Grecji oraz z Turcji.

</doc>
<doc id="1280306" url="https://pl.wikipedia.org/wiki?curid=1280306" title="Lorenzo De Mari">
Lorenzo De Mari

Lorenzo De Mari (ur. 1685; zm. 1772) był genueńskim politykiem. 
Od 1 marca 1744 do 1 marca 1746 roku był dożą Republiki Genui.
Bibliografia.
 

</doc>
<doc id="1280307" url="https://pl.wikipedia.org/wiki?curid=1280307" title="Domenico Canevaro">
Domenico Canevaro

Domenico Canevaro (ur. 1683; zm. 1745) był genueńskim politykiem.
Od 20 lutego 1742 do 20 lutego 1744 roku Domenico Canevaro był dożą Republiki Genui.
Bibliografia.
 

</doc>
<doc id="1280308" url="https://pl.wikipedia.org/wiki?curid=1280308" title="Kazimierz Kubala">
Kazimierz Kubala

Kazimierz Kubala (ur. 26 stycznia 1893 w Podłężu, zm. 13 kwietnia 1976 w São Paulo) – magister farmacji, wyszkolony w pilotażu major obserwator lotnictwa wojskowego II RP. Uczestnik I wojny światowej (w lotnictwie austro-węgierskim) oraz wojny polsko-ukraińskiej i wojny polsko-bolszewickiej w Wojsku Polskim. Kawaler Krzyża Srebrnego Orderu Virtuti Militari.
Życiorys.
Urodził się 26 stycznia 1893 w Podłężu, w rodzinie Franciszka (zm. przed 1906), urzędnika kolejowego w Tymbarku, i Salomei z Baczyńskich. Był bratem Władysława (1891–1941), podpułkownika; obaj bracia urodzili się tego samego dnia 26 stycznia, dzieliło ich dwa lata różnicy. Ich stryjem był Ludwik Kubala (1838–1918), nauczyciel i historyk, a bratem stryjecznym Wawrzyniec Kubala (1885–1967), doktor praw, wiceprezydent Lwowa.
W 1912 Kazimierz Kubala zdał egzamin dojrzałości w C. K. Gimnazjum Męskim w Sanoku. W sanockim harcerstwie pełnił funkcję plutonowego. Podczas pobytu w Sanoku zamieszkiwał w Posadzie Sanockiej u Władysława Baczyńskiego, lustratora Rady Powiatowej. W 1912 rozpoczął studia farmaceutyczne na Uniwersytecie Franciszkańskim we Lwowie.
W czasie I wojny światowej służył w cesarskiej i królewskiej Armii, m.in. w 11 kompanii balonowej i 26 kompanii lotniczej. Na stopień podporucznika został mianowany ze starszeństwem z 1 stycznia 1916 w korpusie oficerów rezerwy piechoty. Jego oddziałem macierzystym był Pułk Piechoty Nr 58.
Od września 1918 przebywał w Krakowie. W listopadzie 1918 jako pilot obserwator odbywał loty z pomocą walczącym w obronie Lwowa podczas wojny polsko-ukraińskiej. W tym czasie 11 listopada 1918 przybył wraz z pilotem sierż. Cagaskiem z Krakowa do Lwowa samolotem Brandenburg. W okresie walk o Lwów wykonał 16 lotów, plasując się w ich liczbie tylko za ppor. Władysławem Toruniem. Od 1 kwietnia 1919 był oficerem w Sztabie Lotnictwa Naczelnego Dowództwa WP, od października 1919 walczył jako lotnik na wojnie polsko-bolszewickiej, w szeregach 59 eskadry lotniczej i 3 dywizjonu lotniczego. Za udział w walkach w 1922 otrzymał Krzyż Srebrny Orderu Virtuti Militari.
W 1920 wystąpił z wojska i ukończył studia farmaceutyczne na Uniwersytecie Jana Kazimierza we Lwowie. Od 1922 ponownie służył w Wojsku Polskim. Został zweryfikowany w stopniu kapitana rezerwy w korpusie oficerów lotnictwa ze starszeństwem z dniem 1 czerwca 1919. Około 1923–1924 został zweryfikowany w stopniu kapitana w korpusie oficerów zawodowych aeronautycznych ze starszeństwem z dniem 1 lipca 1919. Został przydzielony do 2 pułku lotniczego w Krakowie: w 1923 jako nadetatowy oficer zatrzymany w służbie czynnej, w 1924 jako oficer zawodowy. W tym czasie pracował w Centralnych Warsztatach Lotniczych w Warszawie, których został kierownikiem. Był członkiem Polskiej Misji Zakupów Wojskowych we Francji. W styczniu 1928 został przeniesiony z dyspozycji szefa Departamentu Lotnictwa MSWojsk. do 1 pułku lotniczego w Warszawie. 18 lutego tego roku został mianowany majorem ze starszeństwem z 1 stycznia 1928 i 13. lokatą w korpusie oficerów lotnictwa. 7 stycznia 1930 został przydzielony na trzymiesięczny kurs oficerów sztabowych lotnictwa przy Wyższej Szkole Wojennej w Warszawie. W czerwcu 1930 został przeniesiony z 6 pułku lotniczego we Lwowie do Instytutu Badań Technicznych Lotnictwa w Warszawie.
W 1930 sporządził i rozesłał memoriał oskarżający płk. Ludomiła Rayskiego, ówczesnego szefa Departamentu Żeglugi Powietrznej Ministerstwa Spraw Wojskowych i Józefa Becka, ówczesnego szefa gabinetu Ministra Spraw Wojskowych, o zły stan polskiego lotnictwa i zdradę państwowych interesów. W tej sprawie 15 i 16 grudnia 1930 był przesłuchiwany przez oficera śledczego 1 dywizjonu żandarmerii kpt. Alfreda Theuera. 18 grudnia 1930 roku został zatrzymany pod zarzutem „wysokiej niesubordynacji” i osadzony w Wojskowym Więzieniu Śledczym Nr I przy ulicy Dzikiej w Warszawie. Dochodzenie prowadził podprokurator major Chirowski. 20 grudnia został zwolniony z zatrzymania. Podczas procesu sądowego Kubala przyznał się do rozsyłania anonimu. Wyrokiem Wojskowego Sądu Okręgowego został skazany za – jak to uznano – "obrazę Rayskiego" na karę roku pozbawienia wolności, a po złożeniu skargi kasacyjnej Najwyższy Sąd Wojskowy 10 kwietnia 1931 złagodził karę wymierzoną przez sąd pierwszej instancji z jednego roku do 7 miesięcy pozbawienia wolności utrzymując w mocy postanowienie o jego wydaleniu z korpusu oficerskiego.
W 1933 zamieszkał w Brazylii, gdzie prowadził działalność gospodarczą. Był tam ekspertem w zakresie lotnictwa cywilnego. Zamieszkiwał przy ulicy Rue Juvalies w São Paulo. Tam zmarł w 1976.
Próby lotu przez Atlantyk.
W kwietniu 1926 Ludwik Idzikowski został przydzielony do Polskiej Misji Wojskowej Zakupów we Francji, gdzie testował w locie zakupione przez Polskę francuskie samoloty. Wówczas też wysunął projekt dokonania pierwszego przelotu samolotem przez Atlantyk w trudniejszym kierunku zachodnim, przeciwnym do wiatrów. Do tej pory, próby takie nie powiodły się, a Atlantyk pokonano jedynie w kierunku wschodnim. Z uwagi na brak zainteresowania polskich władz wojskowych, Idzikowski czynił przygotowania do lotu na własną rękę. Na skutek jednak zainteresowania prasy planami Idzikowskiego, polskie władze państwowe i wojskowe podjęły ideę lotu przez Atlantyk i w tym celu zakupiono we Francji nowo skonstruowany długodystansowy samolot rajdowy Amiot 123 – odmianę bombowca, który otrzymał nazwę „Marszałek Piłsudski”. Do lotu wyznaczono Idzikowskiego, awansowanego 1 stycznia 1928 roku do stopnia majora, i mjr. Kazimierza Kubalę jako nawigatora. W tym czasie Idzikowski pełnił służbę w Instytucie Badań Technicznych Lotnictwa i pozostawał w ewidencji Kadry Oficerów Lotnictwa.
Pierwszą próbę przelotu podjęli oni 3 sierpnia 1928 roku o godz. 4.45, z lotniska Le Bourget pod Paryżem. Jednakże po przeleceniu ok. 3200 km, nad oceanem, przed osiągnięciem połowy drogi, załoga zauważyła spadający poziom oleju silnika, znamionujący pęknięcie zbiornika oleju. Polscy lotnicy zdecydowali zawrócić do Europy. Po 31 godzinach lotu od startu, kiedy olej w instalacji się skończył, Idzikowski zdecydował wodować obok napotkanego niemieckiego statku „Samos”, ok. 70 km od brzegów Hiszpanii. Marynarze uratowali załogę i wyciągnęli dźwigiem samolot, który jednak uległ znacznym uszkodzeniom.
Idzikowski i Kubala podjęli mimo to rok później kolejną próbę pokonania Atlantyku. W tym celu ze składek Polonii amerykańskiej zakupiono drugi egzemplarz samolotu Amiot 123, mający mocniejszy silnik i inne drobne ulepszenia. Samolot nazwano „Orzeł Biały”. Do ponownego lotu wystartowali 13 lipca 1929 roku o godz. 3.45, z lotniska Le Bourget. Po przeleceniu 2140 km, nad oceanem, silnik samolotu zaczął zmniejszać obroty i wydawać trzaski. Załoga postanowiła lądować na wyspie Faial na Azorach. Z powodu nieregularnej pracy silnika, około godziny 19 czasu lokalnego Idzikowski zdecydował jednak lądować na bliższej o 50 km skalistej wyspie Graciosa. Podczas awaryjnego lądowania na polu, samolot wpadł na niewidoczny wał z kamieni i skapotował. Samolot spłonął. W katastrofie poniósł śmierć Ludwik Idzikowski, natomiast Kazimierz Kubala odniósł niewielkie obrażenia. Przyczyną awarii silnika okazało się uszkodzenie łożyska reduktora.

</doc>
<doc id="1280309" url="https://pl.wikipedia.org/wiki?curid=1280309" title="MOS Technology 6508">
MOS Technology 6508

MOS Technology 6508 - 8-bitowy procesor firmy MOS Technology bazujący na konstrukcji modelu 6502.
Układ w stosunku do 6502 posiadał dwa dodatkowe elementy: wewnętrzny 8-bitowy port wejścia/wyjścia oraz 256 bajtów wewnętrznej, statycznej pamięci RAM. Owa pamięć była zmapowana w przestrzeni adresowej procesora. Zajmowała obszary $0000-$00FF i $0100-$01FF. Port wejścia/wyjścia zlokalizowany był pod adresem $0001 zaś rejestr kontrolny pod $0000.

</doc>
<doc id="1280318" url="https://pl.wikipedia.org/wiki?curid=1280318" title="Moduł ilorazowy">
Moduł ilorazowy

Moduł ilorazowy – struktura tworzona dla dowolnego modułu i jego podmodułu. Konstrukcja opisana niżej jest analogiczna do otrzymywania pierścienia liczb całkowitych modulo "n" (zobacz: arytmetyka modularna). W ten sam sposób powstają też grupa ilorazowa i pierścień ilorazowy.
Definicja.
Niech dany będzie (lewostronny) moduł formula_1 nad pierścieniem formula_2 oraz podmoduł formula_3 tego modułu. Przestrzeń ilorazowa formula_4 zdefiniowana jest za pomocą następującej relacji równoważności:
dla dowolnych formula_7 Elementami formula_4 są klasy abstrakcji postaci
Działanie dodawania w formula_4 określone jest dla dwóch klas równoważności jako klasa równoważności sumy dwóch reprezentantów tych klas; podobnie definiuje się iloczyn przez elementy z formula_11 Tym sposobem przestrzeń ilorazowa formula_4 sama staje się modułem nad formula_2 nazywanym modułem ilorazowym. Symbolicznie:
dla dowolnych formula_16 oraz formula_17
Dla modułu formula_1 i podmodułu formula_19
Moduł ilorazowy to przestrzeń klas bstrakcji formula_4 działaniami określonymi powyżej.
Przykłady.
Niech dany będzie pierścień formula_21 liczb rzeczywistych i formula_21-moduł formula_23 czyli pierścień wielomianów o rzeczywistych współczynnikach. Rozważmy podmoduł
modułu formula_25 to jest podmoduł wszystkich wielomianów podzielnych przez formula_26 Okazuje się, że relacją równoważności określoną przez ten moduł jest
Dlatego w module ilorazowym formula_31 wielomian formula_32 będzie tym samym co formula_33 i stąd może być on postrzegany jako otrzymany z formula_34 przez utożsamienie formula_35 Moduł ilorazowy formula_31 jest izomorficzny z liczbami zespolonymi postrzeganymi jako moduł nad liczbami rzeczywistymi formula_37
Własności.
Odwzorowanie formula_42 jest nazywane projekcją modułu formula_1 na moduł ilorazowy formula_4.

</doc>
<doc id="1280319" url="https://pl.wikipedia.org/wiki?curid=1280319" title="MOS Technology 6509">
MOS Technology 6509

MOS Technology 6509 - procesor firmy MOS Technology, rozszerzona wersja modelu 6502.
Udoskonalenie polegało na możliwości adresowania przez procesor do 1 MB pamięci poprzez przełączanie banków. W odróżnieniu od innych układów swej rodziny, 6509 dokonywał tego za pomocą zintegrowanej logiki. Układ miał opnię trudnego w programowaniu i realizacji operacji stronicowania. Nigdy nie zdobył większej popularności. Wykorzystywany był w serii komputerów Commodore CBM-II.

</doc>
<doc id="1280325" url="https://pl.wikipedia.org/wiki?curid=1280325" title="MOS Technology 8502">
MOS Technology 8502

MOS Technology 8502 – 8-bitowy procesor firmy MOS Technology użyty w komputerze domowym Commodore 128.
Jego konstrukcja bazowała na modelu 6510 wykorzystanym w Commodore 64. Różnica polegała na dodaniu możliwości podwojenia szybkości zegara (z 1,024 MHz do 2,048 MHz). W tym trybie pracy ekran mógł być wyświetlany jedynie w trybie 80 kolumn znaków przy użyciu układu MOS 8563. Niektóre programy pracujące w trybie 40-kolumnowym potrafiły selektywnie wyłączyć ekran po wykryciu pracy ze zwiększoną szybkością zegara. Układ styków w 8502 nieznacznie różni się od 6510. Procesor posiada dodatkową nóżkę wejścia/wyjścia oraz brak pinu "PHI2" obecnego w 6510. W 2007 r. firma Hewlett-Packard wypuściła kalkulator HP-35s korzystający z procesora 8502 produkowanego przez Sunplus Technology.

</doc>
<doc id="1280326" url="https://pl.wikipedia.org/wiki?curid=1280326" title="Ulrik Celsing">
Ulrik Celsing

Ulrik Celsing (ur. 7 grudnia 1731, zm. 25 listopada 1805) – szwedzki dyplomata, orientalista i poseł w Konstantynopolu.
Tak jak jego brat wstąpił do służb dyplomatycznych w 1750. W 1756 został sekretarzem ambasady w Turcji. W latach 1772-1779 poseł Szwecji w stolicy Turcji. Stał się tam znawcą literatury orientalnej – perskiej, tureckiej, arabskiej. Do Szwecji powrócił w 1779. Od 1779 do 1782 poseł na dwór saski (w Dreźnie). W latach 1786-1789 poseł szwedzki przy wiedeńskim dworze.
Jego ojcem był urzędnik i dyplomata szwedzki Gustaf Celsing (1679-1743).

</doc>
<doc id="1280327" url="https://pl.wikipedia.org/wiki?curid=1280327" title="MOS Technology 65CE02">
MOS Technology 65CE02

MOS Technology 65CE02 - rdzeń procesora zaprojektowany przez firmę MOS Technology. Stanowi pochodną MOS 6502 i WDC 65C02.
Użyty był w mikrokontrolerze MOS 4510 (składającego się z CPU i układów wejścia/wyjścia) oraz komputerze Commodore 65. Korzystała z niego również karta rozszerzeń Commodore A2232 przeznaczona dla komputerów Amiga.

</doc>
<doc id="1280328" url="https://pl.wikipedia.org/wiki?curid=1280328" title="Natural Bridges National Monument">
Natural Bridges National Monument

Natural Bridges National Monument to amerykański pomnik narodowy, znajdujący się w stanie Utah. Obejmuje ochroną trzy naturalne mosty skalne zbudowane z piaskowca. Mosty powstały na skutek erozji i noszą indiańskie nazwy "Kachina", "Owachomo" i "Sipapu". Największy z nich jest "Sipapu", który ma około 68,5 metrów szerokości i 44 metry wysokości i jest jednym z największych naturalnych mostów skalnych na świecie. Z kolei rozpiętość mostu "Kachina" wynosi około 58,5 metra. Wreszcie najmniejszy z nich "Owachomo" ma rozpiętość około 55 metrów i wysokość 26 metrów.
Park został ustanowiony decyzją prezydenta Theodore'a Roosevelta 16 kwietnia 1908 roku. Granice obszaru znajdującego się pod ochroną kilkakrotnie zmieniano w latach 1909, 1916 oraz 1962. Obecnie zajmuje powierzchnię około 31 km² i jak wiele innych pomników narodowych zarządzany jest przez National Park Service.

</doc>
<doc id="1280331" url="https://pl.wikipedia.org/wiki?curid=1280331" title="Lewis and Clark Cavern National Monument">
Lewis and Clark Cavern National Monument

Lewis and Clark Cavern National Monument – nieistniejący już pomnik narodowy w Stanach Zjednoczonych, w stanie Montana. Pomnik został ustanowiony 11 maja 1908 roku przez prezydenta Stanów Zjednoczonych Theodore'a Roosevelta. Decyzją Kongresu Stanów Zjednoczonych 24 sierpnia 1937 roku tereny pomnika przekazano w zarząd stanu Montana i utworzono na tym terenie istniejący współcześnie park stanowy Lewis and Clark Caverns

</doc>
<doc id="1280332" url="https://pl.wikipedia.org/wiki?curid=1280332" title="Park stanowy Lewis and Clark Caverns">
Park stanowy Lewis and Clark Caverns

Park stanowy Lewis and Clark Caverns (ang. "Lewis and Clark Caverns State Park", dosłownie "Park stanowy jaskiń Lewisa i Clarka") to park stanowy położony w amerykańskim stanie Montana. Powstał w 1941 roku jako pierwszy park stanowy w Montanie, po tym gdy rząd federalny przekazał w 1937 roku stanowi pomnik narodowy Lewis and Clark Cavern National Monument. Park zajmuje powierzchnię 11,82 km² (2920 akrów). Jego główną atrakcją są jaskinie odkryte w ostatniej dekadzie XIX wieku nazwane na cześć amerykańskich odkrywców i podróżników, Meriwethera Lewisa i Williama Clarka.

</doc>
<doc id="1280333" url="https://pl.wikipedia.org/wiki?curid=1280333" title="Down the Highway">
Down the Highway

Down the Highway – utwór bluesowy skomponowany przez Boba Dylana, nagrany przez niego w lipcu 1962 r. i wydany na drugim albumie "The Freewheelin’ Bob Dylan" w maju 1963 r.
Historia i tematyka utworu.
Historia utworu jest bardzo krótka, gdyż Dylan najwyraźniej tylko go nagrał i nie wykonywał publicznie ani po skomponowaniu i przed nagraniem na albumie, ani po wydaniu albumu.
Być może przyczyną była wyjątkowa doraźność tego utworu. W czerwcu 1962 r. Suze Rotolo – dziewczyna Dylana – wyjechała do Włoch i bawiła tam do stycznia 1963 r. Było to faktycznie zerwanie z Dylaniem. Jeszcze więc w czerwcu lub na początku lipca Dylan skomponował ten ponury, ciężki i w sumie dość trudny do słuchania 12-taktowy blues, który natychmiast, bo już 9 lipca nagrał w studiu.
Był to okres fascynacji Dylana bluesem z Delty w stanie Missisipi, a zwłaszcza Robertem Johnsonem, ale również Sonem House’em i Skipem Jamesem. Tę fascynację słychać zarówno w wyrafinowanym akompaniamencie, jak i katarktycznym wokalu.
Dylan był w takim szoku po odejściu Suze, że blues ten ma wydźwięk jedynie pesymistyczny; ta droga tak naprawdę prowadzi donikąd.
5 stycznia Dylan poleciał z Londynu (gdzie wówczas przebywał) do Rzymu, aby wystąpić z Odettą. Próbował znaleźć Suze Rotolo, ale ona właśnie wróciła do Nowego Jorku. Dylan nie mógł za nią lecieć, albowiem miał zobowiązania w Londynie.
W połowie maja 1963 r. Dylan wystąpił na Monterey Folk Festival; Joan Baez zaprosiła go do swojego domu, gdzie Dylan spędził kilka tygodni. Rozkwitł romans, który zadziwił świat. I „Down the Highway” stracił na aktualności.

</doc>
<doc id="1280334" url="https://pl.wikipedia.org/wiki?curid=1280334" title="Ricoh 5A22">
Ricoh 5A22

Ricoh 5A22 – procesor opracowany przez firmę Ricoh na potrzeby konsoli Super Nintendo Entertainment System. Bazuje on na konstrukcji 16-bitowego układu WDC 65c816.
Szybkość działania Ricoh 5A22 jest zmienna (3,58 MHz, 2,68 MHz lub 1,79 MHz) i zależy od potrzeb oprogramowania. Wydajność układu to w przybliżeniu 1,5 MIPS.
Poza cechami 65C816, procesor 5A22 posiada następujące właściwości:

</doc>
<doc id="1280335" url="https://pl.wikipedia.org/wiki?curid=1280335" title="Estádio Municipal Prof. Luís Augusto de Oliveira">
Estádio Municipal Prof. Luís Augusto de Oliveira

Estádio Municipal Prof. Luís Augusto de Oliveira – stadion wielofunkcyjny w São Carlos, São Paulo (stan), Brazylia, na którym swoje mecze rozgrywa klub São Carlos Futebol Clube.

</doc>
<doc id="1280336" url="https://pl.wikipedia.org/wiki?curid=1280336" title="MOS Technology 6532">
MOS Technology 6532

MOS Technology 6532 RAM-I/O-Timer ("skr." RIOT) - układ scalony produkowany przez firmę MOS Technology.
Układ ten posiadał 128 bajtów pamięci statycznej RAM, dwa dwukierunkowe 8-bitowe porty wejścia/wyjścia oraz programowalny timer (PIT). Instalowany był m.in. w konsoli Atari 2600 oraz pinballach firmy Gottlieb. MOS 6532 dostępny był w dwóch wersjach: 1 MHz i 2 MHz. Wykonany w wysokiej skali integracji. Posiadał standardową plastikową lub ceramiczną obudowę DIP z 40 nóżkami.

</doc>
<doc id="1280338" url="https://pl.wikipedia.org/wiki?curid=1280338" title="LIFE">
LIFE

LIFE - instrument finansowy Unii Europejskiej funkcjonujący w latach 1992-2006, finansujący projekty z zakresu ochrony środowiska i ochrony przyrody. Od 2008 r. został zastąpiony przez nowy instrument LIFE+, o nieco zmodyfikowanych zasadach. W ramach instrumentu dofinansowano w 50-75% ok. 2750 projektów na łączną kwotę ok. 1,35 mld Euro.
Linki zewnętrzne.
Oficjalna strona instrumentu LIFE i LIFE+

</doc>
<doc id="1280339" url="https://pl.wikipedia.org/wiki?curid=1280339" title="LIFE+">
LIFE+

LIFE+ – instrument finansowy Unii Europejskiej funkcjonujący od 2007 roku. Zastąpił poprzednio funkcjonujący, podobny instrument LIFE. LIFE+ finansuje w 50-75 procentach projekty z zakresu ochrony środowiska i przyrody, w tym w szczególności projekty dotyczące ochrony sieci Natura 2000.
LIFE +, czyli plany na lata 2007–2013.
Program LIFE + jest to kontynuacja pomocy unijnej na inicjatywy proekologiczne przewidziana na lata 2007–2013. Prawdopodobnie w lipcu bieżącego roku nastąpi modyfikacja zasad naboru i oceny projektów, natomiast główne cele i priorytety nie ulegną zmianom.
Podobnie, jak w przypadku LIFE, LIFE +został podzielony na trzy tematyczne komponenty:
W Polsce, od 2008 roku rolę Krajowej Instytucji Wdrażającej oraz Krajowego Punktu Kontaktowego dla Instrumentu LIFE+ pełni Narodowy Fundusz Ochrony Środowiska i Gospodarki Wodnej.

</doc>
<doc id="1280342" url="https://pl.wikipedia.org/wiki?curid=1280342" title="Johann Ludwig Yorck von Wartenburg">
Johann Ludwig Yorck von Wartenburg

Johann David Ludwig Graf Yorck von Wartenburg (ur. 26 września 1759 w Poczdamie, zm. 4 października 1830 w Oleśnicy Małej) – pruski feldmarszałek (niem. "Generalfeldmarschall"), który odegrał wybitną rolę w zerwaniu przez Królestwo Pruskie sojuszu z Cesarstwem Francuskim i zawiązaniu przymierza z Imperium Rosyjskim podczas wojny VI koalicji z Napoleonem. Stał się założycielem niemieckiego rodu hrabiowskiego Yorck von Wartenburg. Ludwig van Beethoven skomponował na jego cześć "Yorckscher Marsch".
Życiorys.
Ojciec Yorcka, David Jonathan von Yorck (1721–1784), pochodzący z rodziny Jarken-Gustkowskich (Gostkowskich), urodził się w Rowach koło Ustki. Jark-Gustkowscy (Gostkowscy) byli drobnoszlacheckim rodem kaszubskim. Dziadek Johanna – Jan Jarka urodził się w Gostkowie (stąd nazwisko Gostkowski) i był pastorem w Rowach. Johann David Ludwig urodził się w Poczdamie jako nieślubne dziecko; jego matką była córka rzemieślnika, mieszczka Maria Sophia Pflug (Pftugin) (1730–1790). Jego rodzice wzięli ślub, gdy Johann miał cztery lata
Yorck wstąpił do armii pruskiej w roku 1772, ale po siedmiu latach został zwolniony za niesubordynację i krytykowanie metod rekrutacyjnych swych przełożonych. Zaciągnął się następnie do armii holenderskiej i przez trzy lata służył w Indiach Wschodnich w stopniu kapitana. Gdy wrócił do Prus w roku 1785, został po śmierci Fryderyka Wielkiego przywrócony do służby, by w roku 1794 wziąć udział w tłumieniu powstania kościuszkowskiego w Królestwie Polskim, odznaczając się szczególnie podczas bitwy pod Szczekocinami.
W pięć lat później Yorck odznaczył się ponownie jako dowódca pułku piechoty lekkiej, będąc jednym z pierwszych w pruskiej armii szkoleniowców strzelców wyborowych. W 1805 został mianowany dowódcą brygady piechoty i w czasie przegranej bitwy pod Jeną wyróżnił się jako dowódca straży tylnej. W czasie ostatniej bitwy korpusu Blüchera pod Lubeką został poważnie ranny i dostał się do niewoli.
Yorck odegrał niepoślednią rolę w reorganizacji armii pruskiej po zawarciu pokoju w Tylży, najpierw jako generał-major na czele Brygady Zachodniopruskiej, a następnie generalny inspektor piechoty lekkiej. Ostatecznie został mianowany zastępcą generała Grawerta, głównodowodzącego pruskim korpusem posiłkowym w czasie napoleońskiej inwazji na Rosję. Od samego początku obaj generałowie nie mogli się dogadać: Grawert był zdecydowanym zwolennikiem Francji i Napoleona, podczas gdy Yorck żarliwym pruskim patriotą i przeciwnikiem cesarza Francuzów. Wkrótce jednak Grawert odszedł ze służby, a Yorck objął jego stanowisko.
W marszu na Rygę Yorck miał okazję wykazać się wysokim kunsztem w serii potyczek, które zmusiły Rosjan do schronienia się w murach miasta. W czasie całej kampanii rosyjscy generałowie wielokrotnie próbowali namówić go do przejścia na ich stronę; Yorck odrzucał te propozycje, ale coraz jaśniej dostrzegał, że francuska Wielka Armia wpadła w pułapkę bez wyjścia. W pewnym momencie marszałek Macdonald, jego bezpośredni francuski przełożony, wycofał się przed następującą armią Dybicza, zostawiając Yorcka samemu sobie. Żołnierski obowiązek nakazywał mu bić się do końca, próbując wyrwania się z matni, ale obudził się w nim pruski patriota. Miał do wyboru lojalność lub, ryzykując głową, przejście na stronę nieprzyjaciela. W końcu (20 grudnia), przekonany przez Dybicza, podjął ostateczną decyzję.
Podczas spotkania w Taurogach (30 grudnia) podpisał z Dybiczem zawieszenie broni, a Yorck – nie pytając o zgodę króla – ogłosił, że korpus pruski jest – w toczonej właśnie wojnie – "neutralny". W Prusach wieść o tym przyjęta została z entuzjazmem, ale dwór nie mógł jeszcze zrzucić maski sprzymierzeńca Francuzów. Yorck został formalnie pozbawiony dowództwa i postawiony przed sądem polowym. Dybicz nie zezwolił na dostarczenie mu orzeczenia przez własne linie i ostatecznie Yorck został na stanowisku aż do zawarcia traktatu kaliskiego umiejscawiającego Prusy w szeregach koalicji. Czyn Yorcka był w tym sensie niejako punktem zwrotnym w historii Prus. Dopełnił formalności, wypowiadając wojnę Napoleonowi jako naczelny dowódca nowej pruskiej armii.
17 marca 1813 Yorck wkroczył do Berlina w atmosferze powszechnego uniesienia. Tego samego dnia król wypowiedział wojnę Francji. W czasie kampanii 1813-14 Yorck odniósł szereg dalszych sukcesów. Osłaniał odwrót Blüchera po przegranej pod Budziszynem i odegrał kluczową rolę w bojach nad Kaczawą. Podczas marszu na Lipsk jego korpus wygrał pod Wartenburgiem nad Łabą (3 października 1813) i wziął udział w zwycięskiej dla sił koalicji Bitwie Narodów. W kampanii francuskiej roku 1814 Yorck brał udział w bitwach pod Montmirail i Laon.
Uderzenie na Paryż było ostatnią bitwą, w jakiej brał udział. W czasie kampanii roku 1815, zgodnie z doktryną Gneisenaua, żaden ze starszych generałów nie został powołany w szeregi armii. Yorck został przeniesiony do korpusu rezerwowego w Prusach, po czym uważając, że nie jest już potrzebny, zgłosił chęć odejścia z wojska. Król nie przyjął jego rezygnacji i w roku 1821 mianował go feldmarszałkiem. W 1814 został także hrabią Yorck von Wartenburg. Resztę życia spędził w Oleśnicy Małej na Śląsku, w posiadłości, którą otrzymał w darze od króla. Został pochowany w mauzoleum rodowym w Oleśnicy Małej. Jego pomnik, dłuta Christiana Daniela Raucha, wzniesiono w Berlinie w roku 1855. Nazwisko feldmarszałka nadano wielu ulicom – "Yorckstraße".
Jego prapraprawnukiem był Peter Yorck von Wartenburg – przeciwnik hitleryzmu.
W 1813 roku dedykowano mu Marsz Nr 1 Beethovena, zwany od nazwiska Yorckscher Marsch.

</doc>
<doc id="1280344" url="https://pl.wikipedia.org/wiki?curid=1280344" title="Stankowizna (Mińsk Mazowiecki)">
Stankowizna (Mińsk Mazowiecki)

Stankowizna – dawna wieś, obszar funkcjonalno-przestrzenny i leśnictwo w Mińsku Mazowieckim.
Wieś.
Wieś obejmowała nie tylko ulicę Stankowizna. Na Stankowiźnie zlokalizowano stadion Miejskiego Ośrodka Sportu i Rekreacji znajdujący się na równoległej ul. Sportowej. Na tej samej ulicy znajduje się leśnictwo.
Obszar funkcjonalno-przestrzenny.
Obszar ten jest znacznie większy niż możliwy zasięg wsi. Ciągnie się on wzdłuż lasów leśnictwa Stankowizna. Obejmuje przy tym część Kędzieraku.
Jest to typowa dzielnica przemysłowa. Poza zakładami wytwórczymi znajduje się tu także kilkadziesiąt bloków mieszkalnych i zabudowa jednorodzinna.
Z ważniejszych obiektów należy wymienić:

</doc>
<doc id="1280352" url="https://pl.wikipedia.org/wiki?curid=1280352" title="Hiszpańskie Terytoria Zatoki Gwinejskiej">
Hiszpańskie Terytoria Zatoki Gwinejskiej



</doc>
<doc id="1280354" url="https://pl.wikipedia.org/wiki?curid=1280354" title="Twain">
Twain



</doc>
<doc id="1280355" url="https://pl.wikipedia.org/wiki?curid=1280355" title="Riaba">
Riaba

Riaba – miasto w Gwinei Równikowej, na wyspie Bioko, w prowincji Bioko Południowe. W 2005 roku liczyło 1071 mieszkańców. 
W 1507 roku portugalski żeglarz Ramos de Esquivel podjął pierwszą próbę kolonizacji na wyspie Bioko. W Riaba założył fabrykę oraz plantacje trzciny cukrowej, jednak wrogość wyspiarskiego plemienia Bubi, a także choroby szybko zakończyły te przedsięwzięcie.

</doc>
<doc id="1280357" url="https://pl.wikipedia.org/wiki?curid=1280357" title="Nsok Nsomo">
Nsok Nsomo



</doc>
<doc id="1280358" url="https://pl.wikipedia.org/wiki?curid=1280358" title="Nsomo">
Nsomo



</doc>
<doc id="1280360" url="https://pl.wikipedia.org/wiki?curid=1280360" title="Przylądek Flissingski">
Przylądek Flissingski

Przylądek Flissingski (ros.: "мыс Флиссингский") – przylądek w Rosji, na Nowej Ziemi. Jest najbardziej wysuniętym na wschód miejscem w Europie. Na starszych mapach topograficznych notowano drobną wyspę nieco na północny wschód od przylądka, aktualne zdjęcia satelitarne nie potwierdzają jej istnienia.
Przylądek Flissingski został odkryty w 1596 w czasie wyprawy holenderskiej (w poszukiwaniu północnego przejścia do Indii) której dowodził Willem Barents. Wkrótce po okrążeniu przylądka statek ekspedycji wmarzł w lód, członkowie załogi byli zmuszeni do zejścia na ląd (na mapie z Atlas van Loon sporządzonej z użyciem wyników ekspedycji Barentsa na końcu zbadanego wybrzeża są przedstawione wmarznięty statek Barentsa oraz dom, w którym ekspedycja spędziła zimę). Po spędzeniu zimy zbudowali dwie łodzie i ponownie okrążając przylądek udali się w drogę powrotną. W czasie tego powrotu Barents umarł na brzegu zachodnim wyspy Północnej Nowej Ziemi (przylądek Flissingski jest punktem wschodnim tej wyspy).

</doc>
<doc id="1280362" url="https://pl.wikipedia.org/wiki?curid=1280362" title="Val di Sangro">
Val di Sangro

Val di Sangro - miejscowość lub miasto we Włoszech pomiędzy gminami Atessa i Paglieta w regionie Abruzja, w prowincji Chieti.
Od 1981 roku działa tam fabryka firmy Sevel Sud. Jest to obecnie największa fabryka samochodów dostawczych w Europie o zdolności produkcyjnej 260 tys. sztuk rocznie.

</doc>
<doc id="1280364" url="https://pl.wikipedia.org/wiki?curid=1280364" title="Serwus madonna">
Serwus madonna



</doc>
<doc id="1280367" url="https://pl.wikipedia.org/wiki?curid=1280367" title="Śląsk Wrocław">
Śląsk Wrocław



</doc>
<doc id="1280371" url="https://pl.wikipedia.org/wiki?curid=1280371" title="Sagittaria">
Sagittaria



</doc>
<doc id="1280373" url="https://pl.wikipedia.org/wiki?curid=1280373" title="Kołocz śląski">
Kołocz śląski

Kołocz śląski – nazwa zwyczajowa ciasta popularnego na Górnym Śląsku. Równolegle funkcjonuje również określenie "kołacz śląski".
Tradycja.
Kołocz śląski jest regionalnym spadkobiercą tradycji wypieku staropolskiego kołacza i jest nie tylko wyrobem spożywczym, lecz również pieczywem obrzędowym. Występuje w czterech najpopularniejszych odmianach: kołocz z posypką (bez nadzienia), kołocz z nadzieniem serowym, makowym i jabłkowym. Tradycja śląska nakazuje równoprawne traktowanie wszystkich odmian jako kołocza śląskiego. Specyfiką pieczywa jest jego kształt. W odróżnieniu od staropolskiego okrągłego kołacza, w XIX wieku wykształciła się na Śląsku tradycja wypieku kołocza o kształcie prostokątnym. Zmiana ta była spowodowana względami praktycznymi – od kiedy stare piece zastąpiono kuchenkami, ze względu na oszczędność miejsca bardziej sprawdzały się blachy prostokątne. Inną charakterystyczną cechą jest specyficzna posypka odróżniająca go od zbliżonych wypieków z innych części Polski, ale jednocześnie zwiększająca pracochłonność. Kołocz śląski ma specyficzny maślany zapach, strukturę oraz nieco mniejszą wysokość w porównaniu z innymi wypiekami w pozostałych regionach kraju.
Opis gotowego produktu.
Ciasto jako produkt wypiekany na typowych blachach ma zazwyczaj bezpośrednio po wypieku kształt prostokątny o wymiarach 40 × 60 cm (±5 cm) i wysokości ok. 3,5 cm (±0,5 cm). Masa wypieku z jednej blachy wynosi ok. 5–6 kg. Transport od producenta do punktu sprzedaży odbywa się najczęściej bez krojenia wypieku. Krojenie może mieć miejsce w punkcie sprzedaży w zależności od woli kupującego. Zwyczajowo przed spożyciem kołocz jest krojony na mniejsze kawałki o przybliżonych wymiarach 4–6 cm na 4–6 cm.
W większości przypadków stosuje się w kołoczu nadzienie, niemniej jednak możliwy jest wyrób bez nadzienia. W takim przypadku w przekroju przypomina jednowarstwowe ciasto drożdżowe, które na wierzchu ma charakterystyczną posypkę. W odniesieniu do popularniejszej wersji kołocza z nadzieniem produkt charakteryzuje się trzema warstwami, gdzie warstwą wewnętrzną jest nadzienie serowe, makowe lub jabłkowe. Warstwa ciasta drożdżowego ma charakterystyczną kremową barwę, zaś kolor nadzienia jest zależny od składu surowcowego.
Historia.
Tradycja wypieku sięga średniowiecza, kiedy ciasto to było traktowane w sposób szczególny i serwowane w szczególnych okolicznościach, takich jak np. wesela. Pierwsze dokumenty potwierdzające wypiek kołacza na terenie Śląska pochodzą co najmniej z początków XVIII wieku, zaś pierwsze legendy na temat kołocza znajdują się w materiałach drukowanych z lat 30. XX wieku.
Konsorcjum Producentów Kołocza Śląskiego.
Opolscy cukiernicy, którzy wcześniej wspólnie opracowywali jednolitą recepturę kołocza śląskiego zawiązali w grudniu 2007 Konsorcjum Producentów Kołocza Śląskiego, w którego skład weszło jedenastu cukierników, którzy zobowiązali się przestrzegać ustalonej receptury wypieku. 
Chronione Oznaczenie Geograficzne.
Kołocz śląski został oficjalnie ogłoszony produktem regionalnym w UE. Po 4 latach starań Komisja Europejska wpisała go na listę takich produktów.

</doc>
<doc id="1280374" url="https://pl.wikipedia.org/wiki?curid=1280374" title="Saint John (dopływ Zatoki Fundy)">
Saint John (dopływ Zatoki Fundy)

Saint John (, ) – rzeka w Stanach Zjednoczonych (stan Maine) oraz Kanadzie (prowincja Nowy Brunszwik) o długości 724 km oraz powierzchni dorzecza 66 000 km².
Źródła rzeki znajdują się w Appalachach, a uchodzi ona do zatoki Fundy.
Główne dopływy rzeki to:
Na rzece Saint John znajduje się wiele progów oraz wodospadów. Wykorzystywana jest ona w energetyce oraz w żegludze (od miasta Fredericton).

</doc>
<doc id="1280375" url="https://pl.wikipedia.org/wiki?curid=1280375" title="Żur śląski">
Żur śląski



</doc>
<doc id="1280378" url="https://pl.wikipedia.org/wiki?curid=1280378" title="Alisma plantago-aquatica">
Alisma plantago-aquatica



</doc>
<doc id="1280379" url="https://pl.wikipedia.org/wiki?curid=1280379" title="Alisma lanceolatum">
Alisma lanceolatum



</doc>
<doc id="1280380" url="https://pl.wikipedia.org/wiki?curid=1280380" title="Twierdzenie Arzeli-Ascoliego">
Twierdzenie Arzeli-Ascoliego



</doc>
<doc id="1280381" url="https://pl.wikipedia.org/wiki?curid=1280381" title="Parafia Najświętszej Maryi Panny Wspomożenia Wiernych w Katowicach">
Parafia Najświętszej Maryi Panny Wspomożenia Wiernych w Katowicach

Parafia Najświętszej Maryi Panny Wspomożenia Wiernych w Katowicach-Wełnowcu – rzymskokatolicka parafia z siedzibą w Katowicach, na terenie jednostki pomocniczej Wełnowiec-Józefowiec. Jest ona częścią dekanatu Katowice-Załęże w archidiecezji katowickiej. Siedziba parafii znajduje się przy alei W. Korfantego 121/1. Obejmuje ona swoim zasięgiem Wiernych z Wełnowca i części Koszutki oraz część osiedla J. Tuwima w Siemianowicach Śląskich. W 2015 roku parafia liczyła około 3,9 tysiąca wiernych.
W kościele parafialnym w niedziele i święta odprawianych jest pięć mszy świętych, natomiast w tygodniu dwie. Ponadto odprawiane są różnego typu nabożeństwa, a przy parafii działają wspólnoty parafialne: ministranci, Duszpasterska Rada Parafialna, zespół charytatywny, Legion Maryi, Żywy Różaniec oraz Świecki Zakon Karmelitów Bosych Prowincji Krakowskiej. Odpust parafialny odbywa się w przedostatniej niedzieli maja. Parafia zarządza cmentarzem położonym przy parku Wełnowieckim, na którym pochowano około 1000 zmarłych.
Historia.
W początkach XX wieku mieszkańcy Wełnowca przynależeli należał do parafii św. Michała Archanioła w Michałkowicach. Jako że odległość pomiędzy osadą a kościołem parafialnym była stosunkowo duża, zwrócono się z wnioskiem o wybudowanie własnego kościoła i powołanie własnej parafii do proboszcza michałkowickiej parafii ks. Gerlicha i właścicieli huty "Hohenlohe". Zarząd spółki Hohenlohe-Werke przekazał do dyspozycji budynek, będący pierwotnie odlewnią żelaza. Sam zaś obiekt powstał na początku XIX wieku. Przebudowę budynku zainaugurowano w 1919 roku, a 18 kwietnia 1920 roku proboszcz michałkowickiej parafii – ks. Maksymilian Gerlich poświęcił tymczasowy kościół.
Kurację ustanowiono 1 października 1920 roku – kuratusem został ks. Jerzy Schultz. Parafię erygowano 5 sierpnia 1921 roku, natomiast w 1930 roku rozpoczęto przebudowę kościoła parafialnego. Został on konsekrowany 4 października 1970 roku przez ks. bpa Czesława Domina. Do kościoła trafił, pochodzący ze starego kościoła michałkowickiego, obraz Matki Bożej z Dzieciątkiem. Parafia od Zakładów Hohenlohego wynajęła teren przy obecnym parku Wełnowieckim na którym założono cmentarz parafialny.
Kościół parafialny.
W lipcu 1930 roku rozpoczęto przebudowę tymczasowego kościoła według projektu prof. Buchkremera z Akwizgranu. Przeprowadziła ją firma budowlana pod kierunkiem Józefa Nowaka z Katowic. Dnia 21 grudnia 1930 roku kościół został poświęcony przez wikariusza generalnego diecezji katowickiej ks. Infułata Wilhelma Kasperlika. Najcenniejszym fragmentem prostego wystroju wnętrza jest Obraz Matki Boskiej z Dzieciątkiem, pochodzący z Michałkowic, gdzie zdobił niegdyś stary kościół, powstały przypuszczalnie w XVII wieku, poddany gruntownej konserwacji w 1963 roku. Dnia 4 października 1970 roku kościół został konsekrowany przez bpa Czesława Domina.
Zasięg parafii.
Przy erygacji, która odbyła się w 1921 roku, parafia Najświętszej Maryi Panny Wspomożenia Wiernych obejmowała południową część parafii św. Michała Archanioła w Michałkowicach, które graniczyły z parafią w Bogucicach i Dębie Zasięg parafii został powiększony 1 lutego 1929 roku o obecną wschodnią część ulicy Słonecznej. Obecnie do parafii przynależą następujące ulice: pl. Alfreda, Cedrowa, Cisowa, J. Dekerta, Gnieźnieńska, Jesionowa, M. Karłowicza, Konduktorska, al. W. Korfantego 111–189 i 114–184, O. Kozioła, Modelarska, C.K. Norwida, Nowy Świat, Osikowa, Owocowa, Rysia, Słoneczna 2–12 i 3–9 oraz Strażacka. Ponadto obejmuje ona wiernych z Siemianowic Śląskich, zamieszkujących następujące ulice: Kasztanowa, Leśna 2–6 i 3–7, Wierzbowa oraz Zielona 1–4.

</doc>
<doc id="1280384" url="https://pl.wikipedia.org/wiki?curid=1280384" title="Buchty">
Buchty



</doc>
<doc id="1280386" url="https://pl.wikipedia.org/wiki?curid=1280386" title="Minus Zero">
Minus Zero

Minus Zero – piąty singel zespołu Lady Pank. Utwory pochodzące z tego singla promowały amerykańskie wydanie albumu "Drop Everything". Kompozytorem utworów jest Jan Borysewicz, a teksty angielskie napisał Tom Wachtel, odbiegają one od tematyki polskich wersji napisanych przez Andrzeja Mogielnickiego. Singel, jak i cała płyta, został nagrany podczas pierwszego pobytu zespołu w marcu 1985 w Stanach Zjednoczonych.
W czasie tego samego pobytu do utworu „Minus Zero” został nakręcony teledysk w reż. Zbigniewa Rybczyńskiego. Główną rolę zagrała w nim Małgorzata Potocka. Był to pierwszy polski teledysk pokazywany w telewizji MTV.

</doc>
<doc id="1280390" url="https://pl.wikipedia.org/wiki?curid=1280390" title="Franciszek Jan Załuski">
Franciszek Jan Załuski

Franciszek Jan Załuski herbu Junosza (ur. 1660, zm. 17 listopada 1735) – margrabia, wojewoda czernihowski w latach 1696–1716, kasztelan wojnicki w latach 1694–1695, starosta lubelski 1711–1718, wojewoda płocki mianowany przed 1719 rokiem, w 1726 odznaczony Orderem Orła Białego.
Jako senator brał udział w sejmach: 1696 i 1699 roku.
Życiorys.
Franciszek Jan Załuski pochodził z senatorskiej, ale niezbyt zamożnej rodziny. Jego ojcem był Aleksander Załuski, wojewoda rawski a matką Katarzyna z Olszowskich, kasztelanka spicymierska, siostra prymasa Andrzeja Olszowskiego.
Piastował godność wojewody czernihowskiego (1696–1716), a następnie wojewody płockiego (1719–11735). Po zerwanym sejmie konwokacyjnym 1696 roku przystąpił 28 września 1696 roku do konfederacji generalnej. 5 lipca 1697 roku podpisał w Warszawie obwieszczenie do poparcia wolnej elekcji, które zwoływało szlachtę na zjazd w obronie naruszonych praw Rzeczypospolitej. W styczniu 1702 roku podpisał akt pacyfikacji Wielkiego Księstwa Litewskiego. W 1704 roku był członkiem konfederacji sandomierskiej. Był uczestnikiem Walnej Rady Warszawskiej 1710 roku. Ok. 1710 przejął z rąk brata, Andrzeja Chryzostoma pałac w Falentach, który został przez niego odbudowany po zniszczeniach z czasów wojny ze Szwecją. W 1733 roku podpisał elekcję Stanisława Leszczyńskiego.
Był dwukrotnie żonaty. Pierwszą żoną była Dorota de Riviere pochodząca z Flandrii, a kolejną Teofila z Wapowskich.
Franciszek Jan Załuski i jego żona Teofila byli rodzicami chrzestnymi Ignacego Krasickiego.

</doc>
<doc id="1280391" url="https://pl.wikipedia.org/wiki?curid=1280391" title="M – Morderca">
M – Morderca

M – Morderca (tytuł oryg. "M") – niemiecki dreszczowiec w reżyserii Fritza Langa z 1931, będący pierwszym filmem dźwiękowym niemieckiego twórcy. Fabuła została oparta na autentycznej historii mordercy dzieci – Petera Kürtena, nazywanego „Wampirem z Düsseldorfu”. W głównej roli Hansa Beckerta wystąpił Peter Lorre.
Fabuła.
Akcja toczy się w Berlinie w dwudziestoleciu międzywojennym. W mieście grasuje morderca dzieci. Policja usiłuje go schwytać, jest jednak bezsilna. Na dodatek przestępca nasila swoją działalność i zwiększa liczbę ataków. Przeciwko zbrodniarzowi mobilizuje się też lokalne podziemie przestępcze, które samo chce wymierzyć sprawiedliwość.
Głosy krytyków.
W plebiscycie krytyków filmowych, zorganizowanym w 2012 przez czasopismo Brytyjskiego Instytutu Filmowego (BFI) „Sight &amp; Sound”, "M – Morderca" na 250 ocenianych filmów zajął 56. miejsce.

</doc>
<doc id="1280392" url="https://pl.wikipedia.org/wiki?curid=1280392" title="Alain Bernard">
Alain Bernard

Alain André Louis Bernard (ur. 1 maja 1983 w Aubagne) – francuski pływak specjalizujący się w stylu dowolnym, mistrz olimpijski, mistrz świata na krótkim basenie, mistrz Europy na długim i krótkim basenie.
Do największych osiągnięć w karierze Bernarda zalicza się zdobycie dwóch złotych medali igrzysk olimpijskich. W 2008 roku w Pekinie wygrał wyścig na 100 m stylem dowolnym, a cztery lata później w Londynie był w składzie sztafety, która zwyciężyła na dystansie 4 × 100 m stylem dowolnym. Ponadto w Pekinie Francuz zdobył srebrny medal w sztafecie 4 × 100 m stylem dowolnym oraz brązowy w konkurencji 50 m stylem dowolnym.
Na mistrzostwach świata na długim basenie Bernard wywalczył pięć medali: dwa srebrne i trzy brązowe. Na mistrzostwach świata na basenie krótkim w 2010 roku w Dubaju zajął pierwsze miejsce w sztafecie 4 × 100 m stylem dowolnym.
Bernard jest również wielokrotnym medalistą mistrzostw Europy, zarówno na długim, jak i na krótkim basenie. Na długim basenie ma w swoim dorobku m.in. cztery złote medale, z kolei trzy na krótkim basenie.
W przeciągu swojej kariery ustanawiał rekordy świata. 23 kwietnia 2009 roku podczas mistrzostw Francji pobił rekord świata na dystansie 100 m stylem dowolnym, jednak rezultat nie mógł zostać uznany ze względu na niewłaściwy kombinezon. 22 czerwca 2009 roku Światowa Federacja Pływacka (FINA) oficjalnie unieważniła rekord.
Obecnie jest związany z francuską pływaczką Coralie Balmy.

</doc>
<doc id="1280394" url="https://pl.wikipedia.org/wiki?curid=1280394" title="Frédéric Herpoel">
Frédéric Herpoel

Frédéric Herpoel (ur. 16 sierpnia 1974 roku w Mons) – belgijski piłkarz występujący na pozycji bramkarza.
Kariera klubowa.
Frédéric Herpoel zawodową karierę rozpoczynał w 1993 roku w Anderlechcie Brksela. W trakcie czterech sezonów spędzonych w tej drużynie Herpoel wystąpił tylko w czterech ligowych spotkaniach. Najpierw był zmiennikiem dla Filipa De Wilde, a później dla Geerta De Vliegera. Latem 1997 roku belgijski bramkarz zdecydował się zmienić klub i podpisał kontrakt z KAA Gent. W ekipie "De Buffalo's" od razu wywalczył sobie miejsce w podstawowej jedenastce, którego nie oddał przez dziewięć kolejnych sezonów spędzonych na Jules Ottenstadion. Łącznie dla Gent Herpoel rozegrał aż 259 spotkań w lidze, a w rozgrywkach 1997/1998 udało mu się nawet strzelić jedną bramkę. W 2006 roku belgijski zawodnik razem z drużyną został finalistą Pucharu Intertoto, a w 2007 roku przeniósł się do RAEC Mons. W 2010 roku zakończył w nim karierę.
Kariera reprezentacyjna.
W reprezentacji Belgii Herpoel zadebiutował w 1999 roku. W 2000 roku razem z drużyną narodową pojechał na Euro 2000, na którym "Czerwone Diabły" zostały wyeliminowane już w pierwszej fazie turnieju. Następnie Belg wziął udział w Mistrzostwach Świata 2002. Na tej imprezie Belgowie zajęli drugie miejsce w swojej grupie i awansowali do 1/8 finału. W tej fazie turnieju zespół Roberta Waseige przegrał 2:0 z późniejszymi zwycięzcami mundialu - Brazylijczykami. Herpoel na boiskach Korei Południowej i Japonii był zmiennikiem dla Geerta De Vliegera i nie zagrał w żadnym ze spotkań. Łącznie dla drużyny narodowej zaliczył siedem występów.

</doc>
<doc id="1280395" url="https://pl.wikipedia.org/wiki?curid=1280395" title="Żur żeniaty">
Żur żeniaty



</doc>
<doc id="1280396" url="https://pl.wikipedia.org/wiki?curid=1280396" title="Frederic Herpoel">
Frederic Herpoel



</doc>
<doc id="1280401" url="https://pl.wikipedia.org/wiki?curid=1280401" title="Bambusoideae">
Bambusoideae



</doc>
<doc id="1280403" url="https://pl.wikipedia.org/wiki?curid=1280403" title="Linia U2 metra w Berlinie">
Linia U2 metra w Berlinie

Linia U2 metra w Berlinie – linia metra w Berlinie obsługująca 29 przystanków, o długość 20,7 kilometrów. Rozpoczyna się w położonym na północnym wschodzie Berlina okręgu administracyjnym Pankow, biegnie przez wschodnie centrum i Alexanderplatz, następnie przechodzi pod placem Poczdamskim w kierunku zachodniego centrum (Wittenbergplatz, Bahnhof Zoo) w okolicy stadionu olimpijskiego, kończąc bieg na stacji Ruhleben. Razem z liniami U1, U3 i U4 należy do otwartej w 1914 części sieci berlińskiego metra, która określana jest jako sieć małoprofilowa.
Przebiega przez następujące dzielnice: Pankow, Prenzlauer Berg, Mitte, Tiergarten, Kreuzberg, Schöneberg, Charlottenburg oraz Westend.

</doc>
<doc id="1280405" url="https://pl.wikipedia.org/wiki?curid=1280405" title="Heinrich Josef Johann von Auersperg">
Heinrich Josef Johann von Auersperg

Heinrich Josef Johann von Auersperg (ur. 24 czerwca 1697, zm. 11 lutego 1783 w Wiedniu) – austriacki dostojnik państwowy, książę ziębicki w latach 1713–1783, gubernator Galicji w latach 1774–1780.
Życiorys.
Heinrich Josef Johann von Auersperg był najmłodszyn dzieckiem Franza Karla von Auersperga i jego żony Marii Theresy von Rappach. Jego starszy brat zmarł w wieku 10 lat i Heinrich Josef został jedynym spadkobiercą ojca. W 1715 r. książę przyjechał na Śląsk i pozostał przez rok w księstwie ziębickim. Planował odbudować zamek w Ząbkowicach przeznaczając na ten cel 8000 talarów, a dalsze pieniądze wymusił na mieszkańcach Ząbkowic. Po przeprowadzeniu pewnych prac książę zaniechał ich z powodu wysokich kosztów. Josef Heinrich von Auersperg był tajnym radcą i kawalerem Orderu Złotego Runa.
Heinrich Josef von Auersperg był dwukrotnie żonaty. 21 maja 1719 r. ożenił się z księżniczką Marią Dominika Magdaleną von und zu Liechtenstein (1698-1724), córką nieżyjącego już wówczas księcia Johanna Adama Andreasa i jego żony Edmundy Theresy Marii von Dietrichstein. Pierwsza żona Heinricha Josefa von Auersperga zmarła 1 lipca 1724 r. Po kilku latach ożenił się powtórnie, z Marią Franciską Trautson von Falkenstein (ur. 11 lipca 1708, zm. 4 kwietnia 1761), córką księcia Johanna Leopolda Donata von Trautson i hrabiny Marii Theresy von Weissenwolf. Z pierwszego małżeństwa Heinrich Josef miał dwóch synów i córkę, a z drugiego sześciu synów i cztery córki.
W czerwcu 1774 roku został, już jako człowiek wiekowy, trzecim gubernatorem Galicji i ostatnim z nadania Marii Teresy. Von Auersperg kazał wydać patent osiedleńczy – "Ansiedlungspatent" Marii Teresy dnia 1 października 1774 roku. Był on skierowany do rozmaitych rzemieślników wszystkich wyznań. W czerwcu 1780 roku, na pięć miesięcy przed śmiercią cesarzowej, na stanowisku gubernatora zastąpił go hr. Joseph Brigido.

</doc>
<doc id="1280409" url="https://pl.wikipedia.org/wiki?curid=1280409" title="Wydział Informatyki i Telekomunikacji Politechniki Wrocławskiej">
Wydział Informatyki i Telekomunikacji Politechniki Wrocławskiej

Wydział Informatyki i Telekomunikacji (WIT) – jeden z trzynastu wydziałów Politechniki Wrocławskiej, jeden z największych wydziałów tego typu w Polsce. Powstał 15 września 2021 r z połączenia katedr pochodzących z trzech różnych wydziałów Politechniki Wrocławskiej: Elektroniki, Informatyki i Zarządzania oraz Podstawowych Problemów Techniki. Nowy Wydział reprezentuje dyscyplinę Informatyka Techniczna i Telekomunikacja i posiada kategorię naukową B+.
Edukacja.
Obecnie wydział daje możliwość podjęcia nauki na trzynastu kierunkach w języku polskim lub angielskim:

</doc>
<doc id="1280411" url="https://pl.wikipedia.org/wiki?curid=1280411" title="Oreochloa">
Oreochloa



</doc>
<doc id="1280413" url="https://pl.wikipedia.org/wiki?curid=1280413" title="Echinochloa">
Echinochloa



</doc>
<doc id="1280419" url="https://pl.wikipedia.org/wiki?curid=1280419" title="Briza media">
Briza media



</doc>
<doc id="1280423" url="https://pl.wikipedia.org/wiki?curid=1280423" title="Jan Żdżarski">
Jan Żdżarski

Jan Żdżarski, (ur. 27 kwietnia 1946 w Milanówku) – dziennikarz.
Ukończył VII Liceum Ogólnokształcące im. Juliusza Słowackiego w Warszawie, jest absolwentem Wydziału Dziennikarstwa Uniwersytetu Warszawskiego.
Od 1 grudnia 1965 do 1 listopada 1991 pracował w dzienniku „Słowo Powszechne”, współpracował z dziennikiem „Sport”, Redakcją Sportową TVP i PR, tygodnikiem „Motor” i „WTK”. W latach 1967–1981 był członkiem 
SDP, następnie od 1983 członkiem SDRP.
Jest autorem reportaży i sprawozdań z rajdów samochodowych Sobiesława Zasady (1969–1979), był specjalnym wysłannikiem „Słowa Powszechnego” na 45 podróży apostolskich Jana Pawła II (1979–1991), sprawozdawcą z duszpasterskich podróży do ośrodków polonijnych prymasa Polski kard. Józefa Glempa (1984–1991) oraz wieloletnim sekretarzem redakcji nocnej „Słowa Powszechnego”.
Został nagrodzony Srebrnym Krzyżem Zasługi. W 1987 otrzymał nagrodę Klubu Publicystów Motoryzacyjnych, w 1975 „Złote Pióro” oraz Złotą Odznakę Honorową Polskiego Związku Motorowego w 1977 roku.
Twórczość.
Jan Żdżarski jest autorem wystawy fotograficznej "Rajd Londyn – Sydney" oraz współautorem wystaw fotograficznych z I i II pielgrzymki Jana Pawła II do Polski.

</doc>
<doc id="1280424" url="https://pl.wikipedia.org/wiki?curid=1280424" title="Wydział Geoinżynierii, Górnictwa i Geologii Politechniki Wrocławskiej">
Wydział Geoinżynierii, Górnictwa i Geologii Politechniki Wrocławskiej

Wydział Geoinżynierii, Górnictwa i Geologii (W-6) Politechniki Wrocławskiej – jednostka naukowo-dydaktyczna (jeden z 16 wydziałów) Politechniki Wrocławskiej, powstała w 1 września 1968 roku. 
Działalność naukowo-dydaktyczna w dziedzinie górnictwa została zapoczątkowana już w 1964 roku, gdy powstał Oddział Górnictwa Odkrywkowego przy Wydziale Budownictwa Lądowego. Z dniem pierwszym stycznia 2004 roku wydział zmienił nazwę na Wydział Geoinżynierii, Górnictwa i Geologii. Według Ministerstwa Nauki i Szkolnictwa Wyższego wydział posiada kategorię A.
Wydział zatrudnia 54 nauczycieli akademickich, w tym 7 z tytułem naukowym profesora, 8 ze stopniem naukowym doktora habilitowanego i 39 ze stopniem naukowym doktora.
Struktura Wydziału.
Katedra Górnictwa i Geodezji:
Historyczne Władze Dziekańskie.
prof. dr hab. inż. Zdzisław Gergowicz (1968–1972 )
doc. mgr inż. Stanisław Sobolewski (1972–1975)
prof. dr hab. inż. Tadeusz Żur (1975–1978)
prof. dr hab. inż. Tadeusz Żur (1978–1981)
prof. dr hab. Janusz Bieniewski (1981–1984)
doc. dr hab. inż. Andrzej Strumiński (1984–1987)
prof. dr hab. inż. Stanisław Dmitruk (1987–1990)
prof. dr hab. inż. Stanisław Dmitruk (1990–1993)
dr hab. inż. Lech Gładysiewicz (1993–1996)
prof. dr hab. inż. Monika Hardygóra (1996–1999)
prof. dr hab. inż. Monika Hardygóra (1999–2002)
dr hab. inż. Jerzy Malewski (2002–2005)
prof. dr hab. inż. Lech Gładysiewicz (2005–2008)
prof. dr hab. inż. Lech Gładysiewicz (2008–2012)
prof. dr hab. inż. Wojciech Ciężkowski (2012–2016)
prof. dr hab. inż. Monika Hardygóra, dr h.c. (2016 -2019)
Edukacja.
Obecnie wydział daje możliwość podjęcia nauki na dwóch kierunkach, mianowicie górnictwie i geologii oraz geodezji i kartografii. Dodatkową formą kształcenia są studia podyplomowe.
Działalność studencka.
Na wydziale działają trzy studenckie koła naukowe:

</doc>
<doc id="1280430" url="https://pl.wikipedia.org/wiki?curid=1280430" title="Sakaide">
Sakaide

 – miasto portowe w Japonii, w prefekturze Kagawa, na wyspie Sikoku ("Shikoku").
Położenie.
Sakaide znajduje się w centralnej części prefektury Kagawa, nad Morzem Wewnętrznym ("Seto-naikai"). Przepływa przez nie rzeka Aya (38 km). Miasto jest połączone Wielkim Mostem Seto ("Seto Ō-hashi") z miastem Kurashiki w prefekturze Okayama na wyspie Honsiu ("Honshū").
Historia.
Miasto prosperowało w okresie Edo (1603–1868) jako producent soli i centralny port jej transportu. Po II wojnie światowej nastąpił okres wysokiego wzrostu gospodarczego. W latach 1965–1972 zrealizowano projekt polegający na rekultywacji pól solnych. Zaproszono duże zakłady przemysłowe do inwestycji wzdłuż wybrzeża i rozbudowano port, wykorzystując teren pozostały po polach solnych. Otwarcie dla ruchu Wielkiego Mostu Seto w 1988 roku i ukończenie dróg ekspresowych stworzyło z Sakaide bramę do całej wyspy Sikoku i węzeł transportowy na morzu i lądzie.
Przemysł.
W mieście znajduje się rafineria ropy naftowej. Rozwinął się przemysł chemiczny, maszynowy oraz stoczniowy.

</doc>
<doc id="1280432" url="https://pl.wikipedia.org/wiki?curid=1280432" title="Ernst Wilhelm von Schlabrendorf">
Ernst Wilhelm von Schlabrendorf

Ernst Wilhelm von Schlabrendorf (ur. 4 lutego 1719 r. w pałacu Gröben koło Ludwigsfelde; zm. 14 grudnia 1769 r. we Wrocławiu) – pruski minister ds. Śląska.
Życiorys.
Był synem Johanna Christiana von Schlabrendorfa i Anny Augusty Elisabeth von Pfuel. Król Fryderyk II Wielki mianował go wiceprezydentem kamery wojskowej i dominialnej w Szczecinie, rzeczywistym tajnym radcą i ministrem wojny. W 1755 r. został ministrem ds. Śląska. 14 lutego 1741 r. poślubił w Gumbinnen (dzisiejszy Gusiew) Charlotte von Blumental (ur. 17 września 1726 r. w Szczecinie; zm. 4 stycznia 1743 r. w Guumbinnen). Para miała 5 synów, m.in. właściciela wolnego mniejszego państwa stanowego ziębicko-ząbkowickiego Ludwiga Wilhelma von Schlabrendorfa i pisarza Gustava von Schlabrendorfa (1750-1824).
Został pochowany w kościele św. Elżbiety we Wrocławiu, gdzie w prezbiterium zachowała się jego płyta nagrobna.

</doc>
<doc id="1280433" url="https://pl.wikipedia.org/wiki?curid=1280433" title="Bernd Thijs">
Bernd Thijs

Bernd Thijs (ur. 28 czerwca 1978 roku w Hasselt) – belgijski piłkarz występujący na pozycji pomocnika.
Kariera klubowa.
Bernd Thijs zawodową karierę rozpoczynał w 1995 roku w Standardzie Liège. W trakcie pięciu sezonów spędzonych w tej drużynie rozegrał 102 spotkania, w których strzelił piętnaście goli. Następnie trafił do RC Genk, z którym w 2002 roku sięgnął po mistrzostwo i Superpuchar Belgii. W tym sezonie Thijs z trzynastoma golami na koncie należał także do czołówki ligowych strzelców. W kolejnych rozgrywkach Bernd także prezentował dobrą skuteczność dwa razy z rzędu strzelając w Jupiler League dziewięć bramek. Latem 2004 roku belgijski pomocnik trafił do Turcji, gdzie podpisał kontrakt z Trabzonsporem. Występował tam jednak tylko w rundzie jesiennej sezonu 2004/2005, po czym przeniósł się do Borussii Mönchengladbach. W barwach „Die Fohlen” rozegrał 44 pojedynki, jednak gdy w sezonie 2006/2007 niemiecka ekipa zajęła osiemnaste miejsce w tabeli i spadła do drugiej ligi, Thijs powrócił do kraju i został graczem KAA Gent. Podczas rozgrywek 2007/2008 wziął udział w 22 meczach Jupiler League. W 2014 zakończył karierę.
Kariera reprezentacyjna.
W reprezentacji Belgii Thijs zadebiutował 14 maja 2002 roku w zremisowanym 0:0 spotkaniu towarzyskim przeciwko Algierii. W tym samym roku Robert Waseige powołał go na Mistrzostwach Świata 2002. Na tej imprezie Belgowie zajęli drugie miejsce w swojej grupie i awansowali do 1/8 finału. W tej fazie turnieju zespół „Czerwonych Diabłów” przegrał 2:0 z późniejszymi zwycięzcami mundialu - Brazylijczykami. Bernd na boiskach Korei Południowej i Japonii pełnił rolę rezerwowego i nie wystąpił w żadnym meczu. Łącznie dla drużyny narodowej rozegrał pięć spotkań.

</doc>
<doc id="1280438" url="https://pl.wikipedia.org/wiki?curid=1280438" title="Miura">
Miura

 – miasto w Japonii, w prefekturze Kanagawa, na wyspie Honsiu.
Położenie.
Miasto leży na Miura nad brzegami zatoki Sagami i Zatoki Tokijskiej. Graniczy z Yokosuką.
Historia.
1 kwietnia 1889 roku, wraz z wprowadzeniem nowego podziału administracyjnego, powstały i wioski i w powiecie Miura. 1 kwietnia 1940 roku Minamishitaura zdobyła status miasteczka. 1 stycznia 1955 roku miasteczka Misaki, Minamishitaura i wioska Hasse w wyniku połączenia utworzyły miasto Miura.
Populacja.
Zmiany w populacji Miury w latach 1970–2015:

</doc>
<doc id="1280443" url="https://pl.wikipedia.org/wiki?curid=1280443" title="Sakurai">
Sakurai

 – miasto w Japonii, na wyspie Honsiu ("Honshū"), w prefekturze Nara.
Położenie.
Miasto leży w północnej części prefektury. Graniczy z miastami Nara, Tenri, Kashihara, Uda, miasteczkami Yoshino i Tawaramoto, a także z historyczną wsią Asuka.
Historia.
Okolice Sakurai, prefektury i miasta Nara oraz wymienionych powyżej miast uznaje się za kolebkę cywilizacji japońskiej. Tu bowiem była kraina, a później prowincja Yamato, gdzie (w Kashihara) odbyła się intronizacja pierwszego cesarza Jimmu, jego następcy zakładali swoje rezydencje i powstały najstarsze świątynie, chramy. Także z tego regionu wywodzi się wiele tradycyjnych rzemiosł w tym wyrób m.in.: tuszu i pędzli do kaligrafii, przedmiotów z laki, wachlarzy, rzeźbionych w drewnie lalek "ittō-bori".
Kioto było stolicą przez ponad tysiąc lat od 794 do 1868, a Nara była pierwszą stałą stolicą od 710 do 784. Przed 710 centrum władzy znajdowało się najpierw w okolicach Sakurai, a następnie wokół Asuka. W tym okresie do tego regionu docierały wpływy z kontynentu azjatyckiego m.in. buddyzm, nowe techniki, architektura i pismo.
W Sakurai znajduje się starożytny chram Ōmiwa (Ōmiwa-jinja) usytuowany wzdłuż szlaku pieszego Yamanobe-no-michi, u podnóża niewielkiej góry Miwa. Dokładny wiek jej postawienia nie jest znany, ale uważany jest za jeden z najstarszych w Japonii. Chramy zazwyczaj mają główną salę, w której znajduje się główne czczone bóstwo, ale w Ōmiwa nie ma jej (chociaż ma salę modlitewną). Zamiast tego, aby czcić bóstwo Ōkuninushi, należy udać się na górę Miwa, która wznosi się za kompleksem.
Świątynia buddyjska Hase-dera znajduje się w górach na wschód od centrum Sakurai. Została założona w 686 roku i obecnie służy jako główna świątynia buddyzmu shingon (Shingon-shū). Kompleks świątynny składa się z ponad 30 budynków zbudowanych wzdłuż zbocza wzgórza.
Przemysł.
Miasto posiada dobrze rozwinięty przemysł drzewny.

</doc>
<doc id="1280449" url="https://pl.wikipedia.org/wiki?curid=1280449" title="Brian Siders">
Brian Siders

Brian Siders (ur. 11 września 1978 w Clendenin w stanie Wirginia Zachodnia) – amerykański trójboista siłowy i strongman.
Życiorys.
Brian Siders rozpoczął treningi siłowe w szkole średniej. W 1997 r. zaczął uprawiać trójbój siłowy. Wziął udział w indywidualnych Mistrzostwach Świata Strongman 2008, jednak nie zakwalifikował się do finału.
Nie wziął udziału w zawodach Arnold Strongman Classic 2011 z powodu kontuzji.
Mieszka w Charleston (Wirginia Zachodnia).
Wymiary:

</doc>
<doc id="1280452" url="https://pl.wikipedia.org/wiki?curid=1280452" title="Dżej Dżej">
Dżej Dżej



</doc>
<doc id="1280453" url="https://pl.wikipedia.org/wiki?curid=1280453" title="Świńska Goryczkowa Przełęcz">
Świńska Goryczkowa Przełęcz



</doc>
<doc id="1280455" url="https://pl.wikipedia.org/wiki?curid=1280455" title="Kolumna Zygmunta w Warszawie">
Kolumna Zygmunta w Warszawie



</doc>
<doc id="1280458" url="https://pl.wikipedia.org/wiki?curid=1280458" title="Na na (singel Lady Pank)">
Na na (singel Lady Pank)

Na na – ósmy singel zespołu Lady Pank, pierwszy wydany na płycie CD. Singel ten promował studyjny album "Na na". Utwór na singlu jest nieco inną wersją kompozycji, która znalazła się na albumie. Muzyka została skomponowana przez Jana Borysewicza, a autorem tekstu jest Bogdan Olewicz.

</doc>
<doc id="1280469" url="https://pl.wikipedia.org/wiki?curid=1280469" title="Uliczki, które szukają słońca">
Uliczki, które szukają słońca

Uliczki, które szukają słońca (tytuł oryginalny: "Rrugicat që kërkonin diell") – albański film fabularny z roku 1975 w reżyserii Saimira Kumbaro.
Opis fabuły.
Akcja filmu rozgrywa się w czasie II wojny światowej. Nebi Sureli żyje wraz z matką w skrajnej nędzy. Zarabia na życie dostarczaniem węgla do domów. Spotyka grupę młodych ludzi (Halima, Gaqo, Mihala i Semiego), którzy uświadamiają mu, że powinien przyłączyć się do ruchu oporu. Pierwszą akcją, w której bierze udział Nebi jest zdobycie powielacza.
Film realizowano w Korczy.

</doc>
<doc id="1280475" url="https://pl.wikipedia.org/wiki?curid=1280475" title="Aalborg Portland Park">
Aalborg Portland Park

Aalborg Portland Park (do 2017 "Nordjyske Arena") (znany również jako Aalborg Stadion) – stadion piłkarski w duńskim mieście Aalborg. Na co dzień swoje mecze rozgrywa tu drużyna AaB.
Trybuny stadionu:

</doc>
<doc id="1280479" url="https://pl.wikipedia.org/wiki?curid=1280479" title="Zbór Kościoła Wolnych Chrześcijan w Żywcu">
Zbór Kościoła Wolnych Chrześcijan w Żywcu

Zbór Kościoła Wolnych Chrześcijan w Żywcu – zbór Kościoła Wolnych Chrześcijan znajdujący się w Żywcu.
Historia.
Działalność braci plymuckich na terenie Żywca wraz z okolicami rozpoczęła się w 1934. Były to grupy nieformalne, spotykające się w domach prywatnych. Pierwsze nabożeństwa odbywały się w Sporyszu i Pietrzykowicach, następnie zostały przeniesione do Zarzecza.
Podczas okupacji niemieckiej w czasie II wojny światowej z powodu swojej przynależności wyznaniowej siedmiu członków zboru pochodzących z Pietrzykowic zostało osadzonych w obozach koncentracyjnych, gdzie zginęło czterech z nich.
Po II wojnie światowej spotkania zboru odbywały się w Pietrzykowicach, potem na Podlesiu. Ostatecznie w baraku na posesji Franciszka Kozła z Zarzecza urządzono kaplicę. 
W związku z budową zapory w Tresnej i powstaniem Jeziora Żywieckiego, część Zarzecza w której znajdowała się kaplica stała się terenem przeznaczonym pod zalanie wodami nowego zbiornika. Zbór w 1962 rozpoczął więc budowę nowej kaplicy, położonej przy ul. Wesołej 19 w Żywcu. Przełożonym wspólnoty pozostawał w tym okresie Franciszek Kozioł.
Budowa domu zborowego mieszczącego kaplicę oraz dodatkowe pomieszczenia była prowadzona przez samych członków żywieckiej społeczności Wolnych Chrześcijan i początkowo środki na ten cel pochodziły wyłącznie z ich składek. Ostatecznie ponad 80% całej sumy którą pochłonęła budowa pochodziło od zborowników, natomiast pozostałą część pozyskano z ofiar zagranicznych oraz z dotacji udzielonej przez Polską Radę Ekumeniczną dzięki staraniom prezydium Zjednoczonego Kościoła Ewangelicznego. Na parterze budynku umiejscowiono kaplicę na około 200 miejsc siedzących, natomiast na piętrze - trzy duże pokoje, kuchnię oraz pomieszczenia sanitarno-gospodarcze. Uroczystość otwarcia i poświęcenia obiektu miała miejsce 27 czerwca 1965, udział w niej wzięło ponad 400 osób, zarówno z miejscowego zboru, jak i innych wspólnot Kościoła na terenie kraju. Nabożeństwo poprowadził przełożony Franciszek Kozioł, a wraz z nim przemawiali zaproszeni goście z innych zborów, między innymi Józef Mrózek senior. Popołudniowemu nabożeństwu, połączonemu ze ślubowaniem małżeńskim, przewodniczył Józef Mrózek junior, przemawiali na nim również kolejni bracia. W trakcie obu nabożeństw występował chór zboru w Pszczynie-Piasku, jak również połączone chóry zborów w Żywcu i Bielsku-Białej.
19 lutego 1978 zbór został gospodarzem zjazdu ogólnego zborów z terenu województw bielskiego, częstochowskiego, katowickiego, krakowskiego i nowosądeckiego. Miały wówczas miejsce dwa nabożeństwa poprowadzone przez miejscowych braci Franciszka Kozła i Władysława Adamczyka, a także przybyłych gości.
Zbór Wolnych Chrześcijan w Żywcu na początku lat 80. XX wieku liczył ponad 100 członków. Postanowiono wówczas o budowie nowej kaplicy przy Alei Legionów, dokąd przeniesiono siedzibę wspólnoty.

</doc>
<doc id="1280480" url="https://pl.wikipedia.org/wiki?curid=1280480" title="Aden (ujednoznacznienie)">
Aden (ujednoznacznienie)



</doc>
<doc id="1280481" url="https://pl.wikipedia.org/wiki?curid=1280481" title="Syngel">
Syngel



</doc>
<doc id="1280484" url="https://pl.wikipedia.org/wiki?curid=1280484" title="Zbór Kościoła Wolnych Chrześcijan w Koszalinie">
Zbór Kościoła Wolnych Chrześcijan w Koszalinie



</doc>
<doc id="1280485" url="https://pl.wikipedia.org/wiki?curid=1280485" title="Zbór Kościoła Wolnych Chrześcijan w Balinie">
Zbór Kościoła Wolnych Chrześcijan w Balinie



</doc>
<doc id="1280487" url="https://pl.wikipedia.org/wiki?curid=1280487" title="Zbór Kościoła Wolnych Chrześcijan w Białogardzie">
Zbór Kościoła Wolnych Chrześcijan w Białogardzie



</doc>
<doc id="1280491" url="https://pl.wikipedia.org/wiki?curid=1280491" title="Zbór Kościoła Wolnych Chrześcijan w Bielsku-Białej">
Zbór Kościoła Wolnych Chrześcijan w Bielsku-Białej



</doc>
<doc id="1280492" url="https://pl.wikipedia.org/wiki?curid=1280492" title="Order Zasługi Republiki Federalnej Niemiec">
Order Zasługi Republiki Federalnej Niemiec

Order Zasługi Republiki Federalnej Niemiec (niem. "Verdienstorden der Bundesrepublik Deutschland"), potocznie zwany Związkowy Krzyż Zasługi ("Bundesverdienstkreuz") – niemieckie odznaczenie państwowe za zasługi cywilne, jedyny order Republiki Federalnej Niemiec nadawany przez władze federalne.
Historia.
Order został ustanowiony 7 września 1951 przez pierwszego prezydenta Republiki Federalnej Niemiec Theodora Heussa jako nagroda dla mężczyzn i kobiet, obywateli niemieckich i cudzoziemców, którzy w czasie odbudowy Niemiec ze zniszczeń wojennych lub w późniejszych latach położyli wybitne zasługi w dziedzinach: politycznej, kulturalnej lub społeczno-gospodarczej. W pierwszych latach istnienia odznaczenia nadawano je m.in. za wysługę lat w sektorze państwowym lub prywatnym (na ogół za 50 lat pracy), co wykluczono w nowych statutach z roku 1966. Według nowych przepisów, obowiązujących do dzisiejszego dnia, wymaga się przy nadaniu poszczególnych stopni orderu obywatelom niemieckim wykazania się szczególnymi i, wraz z każdym dalszym stopniem, nowymi zasługami dla dobra społecznego. Za pierwszym razem nadaje się zawsze najniższy stopień orderu, medal lub Krzyż na Wstążce (kawalerski). Wyjątki czyni się tylko w przypadku cudzoziemców oraz obywateli niemieckich w starszym wieku, którzy nie otrzymali orderu w młodszych latach.
Prezydent Republiki Federalnej Niemiec – z racji pełnionego urzędu ("ex officio") – jest Kawalerem Krzyża Wielkiego Klasy Specjalnej Orderu Zasługi.
Order jest administrowany przez kancelarię orderu, związaną z Urzędem Prezydenckim i nadawany przez prezydenta RFN po rozpatrzeniu przez kancelarię wniosków skierowanych do niej. Wnioski może formułować każdy, kierując je w przypadku miejsca zamieszkania w Niemczech do rządów poszczególnych landów, za granicą zaś – do niemieckiego MSZ.
W roku 2006 prezydent RFN Horst Köhler wprowadził nowy przepis, według którego 30% odznaczonych w każdym roku ma być płci żeńskiej.
Do roku 2005 order otrzymało ok. 210 000 osób. Masowo nadawany i produkowany w pozłacanym tombaku, ma bardzo nikłą wartość na rynku falerystycznym (insygnia Wielkiego Krzyża – ok. € 50,00).
Wygląd insygniów orderu.
Insygnia orderu to oznaka i gwiazdy. Oznaką jest obustronnie emaliowany na czerwono krzyż kawalerski o wąskich ramionach z herbem Niemiec w medalionie środkowym awersu. Oznaki poszczególnych klas różnią się tylko wielkością, jedynie Krzyż Wielki Specjalnego Wykonania ma dodatkowy element – wieniec laurowy otaczający medalion środkowy krzyża i gwiazdy, a Krzyż Oficerski jest nie emaliowany na rewersie, gdyż nosi się go na agrafie.
Gwiazda orderowa nosi na sobie awers oznaki i ma przy Krzyżu Wielkim Klasy Specjalnej osiem pęków złotych promieni; przy Krzyżu Wielkim Specjalnego Wykonania oraz Krzyżu Wielkim ma sześć pęków promieni; przy Wielkim Krzyżu II Klasy oraz Krzyżu Wielkiego Oficera ma cztery promienie, przy czym gwiazda tego drugiego ma kształt kwadratu obróconego o 45°.
Najniższy stopień odznaczenia to złocony Medal Zasługi. Na awersie ukazuje emaliowaną oznakę orderu spoczywającą na wieńcu laurowym, rewers nosi napis "Für Verdienste um die Bundesrepublik Deutschland" ("Za Zasługi dla RFN") otoczony wieńcem laurowym. Insygnia dla kobiet są nieco mniejsze od zwykłych krzyży i noszone na damskiej kokardzie nad lewą piersią poniżej obojczyka.
Wstęga orderowa jest czerwona z obustronnymi złoto-czarno-złotymi bordiurami. Order nie ma łańcucha.
„Hanzeatycka odmowa”.
Hamburg, szczycąca się swymi tradycjami odwieczna republika miejska, ma niepisane prawo „Nie ma pana nad tobą i pod tobą sługi”. Prawdziwy hanzeata otrzymuje nagrodę poprzez świadomość, że wypełnił swą powinność i nie będzie się wywyższał odznaczeniami uzyskanymi u obcych. Hamburg i Brema, jako jedyne kraje związkowe, do dziś nie mają własnych odznaczeń za zasługi i prawdopodobnie nigdy ich nie ustanowią. Sześć bardzo wybitnych osób związanych z Hamburgiem, m.in. były kanclerz Helmut Schmidt i Marion Dönhoff, odmówiło w duchu tej tradycji przyjęcia Orderu Zasługi RFN.

</doc>
<doc id="1280493" url="https://pl.wikipedia.org/wiki?curid=1280493" title="Pery Broad">
Pery Broad

Pery Broad (ur. 25 kwietnia 1921 w Rio de Janeiro, zm. 28 listopada 1993 w Düsseldorfie) – zbrodniarz hitlerowski, członek załogi obozu koncentracyjnego Auschwitz-Birkenau i SS-Rottenführer.
Był synem brazylijskiego kupca i Niemki, z którą wrócił do Niemiec. Członek Hitlerjugend od 1931 i SS od 1941 (ochotnik). Od kwietnia 1941 pełnił służbę w obozie Auschwitz, początkowo jako strażnik, a następnie jako członek Wydziału Politycznego (obozowe gestapo). Uczestniczył w marszu śmierci z KL Auschwitz do Wodzisławia Śląskiego w styczniu 1945 r. 6 maja 1945 Broad wpadł w ręce Brytyjczyków i podczas uwięzienia spisał wspomnienia ze swojej służby obozowej. Wypuszczono go z niewoli w 1947.
30 kwietnia 1959 wszczęły przeciwko niemu śledztwo władze zachodnioniemieckie. 19 sierpnia 1965 w drugim procesie oświęcimskim Pery Broad skazany został na karę 4 lat pozbawienia wolności. Z więzienia zwolniono go już w lutym 1966 po czym wrócił do wykonywania zawodu kupca.
Szymon Laks, więzień Auschwitz-Birkenau i członek obozowej orkiestry, tak wspomina zamiłowanie Broada do muzyki:
"Rottenführer Pery Broad jest chyba najczęstszym gościem i wiernym przyjacielem naszej orkiestry. W pewnym sensie cudowne dziecko. Ma niespełna 22 lata, rzecz można szczenię, a już wybił się na stanowisko szefa Biura Politycznego na Brzezinkę [...] W trakcie procesu, który odbył się we Frankfurcie nad Menem, mowa była o licznych zbrodniach dokonanych w Brzezince przez tego młokosa. Ale nikt nie wspomniał, o ile mi wiadomo, o jego nieprzeciętnych zdolnościach muzycznych. [...] Zjawia się w naszej Sali muzycznej z beztroską miną, uśmiechnięty, niczym kolega z uniwersytetu, albo raczej z konserwatorium. Instrumentem Broada jest zwykła, wulgarna harmonia, czyli akordeon. Zawsze pogardzałem tym popularnym sprzętem, który uważałem za pewnego rodzaju bękarta muzycznego, nadającego się wyłącznie do gry ulicznej i żebraniny. I oto stykam się w osobie Broada z autentycznym artystą, najwyższej klasy wirtuozem, zarówno w popisach zespołowych, jak i solowych. [...]" 
"Bywają okresy, kiedy wizyty Broada znacznie się przerzedzają. Wiadomo wtedy, że jest zajęty zgoła innymi sprawami, które pochłaniają go nie mniej niż muzyka [...] Czy można się dziwić, że po dokonaniu podobnych wyczynów Broad łaknie odprężenia wśród nas, muzyków, przy dźwiękach ulubionego akordeonu?"

</doc>
<doc id="1280494" url="https://pl.wikipedia.org/wiki?curid=1280494" title="Rijswijk (Holandia Południowa)">
Rijswijk (Holandia Południowa)

Rijswijk (wym. ) – miasto i gmina w zachodniej Holandii, położone w prowincji Holandia Południowa, w zespole miejskim Hagi. Ludność miasta wynosi 47 117 mieszkańców (2007). W mieście znajduje się duże centrum technologiczne koncernu petrochemicznego Shell.
W 1697 r. w Rijswijk zawarto traktat pokojowy kończący długoletnią wojnę Francji z Ligą Augsburską.

</doc>
<doc id="1280495" url="https://pl.wikipedia.org/wiki?curid=1280495" title="Order Zasługi Federalnej Republiki Niemiec">
Order Zasługi Federalnej Republiki Niemiec



</doc>
<doc id="1280496" url="https://pl.wikipedia.org/wiki?curid=1280496" title="Zbór Kościoła Wolnych Chrześcijan w Bożej Woli">
Zbór Kościoła Wolnych Chrześcijan w Bożej Woli



</doc>
<doc id="1280498" url="https://pl.wikipedia.org/wiki?curid=1280498" title="Of Myths and Legends">
Of Myths and Legends

Of Myths and Legends – trzeci długogrający album muzyczny grupy Black Messiah. Jest to ostatni album z perkusistą Surthurem, który odszedł z zespołu z powodu problemów zdrowotnych.

</doc>
<doc id="1280499" url="https://pl.wikipedia.org/wiki?curid=1280499" title="Rijswijk">
Rijswijk



</doc>
<doc id="1280500" url="https://pl.wikipedia.org/wiki?curid=1280500" title="Zbór Kościoła Wolnych Chrześcijan w Bukownie">
Zbór Kościoła Wolnych Chrześcijan w Bukownie



</doc>
<doc id="1280504" url="https://pl.wikipedia.org/wiki?curid=1280504" title="Zbór Kościoła Wolnych Chrześcijan w Bytomiu">
Zbór Kościoła Wolnych Chrześcijan w Bytomiu



</doc>
<doc id="1280506" url="https://pl.wikipedia.org/wiki?curid=1280506" title="Landrowal">
Landrowal



</doc>
<doc id="1280508" url="https://pl.wikipedia.org/wiki?curid=1280508" title="Baka">
Baka



</doc>
<doc id="1280512" url="https://pl.wikipedia.org/wiki?curid=1280512" title="Frode Grodås">
Frode Grodås

Frode Grodås (ur. 24 października 1964 w Voldzie), piłkarz norweski grający na pozycji bramkarza.
Kariera klubowa.
Piłkarską karierę Grodås rozpoczął w małym amatoskim klubie z Hornindal. Następnie trafił do Sogndal IL, a w 1983 roku zadebiutował w drugiej lidze norweskiej. Z Sogndal przez pięć lat występował na zapleczu pierwszej ligi. Sukces odniósł w 1987 roku, kiedy wywalczył awans do norweskiej ekstraklasy. Premierowy sezon w pierwszej lidze spędził już w zespole Lillestrøm SK. W 1988 roku wywalczył wicemistrzostwo Norwegii, a w 1989 roku po raz pierwszy został mistrzem kraju. Z kolei w 1992 roku dotarł do finału Pucharu Norwegii, jednak Lillestrøm uległo 2:3 Rosenborgowi Trondheim. Natomiast w 1994 i 1996 roku znów zostawał wicemistrzem kraju. Dla Lillestrøm przez 8 lat rozegrał 182 mecze i zdobył 1 bramkę w 1991 roku.
W połowie 1996 roku Grodås na zasadzie wolnego transferu przeszedł do angielskiej Chelsea. W Premier League zadebiutował 16 listopada w zremisowanym 1:1 meczu z Blackburn Rovers. Po dwóch miesiącach gry w Chelsea usiadł jednak na ławce, a jego miejsce zajął Kevin Hitchcock i dopiero kontuzja Hitchcocka spowodowała, że Frode wrócił do bramki "The Blues". Z Chelsea zdobył Puchar Anglii oraz zajął 6. miejsce w lidze. W 1997 roku do londyńskiego klubu przybył z Feyenoordu holenderski bramkarz Ed de Goey i Grodås odszedł za 250 tysięcy funtów do lokalnego rywala, Tottenhamu Hotspur. Tam jednak przegrał rywalizację zarówno z reprezentantem Anglii Ianem Walkerem i rodakiem Espenem Baardsenem i przez rok nie rozegrał żadnego ligowego meczu.
Latem 1998 Grodås przeniósł się do niemieckiego FC Schalke 04, a 15 sierpnia zadebiutował w Bundeslidze w przegranym 0:3 wyjazdowym spotkaniu z Borussią Mönchengladbach. W Schalke napotkał jednak konkurencję ze strony Olivera Recka oraz Mathiasa Schobera i wystąpił tylko we dwóch pierwszych kolejkach ligowych. W styczniu 1999 został wypożyczony do hiszpańskiego Racingu Santander, w którym rozegrał 6 spotkań. Latem wrócił do Schalke, ale w trzech kolejnych sezonach wystąpił tylko w jednym spotkaniu ligowym, toteż miał mały udział w wywalczeniu wicemistrzostwa Niemiec w 2001 roku oraz Pucharu Niemiec w 2001 i 2002 roku.
Latem 2002 Frode wrócił do Norwegii. Przez półtora roku grał w drugoligowcu Hønefoss BK i pod koniec 2003 zakończył piłkarską karierę w wieku 39 lat.
Kariera reprezentacyjna.
W reprezentacji Norwegii Grodås zadebiutował 30 września 1991 roku w zremisowanym 0:0 meczu z Węgrami, rozegranym w ramach eliminacji do Euro 92. W 1994 roku został powołany przez selekcjonera Egila Olsena do kadry na Mistrzostwa Świata w USA, jednak był tylko rezerwowym dla Erika Thorstvedta. Natomiast w 1998 roku na Mundialu we Francji był pierwszym bramkarzem Norwegów. Wystąpił w trzech grupowych meczach z Marokiem (2:2), ze Szkocją (1:1) i z Brazylią (2:1), a także w 1/8 finału z Włochami (0:1). Karierę reprezentacyjną kończył w 2002 roku. W kadrze narodowej rozegrał 50 meczów.
Kariera trenerska.
Po zakończeniu kariery piłkarskiej Grodås został trenerem. 1 grudnia 2005 został zatrudniony na stanowisku trenera Hamarkameratene. Zespół spadł jednak do drugiej ligi i 7 listopada Frode został zwolniony. W grudniu 2006 został trenerem bramkarzy w Lillestrøm SK. W czerwcu 2007 bramkarz klubu Heinz Müller dostał zawieszenie na 2 mecze za uderzenie rywala, a na ławce rezerwowych w najbliższym meczu z Sandefjord Fotball usiadł Grodås.

</doc>
<doc id="1280513" url="https://pl.wikipedia.org/wiki?curid=1280513" title="Zbór Kościoła Wolnych Chrześcijan w Chorzowie">
Zbór Kościoła Wolnych Chrześcijan w Chorzowie



</doc>
<doc id="1280515" url="https://pl.wikipedia.org/wiki?curid=1280515" title="Zbór Kościoła Wolnych Chrześcijan w Chrzanowie">
Zbór Kościoła Wolnych Chrześcijan w Chrzanowie



</doc>
<doc id="1280517" url="https://pl.wikipedia.org/wiki?curid=1280517" title="Zbór Kościoła Wolnych Chrześcijan w Cieszynie">
Zbór Kościoła Wolnych Chrześcijan w Cieszynie



</doc>
<doc id="1280518" url="https://pl.wikipedia.org/wiki?curid=1280518" title="Samuel Barnett (aktor)">
Samuel Barnett (aktor)

Samuel Barnett (ur. 25 kwietnia 1980 w Whitby) - brytyjski aktor. Występował na scenie, w filmach, telewizji i radiu. Zyskał szczególne uznanie za rolę Posnera w przedstawieniach scenicznych oraz w filmowej wersji sztuki "Męska historia" ("The History Boys") autorstwa Alana Bennetta.
Życiorys.
Urodził się w Whitby, w hrabstwie North Yorkshire. Ma czworo rodzeństwa. Jego matka należy do kwakrów, a jego ojciec jest potomkiem polskich polskich Żydów, którzy wyemigrowali z Polski. Zaczął występować w młodym wieku, zanim przeniósł się do Londynu, aby studiować aktorstwo w London Academy of Music and Dramatic Art (LAMDA).
Barnett występował w sztuce "The History Boys" od samego jej początku i jej londyńskich wystawień. Odgrywał także swoją rolę w jej produkcjach w teatrze na Broadwayu, w Sydney, Wellington i w Hongkongu. W 2006 został uhonorowany nagrodą Drama Desk Award i był nominowany za rolę Davida Posnera w spektaklu "Męska historia" ("The History Boys") do nagrody Tony Award. W 2014 Barnett otrzymał nominację do Tony Award dla najlepszego aktora za rolę Sebastiana w sztuce "Wieczór Trzech Króli".

</doc>
<doc id="1280519" url="https://pl.wikipedia.org/wiki?curid=1280519" title="Zbór Kościoła Wolnych Chrześcijan w Częstochowie">
Zbór Kościoła Wolnych Chrześcijan w Częstochowie



</doc>
<doc id="1280521" url="https://pl.wikipedia.org/wiki?curid=1280521" title="Khaled &quot;Kiko&quot; Mouelhi">
Khaled &quot;Kiko&quot; Mouelhi



</doc>
<doc id="1280523" url="https://pl.wikipedia.org/wiki?curid=1280523" title="Zbór Kościoła Wolnych Chrześcijan w Dzięgielowie">
Zbór Kościoła Wolnych Chrześcijan w Dzięgielowie



</doc>
<doc id="1280525" url="https://pl.wikipedia.org/wiki?curid=1280525" title="Victor Capesius">
Victor Capesius

Victor Capesius (ur. 7 listopada 1907 w Reussmarkt, zm. 20 marca 1985 w Göppingen) – zbrodniarz hitlerowski, aptekarz w obozach koncentracyjnych Dachau i Auschwitz-Birkenau oraz SS-Sturmbannführer. 
Życiorys.
W 1931 roku rozpoczął służbę w rumuńskiej armii. W 1933 roku uzyskał tytuł doktora farmacji i w 1934 rozpoczął pracę w rumuńskim oddziale niemieckiego przedsiębiorstwa IG Farben. W 1943 roku Capesius zaczął pełnić służbę w centralnym szpitalu SS w Warszawie, skąd w październiku 1943 roku został przeniesiony do obozu Dachau jako aptekarz. W obozie tym pozostał do lutego 1944 roku i w następnym miesiącu skierowano go do Auschwitz-Birkenau. Tu, jako kierownik apteki SS, brał aktywny udział (między innymi wraz z Josefem Mengele) w selekcjach Żydów na rampie w Brzezince, a także uczestniczył w eksperymentach farmakologicznych na więźniach. Capesius dysponował cyklonem B i wydawał rozkazy zabijania nim w komorach gazowych. Swoją funkcję pełnił do ewakuacji obozu w styczniu 1945 roku.
Po zakończeniu II wojny światowej był początkowo przetrzymywany w obozach dla jeńców wojennych w Dachau i Ludwigsburgu, skąd wypuszczono go w 1946 roku. W październiku roku 1950 Capesius otworzył aptekę w Göppingen. W drugim procesie oświęcimskim został w dniu 20 sierpnia 1965 skazany za swoje zbrodnie na 9 lat pozbawienia wolności. Więzienie opuścił już w 1968. Do końca życia uważał się za osobę niewinną wobec przedstawionych mu zarzutów. 

</doc>
<doc id="1280526" url="https://pl.wikipedia.org/wiki?curid=1280526" title="Zbór Kościoła Wolnych Chrześcijan w Gdańsku">
Zbór Kościoła Wolnych Chrześcijan w Gdańsku



</doc>
<doc id="1280527" url="https://pl.wikipedia.org/wiki?curid=1280527" title="Przepływ (ujednoznacznienie)">
Przepływ (ujednoznacznienie)



</doc>
<doc id="1280528" url="https://pl.wikipedia.org/wiki?curid=1280528" title="Zbór Kościoła Wolnych Chrześcijan w Jastrzębiu-Zdroju">
Zbór Kościoła Wolnych Chrześcijan w Jastrzębiu-Zdroju



</doc>
<doc id="1280529" url="https://pl.wikipedia.org/wiki?curid=1280529" title="Zbór Kościoła Wolnych Chrześcijan w Jaworznie">
Zbór Kościoła Wolnych Chrześcijan w Jaworznie



</doc>
<doc id="1280530" url="https://pl.wikipedia.org/wiki?curid=1280530" title="MC Radio">
MC Radio

MC Radio, Merkury City Radio – miejska rozgłośnia radiowa, działająca w Poznaniu. Właścicielem marki i podmiotem odpowiedzialnym za działanie "MC Radia" jest Radio Poznań SA, wielkopolska rozgłośnia regionalna Polskiego Radia.
Program.
MC Radio wystartowało 25 marca 2008 o godz. 8:00. Na częstotliwości 102,7 FM nadaje głównie muzykę w formacie Hot AC, informacje dla kierowców oraz informacje z Poznania i okolic. Radio poświęca dużo czasu antenowego na wiadomości o najciekawszych lokalnych wydarzeniach muzycznych, kulturalnych i rozrywkowych. Na uwagę zasługuje niedzielne audycja autorska "PEKA czyli Polskie Eklektyczne Królestwo Alternatywne", która propaguje polską muzykę (hip hop, electronic, chill out, rock, pop). Tylko na antenie MC radia emitowane są bezpośrednie transmisje na żywo wszystkich spotkań piłkarskich Warty Poznań. 
Po serwisie można usłyszeć oryginalną prognozę pogody, którą przedstawia znany polski lektor - Wojciech Gąssowski. Kontakt ze słuchaczami w czasie trwania programów na żywo możliwy jest poprzez fanpage na Facebooku, Messenger i wysyłanie SMS.
Oferta programowa przygotowana została przede wszystkim dla grupy docelowej odbiorców w wieku 20-45 lat. Swoim zasięgiem rozgłośnia obejmuje aglomerację poznańską, czyli Poznań i ościenne gminy, nadaje program dla ok. 1 miliona słuchaczy. MC Radia można słuchać w Internecie www.mcradio.pl

</doc>
<doc id="1280531" url="https://pl.wikipedia.org/wiki?curid=1280531" title="Terneuzen (miasto)">
Terneuzen (miasto)

Terneuzen – miasto w południowo-zachodniej Holandii, w prowincji Zelandia, siedziba gminy o tej samej nazwie, położone nad Skaldą Zachodnią. W 2013 roku miasto liczyło 24 885 mieszkańców. Terneuzen połączone jest kanałem z Gandawą w Belgii.

</doc>
<doc id="1280533" url="https://pl.wikipedia.org/wiki?curid=1280533" title="Zbór Kościoła Wolnych Chrześcijan w Katowicach">
Zbór Kościoła Wolnych Chrześcijan w Katowicach



</doc>
<doc id="1280534" url="https://pl.wikipedia.org/wiki?curid=1280534" title="Airplay">
Airplay

Airplay – termin używany w przemyśle radiowym na określenie częstości odgrywania utworu w danej stacji radiowej. Termin jest także używany w muzycznych stacjach telewizyjnych dla określenia częstości pokazywania danego teledysku.
W większości państw istnieje co najmniej jedna lista przebojów, w której brana jest pod uwagę częstość odgrywania singla w stacjach radiowych (ang. "Radio Airplay Chart"). Większe kraje, np. Stany Zjednoczone, mają po kilka takich zestawień, także osobne dla różnych gatunków muzycznych czy nawet dla danego regionu.

</doc>
<doc id="1280536" url="https://pl.wikipedia.org/wiki?curid=1280536" title="Jesionka (przystanek kolejowy)">
Jesionka (przystanek kolejowy)

Jesionka – jeden z dwóch przystanków kolejowych (drugi to Sucha Żyrardowska) w Jesionce, w województwie mazowieckim, w Polsce. Znajdują się tu 2 perony.
W roku 2017 przystanek obsługiwał 300–499 pasażerów na dobę.

</doc>
<doc id="1280537" url="https://pl.wikipedia.org/wiki?curid=1280537" title="Zbór Kościoła Wolnych Chrześcijan w Kole">
Zbór Kościoła Wolnych Chrześcijan w Kole



</doc>
<doc id="1280538" url="https://pl.wikipedia.org/wiki?curid=1280538" title="Krystyna Strasz">
Krystyna Strasz

Krystyna Strasz z d. Tkaczewska (ur. 24 lipca 1987 r. w Sosnowcu) – polska siatkarka grająca na pozycji libero, reprezentantka Polski. 
Karierę zaczynała w klubie z Dąbrowy Górniczej, z którym wywalczyła awans do PlusLigi Kobiet w 2007. W 2010 została powołana przez Jerzego Matlaka do kadry narodowej na turniej Volley Masters Montreux. W 2011 Alojzy Świderek powołał ją na Mistrzostwa Europy.
Sukcesy klubowe.
Mistrzostwo Polski:
Puchar Polski:
Superpuchar Polski:
Sukcesy reprezentacyjne.
Letnia Uniwersjada:

</doc>
<doc id="1280542" url="https://pl.wikipedia.org/wiki?curid=1280542" title="Zbór Kościoła Wolnych Chrześcijan w Lublinie">
Zbór Kościoła Wolnych Chrześcijan w Lublinie



</doc>
<doc id="1280546" url="https://pl.wikipedia.org/wiki?curid=1280546" title="Zbór Kościoła Wolnych Chrześcijan w Mikołowie">
Zbór Kościoła Wolnych Chrześcijan w Mikołowie



</doc>
<doc id="1280548" url="https://pl.wikipedia.org/wiki?curid=1280548" title="Zbór Kościoła Wolnych Chrześcijan w Mławie">
Zbór Kościoła Wolnych Chrześcijan w Mławie



</doc>
<doc id="1280551" url="https://pl.wikipedia.org/wiki?curid=1280551" title="Zbór Kościoła Wolnych Chrześcijan w Myszkowie">
Zbór Kościoła Wolnych Chrześcijan w Myszkowie



</doc>
<doc id="1280553" url="https://pl.wikipedia.org/wiki?curid=1280553" title="Zbór Kościoła Wolnych Chrześcijan w Oświęcimiu">
Zbór Kościoła Wolnych Chrześcijan w Oświęcimiu



</doc>
<doc id="1280554" url="https://pl.wikipedia.org/wiki?curid=1280554" title="Riga Arena">
Riga Arena



</doc>
<doc id="1280555" url="https://pl.wikipedia.org/wiki?curid=1280555" title="Port lotniczy Port Moresby">
Port lotniczy Port Moresby

Port lotniczy Port Moresby (IATA: POM, ICAO: AYPY) – międzynarodowy port lotniczy położony 8 km na północny wschód od Port Moresby. Jest największym portem lotniczym w Papui-Nowej Gwinei. Jest głównym węzłem Air Niugini, narodowych linii lotniczych Papui-Nowej Gwinei, a także główny węzłem dla Airlines PNG.
Usługi.
Air Niugini posiada rozbudowaną sieć krajowych połączeń w całej Papui-Nowej Gwinei, używa samolotów turbośmigłowych Bombadier Dash 8 (36 i 50 miejsc), a także samolotów Fokker 100 (97 miejsc). Z fokkerów 100 korzysta przy niektórych połączeniach międzynarodowych (do Cairns i Brisbane w Australii, jak również do Honiara na Wyspach Salomona i Nadi na Fidżi). Boeingi 767-300, boeingi 757-200 oraz embraery 190 obsługują międzynarodowe loty, w tym do Kuala Lumpur, Singapuru, Manili, Tokio, Hongkongu, Sydney i Brisbane.
Cathay Pacific również obsługiwało loty do Auckland w Nowej Zelandii przez Port Moresby, ale to połączenie została zlikwidowane, podobnie jak Continental Micronesia od Guam.
Terminale.
Jacksons International Airport składa się z dwóch terminali: Terminal Krajowy dla Air Niugini i Airlines PNG oraz Międzynarodowy Terminal obsługujący wszystkie inne linie lotnicze. Międzynarodowy Terminal składa się z czterech miejsc postojowych, z których dwa są wyposażone w rękawy. Oba terminale połączone są korytarzem.

</doc>
<doc id="1280556" url="https://pl.wikipedia.org/wiki?curid=1280556" title="Zbór Kościoła Wolnych Chrześcijan w Palowicach">
Zbór Kościoła Wolnych Chrześcijan w Palowicach



</doc>
<doc id="1280557" url="https://pl.wikipedia.org/wiki?curid=1280557" title="Podmoduł">
Podmoduł



</doc>
<doc id="1280558" url="https://pl.wikipedia.org/wiki?curid=1280558" title="Dunkle Jahrhunderte">
Dunkle Jahrhunderte

Dunkle Jahrhunderte – jest to drugie demo muzyczne grupy XIV Dark Centuries wydane w 2002 roku. Reedycja nastąpiła w 2004 roku i wtedy demo zostało limitowane do 500 ręcznie podpisanych sztuk.

</doc>
<doc id="1280559" url="https://pl.wikipedia.org/wiki?curid=1280559" title="Homomorfizmy modułów">
Homomorfizmy modułów



</doc>
<doc id="1280561" url="https://pl.wikipedia.org/wiki?curid=1280561" title="Zbór Kościoła Wolnych Chrześcijan w Piasku">
Zbór Kościoła Wolnych Chrześcijan w Piasku



</doc>
<doc id="1280562" url="https://pl.wikipedia.org/wiki?curid=1280562" title="Zbór Kościoła Wolnych Chrześcijan w Pile">
Zbór Kościoła Wolnych Chrześcijan w Pile



</doc>
<doc id="1280563" url="https://pl.wikipedia.org/wiki?curid=1280563" title="Witold Pronobis">
Witold Pronobis

Witold Pronobis (ur. 1947) – polski historyk, publicysta, dziennikarz. Autor podręcznika najnowszej historii Polski i świata, z którego powszechnie uczono się dziejów XX w. w pierwszych latach po upadku komunizmu oraz książki "Generał „Grot”. Kulisy zdrady i śmierci". 
Studiował historię na Uniwersytecie Mikołaja Kopernika w Toruniu, gdzie od 1970 r. był pracownikiem naukowym i nauczycielem akademickim. Doktoryzował się w 1976 r. na podstawie dysertacji o dziejach ziem polskich włączonych w 1939 r. do prowincji Prusy Wschodnie, jako tzw. rejencja ciechanowska.
Od 1983 r. redaktor programowy i kierownik działu Polish Independent Press Unit w Radiu Wolna Europa. Stworzył tam największy zbiór polskich wydawnictw podziemnych poza granicami kraju. Redagował artykuły ukazujące się cyklicznie pod tytułem Polish Independent Press Review, które dotyczyły analizy zjawisk tzw. „drugiego obiegu”. Był autorem licznych udokumentowanych audycji historycznych, m.in. o zbrodni katyńskiej i wymianie listów pomiędzy episkopatami polskiego i niemieckiego Kościoła Katolickiego w 1965. Współpracował z paryską Kulturą, Zeszytami Historycznymi i innymi polskimi wydawnictwami emigracyjnymi (Widnokrąg, Libertas, Puls) oraz podziemnymi w kraju. W latach 1999–2009 prowadził w Marwicach ośrodek pod nazwą Miejsce Spotkań i Dialogu Ponadgranicznego.
Autor licznych książek i artykułów historycznych, m.in.:

</doc>
<doc id="1280566" url="https://pl.wikipedia.org/wiki?curid=1280566" title="Peugeot Boxer">
Peugeot Boxer

Peugeot Boxer – samochód osobowo-dostawczy klasy wyższej produkowany pod francuską marką Peugeot od 1994 roku. Od 2006 roku produkowana jest druga generacja modelu.
Pierwsza generacja.
Peugeot Boxer I został zaprezentowany po raz pierwszy w 1994 roku.
Prace nad nowym modelem samochodu dostawczego rozpoczęto w 1987 roku (prace przy projekcie nadwozia prowadził Giorgetto Giugiaro z firmy Ital Design). Podczas projektowania bliźniaczy modeli dużo uwagi przywiązano do optymalizacji współczynnika oporu powietrza, dzięki czemu udało się osiągnąć Cx=0.35.
Pojazd został zaprezentowany podczas targów samochodów użytkowych w Genewie w 1994 roku. Bliźniacza konstrukcja została wybrana Samochodem Dostawczym roku 1995 (Van Of The Year).
Podobnie jak w modelu J5, tak również tutaj zastosowano napęd przedni z silnikiem umieszczonym poprzecznie i nadwoziem samonośnym. Z przodu zastosowano zawieszenie przednie McPherson (ze stabilizatorem lub bez), a z tyłu sztywną oś tylną zamocowaną na resorach parabolicznych. Wprowadzono także do produkcji odmiany z napędem na 4 koła z silnikami 2.0i, 1.9 TD, 2.5 D, 2.5 TD, 2.5 TDI, 2.8 HDI (127 KM).
Peugeot Boxer I powstawał w wersjach 270, 310, 320, 350, zależnych od masy całkowitej od 2,9 do 3,5 tony. Ładowność wynosi od 0,9 do 1,9 tony. Miał 4 długości. Produkowano go jako furgon, furgon oszklony, furgon podwyższony, kombi 6/9-osobowe, mikrobus 9-osobowy, skrzyniowy, skrzyniowy 6-osobowy, podwozia z kabiną, podwozia 6-osobowe z kabiną. Furgony mają pojemność od 7,5 do 14 m³.
W lutym 2002 roku przeprowadzono face lifting wszystkich modeli (Ducato/Boxer/Jumper). Zmieniono wygląd zewnętrzny samochodu, zmodernizowano wnętrze i paletę silników.
Druga generacja.
Peugeot Boxer II został zaprezentowany po raz pierwszy w 2006 roku.
Wnętrze Boxera przypomina pod względem komfortu i możliwego do zamontowania wyposażenia dodatkowego (np. automatyczna klimatyzacja, system audio z zestawem głośnomówiącym, nawigacja satelitarna) samochody osobowe. W nowym modelu zrezygnowano z jednostek benzynowych na rzecz silników wysokoprężnych o 3 różnych pojemnościach i 4 zakresach mocy.
W 2014 roku auto przeszło face lifting. W pojeździe zmodernizowano m.in. przód. Zastosowano nowe reflektory wyposażone w światła do jazdy dziennej wykonane w technologii LED oraz grill. We wnętrzu pojazd otrzymał nowe fotele, pojemnik na kubek zintegrowany z konsolą oraz uchwyt urządzeń mobilnych i notatników. W pojeździe zastosowano nowe jednostki napędowe. 

</doc>
<doc id="1280567" url="https://pl.wikipedia.org/wiki?curid=1280567" title="Zbór Kościoła Wolnych Chrześcijan w Pruszkowie">
Zbór Kościoła Wolnych Chrześcijan w Pruszkowie



</doc>
<doc id="1280568" url="https://pl.wikipedia.org/wiki?curid=1280568" title="Zbór Kościoła Wolnych Chrześcijan w Rybniku">
Zbór Kościoła Wolnych Chrześcijan w Rybniku



</doc>
<doc id="1280569" url="https://pl.wikipedia.org/wiki?curid=1280569" title="Waran papuaski">
Waran papuaski

Waran papuaski, waran krokodylowy ("Varanus salvadorii") – gatunek gada z rodziny waranów.
Jest to jaszczurka osiągająca prawdopodobnie do 4,5 m długości (największa potwierdzona długość wynosi 3,5 m), mniej masywna niż waran z Komodo, jej waga jest znacznie mniejsza ponieważ ogon dochodzi do połowy długości ciała (czasami nawet do 2,5 m). Żyje na Nowej Gwinei. Rozmnaża się jajorodnie.

</doc>
<doc id="1280570" url="https://pl.wikipedia.org/wiki?curid=1280570" title="Zbór Kościoła Wolnych Chrześcijan w Rydułtowach">
Zbór Kościoła Wolnych Chrześcijan w Rydułtowach



</doc>
<doc id="1280572" url="https://pl.wikipedia.org/wiki?curid=1280572" title="Zbór Kościoła Wolnych Chrześcijan w Skoczowie">
Zbór Kościoła Wolnych Chrześcijan w Skoczowie



</doc>
<doc id="1280575" url="https://pl.wikipedia.org/wiki?curid=1280575" title="Zbór Kościoła Wolnych Chrześcijan w Szczecinku">
Zbór Kościoła Wolnych Chrześcijan w Szczecinku



</doc>
<doc id="1280577" url="https://pl.wikipedia.org/wiki?curid=1280577" title="Zbór Kościoła Wolnych Chrześcijan w Ustroniu">
Zbór Kościoła Wolnych Chrześcijan w Ustroniu



</doc>
<doc id="1280579" url="https://pl.wikipedia.org/wiki?curid=1280579" title="Zbór Kościoła Wolnych Chrześcijan w Żorach">
Zbór Kościoła Wolnych Chrześcijan w Żorach



</doc>
<doc id="1280581" url="https://pl.wikipedia.org/wiki?curid=1280581" title="Zbór Kościoła Wolnych Chrześcijan w Tychach (F-6)">
Zbór Kościoła Wolnych Chrześcijan w Tychach (F-6)



</doc>
<doc id="1280583" url="https://pl.wikipedia.org/wiki?curid=1280583" title="Zbór Kościoła Wolnych Chrześcijan w Tychach (Żwaków)">
Zbór Kościoła Wolnych Chrześcijan w Tychach (Żwaków)



</doc>
<doc id="1280589" url="https://pl.wikipedia.org/wiki?curid=1280589" title="Widerøe">
Widerøe

Widerøe – norweska linia lotnicza z siedzibą w Bodø, i zarazem największa regionalna linia lotnicza w Skandynawii.
Historia.
Ważniejsze wydarzenia:
Flota.
W kwietniu 2020 flota Towarzystwa Lotniczego Widerøe ("Widerøes Flyveselskap") składała się z 43 samolotów (średni wiek maszyn to 16,3 lat):

</doc>
<doc id="1280590" url="https://pl.wikipedia.org/wiki?curid=1280590" title="Ludwig Wilhelm von Schlabrendorf">
Ludwig Wilhelm von Schlabrendorf

Ludwig Wilhelm von Schlabrendorf (ur. 30 grudnia 1743, zm. 7 stycznia 1803) – właściciel wolnego mniejszego państwa stanowego ziębicko-ząbkowickiego.
Ludwig Wilhelm von Schlabrendorf był synem ministra Ernsta Wilhelma von Schlabrendorfa. Był właścicielem Goszyc koło Kłodzka i Stolca koło Ząbkowic, następnie w 1783 od spadkobierców cesarskiego feldmarszałka, hrabiego Georga Oliviera von Wallisa nabył klucz stroński oraz pałac w Wolanach. W 1795 zakupił od korony pruskiej księstwo ziębickie za 300 000 talarów. Ze sprzedaży wyłączono miasta Ziębice i Ząbkowice Śląskie. W ten sposób powstało wolne mniejsze państwo stanowe ziębicko-ząbkowickie.

</doc>
<doc id="1280591" url="https://pl.wikipedia.org/wiki?curid=1280591" title="Grupa Krzysztofa Radziwiłła (młodszego)">
Grupa Krzysztofa Radziwiłła (młodszego)

Grupa Krzysztofa Radziwiłła (młodszego) – zgrupowanie wojskowe pod dowództwem Krzysztofa Radziwiłła (młodszego) herbu Trąby.
Grupa odegrała kluczowe znaczenie podczas wojny smoleńskiej z Rosją (1632-1634), funkcjonując równorzędnie względem armii królewskiej (nie wchodziła w jej skład).
Stan na 1 września 1633.
Jazda.
Husaria.
Razem huzarów (koni): 1200.
Rajtaria.
Razem rajtarów (koni): 500.
Kozacy.
Razem Kozaków: 1240.
Kozacy kwarciani Piaseczyńskiego.
20 rot - 2000.
Dragonia.
Razem dragonii: 600.
Razem jazdy.
4940.
Piechota.
Piechota autoramentu cudzoziemskiego.
Razem piechurów autoramentu cudzoziemskiego: 1300.
Piechota autoramentu narodowego.
Razem piechurów autoramentu narodowego: 800.
Razem piechoty.
2100.
Razem całej grupy.
7640.

</doc>
<doc id="1280592" url="https://pl.wikipedia.org/wiki?curid=1280592" title="Ben Chifley">
Ben Chifley

Joseph Benedict „Ben” Chifley (ur. 22 września 1885 w Bathurst, Nowa Południowa Walia, zm. 13 czerwca 1951 w Canberze) – australijski polityk, w latach 1945–1949 premier tego kraju.
Życiorys.
Młodość.
Pochodził z niezamożnej, katolickiej rodziny o irlandzkich korzeniach. Jego ojciec był kowalem. Ukończył edukację w wieku zaledwie 15 lat i zaczął pracę na kolei, gdzie szybko doszedł do stanowiska maszynisty pociągu. Był jednym z założycieli związku zawodowego przedstawicieli tej profesji, a także działaczem Australijskiej Partii Pracy (ALP). W 1914 dokonał konwersji na prezbiterianizm, będący religią jego żony Elisabeth. W 1917 stanął na czele długiego i głośnego strajku kolejarzy.
Początki kariery politycznej.
W 1928, za drugim podejściem, został wybrany do Izby Reprezentantów. Trzy lata później po raz pierwszy wszedł do rządu, stając na czele resortu obrony. W tym samym roku stracił jednak mandat parlamentarny i został zmuszony do pozostawania na utrzymaniu żony. Dorabiał jako współwydawca lokalnej gazety w swoim rodzinnym Bathurst. W 1935 premier Joseph Lyons powołał go do komisji analizującej sytuację australijskiego sektora bankowego po Wielkim Kryzysie. Chifley doszedł do wniosku, że banki należy znacjonalizować. Poglądu tego nie podzieliła jednak większość komisji i ostatecznie opublikował swoje przemyślenia w tzw. raporcie mniejszości.
Minister i premier.
W 1940 powrócił do parlamentu, zaś wkrótce potem premier John Curtin powierzył mu funkcję Skarbnika (ministra finansów). Choć formalnym wicepremierem był wówczas Frank Forde, w praktyce to Chifley był w gabinecie Curtina osobą numer 2. Podczas gdy premier skupiał się na zarządzaniu australijskim udziałem w II wojnie światowej, Chifley nadzorował większość dziedzin polityki wewnętrznej. Po śmierci Curtina w 1945, niejako automatycznie premierem został Forde. Jednak zaledwie po sześciu dniach Chifley pokonał go w wyborach na nowego lidera ALP i tym samym przejął tekę szefa rządu.
Jako premier Chifley pragnął zreformować australijską gospodarką zgodnie z zasadami socjaldemokracji. Wprowadził zasiłek dla bezrobotnych i zmienił zasady polityki imigracyjnej. Powrócił także do swej dawnej idei upaństwowienia banków, ale Sąd Najwyższy uznał ustawę w tej sprawie za niekonstytucyjną. Doprowadził też do powstania instytucji obywatelstwa Australii (wcześniej wszyscy jej mieszkańcy byli formalnie obywatelami brytyjskimi), wywiadu i pierwszego narodowego przewoźnika lotniczego.
Schyłek kariery i śmierć.
W 1949 ALP doznała upokarzającej porażki w wyborach do Izby Reprezentantów, ale zachowała kontrolę nad Senatem. Chifley musiał oddać władzę przywódcy liberałów, Robertowi Menziesowi, ale poprzez blokowanie inicjatyw nowego premiera w izbie wyższej, mógł skutecznie utrudniać mu rządzenie. W 1951 gubernator generalny rozpisał na prośbę premiera przedterminowe wybory, które dały Menziesowi przewagę w obu izbach.
Kilka tygodni później Chifley doznał ataku serca i zmarł. Premier Menzies dowiedział się o tym podczas oficjalnych uroczystości z okazji 50-lecia istnienia Australii. Chwilę później nakazał natychmiastowe przerwanie ceremonii, co miało być formą hołdu dla jego wielkiego politycznego rywala.

</doc>
<doc id="1280593" url="https://pl.wikipedia.org/wiki?curid=1280593" title="Bitwa na wzgórzu Olimp">
Bitwa na wzgórzu Olimp



</doc>
<doc id="1280594" url="https://pl.wikipedia.org/wiki?curid=1280594" title="Grupa Krzysztofa Radziwiłła">
Grupa Krzysztofa Radziwiłła



</doc>
<doc id="1280596" url="https://pl.wikipedia.org/wiki?curid=1280596" title="Opera za trzy grosze (film 1931)">
Opera za trzy grosze (film 1931)

Opera za trzy grosze () – niemiecki musical filmowy z 1931 roku w reżyserii Georga Wilhelma Pabsta. Adaptacja dramatu Bertolta Brechta z muzyką i piosenkami Kurta Weilla. Ironiczna wizja Londynu z czasów wiktoriańskich.

</doc>
<doc id="1280602" url="https://pl.wikipedia.org/wiki?curid=1280602" title="Wilhelm Gnapheus">
Wilhelm Gnapheus

Wilhelm Gnapheus, właśc. Wilhelm de Volder (ur. ok. 1493 w Hadze, zm. 29 września 1568 w Norden), holenderski działacz reformacji, humanista, współtwórca i rektor Gimnazjum w Elblągu, wykładowca królewieckiej Albertyny.
Kształcił się początkowo w jednej ze szkół zakonnych w Hadze (s'Gravenhage), potem studiował na uniwersytecie w Kolonii (w latach 1511-1512 i prawdopodobnie 1515-1516), uzyskując stopnie bakałarza i magistra filozofii; przypuszczalnie studiował też teologię. U schyłku studiów lub już po ich zakończeniu przyjął święcenia kapłańskie. Powrócił następnie do Hagi, gdzie w 1520 został rektorem szkoły łacińskiej (gimnazjum).
Dołączywszy do grona zwolenników reformacji, Gnapheus naraził się władzom krytyką zbytniego przywiązywania znaczenia do ceremonii kościelnych i w 1523 trafił do więzienia. Zwolniony został po interwencji namiestniczki Niderlandów księżnej Małgorzaty po trzech miesiącach. W więzieniu poznał wybitnego prawnika Corneliusa Hoena, od którego przyjął poglądy bliskie zwinglianizmowi; uznał m.in., że sakrament Eucharystii ma wymiar jedynie symboliczny i nie odnosi się do rzeczywistej obecności Chrystusa. W 1525 Gnapheus ponownie został uwięziony, po opublikowaniu ulotki krytykującej życie zakonne. Więziony był w jednej celi z Janem Pistoriusem, zwolennikiem reformacji, we wrześniu 1525 spalonym na stosie; Gnapheus potraktowany został dużo łagodniej, skazany jedynie na trzy miesiące aresztu w jednym z klasztorów. Napisał w tym czasie dialog odnoszący się prześladowania protestantów w Holandii "Een troost ende spiegel der siecken a. Tobias ende Lazarus", który okazał się jego jedyną pracą w ojczystym języku. Przygotował też biografię Pistoriusa, pierwszego protestanckiego męczennika na ziemi holenderskiej, wstrzymując się jednak z publikacją aż do 1546.
Po ponownym zwolnieniu z więzienia Gnapheus powrócił do pracy pedagogicznej, ale w obawie przed dalszymi prześladowaniami zrezygnował z kierowania szkołą w 1528 i przez pewien czas ukrywał się (publikując w tym okresie cenioną komedię szkolną "Acolastus" o synu marnotrawnym); wreszcie latem 1531, wraz z większą grupą holenderskich protestantów, przyjął zaproszenie księcia pruskiego Albrechta i osiadł w Elblągu. Przyjazd Gnapheusa i towarzyszy spotkał się z protestami biskupa warmińskiego Maurycego Ferbera, który przewidywał rychłe pozyskanie dla sprawy reformacji Rady Miejskiej Elbląga i samych elblążan, co rzeczywiście nastąpiło.
Gnapheus obok aktywności duszpasterskiej prowadził działalność pedagogiczną, udzielając lekcji synom zamożnych mieszczan, za jego też sprawą Rada Miejska postanowiła stworzyć humanistyczną uczelnię w duchu protestantyzmu. Do uroczystego otwarcia placówki, nazwanej Gimnazjum Akademickim w Elblągu, doszło 29 września 1535, a Gnapheus objął funkcję rektora Gimnazjum. Szkoła kształciła w dziedzinie filozofii i łaciny oraz początków greki, medycyny, prawa i teologii, zyskując uznanie także poza Prusami, głównie dzięki działaniom rektora. W ramach promocji szkoły wystawiał on swoje sztuki teatralne, prezentując je szerszej publiczności w Elblągu i dbając o obecność notabli, m.in. księcia Albrechta i biskupa chełmińskiego Jana Dantyszka. We wrześniu 1536 Gnapheus wystawił sztukę "Acolastus" na Sejmiku Generalnym w Elblągu. Latem 1540 zorganizował na ulicach i rynku elbląskim przedstawienie plenerowe "Triumphus eloquentiae", traktujące o zejściu muz z Olimpu do Elbląga. Rok później w Gdańsku wydał zbiór poezji uczniów Gimnazjum Elbląskiego "Prima Aelbingensis...", poprzedzony wstępem własnego autorstwa.
W okresie pobytu w Elblągu Gnapheus opracował ponadto rozprawę o teorii pisania utworów scenicznych "De tragedia et comedia...", która pozostała jednak w rękopisie. W 1541 opublikował natomiast w Gdańsku sztukę "Morosophus"; sztuka, dedykowana księciu Albrechtowi i wystawiana rok wcześniej w Elblągu, była satyrą na astrologa i zdaniem wielu badaczy zawierała aluzje ośmieszające Kopernika i jego teorię heliocentryczną (T. Oracki, "Słownik biograficzny Warmii, Prus Książęcych i Ziemi Malborskiej"). M. Pawlak ("Zasłużeni ludzie dawnego Elbląga") zwraca jednak uwagę, że Kopernik mógł się narazić władzom Elbląga nie tyle poglądami astronomicznymi, co ekonomicznymi, jako że postulował zamknięcie mennic w dużych miastach Prus Królewskich. Pawlak, powołując się na badania Juliana Lewańskiego i Józefa Lassoty, odrzuca tezę o wymierzeniu "Morosophusa" w osobę Kopernika, a dodatkowym potwierdzeniem jego poglądu ma być fakt przesłania egzemplarza sztuki z dedykacją autora uczniowi Kopernika, Jerzemu Retykowi.
Stosunki Gnapheusa z biskupem Dantyszkiem uległy pogorszeniu po przejściu tego ostatniego na stolicę warmińską. Utraciwszy złudzenia co do możliwości przekonania elbląskiego rektora do powrotu do wiary katolickiej, Dantyszek podjął starania o usunięcie go ze swojej diecezji. W odpowiedzi o prawo pobytu w Elblągu Gnapheusa zabiegały u króla Zygmunta I władze miejskie Gdańska i samego Elbląga, argumentując m.in. „długo tęsknili mieszkańcy tej ziemi za takim nauczycielem”; starania te okazały się jednak nieskuteczne i w 1541 Gnapheus, wraz z założoną rodziną (żoną i dwojgiem dzieci), wyjechał na dwór Albrechta Hohenzollerna do Królewca. Powierzono mu tam funkcję radcy dworu do spraw osadnictwa holenderskiego, ogłaszał też w Królewcu drukiem swoje dzieła sceniczne. Utworzenie Albertyny umożliwiło Gnapheusowi powrót do aktywnej pracy pedagogicznej. W 1544 stanął na czele szkoły przygotowawczej do studiów uniwersyteckich („Pedagogium”). Trzy lata później podjął starania o uzyskanie katedry teologii; na przeszkodzie w jej objęciu stanęły braki formalne (nie był doktorem teologii) oraz spór z konkurentem Fryderykiem Staphylusem, który wykazał sprzeczności w poglądach Gnapheusa z nauką Lutra. Oskarżony o sprzyjanie zwinglianizmowi, Gnapheus został aresztowany i ekskomunikowany, a następnie wydalony z Prus Książęcych. Kilka lat później w rozprawce "Antilogia" (1550) opisał spór ze Staphylusem i popierającym go Melchiorem Isindrem, skarżąc się, że od współwyznawców spotkały go prześladowania „sroższe niż te, których doznał w Holandii ze strony papieżników”.
Po wydaleniu z Prus Gnapheus udał się pod protekcję Jana Łaskiego, którego poznał w Królewcu i z którym korespondował. Łaski umożliwił mu wyjazd do księstwa Fryzji Wschodniej, gdzie Gnapheusa życzliwie przyjęła księżna Anna, powierzając mu wychowanie swoich synów, a później misje dyplomatyczne w Anglii i Szwecji. U schyłku życia Gnapheus pełnił we Fryzji urząd rentmistrza. Uważał swój pobyt we Fryzji za pomyślny, czemu wyraz dał w poemacie "Encomium Aembdanae civitatis" (1553), zawierającym też podziękowania dla Jana Łaskiego. W tej sytuacji nie zdecydował się w 1554 na przyjęcie katedry teologii na Albertynie, którą zaproponowano mu po przejściu Staphylusa na katolicyzm, wybierając stały pobyt we Fryzji do końca życia. Odbył natomiast podróż do Królewca i osobiście odebrał akt rehabilitacyjny z rąk księcia Albrechta i senatu uniwersyteckiego.
Do grona jego uczniów, których sam w rozprawie "Antilogia" określił mianem „najuczeńszych w Sarmacji młodzieńców, którzy dzięki jego rzetelnej nauce będą mogli wielkie oddać usługi swej ojczyźnie i przyjaciołom i być ich ozdobą”, należeli m.in. Mikołaj Firlej (późniejszy wojewoda lubelski), Michał Friedwald (instygator królewski), Jerzy Kleefeld (burmistrz Gdańska), Jan von Lohe (burmistrz Królewca), Aleksander Suchten (lekarz królewski i poeta). Gnapheus zmarł w 1568 w Norden. 

</doc>
<doc id="1280603" url="https://pl.wikipedia.org/wiki?curid=1280603" title="Dziewczęta w mundurkach (film 1931)">
Dziewczęta w mundurkach (film 1931)

Dziewczęta w mundurkach (niem. "Mädchen in Uniform") – niemiecki film z 1931 r. w reżyserii Leontine Sagan. Opowiada o zagubionych, osamotnionych dziewczętach będących mieszkankami internatu. Jest wyrazem sprzeciwu przeciwko pruskiemu rygorystycznemu modelowi wychowania oraz pierwszym obrazem filmowym przedstawiającym otwarcie i w pozytywnym ujęciu erotyczną miłość między kobietami.
Film powstał na podstawie dramatu Christy Winsloe. Był on jednak zbyt drastyczny dla szefostwa berlińskiej wytwórni Universum Film AG, z którą współpracowała reżyserka. Ostatecznie powstał w wytwórni niezależnej i przyniósł Lentine Sagan światowy rozgłos. None bené sztuka Winsloe w tłumaczeniu Ireny Grywińskiej w 1932 r. grana była na scenie Teatru Kameralnego w Warszawie.
Fabuła.
Jest schyłek Republiki Weimarskiej. Nastoletnia Manuela von Meinhardis po śmierci swoich rodziców zostaje wysłana przez rodzinę do szkoły z internatem dla dziewcząt z dobrych domów. Manuela nie może zaaklimatyzować się w nowym środowisku pełnym rygorów – zamyka się w sobie i stroni od rówieśniczek. Jedyną osobą, u której Manuela znajduje zrozumienie i odrobinę ciepła jest nauczycielka, Elise von Bernburg. Uczennicę i nauczycielkę połączy emocjonalna więź – przyjaźń, która wkrótce przerodzi się w poważniejsze uczucie.
Odbiór filmu i nagrody.
Obraz filmowy przyniósł uznanie jego twórcom: w 1932 roku reżyserka otrzymała nagrodę publiczności na Międzynarodowym Festiwalu Filmowym w Wenecji w kategorii najlepsze wykonanie techniczne, a w 1934 nagrodę Kinema Junpo w Tokio w kategorii najlepszego filmu zagranicznego. Mimo to wzbudził kontrowersje w kraju ze względu na jawną krytykę pruskiego modelu wychowania oraz przedstawienie gorszącej wówczas miłości między kobietami. Szczególne wzburzenie wywołało dopuszczenie na ekran uczucia między nauczycielką i uczennicą. Film spotkał się z szykanami ze strony władz w Niemczech – znalazł się na indeksie zakazanych przez nazistów filmów i próbowano zniszczyć wszystkie jego kopie. Wiadomo, że oryginalny negatyw został zniszczony w czasie II wojny światowej, a znana dzisiaj wersja została odtworzona z zachowanych taśm lepszej jakości.
Przez pewien czas film był zakazany również w USA i dopiero po interwencji pierwszej damy, Eleanor Roosevelt zniesiono cenzurę filmu. W 1958 roku nakręcono remake filmu Leontine Sagan: Nowa wersja "Dziewcząt w mundurkach" powstała w koprodukcji RFN i Francji, a wyreżyserował ją Géza von Radványi z udziałem Romy Schneider i Lilli Palmer w rolach głównych.

</doc>
<doc id="1280606" url="https://pl.wikipedia.org/wiki?curid=1280606" title="FCV Dender EH">
FCV Dender EH

Football Club Verbroedering Dender Eendracht Hekelgem – belgijski klub piłkarski z siedzibą w mieście Denderleeuw. Ten klub jest połączeniem dawnych FC Dendereeuw i Eendracht Hekelgem. Obecna nazwa wywodzi się od nazwy rzeki, które płynie przez miasto. Drużyna piłkarska rozgrywa swoje mecze na stadionie Florent Beeckmanstadion. Klub z obecną nazwą zajął 1. miejsce w rozgrywkach 3 ligi, sezon później również najlepsi okazali się w drugiej lidze, co dało im awans do najwyższej klasy rozgrywkowej – Eerste Klasse. W sezonie 2008/2009 spadł do Tweede klasse.
Historia.
Początki FC Denderleeuw sięgały już roku 1952, kiedy to drużyna została zarejestrowana do lokalnych rozgrywek. W 1996 roku klub awansował do drugiej ligi, a rok później znalazł się już w Eerste Klasse.
Po zakończeniu sezonu 2000/2001 F.C. Denderleeuw połączył się z F.C. Eendracht Hekelgem i klub przybrał nazwę F.C. Denderleeuw E.H. Z kolei w 2005 roku już jako nowa drużyna rozpoczęła rozgrywki pod nazwą Verbroedering Denderhoutem.
Sukcesy.
Zwycięzcy: 2007
Wicemistrz: 1998
Zwycięzcy: 2006

</doc>
<doc id="1280607" url="https://pl.wikipedia.org/wiki?curid=1280607" title="FSO Polonez Truck">
FSO Polonez Truck

 
FSO Polonez Truck – odmiana pick-up modelu Polonez, produkowana w latach 1988–2003 w trzech generacjach przez FSO-ZSD a następnie Nysa Motor. Lakierowanie i montaż ostateczny modeli kierowanych na eksport odbywał się w Warszawie.
Początki.
W 1981 roku zaprezentowano pierwszą dostawczą wersję FSO Poloneza. Auto było połączeniem kabiny 3-drzwiowego Poloneza z częścią bagażową Polskiego Fiata 125p pick-up. Ładowność auta wynosiła 550 kg + 2 osoby.
Polonez Truck.
W roku 1986 w FSO oraz w PIMot na zlecenie FSO, rozpoczęto prace konstrukcyjne nad nowym polskim samochodem dostawczym na bazie Poloneza. Prace zakończyły się w 1987 roku wybraniem wersji stworzonej przez FSO. Zastosowano w niej kabinę z wersji 3-drzwiowej do której zamocowana została pomocnicza pół rama, na której znajdowała się przestrzeń ładunkowa. Produkcję oficjalną nowego modelu rozpoczęto 1 stycznia 1988 roku w mieście Nysa.
Auto to sporadycznie sprzedawano z noskiem znanym z modeli Coupé czy też MR'89. Od początku do końca produkcji w 1992 roku montowano także przód tzw. klasyczny, znany z pierwszego modelu Poloneza z lampami okrągłymi (głównie eksport) lub lampami prostokątnymi.
W 1992 roku do gamy produkcyjnej dołączyła wersja DC z przedłużoną kabiną umożliwiającą przewóz 5 osób.
Na bazie Trucka powstał także prototyp Camping, który mógł pomieścić 4 osoby lub 2 + 745 kg.
Eksport.
Polonez Truck eksportowany był do takich krajów jak:
oraz także do innych krajów.
Na rynkach zagranicznych oferowany był pod nazwą „FSO Truck”.
FSO Polonez Truck z lat 1992-1997.
FSO Polonez Truck z lat 1992–1997 – druga generacja Poloneza Trucka produkowana w latach 1992–1997 przez Zakład Samochodów Dostawczych FSO w Nysie.
Historia.
Produkcję zmodernizowanego z wykorzystaniem rozwiązań zastosowanych w Caro MR'91, polskiego auta dostawczego rozpoczęto w 1992 r. w Nysie. W sprzedaży dostępne były wersje ST (standardowej długości), LB (przedłużona) oraz DC (kabina przedłużona 5 osobowa, cześć ładunkowa z modelu ST) oraz 3 wersje silnikowe 1.6 gaźnikowy lub z jednopunktowym wtryskiem paliwa oraz silnik diesla 1.9.
W 1994 r. dokonano kolejnej modernizacji tym razem z wykorzystaniem elementów Poloneza Caro MR'93, pojawił się nowy zestaw wskaźników, dodatkowe nawiewy powietrza w środkowej części deski rozdzielczej (wszystkie o nowym kształcie), przemieszczono przyciski z konsoli środkowej pod zestaw wskaźników, zmieniono materiały tapicerskie wnętrza oraz ich kolorystykę, a także korbki szyb i klamki wewnętrzne zamieniono z metalowych i chromowanych na plastikowe o odcieniu czarnym. Z maski silnika zniknął plastikowy chwyt powietrza, którego rolę przejął nowy plastikowy pas podszybia w miejsce metalowego, dodatkowo środek maski uzyskał estetyczne przetłoczenie. Najważniejszą zmianą było zwiększenie o 60 mm rozstawu kół. W 1995 r. tak jak w Caro wycofano z produkcji silniki gaźnikowe. Produkcję zakończono w 1997 roku. Na bazie Trucka powstał także prototyp Kemping.
Eksport.
Polonez Truck eksportowany był do takich krajów jak:
oraz także do innych krajów.
Nazwy eksportowe:
Na rynkach zagranicznych FSO Polonez Truck oferowany był wyłącznie z silnikiem 1.9 GLD.
Wersje nadwozia.
Wersje zabudowy 
Daewoo-FSO Polonez Truck Plus.
Daewoo-FSO Polonez Truck Plus – trzecia generacja Poloneza Trucka produkowana w latach 1997–2003 przez zakład Nysa Motor w Nysie.
Historia modelu.
Produkcję zmodernizowanego na wzór Caro Plus, Trucka rozpoczęto w 1997 roku. W stosunku do poprzednika zmieniono wygląd zewnętrzny auta (zgodny z linią Plus), deskę rozdzielczą, oraz wnętrze. W silniku benzynowym nastąpiły te same zmiany co w modelach osobowych, wprowadzono wtrysk jednopunktowy firmy Bosch oraz hydrauliczną regulację zaworów. Auto dostępne było w odmianach ST, LB, DC oraz nowej wersji ROY (z długą 4-drzwiową kabiną, która pochodziła z modelu osobowego (krótkie drzwi przednie)).
Pod koniec 1998 roku Truck Plus doczekał się kolejnej modernizacji, podczas której zmodernizowano tylną cześć pojazdu. Wprowadzono nowe estetyczniejsze, lakierowane pod kolor nadwozia dolne burty, duży plastikowy zderzak tylny (czarny) z zespolonymi lampami, bezpieczniejszy i estetyczniejszy pałąk ochronny kabiny. Zastosowano również nowe klamki z wersji osobowej z jednym kluczykiem. Tak zmodernizowany Polonez Truck Plus otrzymał dodatkowe fabryczne (niehandlowe) oznaczenie P105.
Kolejna już mniej widoczna modernizacja nastąpiła w 2000 roku. Modernizacja ta miała na celu podniesienie jakości, wytrzymałości oraz komfortu podróżowania. Auto otrzymało wzmocniony tylny most, wzmocnione tylne zawieszenie (pogrubione 4 spośród 6 piór resoru), pogrubiono progi, zastosowano lepsze wyciszenie kabiny oraz kierownicę znaną z Poloneza Kombi.
W czerwcu 2002 roku zawieszono produkcję tego modelu, lecz ponownie ją uruchomiono w listopadzie 2002 roku, dzięki zamówieniom i sfinansowaniu produkcji przez dealerów Daewoo wyprodukowano partię 166 egzemplarzy w wersji ROY z silnikiem 1.9D z części pozostających w magazynach producenta. Po raz kolejny produkcja została wznowiona w marcu 2003 roku, również dzięki sfinansowaniu produkcji przez sprzedawców, polegającej na zapłacie za auta jeszcze przed wznowieniem procesu produkcyjnego. W ten sposób powstała ostatnia partia 288 Polonezów Truck Plus.
W Nysie Motor wyprodukowano łącznie 38 133 Trucków Plus.
Eksport.
Kraje do których eksportowany był Truck Plus to:
Truck Plus na rynkach zagranicznych sprzedawany był jako Daewoo Truck Plus, na przedniej atrapie miał logo Daewoo, natomiast na tylnej burcie logo Daewoo-FSO. Oferowano wersje wyposażone jedynie w silnik 1.9D.
Wersje nadwozia.
Wersje zabudowy
Polonez Truck w kulturze masowej.
Werbus (Jacek Król), jeden z bohaterów filmów Vinci jeździ Polonezem Truckiem Plus ROY.

</doc>
<doc id="1280608" url="https://pl.wikipedia.org/wiki?curid=1280608" title="Bitwa na Kosowym Polu (film)">
Bitwa na Kosowym Polu (film)

Bitwa na Kosowym Polu (tytuł oryginalny: "Boj na Kosovu") – jugosłowiański film fabularny z 1989 roku, w reżyserii Zdravko Šotry, nakręcony na podstawie dramatu Ljubomira Simovicia.
Film nakręcony w 600. rocznicę bitwy na Kosowym Polu przedstawia zmitologizowaną wersję tej bitwy. Film przedstawia bitwę jako starcie Serbów z Turkami, marginalizując rolę serbskich sojuszników.
W filmie nie brakuje drobnych potknięć inscenizacyjnych. W drugiej minucie widać orzący traktor, jeden z tureckich żołnierzy ma na ręku zegarek elektroniczny. W 2007 r. serbski portal filmski.net uznał "Bitwę na Kosowym Polu" za najgorszy film w dziejach serbskiej kinematografii, przyznając mu Złoty Dżem Śliwkowy (Zlatni džem od šljiva).

</doc>
<doc id="1280609" url="https://pl.wikipedia.org/wiki?curid=1280609" title="The Red Chord">
The Red Chord

The Red Chord - amerykański zespół deathcore'owy z Revere w Massachusetts.
Zespół powstał latem 1999. Pierwsza płyta zespołu "Fused Together in Revolving Doors" ukazała się w 2002, jej warstwa tekstowa nawiązywała do pożaru nocnego klubu w Bostonie w latach 40. Kolejne albumy - "Clients" w 2005 i "Prey for Eyes" w 2007 - zostały wydane przez Metal Blade. 
Muzyka The Red Chord jest mieszanką death metalu z grind czy metalcore'em. Zespół ma dwóch wokalistów.

</doc>
<doc id="1280610" url="https://pl.wikipedia.org/wiki?curid=1280610" title="Linia U3 metra w Berlinie">
Linia U3 metra w Berlinie

Linia U3 metra w Berlinie – linia metra w Berlinie. Linia ma długość 11,9 km i liczy 15 stacji.
Linia przebiega przez następujące dzielnice: Schöneberg, Charlottenburg, Wilmersdorf, Dahlem oraz Zehlendorf.

</doc>
<doc id="1280611" url="https://pl.wikipedia.org/wiki?curid=1280611" title="Firlejowie herbu Lewart">
Firlejowie herbu Lewart

Firlejowie – polski ród magnacki herbu Lewart.
Firlejowie w Polsce.
Według "Herbarza Polski" Kaspra Niesieckiego, pierwszy pradziad Firlejów został sprowadzony do Polski przez Władysława Łokietka w 1317 roku. Był to Ostafi herbu Lewart, potomek Lamfrida, margrabiego prowincji Wielonieńskiej i pochodził z Frankonii, z Niemiec (Bawaria). W Polsce objął stanowisko stolnika krakowskiego i zamieszkał wraz z rodziną w Dąbrowicy. Od sprawowanego urzędu tytułowano go z niemiecka "firlejer", a powszechnie zwano "Firlej". Wg innych protoplastami rodu byli w XIV wieku bracia: Dzierżek, kanonik kolegiaty Św. Floriana na krakowskim Kleparzu oraz Eustachy (Ostasz, Hostasiusz) z Bejsc. 
Firlejowie w okresie XV-XVII wieku należeli do najpotężniejszych rodów magnackich w Małopolsce. Wchodzili w koligacje z pierwszymi rodami Rzeczypospolitej – Wiśniowieckimi, Potockimi, Ossolińskimi, Opalińskimi, Leszczyńskimi. Piastowali wysokie urzędy państwowe (kasztelana krakowskiego, wojewodów, marszałków, hetmanów) i kościelne (prymasa, biskupa). Za swoje zasługi otrzymali od królów wiele dóbr ziemskich. 
Wybudowali szereg zamków i pałaców, m.in. w Dąbrowicy w XIV wieku, w Janowcu ok. 1530 roku, a także w Kocku, Lubartowie, Czemiernikach, Łęcznej. Rozbudowali zamek w Kazimierzu Dolnym. Posiadali też dwór na Czwartku w Lublinie. Założyli takie miejscowości jak Lubartów (ówcześnie Lewartów), Firlej, Markuszów, Baranów, Czemierniki, Janowiec. Wg Paprockiego w XV wieku boczne linie Firlejów, zaczęły używać nazwisk pochodzących od ich głównych siedzib, np. Markuszewscy od Markuszowa, Meglewscy od Melgwi, inne to Konarscy, Broniewscy, ale wszystkie używały herbu Lewart. Na przełomie XVI i XVII wieku Firlejowie byli czołowymi eksporterami zboża.
Od czasów Jana Firleja, Firlejowie byli zagorzałymi kalwinami (protestantyzm) potępianymi przez katolików. Choć większość synów Jana, przeszła na katolicyzm już w latach 70 XVI wieku, to jedna gałąź rodu wytrwała w kalwinizmie aż do połowy XVII wieku, gdy wygasła.
Z biegiem czasu ród Firlejów mocno podupadł, najbogatsze linie nie miały męskich potomków, a biedniejsze linie rozrosły się tak mocno, że spadły w szeregi średniej i ubogiej szlachty.
Historia rodu Firlejów nie jest w pełni znana i udokumentowana. Nieliczne opisy historyczne kończą się na roku 1730. W roku 1995 w Janowcu powołano Towarzystwo Przyjaciół Janowca, które organizuje spotkania na temat rodu Firlejów i wydaje cykliczne opracowania.
Pałace i zamki.
Inne majątki Firlejów:

</doc>
<doc id="1280613" url="https://pl.wikipedia.org/wiki?curid=1280613" title="Firlej (rodzina)">
Firlej (rodzina)



</doc>
<doc id="1280616" url="https://pl.wikipedia.org/wiki?curid=1280616" title="Zapytanie przestrzenne">
Zapytanie przestrzenne

Zapytanie przestrzenne () – specjalny typ zapytania bazodanowego obsługiwanego przez geograficzne bazy danych. Zapytania takie różnią się od zapytań SQL kilkoma ważnymi rzeczami. Dwa najważniejsze rzeczy to: 
Typy zapytań przestrzennych.
Nazwy funkcji różnią się pomiędzy różnymi bazami danych. Poniższa lista zawiera najczęściej używane funkcje wbudowane w PostGIS, która jest darmowym rozszerzeniem do PostgreSQLa. Termin 'obiekt' odnosi się do wspomnianych wcześniej obiektów geometrycznych. Nazwy tych funkcji w PostGIS to:

</doc>
<doc id="1280619" url="https://pl.wikipedia.org/wiki?curid=1280619" title="Makak niedźwiedzi">
Makak niedźwiedzi

Makak niedźwiedzi ("Macaca arctoides") – gatunek ssaka naczelnego z podrodziny koczkodanów (Cercopithecinae) w obrębie rodziny koczkodanowatych (Cercopithecidae). 
Zasięg występowania.
Makak niedźwiedzi występuje w południowej i południowo-wschodniej Azji, w północno-wschodnich Indiach na południe i wschód od rzeki Brahmaputra (Asam, Arunachal Pradesh, Meghalaya, Nagaland, Manipur, Mizoram i Tripura), w południowo-środkowej Chińskiej Republice Ludowej na południe od 25°N (Junnan, Kuejczou, Kuangsi i Guangdong), w północnej Mjanmie, w Bangladeszu, w Tajlandii, w Laosie, w Kambodży i północnej Malezji, gdzie mógł się rozprzestrzenić z południowej części Tajlandii jeszcze w 1959 roku; w Bangladeszu gatunek ten został już prawdopodobnie wytępiony, ostatnie obserwacje mały miejsce w 1982 i 1989 roku. Znane zapisy są obecnie skoncentrowane wzdłuż granic północnych i południowych, a w środkowym Indochinach występuje rzadko lub nie występuje tam, gdzie przeważają lasy liściaste. Introdukowany w Hongkongu.
Taksonomia.
Gatunek po raz pierwszy naukowo opisał w 1831 roku francuski zoolog Isidore Geoffroy Saint-Hilaire nadając mu nazwę "Macacus arctoides". Jako miejsce typowe odłowu holotypu Geoffroy Saint-Hilaire wskazał „Kochinchinę” (obecnie Nam Bộ), w południowym Wietnamie. 
"M. arctoides" należy do grupy gatunkowej "arctoides" (lub "sinica-arctoides"). Dowody morfologiczne (morfologia narządów płciowych, morfologia skóry samic i kolor skóry twarzy), wzorce zachowań kopulacyjnych, białka krwi i rozmieszczenie sugerują, że "M. arctoides" pochodzi z grupy gatunkowej "sinica", a dokładniej od przodka podobnego do "M. thibetana". Najprawdopodobniej takson ten powstał we wczesnym plejstocenie w procesie hybrydyzacji pomiędzy "M. fascicularis" (z którym ma podobne mtDNA) i "M. assamensis/thibetana" (podobny chromosom Y). Niektórzy autorzy rozpoznają podgatunki na podstawie różnic w umaszczeniu. Autorzy "Illustrated Checklist of the Mammals of the World" uznają ten takson za gatunek monotypowy.
Morfologia.
Długość ciała (bez ogona) samic 48,5–53 cm, samców 51,7–65 cm, długość ogona samic 1,7–6 cm, samców 1,7–8 cm; masa ciała samic 7,5–9,1 kg, samców 9,9–15,5 kg. Dymorfizm płciowy jest wyraźnie zaznaczony w wymiarach i masie ciała – samce są większe i cięższe od samic – oraz w dłuższych kłach u samców.
Ekologia.
Makaki niedźwiedzie żyją w gęstych lasach deszczowych. Są gatunkiem wszystkożernym, przy czym dominującym składnikiem ich diety są owoce. Prowadzą głównie naziemny tryb życia. Wspinają się na drzewa w poszukiwaniu owoców i w poczuciu zagrożenia. Są aktywne w ciągu dnia. Makaki niedźwiedzie są zwierzętami socjalnymi. Żyją w stadach złożonych z kilkudziesięciu osobników. Potrafią pływać. 

</doc>
<doc id="1280622" url="https://pl.wikipedia.org/wiki?curid=1280622" title="...den Ahnen zum Grusse...">
...den Ahnen zum Grusse...

...den Ahnen zum Grusse... – pierwszy długogrający album muzyczny grupy XIV Dark Centuries.

</doc>
<doc id="1280623" url="https://pl.wikipedia.org/wiki?curid=1280623" title="Gare de Beaulieu-sur-Mer">
Gare de Beaulieu-sur-Mer

Gare de Beaulieu-sur-Mer – stacja kolejowa w Beaulieu-sur-Mer, w regionie Prowansja-Alpy-Lazurowe Wybrzeże, we Francji. Znajdują się tu 2 perony.

</doc>
<doc id="1280624" url="https://pl.wikipedia.org/wiki?curid=1280624" title="Macaca arctoides">
Macaca arctoides



</doc>
<doc id="1280625" url="https://pl.wikipedia.org/wiki?curid=1280625" title="Jean-Baptiste Bessieres">
Jean-Baptiste Bessieres



</doc>
<doc id="1280626" url="https://pl.wikipedia.org/wiki?curid=1280626" title="Nicolas Penneteau">
Nicolas Penneteau

Nicolas Penneteau (ur. 20 lutego 1981 w Marsylii) – francuski piłkarz, grający na pozycji bramkarza w drużynie Stade de Reims.

</doc>
<doc id="1280627" url="https://pl.wikipedia.org/wiki?curid=1280627" title="Wspólnota administracyjna Ohlstadt">
Wspólnota administracyjna Ohlstadt

Wspólnota administracyjna Ohlstadt – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Górna Bawaria, w regionie Oberland, w powiecie Garmisch-Partenkirchen. Siedziba wspólnoty znajduje się w miejscowości Ohlstadt. Powstała 1 stycznia 1978 w wyniku reformy administracyjnej a jej przewodniczącą jest Ingrid Bässler.
Wspólnota administracyjna zrzesza cztery gminy wiejskie "(Gemeinde)":

</doc>
<doc id="1280628" url="https://pl.wikipedia.org/wiki?curid=1280628" title="John Baskerville">
John Baskerville

John Baskerville (ur. 28 stycznia 1706, zm. 8 stycznia 1775) – angielski drukarz, grawer i odlewnik czcionek. Odnowiciel sztuki drukarskiej w XVIII wieku. Autor kroju antykwy barokowej "baskerville," a także kursywy. Jako pierwszy wykorzystywał papier welinowy do wydań klasyków oraz szybkoschnące farby drukarskie.
W latach 1750–1752 prowadził własną drukarnię i odlewnię czcionek w Birmingham. W 1757 roku wydał "Bucoliki", "Georgiki" i "Eneidę" Wergiliusza. Od 1758 roku pełnił funkcję drukarza uniwersytetu w Cambridge, gdzie wydawał wówczas Biblię i modlitewniki, m.in. edycję Biblii z 1763 roku, którą uważa się za jego największe osiągnięcie. Wydawał wtedy również dzieła klasyków. 
Jego cześć upamiętnia kamienna rzeźba przedstawiająca czcionkę "baskerville", która znajduje się przed Centenary Square w Birmingham. Autorem pomnika jest miejscowy artysta David Patten. 

</doc>
<doc id="1280630" url="https://pl.wikipedia.org/wiki?curid=1280630" title="Kristinn Óskar Haraldsson">
Kristinn Óskar Haraldsson

Kristinn Óskar "Boris" Haraldsson (ur. 16 marca 1980, w Reykjavíku) – islandzki trójboista siłowy i strongman.
Obecnie jeden z najlepszych islandzkich siłaczy. w roku 2005.
Życiorys.
Kristinn Óskar Haraldsson zdobył tytuł Mistrza Świata w Martwym Ciągu.
Wziął udział w indywidualnych Mistrzostwach Świata Strongman 2005, Mistrzostwach Świata Strongman 2006 i Mistrzostwach Świata Strongman 2007, jednak nigdy nie zakwalifikował się do finałów.
Wziął udział w Mistrzostwach Europy Strongman 2007, jednak również nie zakwalifikował się do finału.
Mieszka w Reykjaviku.
Wymiary:

</doc>
<doc id="1280632" url="https://pl.wikipedia.org/wiki?curid=1280632" title="Wspólnota administracyjna Saulgrub">
Wspólnota administracyjna Saulgrub

Wspólnota administracyjna Saulgrub – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Górna Bawaria, w regionie Oberland, w powiecie Garmisch-Partenkirchen. Siedziba wspólnoty znajduje się w miejscowości Saulgrub. Powstała 1 stycznia 1978, a przewodniczącym jej jest Michael Mangold.
Wspólnota administracyjna zrzesza dwie gminy wiejskie "(Gemeinde)":

</doc>
<doc id="1280633" url="https://pl.wikipedia.org/wiki?curid=1280633" title="Polonez Truck">
Polonez Truck



</doc>
<doc id="1280637" url="https://pl.wikipedia.org/wiki?curid=1280637" title="Boris Haraldsson">
Boris Haraldsson



</doc>
<doc id="1280640" url="https://pl.wikipedia.org/wiki?curid=1280640" title="Wspólnota administracyjna Seehausen am Staffelsee">
Wspólnota administracyjna Seehausen am Staffelsee

Wspólnota administracyjna Seehausen am Staffelsee – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Górna Bawaria, w regionie Oberland, w powiecie Garmisch-Partenkirchen. Siedziba wspólnoty znajduje się w miejscowości Seehausen am Staffelsee. Powstała 1 stycznia 1978, a przewodniczącym jej jest Markus Hörmann.
Wspólnota administracyjna zrzesza trzy gminy wiejskie "(Gemeinde)":

</doc>
<doc id="1280643" url="https://pl.wikipedia.org/wiki?curid=1280643" title="Jostein Flo">
Jostein Flo

Jostein Flo (ur. 3 października 1964 w Strynie) – piłkarz norweski grający na pozycji napastnika.
Kariera klubowa.
Jostein urodził się w mieście Stryn jako drugi spośród pięciorga braci. W młodości uprawiał skok wzwyż, a jego rekord życiowy z 1983 roku wynosi 2,06 metra . Piłkarską karierę rozpoczął w miejscowym klubie Stryn T&amp;IF. W 1984 roku zaczął grać w pierwszym zespole i w kolejnych trzech sezonach stał się czołowym strzelcem drużyny. Forma strzelecka poskutkowała transferem do pierwszoligowego Molde FK w 1987 roku. W poprzednich sezonach klub zajmował miejsca w środku tabeli, ale po przyjściu Flo niespodziewanie wywalczył wicemistrzostwo kraju. Jednak dopiero w 1988 roku Jostein grał w pierwszym składzie i dwóch kolejnych sezonach zaliczył odpowiednio 10 i 12 trafień w lidze. W 1988 roku zajął 3. miejsce w lidze, a w 1989 - 4. Latem 1990 Flo odszedł do belgijskiego Lierse SK, w którym występował wraz z partnerem z Molde, Kjetilem Rekdalem. Zdobył 7 goli w lidze, ale po sezonie odszedł z zespołu.
W 1991 roku Flo powrócił do Norwegii i został zawodnikiem Sogndal IL. Grał tam w podstawowym składzie i był najlepszym strzelcem ekipy. W 1992 roku spadł jednak z zespołem do drugiej ligi i spędził w niej także pierwszą połowę roku 1993. 10 sierpnia podpisał kontrakt z angielskim Sheffield United. Zespół grający wówczas w Premiership zapłacił za niego 400 tysięcy funtów. W lidze zadebiutował 21 sierpnia w przegranym 2:4 spotkaniu z Evertonem. Natomiast trzy dni później strzelił pierwszego gola na angielskich boiskach, a Sheffield pokonał Wimbledon F.C. 2:1. Łącznie zdobył 9 goli w tamtym sezonie, jednak United spadło z ligi. Przez kolejne dwa sezony Jostein występował na boiskach Division One, jednak nie osiągnął żadnych sukcesów z tą drużyną.
W 1996 roku Flo wrócił do Norwegii i został zawodnikiem Strømsgodset IF. W klubie tym osiągnął wysoką skuteczność i począwszy od 1997 roku co sezon zdobywał ponad 10 goli w lidze będąc przy tym najlepszym strzelcem zespołu. W 1997 zajął ze Strømsgodset 3. miejsce w Tippeligaen, jednak w 1999 spadł do drugiej ligi. Tam występował przez rok i zdobywając 25 bramek został królem strzelców. W 2001 roku znów przeżył degradację ze swoim klubem, a w 2002 zakończył piłkarską karierę. Dla Strømsgodset rozegrał 161 meczów i zdobył 110 goli, co jest rekordem klubowym.
Kariera reprezentacyjna.
W reprezentacji Norwegii Flo zadebiutował 3 czerwca 1992 roku w zremisowanym 0:0 towarzyskim meczu ze Szkocją. W eliminacjach do Mistrzostw Świata w USA był podstawowym zawodnikiem i zdobył 3 gole, w tym dwa w spotkaniach z Polską, wygranych 1:0 i 3:0. W 1994 roku został powołany przez selekcjonera Egila Olsena na mundial, na którym wystąpił we wszystkich grupowych spotkaniach: wygranym 1:0 z Meksykiem, przegranym 0:1 z Włochami i zremisowanym 0:0 z Irlandią.
W 1998 roku Flo na mundialu we Francji był tylko rezerwowym w drużynie Norwegów. Wystąpił jedynie w wygranym 2:1 spotkaniu z Brazylią. Karierę reprezentacyjną zakończył w 2000 roku. W kadrze narodowej rozegrał 53 mecze i strzelił 11 bramek.

</doc>
<doc id="1280644" url="https://pl.wikipedia.org/wiki?curid=1280644" title="Wspólnota administracyjna Unterammergau">
Wspólnota administracyjna Unterammergau

Wspólnota administracyjna Unterammergau – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Górna Bawaria, w regionie Oberland, w powiecie Garmisch-Partenkirchen. Siedziba wspólnoty znajduje się w miejscowości Unterammergau. Powstała 1 stycznia 1978, a jej przewodniczącym jest Michael Gansler.
Wspólnota administracyjna zrzesza dwie gminy wiejskie "(Gemeinde)":

</doc>
<doc id="1280646" url="https://pl.wikipedia.org/wiki?curid=1280646" title="FC Denderleeuw">
FC Denderleeuw



</doc>
<doc id="1280649" url="https://pl.wikipedia.org/wiki?curid=1280649" title="Dender EH">
Dender EH



</doc>
<doc id="1280651" url="https://pl.wikipedia.org/wiki?curid=1280651" title="Kongres tańczy">
Kongres tańczy

Kongres tańczy ("Der Kongress Tanzt") niemiecka operetka filmowa uznawana za jedną z najlepszych w tamtych czasach. Film nakręcony na wesoło o historii kongresu wiedeńskiego z 1815 roku z pierwszoplanowym romansem cara Aleksandra I

</doc>
<doc id="1280658" url="https://pl.wikipedia.org/wiki?curid=1280658" title="Mutulu Shakur">
Mutulu Shakur

Mutulu Shakur (ur. 8 sierpnia 1950 w Baltimore, stan Maryland w USA) – ojczym Tupaca Shakura oraz ojciec rapera Mopreme.
Jego prawdziwe imię i nazwisko to Jeral Wayne Williams. Był bliskim przyjacielem Geronimo Pratta. Shakur brał udział w napadzie i zrabowaniu ponad 1,6 milionów dolarów podczas napadu na ciężarówkę w Nowym Jorku. Podczas napadu zginęły trzy osoby. Został złapany i odsiadywał wyrok do 2016 roku.
W 2007 wydał album w hołdzie dla Tupac Shakura noszący tytuł . Gościnnie wystąpili na nim Mopreme oraz Outlawz.

</doc>
<doc id="1280660" url="https://pl.wikipedia.org/wiki?curid=1280660" title="Wzgórze Lasoty w Krakowie">
Wzgórze Lasoty w Krakowie

Wzgórze Lasoty – wzgórze w Krakowie należące do zespołu wapiennych wzgórz Krzemionek Podgórskich. Opisywane też było jako "Lasotyn" (1825), wzgórze Lassoty (1860), Góra św. Benedykta, "wzgórze Lassota" (Jerzy Gąssowski, 1960). Nazwa wzgórza pochodzi od starosłowiańskiego imienia Lasota.
Historyczne wzgórze Lasoty, na którym wznosi się Kopiec Krakusa, należało pierwotnie do rodziny Awdańców, polskiej szlachty pochodzenia skandynawskiego i nazwą upamiętnia komesa Lassotę "Lassote castellanus Cracovie".
Na wzgórzu w X lub XI w. zbudowano romańską rotundę połączoną z palatium. Na jej fundamentach w XII w. wybudowano niewielki kościół św. Benedykta. W latach 1853–1856 w pobliżu kościółka zbudowano Fort 31 „Benedykt” stanowiący element austriackiej Twierdzy Kraków.
Na Wzgórzu Lasoty istniał jeden z najstarszych kamieniołomów Krakowa – Kamieniołom pod św. Benedyktem. Jego pozostałością jest wznoszący się nad ulicami Rękawka i Wielicka pionowy mur skalny. Jest on obiektem wspinaczki skalnej. Przez wspinaczy opisywany jest jako Niski Mur, Esteci i Mur za Szkołą.
Na południowo-wschodnim stoku wzgórza znajduje się Stary Cmentarz Podgórski założony w XVIII w.
W czasie II wojny światowej wzdłuż północnego stoku wzgórza przebiegała granica krakowskiego getta, w którym Niemcy zamordowali kilka tysięcy ludzi.
Obecnie na Wzgórzu Lasoty odbywają się coroczne obchody święta Podgórza oraz tradycyjne obchody Rękawki.
Na wzgórzu znajduje się także plac Lasoty ukształtowany na początku XX w. podczas budowy secesyjno-modernistycznego osiedla willowego (np. zabytkowa Willa Julia). Plac ten w latach 1923–1952 zwany był placem Lasoty, w latach 1952–1991 – placem Aleksandra Kostki-Napierskiego, a następnie ponownie został przemianowany na plac Lasoty.
Na murze oporowym Wzgórza Lasoty ciągnącym się wzdłuż al. Powstańców Śląskich w 2007 r. namalowano mural Silva Rerum przedstawiający historię Krakowa.

</doc>
<doc id="1280661" url="https://pl.wikipedia.org/wiki?curid=1280661" title="Wzgórze Lasoty">
Wzgórze Lasoty



</doc>
<doc id="1280662" url="https://pl.wikipedia.org/wiki?curid=1280662" title="Zhenjiang (stacja kolejowa)">
Zhenjiang (stacja kolejowa)

Zhenjiang () - stacja kolejowa w Zhenjiang, w prowincji Jiangsu, w Chinach. Znajdują się tu 3 perony.

</doc>
<doc id="1280664" url="https://pl.wikipedia.org/wiki?curid=1280664" title="Góra św. Benedykta">
Góra św. Benedykta



</doc>
<doc id="1280665" url="https://pl.wikipedia.org/wiki?curid=1280665" title="Góra św. Benedykta w Krakowie">
Góra św. Benedykta w Krakowie



</doc>
<doc id="1280666" url="https://pl.wikipedia.org/wiki?curid=1280666" title="Mesk Tower">
Mesk Tower

Mesk Tower - wieżowiec w Dubaju, w Zjednoczonych Emiratach Arabskich, o wysokości 185 m. Budynek, znajdujący się w "Dubai Marina", posiada 40 kondygnacji. Ukończenie budowy miało miejsce w 2003.

</doc>
<doc id="1280670" url="https://pl.wikipedia.org/wiki?curid=1280670" title="Józek z Bagien">
Józek z Bagien



</doc>
<doc id="1280671" url="https://pl.wikipedia.org/wiki?curid=1280671" title="Carl Waitoa">
Carl Waitoa

Carl Waitoa (ur. 23 kwietnia 1977) – nowozelandzki kulturysta i strongman.
 i .
Życiorys.
Carl Waitoa wziął udział w Mistrzostwach Świata Strongman 2005, jednak nie zakwalifikował się do finału.
Obecnie mieszka w Irlandii.
Wymiary:

</doc>
<doc id="1280672" url="https://pl.wikipedia.org/wiki?curid=1280672" title="Rodrigo de Bastidas">
Rodrigo de Bastidas

Rodrigo de Bastidas (ur. 1468 – zm. 28 lipca 1527 w Hawanie) – hiszpański podróżnik, konkwistador, notariusz z Sewilli, badacz północnego wybrzeży Ameryki Południowej, gubernator.
Rodrigo de Bastidas w 1500 roku wyruszył wraz z Juan de la Cosą na dwóch karawelach na wyprawę do Ameryki Południowej by zbadać wybrzeża na zachód od jeziora Maracaibo. Wcześniej, w roku 1499, de la Cosa dotarł do tych terenów wraz z innym podróżnikiem Alonso de Hojedą. Na jednej karaweli przebywał Vasco Núñez de Balboa, późniejszy odkrywca Oceanu Spokojnego. 
Wyprawa Rodrigo de Bastidasa zbadała wybrzeża Kolumbii od zatoki Darién oraz zdobyła złoto. W drodze powrotnej karawele zatonęły u wybrzeży Hispanioli (obecnie Haiti). Bastidas uratował się, lecz został uwięziony przez Francisco de Bobadillę pod zarzutem nielegalnego rejsu, czym podzielił losy Krzysztofa Kolumba. Rodrigo de Bastidas został odesłany do Hiszpanii, gdzie przez 20 lat starał się o oczyszczenie z zarzutów. Po 20 latach został mianowany gubernatorem ziem na południowym wybrzeżu Morza Karaibskiego (między zatoką Maracaibo a Darién). Na miejscu Rodrigo de Bastidasa został zasztyletowany przez swojego podwładnego oficera. 

</doc>
<doc id="1280673" url="https://pl.wikipedia.org/wiki?curid=1280673" title="Murjan Tower">
Murjan Tower

Murjan Tower – 40-piętrowy wieżowiec w Dubai Marina w Dubaju w Zjednoczonych Emiratach Arabskich. Budynek ma wysokość 185 m (684 ft), został ukończony w 2003 roku.

</doc>
<doc id="1280676" url="https://pl.wikipedia.org/wiki?curid=1280676" title="HMS Audacious">
HMS Audacious

Okręty Royal Navy o nazwie HMS „Audacious”:
Francuski 14 działowy slup noszący nazwę "Audacieux" został zajęty przez Wielką Brytanię i wszedł do służby w Royal Navy jako HMS "Audacieux". Po raz ostatni okręt występuje na listach w 1801.

</doc>
<doc id="1280681" url="https://pl.wikipedia.org/wiki?curid=1280681" title="HMS Centurion (1911)">
HMS Centurion (1911)

HMS Centurion – drugi pancernik typu "King George V" (1911). Został zbudowany w HM Dockyard w Devonport.
I wojna światowa.
„Centurion” został przydzielony do 2 Eskadry Bojowej, której okrętem flagowym był siostrzany HMS „King George V”. Okręt wziął udział w bitwie jutlandzkiej jako część głównych sił brytyjskiej Grand Fleet pod dowództwem komandora Michaela Culme-Seymoura. Pancernik płynął na trzeciej pozycji w szyku "First Division of the Fleet" za HMS „King George V” i HMS „Ajax”.
Po okresie służby na Morzu Północnym (gdzie był przez pewien czas dowodzony przez Rogera Keyesa) został w 1918 wysłany na wschodni obszar Morza Śródziemnego wraz z HMS „Superb”, by nadzorować kapitulację Imperium osmańskiego. W 1919 „Centurion” przebywał na Morzu Czarnym w ramach alianckiej interwencji w rosyjską wojnę domową.
Okres międzywojenny i II wojna światowa.
Wraz z podpisaniem traktatu waszyngtońskiego „Centurion” został wycofany ze służby i zamieniony na zdalnie kierowany radiowo okręt-cel. W tej roli zastąpił w 1924 HMS „Agamemnon”. Pozostawał w tej roli w Portsmouth Harbour do kwietnia 1941. Wtedy dobudowano mu fałszywą nadbudówkę, by przypominał pancernik HMS „Anson” budowany wtedy w HM Dockyard (Portsmouth).
4 kwietnia 1941 Admiralicja zasugerowała, że powinno się przeprowadzić silne bombardowanie Trypolisu przez okręty Floty Śródziemnomorskiej i należy także zablokować port przez użycie okrętu blokadowego (ang. "block ship"). W roli tej miał zostać zatopiony u wejścia do portu „Centurion”. Admirał Andrew Cunningham odrzucił tę ofertę z powodu niskiej prędkości okrętu i dużych sił lotniczych wroga, przez co pomysł upadł.
W czerwcu 1942 okręt uczestniczył w operacji "Vigorous" na wschodnim obszarze Morza Śródziemnego, w trakcie której udawał jeden z nowszych pancerników brytyjskich. Pomiędzy 1942 i 1944 „Centurion” stacjonował w pobliżu Suezu jako okręt przeciwlotniczy i odstraszający Regia Marina. Włosi sądzili, że jego 13,5 calowe działa są prawdziwe (w rzeczywistości były zrobione z drewna) i utrzymywali swoje pancerniki z dala.
Ostatnim aktem w dziejach służby okrętu było zatopienie go 9 czerwca 1944 jako części falochronu portu przy plaży Omaha w czasie inwazji na Normandię. Podawane są informacje, że Niemcy sądzili, iż stary okręt został zatopiony przez baterie nabrzeżne niemieckiej 352 Dywizji i wielu członków załogi zginęło. Widzieli oni jak 70 członków załogi opuszcza tonący okręt – w rzeczywistości 70 ludzi stanowiło całą załogę.

</doc>
<doc id="1280683" url="https://pl.wikipedia.org/wiki?curid=1280683" title="Krople walerianowe">
Krople walerianowe



</doc>
<doc id="1280684" url="https://pl.wikipedia.org/wiki?curid=1280684" title="Social Espanol Buenos Aires">
Social Espanol Buenos Aires



</doc>
<doc id="1280686" url="https://pl.wikipedia.org/wiki?curid=1280686" title="Młode orły">
Młode orły

Młode orły – dziewiąty singel zespołu Lady Pank, został wydany na CD. Singel ten promował studyjną płytę zespołu "Na na". Muzyka została skomponowana przez Jana Borysewicza, a autorem tekstu jest Janusz Panasewicz. Do utworu nakręcono również teledysk (reż. Waldemar Stroński). Utwór „Młode orły” i teledysk był też ilustracją muzyczną do spektaklu Teatru TV pt. „Cisza” (scenariusz i reżyseria: Paweł Trzaska), w której jedną z głównych ról zagrał gitarzysta zespołu Andrzej Łabędzki. W scenie końcowej tego spektaklu pojawia się również sam zespół.

</doc>
<doc id="1280687" url="https://pl.wikipedia.org/wiki?curid=1280687" title="L’Hospitalet de Llobregat (stacja kolejowa)">
L’Hospitalet de Llobregat (stacja kolejowa)

L’Hospitalet de Llobregat – stacja kolejowa w L’Hospitalet de Llobregat, w Katalonii, w Hiszpanii. Znajduje się tu 6 peronów.

</doc>
<doc id="1280688" url="https://pl.wikipedia.org/wiki?curid=1280688" title="Deportivo Español Buenos Aires">
Deportivo Español Buenos Aires



</doc>
<doc id="1280689" url="https://pl.wikipedia.org/wiki?curid=1280689" title="Arild Haugen">
Arild Haugen

Arild Haugen, pseudonim Hulk (ur. 30 grudnia 1985) – norweski zawodowy pięściarz i profesjonalny strongman.
Obecnie najlepszy norweski siłacz. w latach 2007 i 2008.
Życiorys.
Arild Haugen wykonywał zawód elektryka.
Wziął udział dwukrotnie w indywidualnych Mistrzostwach Świata Strongman, w latach 2006 i 2008. W Mistrzostwach Świata Strongman 2006 nie zakwalifikował się do finału.
W 2009 r., z powodów finansowych, opuścił na pewien czas sport strongman i przeszedł do boksu.
Nie jest spokrewniony z norweskim siłaczem Oddem Haugenem.
Mieszka w gminie Sirdal.
Wymiary:
Rekordy życiowe:

</doc>
<doc id="1280690" url="https://pl.wikipedia.org/wiki?curid=1280690" title="Central Cordoba Rosario">
Central Cordoba Rosario



</doc>
<doc id="1280691" url="https://pl.wikipedia.org/wiki?curid=1280691" title="Chorągiew husarska litewska Krzysztofa Radziwiłła (młodszego)">
Chorągiew husarska litewska Krzysztofa Radziwiłła (młodszego)

Chorągiew husarska litewska Krzysztofa Radziwiłła (młodszego) – chorągiew husarska litewska I połowy XVII wieku, okresu wojen ze Szwedami i Moskwą.
Szefem tej chorągwi był Krzysztof Radziwiłł (młodszy) herbu Trąby.
Chorągiew wzięła udział w wojnie polsko rosyjskiej 1632-1634 w składzie Grupie Krzysztofa Radziwiłła (młodszego). We wrześniu 1633 liczyła 200 koni.

</doc>
<doc id="1280693" url="https://pl.wikipedia.org/wiki?curid=1280693" title="Rotunda na Wzgórzu Lasoty w Krakowie">
Rotunda na Wzgórzu Lasoty w Krakowie

Rotunda na Wzgórzu Lasoty – romańska rotunda z X lub XI w. odkryta na początku XX w. pod kościółkiem św. Benedykta w Krakowie na Wzgórzu Lasoty. Do dziś zachowały się jedynie ruiny nie udostępniane zwiedzającym.
W czasie prac związanych z odnawianiem Wawelu w latach 1914-1917 profesor Szyszko–Bohusz odkrył tam rotundę Najświętszej Marii Panny datowaną na X wiek. W 50 lat po jej odkryciu ekipa archeologów Politechniki Krakowskiej pod kierunkiem profesora doktora Wiktora Zina dokonała na Górze św. Benedykta odkrycia. Okazało się, że z jej szczytu wznosiła się kiedyś nad Krakowem świątynia podobna do wawelskiej. Badania archeologiczne doprowadziły do ustalenia, że na miejscu dzisiejszego kościoła św. Benedykta stała rotunda. Średnica wewnętrzna nawy wynosiła około 6 m, a absydy 3,2 m. Rotunda zbudowana była z płasko łupanych elementów piaskowych, układanych na zaprawie gipsowej. 
Wykop w posadzce ceramicznej i usunięcie spod niej gruzu, na którym była ułożona, ujawniły wykonane z gipsu fragmenty pierwotnej posadzki rotundy, a pod nią, w cieniutkiej warstwie przykrywającej skaliste podłoże, szczątki ceramiki datowanej, podobnie jak rotunda, na wiek X-XI. Natrafiono również na płytę z reliefem krzyża, która była prawdopodobnie nagrobkiem i znajdowała się wewnątrz rotundy. Trafiono także na wykute w skale ślady tras fundamentowych, powiązane z rotundą, z których dwie równoległe, usytuowane w kierunku od wschodu do zachodu, liczą powyżej dziesięciu metrów długości. Pozwoliło to profesorowi Wiktorowi Zinowi zrekonstruować pierwotny kształt budowli stojących na tych fundamentach, która jego zdaniem była być może palatium, czyli wczesnoromańską siedzibę książęcą, w której rotunda była miejscem kultu, a łącząca się z nią prostokątna budowla, rezydencją księcia i jego dworu. Pogląd ten jest jednak na razie jedynie hipotezą.
W XII wieku, na pozostałościach rotundy wzniesiono nowy kościół pw. św. Benedykta o prostokątnym prezbiterium i nawie zbliżonej w formie do kwadratu. Do jej budowy użyto wapienia i wapiennej zaprawy, co umożliwiło dokładne rozróżnienie pozostałości obu świątyń. Pod obecną barokową posadzką odkryto drugą, ceramiczną pochodzącą prawdopodobnie z XVI wieku.

</doc>
<doc id="1280696" url="https://pl.wikipedia.org/wiki?curid=1280696" title="Wervik">
Wervik

Wervik – miasto we flamandzkojęzycznej części Belgii (Flandria Zachodnia), przy granicy z Francją. Liczy ok. 18 tys. mieszkańców (2008).

</doc>
<doc id="1280697" url="https://pl.wikipedia.org/wiki?curid=1280697" title="Richard Skog">
Richard Skog

Richard Skog (ur. 16 czerwca 1981) – norweski strongman.
Obecnie najlepszy norweski siłacz. w latach 2009 i 2010.
Życiorys.
Richard Skog przez sześć lat pracował w wojsku (Batalion Telemark). Rozpoczął treningi jako siłacz w wieku dwudziestu pięciu lat, w roku 2006. W Mistrzostwach Europy Strongman 2008, rozgrywanych w Szczecinku, nie zakwalifikował się do finału.
Wziął udział w indywidualnych Mistrzostwach Świata Strongman 2007, Mistrzostwach Świata Strongman 2008 i Mistrzostwach Świata Strongman 2009, jednak nigdy nie zakwalifikował się do finałów.
Mieszka w Trondheim.
Wymiary:
Rekordy życiowe:

</doc>
<doc id="1280699" url="https://pl.wikipedia.org/wiki?curid=1280699" title="Kristinn Oskar Haraldsson">
Kristinn Oskar Haraldsson



</doc>
<doc id="1280701" url="https://pl.wikipedia.org/wiki?curid=1280701" title="Moron Buenos Aires">
Moron Buenos Aires



</doc>
<doc id="1280702" url="https://pl.wikipedia.org/wiki?curid=1280702" title="Kamienie hańbiące">
Kamienie hańbiące

Kamienie hańbiące – były to dwa kamienie połączone łańcuchem, ważące około 15 kilogramów każdy (lub jeden kamień odpowiednio cięższy), stosowane wobec kobiet jako rodzaj kary ośmieszającej. Kamienie takie mogły mieć wyrzeźbione twarze, popiersia kobiece lub wyryte napisy. W Szwecji stosowane były również kamienie w kształcie penisa, którymi karano kobiety oskarżone o rozwiązły tryb życia. Osoba skazana na taką karę była oprowadzana po mieście z kamieniami hańby zawieszonymi na szyi.

</doc>
<doc id="1280707" url="https://pl.wikipedia.org/wiki?curid=1280707" title="Chthonic">
Chthonic

Chthonic () – tajwańska grupa muzyczna wykonująca melodic black metal, łącząca wpływy tradycyjnej muzyki ludowej kultury wschodu. Szereg krytyków muzycznych, a także sam zespół identyfikuje swą twórczość jako oriental metal. Grupa powstała w 1995 roku w Tajpej z inicjatywy wokalisty Freddy'ego Lima. Do 2014 roku zespół wydał osiem albumów studyjnych. Poza rodzimym Tajwanem Chthonic cieszy się, prawdopodobnie, największą popularnością w Japonii. Pięć z licznych wydawnictw formacji trafiło na tamtejszą listę przebojów Oricon. W 2003 roku grupa otrzymała nagrodę tajwańskiego przemysłu muzycznego 金曲奖 (Golden Melody Awards). Lider zespołu Freddy Lim, poza działalnością artystyczną, pozostaje także aktywnym politykiem oraz działaczem na rzecz praw człowieka. 
Historia.
Grupa powstała w 1995 roku w Tajpej z inicjatywy wokalisty Freddy'ego Lima. Nazwa formacji pochodzi od greckiego słowa chthónios (χθόνιος) "w, pod, poniżej ziemi". Początkowo skład zespołu stanowili szkolni koledzy Lima. Ostatecznie regularny skład Chthonic został uformowany w 1998 roku. Poza grającym na erhu, a także pełniącym funkcję wokalisty Limem w skład grupy weszli keyboardzistka Ambrosia, basista Xiao-Yu, perkusista Xiao-Wang oraz gitarzysta Zac Chang. Także w 1998 roku ukazało się debiutanckie demo formacji zatytułowane "越海 第二乐章 - 深耕 (Deep Rising)". Natomiast rok później, nakładem oficyny Fredmosa Records do sprzedaży trafiło jednoutworowe demo pt. "夢魘 (Nightmare)".
Debiutancki album długogrający formacji zatytułowany "祖靈之流 (Where the Ancestors' Souls Gathered)" ukazał się w lutym 1999 roku nakładem własnym. Nagrania zostały wyprodukowane przez Jana Borsinga, znanego m.in. ze współpracy z grupami Panzerchrist i Illdisposed. Wydawnictwo było promowane podczas trasy koncertowej w Tajwanie na tamtejszych uniwersytetach. 8 maja 2000 roku nakładem wytwórni muzycznej Cyrstal ukazał się drugi album studyjny grupy pt. "靈魄之界 (9th Empyrean)". Trzeci album studyjny zespołu zatytułowany "永劫輪迴 (Relentless Recurrence)" trafił do sprzedaży 1 kwietnia 2002 roku. Do prac nad płytą Chthonic ponownie zaangażował producenta muzycznego Jana Borsinga. Rok później ukazał się pierwszy album koncertowy Chthonic "震氣蔓延 1995～2002 (Spread the Qi 1995 to 2002)". Także w 2003 roku grupa otrzymała nagrodę tajwańskiego przemysłu muzycznego 金曲奖 (Golden Melody Awards) w kategorii "Best Rock Group".
30 lipca 2005 roku został wydany czwarty album studyjny zespołu pt. "賽德克巴萊 (Seediq Bale)". Nagrania zostały wyprodukowane przez Jana Borsinga, który współpracował z Chthonic po raz trzeci. Płyta trafiła do sprzedaży nakładem firmy TRA Music. Wydawnictwo było promowane teledyskiem do utworu "Progeny Of Rmdax Tasing". 18 września 2006 roku ukazał się drugi album koncertowy Chthonic - "登基十年 演唱會 (A Decade on the Throne)". W lipcu i sierpniu 2007 roku jako pierwszy azjatycki zespół Chthonic wziął udział w objazdowym festiwalu Ozzfest w Stanach Zjednoczonych. Piąty album formacji pt. "十殿 (Mirror of Retribution)" ukazał się 10 sierpnia 2009 roku nakładem wytwórni muzycznej ULoud Music. Płyta została zarejestrowana we współpracy z producentem muzycznym Robem Caggiano, znanym z występów w zespole Anthrax. W ramach promocji do pochodzącej z płyty piosenki "Forty Nine Theurgy Chains" powstał wideoklip. We wrześniu grupa udała się do USA, gdzie koncertowała wraz z formacjami Satyricon i Bleeding Through. Po zakończonej w listopadzie trasie zespół wyjechał do Wielkiej Brytanii, gdzie kontynuował koncerty jako headliner. W 2010 roku zespół promował swój piąty album podczas licznych koncertów w Azji, m.in. w Hongkongu i Singapurze. Pod koniec roku zespół odbył trasę koncertową w Wielkiej Brytanii w ramach United Kingdom Of Heavy Metal Tour, poprzedzając m.in. Arch Enemy i Grand Magus.
W pierwszej połowie 2011 roku zespół koncertował w Europie. Grupa wystąpiła m.in. na brytyjskim Download Festival oraz niemieckiej imprezie Wave Gotik Treffen. 6 lipca 2011 roku ukazał się szósty album studyjny zespołu zatytułowany "高砂軍 (Takasago Army)". Album dotarł do 122. miejsca japońskiej listy przebojów – Oricon. Wydawnictwo było promowane teledyskami do utworów "Takao", "Broken Jade" oraz "Quell The Souls In Sing Ling Temple". We wrześniu i październiku zespół towarzyszył szwedzkiej formacji Arch Enemy poprzedzając jej występy w Stanach Zjednoczonych i Kanadzie. następnie w październiku i listopadzie grupa koncertowa w Europie wraz z fińską grupą Turisas. Z kolei w grudniu Chthonic koncertował ponownie z Arch Enemy, tym razem w Europie. 15 lutego 2012 roku ukazał się drugi koncertowy materiał kwintetu pt. "醒靈寺大決戦 (Final Battle at Sing Ling Temple)". Nagrania trafiły do sprzedaży nakładem fińskiej wytwórni muzycznej Spinefarm Records. Dalsze miesiące upłynęły dla zespołu pod znakiem licznych koncertów festiwalowych. Muzycy wzięli udział m.in. w Hammersonic Festival w Indonezji, RockHarz Open Air w Niemczech, Fuji Rock Festival w Japonii oraz Bloodstock Open Air w Wielkiej Brytanii.
Siódmy album Chthonic pt. "武徳 (Bú-Tik)" został wydany 29 maja 2013 roku przez wytwórnię muzyczną Ciongzo Idea. Premierę poprzedziła japońska trasa koncertowa zwiastująca nagrania. Wyprodukowany przez Rickarda Bengtsona materiał zajął 52. miejsce tamtejszej listy przebojów. Wydawnictwo było promowane teledyskami do utworów "Defenders Of Bú-Tik Palace", "Sail Into The Sunset's Fire", "Supreme Pain For The Tyrant", "Set Fire To The Island" oraz "Next Republic". W czerwcu grupa udała się do Wielkiej Brytanii, gdzie wystąpiła w ramach Download Festival. 2 listopada ukazał się czwarty album koncertowy grupy pt. "演武 (Ián-Bú)". Wydany na płytach CD i DVD materiał dotarł do 102. miejsca najpopularniejszych wydawnictw DVD w Japonii. Również w listopadzie zespół dał szereg koncertów w Europie poprzedzającej występy norweskiej formacji Satyricon. Na początku 2014 roku zespół udał się do Japonii, gdzie odbył krótką trasę koncertową. Następnie w kwietniu muzycy dali szereg koncertów w Stanach Zjednoczonych m.in. u boku zespołów Korpiklaani i Turisas. Latem Chthonic wystąpił na festiwalach Wacken Open Air oraz Brutal Assault. 29 września 2014 roku ukazał się ósmy album studyjny zespołu pt. "失竊千年 (Timeless Sentence)". Na płycie znalazły się przearanżowane utwory z dorobku Chthonic utrzymane w stylistyce akustycznego folku. Wydawnictwo zajęło 216. miejsce japońskiej listy przebojów.

</doc>
<doc id="1280711" url="https://pl.wikipedia.org/wiki?curid=1280711" title="Tumacácori National Monument">
Tumacácori National Monument

Tumacácori National Monument to nieistniejący obecnie pomnik narodowy w Stanach Zjednoczonych, w stanie Arizona. Pomnik został ustanowiony 15 września 1908 roku przez prezydenta Stanów Zjednoczonych Theodore'a Roosevelta. Jego obszar został nieznacznie powiększony 28 marca 1958 roku. Kongres Stanów Zjednoczonych przekształcił go 6 sierpnia 1990 roku w historyczny park narodowy Tumacácori National Historical Park.

</doc>
<doc id="1280717" url="https://pl.wikipedia.org/wiki?curid=1280717" title="Zgniatacz kciuków">
Zgniatacz kciuków

Zgniatacz kciuków – narzędzie tortur, składające się z dwóch żelaznych płyt połączonych śrubami. Nierówna powierzchnia płyt wbijała się w ciało i łamała kości w miarę dokręcania śrub. Prowadzący tortury miał możliwość kontrolowania siły zacisku oraz tempa dociskania, przez co mógł potęgować cierpienie u karanego. W celu zwiększenia bólu dodatkowo uderzano w płyty. Narzędzie to występowało w dwóch odmianach: zgniatacza pojedynczego (zaciskającego wyłącznie palce u rąk) oraz zgniatacza podwójnego, który zaciskał jednocześnie palce u rąk i u nóg.

</doc>
<doc id="1280718" url="https://pl.wikipedia.org/wiki?curid=1280718" title="Zespół Schimmelpenninga, Feuersteina i Mimsa">
Zespół Schimmelpenninga, Feuersteina i Mimsa



</doc>
<doc id="1280720" url="https://pl.wikipedia.org/wiki?curid=1280720" title="Jean-Yves Le Drian">
Jean-Yves Le Drian

Jean-Yves Le Drian (ur. 30 czerwca 1947 w Lorient) – francuski polityk, prezydent regionu Bretania, od 2012 do 2017 minister obrony, od 2017 do 2022 minister spraw zagranicznych.
Życiorys.
Z wykształcenia historyk. Pracował na Université Rennes-II jako asystent.
Zaangażował się w działalność polityczną w ramach Partii Socjalistycznej. W 1977 został zastępcą mera Lorient. W latach 1983–1998 był burmistrzem tego miasta, następnie do 2004 zasiadał w radzie miejskiej. Od 1978 do 1991 sprawował mandat posła do Zgromadzenia Narodowego z departamentu Morbihan. Od maja 1991 do kwietnia 1992 pełnił funkcję sekretarza stanu ds. morskich.
W latach 1997–2007 przez dwie kadencje ponownie zasiadał w niższej izbie francuskiego parlamentu. Od 1998 do 2002 był jednocześnie radnym Bretanii. 28 marca 2004 został przewodniczącym rady regionalnej (prezydentem regionu), zajmując to stanowisko do 29 czerwca 2012. W wyborach parlamentarnych w 2007 nie ubiegał się o poselską reelekcję. 16 maja 2012 objął urząd ministra obrony w rządzie, którego premierem został Jean-Marc Ayrault. Utrzymał to stanowisko także w drugim rządzie tego samego premiera (od 21 czerwca 2012). 2 kwietnia 2014 ponownie powierzono mu pełnienie tej funkcji w rządzie Manuela Vallsa. Pozostał na niej również w utworzonym w sierpniu 2014 drugim gabinecie dotychczasowego premiera.
W grudniu 2015 jako kandydat lewicy kolejny raz został wybrany na urząd przewodniczącego rady regionalnej Bretanii (z kadencją od 1 stycznia 2016). W grudniu 2016 ponownie powołano go na ministra obrony w rządzie Bernarda Cazeneuve’a.
Przed wyborami prezydenckimi w 2017 wbrew stanowisku swojej partii poparł Emmanuela Macrona. W maju 2017, po jego zwycięstwie, objął urząd ministra do spraw Europy oraz spraw zagranicznych w nowo powołanym gabinecie Édouarda Philippe’a. Pozostał na tej funkcji również w utworzonym w czerwcu 2017 drugim rządzie tegoż premiera. W tym samym miesiącu na urzędzie przewodniczącego rady regionalnej Bretanii zastąpił go Loïg Chesnais-Girard; Jean-Yves Le Drian pozostał członkiem rady regionalnej. W 2020 współtworzył nowe ugrupowanie pod nazwą Territoires de progrès, skupiające wspierających prezydenta działaczy lewicy.
W lipcu 2020 utrzymał dotychczasową funkcję ministerialną w powstałym wówczas gabinecie Jeana Castex. Zakończył urzędowanie w maju 2022.
Od 1982 jest masonem, członkiem loży Wielki Wschód Francji.
W 2014 odznaczony Krzyżem Komandorskim z Gwiazdą Orderu Zasługi Rzeczypospolitej Polskiej.

</doc>
<doc id="1280723" url="https://pl.wikipedia.org/wiki?curid=1280723" title="Tales of Dark">
Tales of Dark

Tales of Dark – serbski zespół muzyczny wykonujący doom metal z wpływami gothic metalu. Powstał w 2001 roku w Nowym Sadzie.

</doc>
<doc id="1280726" url="https://pl.wikipedia.org/wiki?curid=1280726" title="MiniPCI">
MiniPCI

MiniPCI – magistrala komunikacyjna służąca do przyłączania urządzeń do płyty głównej w komputerach przenośnych.

</doc>
<doc id="1280728" url="https://pl.wikipedia.org/wiki?curid=1280728" title="Lolita (film 1997)">
Lolita (film 1997)

Lolita – film amerykański z roku 1997, nakręcony jako adaptacja powieści Vladimira Nabokova pod tym samym tytułem. Była to druga adaptacja tej powieści (pierwsza powstała w 1962 roku w reżyserii Stanleya Kubricka).
Fabuła.
"Lolita" to historia wielkiej namiętności mężczyzny po czterdziestce – Humberta Humberta do czternastoletniej dziewczynki – Dolores Haze (Lolity), w której dostrzegł on to, czego nie widział w dojrzałych kobietach – niezwykłą zmysłowość i erotyzm doprowadzający do szaleństwa.
Odbiór.
Zygmunt Kałużyński uważał film za wybitny, także dla osób, które znały oryginał Nabokova, mimo że jest brawurowym wyczynem fałszerstwa: sens powieści został, dosłownie, zmieniony na dokładnie odwrotny. O ile książka była deklaracją wolności obyczajowej, o tyle film "okazuje się ostrzeżeniem, w purytańskim duchu, przed niebezpieczeństwem namiętności". Obraz zamienił zdaniem krytyka "dramat wolności w historię obsesji".

</doc>
<doc id="1280730" url="https://pl.wikipedia.org/wiki?curid=1280730" title="Grand Prix Malezji 2008">
Grand Prix Malezji 2008

Wyniki Grand Prix Malezji, drugiej rundy Mistrzostw Świata Formuły 1 w sezonie 2008.
Wyniki.
Kwalifikacje.
! Poz.
! Nr
! Kierowca
! Konstruktor
! Q1
! Q2
! Q3
! Poz. s.
! bgcolor="#EFEFEF"|1
! bgcolor="#EFEFEF"|2
! bgcolor="#EFEFEF"|3
! bgcolor="#EFEFEF"|4
! bgcolor="#EFEFEF"|5
! bgcolor="#EFEFEF"|6
! bgcolor="#EFEFEF"|7
! bgcolor="#EFEFEF"|8
! bgcolor="#EFEFEF"|9
! bgcolor="#EFEFEF"|10
! bgcolor="#EFEFEF"|11
! bgcolor="#EFEFEF"|12
! bgcolor="#EFEFEF"|13
! bgcolor="#EFEFEF"|14
! bgcolor="#EFEFEF"|15
! bgcolor="#EFEFEF"|16
! bgcolor="#EFEFEF"|17
! bgcolor="#EFEFEF"|18
! bgcolor="#EFEFEF"|19
! bgcolor="#EFEFEF"|20
! bgcolor="#EFEFEF"|21
! bgcolor="#EFEFEF"|22
! Poz.
! Nr
! Kierowca
! Konstruktor
! Q1
! Q2
! Q3
! Poz. s.
Prowadzenie w wyścigu.
!Nr
!Kierowca
!Okrążenia
!Suma

</doc>
<doc id="1280733" url="https://pl.wikipedia.org/wiki?curid=1280733" title="Juan de la Cosa">
Juan de la Cosa

Juan de la Cosa (ur. 1460, zm. 28 lutego 1510) – hiszpański kartograf, konkwistador, armator i podróżnik.
Pochodził z Galicji. W roku 1492 zawinął statkiem do Palos, gdzie wynajął Krzysztofowi Kolumbowi własny statek, karakę "La Gallega", który później został przemianowany na "Santa María" i został flagowym statkiem w pierwszej wyprawie Kolumba. Sam uczestniczył w tej wyprawie jako pilot, a po zatonięciu statku powrócił na innym, "Niñi", do Hiszpanii. W 1493 r. wyruszył również jako pilot w drugą wyprawę Kolumba, która zbadała wybrzeża Kuby i Jamajki.
Wbrew temu co twierdził Kolumb, Juan de la Cosa uważał Kubę za wyspę. Swoje przypuszczenia zamieścił na mapie sporządzonej w 1500 roku, na której został umieszczony ponadto zarys lądu Ameryki Południowej (prawdopodobnie na podstawie wypraw Johna Cabota) oraz nieodkryta jeszcze Zatoka Meksykańska – cel nieodbytej podróży Amerigo Vespucci w latach 1497-1498. Historycy uważają, że Juan de la Cosa musiał korzystać z informacji pochodzących z innych nieznanych lub utajonych rejsów. Inna wersja mówi, iż Hiszpan korzystał z mapy Kolumba z pierwszego rejsu lub że trafił do niewoli muzułmańskiej wraz z mapą i na jej podstawie inny arabski żeglarz Piri Reis stworzył mapę w 1513 roku z zarysami brzegów Ameryki. Mapa ta została odkryta i opublikowana w 1935 roku.
W dniu 20 maja 1499 r. Juan de la Cosa wyruszył na wyprawę wraz z Alonsem de Hojedą do Ameryki Południowej. Zbadali wybrzeża Gujany do jeziora Maracaibo. W 1501 r. de la Cosa był pilotem w innej wyprawie, dowodzonej przez Rodrigo de Bastidasa, który zbadał wybrzeża Kolumbii od Maracaibo do Darien. W 1504 r. Juan de la Cosa wyruszył na własną wyprawę w ten sam region.
Dzięki jego mapom, korona hiszpańska rozpoczęła kolonizację Tierra Firme. W 1509 r. Juan de la Cosa wziął udział w wyprawie Alonsa de Hojedy do wybrzeży Kolumbii. Tam w 1510 r. zginął od zatrutej strzały w walce z Indianami.

</doc>
<doc id="1280740" url="https://pl.wikipedia.org/wiki?curid=1280740" title="Puntsagiyn Jasray">
Puntsagiyn Jasray



</doc>
<doc id="1280741" url="https://pl.wikipedia.org/wiki?curid=1280741" title="Cytrynka czarnopierśna">
Cytrynka czarnopierśna

Cytrynka czarnopierśna ("Geothlypis philadelphia") – gatunek małego ptaka z rodziny lasówek (Parulidae).
Systematyka.
Takson blisko spokrewniony z cytrynką ubogą ("G. tolmiei"). Nie wyróżnia się podgatunków.
Morfologia.
Długość ciała 12,5–14 cm. Kaptur w kolorze szarym okrywa głowę, kark i gardło. Na górnej części piersi przechodzi w czarną plamę. Wierzch ciała oliwkowy, spód żółty. Podczas jesieni czerń jest zakryta szarymi końcami piór. Kaptur samicy szarobrązowy, obrączka oczna przerywana. Młode mają brązowooliwkowy kaptur, na gardle widoczny żółty nalot, spód ciała jasnożółty, obrączka oczna jest niepełna. 
Zasięg, środowisko.
Podszyt w lesie, zarośnięte zręby od środkowo-zachodniej do północno-wschodniej części Ameryki Północnej, na południu we wschodnich górach. Zimę spędza w Ameryce Centralnej i północno-zachodniej części Ameryki Południowej.
Status.
IUCN uznaje cytrynkę czarnopierśną za gatunek najmniejszej troski (LC, "Least Concern") nieprzerwanie od 1988 (stan w 2020). Organizacja Partners in Flight szacuje liczebność populacji lęgowej na 14 milionów osobników. Trend liczebności populacji uznawany jest za spadkowy.

</doc>
<doc id="1280742" url="https://pl.wikipedia.org/wiki?curid=1280742" title="Alpenarena K90">
Alpenarena K90



</doc>
<doc id="1280745" url="https://pl.wikipedia.org/wiki?curid=1280745" title="Adam Olejniczak (artysta)">
Adam Olejniczak (artysta)

Adam Olejniczak (ur. 29 marca 1967 Szczecinie) – artysta plastyk, wykładowca akademicki.
W 1993 roku uzyskał dyplom Państwowej Wyższej Szkoły Sztuk Pięknych w Poznaniu na Wydziale Malarstwa Grafiki i Rzeźby, w pracowni profesora Wojciecha Müllera. Między 1993 a 1995 współpracownik Muzeum Sztuki w Łodzi (projekty edukacyjno-artystyczne). Po tym okresie, do 2003 roku, asystent prof. Eugeniusza Józefowskiego w Pracowni Edukacji Twórczej w Instytucie Sztuki i Kultury Plastycznej Uniwersytetu Zielonogórskiego. Stopień doktora sztuki uzyskał 10 czerwca 2003 roku na Wydziale Komunikacji Multimedialnej w ASP w Poznaniu. Był pracownikiem PWSZ w Głogowie oraz AHE w Łodzi. Habilitował się w 2020. Jest adiunktem Wydziału Grafiki Akademii Sztuki w Szczecinie. Prowadzi pracownię druku płaskiego na Akademii Sztuki w Szczecinie.
W kręgu zainteresowań twórczych artysty znajdują się: edukacja artystyczna, działania twórcze (obiekt artystyczny, grafika warsztatowa, ceramika) oraz warsztaty artystyczne. Jest jednym ze współautorów Biblioteki Świętego Pielgrzyma – architektonicznego pomnika Jana Pawła II odsłoniętego w 2006 roku w Głogowie.
Od 1994 roku należy do InSEA (International Society for Education through Art), również członek zarządu Towarzystwa.

</doc>
<doc id="1280747" url="https://pl.wikipedia.org/wiki?curid=1280747" title="Luigi Figini">
Luigi Figini

Luigi Figini (ur. 27 stycznia 1903 w Mediolanie, zm. 13 marca 1984 tamże) – włoski architekt, przedstawiciel nurtu funkcjonalnego, zajmował się budownictwem mieszkalnym, przemysłowym (fabryka Olivettiego w Ivrea) i wystawiennictwem. Projektował także budowle sakralne (kościół Madonna dei Poveri w Mediolanie (1952–56, wraz z G. Pollinim).

</doc>
<doc id="1280748" url="https://pl.wikipedia.org/wiki?curid=1280748" title="Hurt (amerykański zespół muzyczny)">
Hurt (amerykański zespół muzyczny)

Hurt – grupa pochodząca z Los Angeles w Kalifornii, grająca metal alternatywny.
Podpisała kontrakt z wytwórnią płytową Capital Records. Ich pierwszy album − "Vol. 1", wydano 21 marca 2006 roku. Po odniesieniu sukcesu, drugi album − "Vol. II", został wydany 25 września 2007 roku.

</doc>
<doc id="1280751" url="https://pl.wikipedia.org/wiki?curid=1280751" title="Made in Europe">
Made in Europe

Made in Europe jest zapisem koncertu zespołu Deep Purple zarejestrowanego pod koniec roku 1975, w którym wziął jeszcze udział Ritchie Blackmore. Album wydany został w roku 1976 już po rozpadzie zespołu. Na płycie przedstawiono utwory zarejestrowane podczas koncertów 4 kwietnia 1975 w Grazu w Austrii, 5 kwietnia 1975 w Saarbrücken w Niemczech i 7 kwietnia 1975 w Paryżu przez Rolling Stones Mobile. Według załączonych notatek na "" materiał zaprezentowany na "Made in Europe" pochodzi głównie z Saarbrücken. Dodatkowo mówi się o tych występach, że zostały gruntownie oczyszczone z hałasu i oklasków oraz uzupełnione overdubbingiem. Z pewnością użyto zapętlonej taśmy z oklaskami i gwizdami fanów.
Album zmontowany przez Micka Mckenna, Tapani i Martina Bircha, zmiksowany przez Iana Paice'a i Martina Bircha.
Przez ponad 20 lat nakład tej płyty wyczerpał się w Stanach Zjednoczonych i został ponownie wydany przez Friday Music 31 lipca 2007 (wraz z "Stormbringer" i "Come Taste the Band").
Lista utworów.
Utwór 1, 2 i 4 pochodzi z albumu "Burn", zaś 3 i 5 z albumu "Stormbringer".

</doc>
<doc id="1280756" url="https://pl.wikipedia.org/wiki?curid=1280756" title="Adam Olejniczak">
Adam Olejniczak



</doc>
<doc id="1280757" url="https://pl.wikipedia.org/wiki?curid=1280757" title="Rata Blanca">
Rata Blanca

Rata Blanca - argentyńska grupa muzyczna wykonująca heavy metal, powstała w 1985 roku w Buenos Aires. 

</doc>
<doc id="1280758" url="https://pl.wikipedia.org/wiki?curid=1280758" title="Starship">
Starship

Starship– rakieta nośna wraz ze statkiem kosmicznym opracowywana przez prywatną firmę SpaceX. Jest to dwustopniowy pojazd kosmiczny, sklasyfikowany jako superciężki, jego udźwig na niską orbitę okołoziemską ma wynieść co najmniej 100 ton.
Historia.
Elon Musk, założyciel, dyrektor generalny i główny inżynier SpaceX, w kilku wywiadach stwierdzał, że jego dalekosiężnym celem jest załogowa eksploracja, a w dalszej perspektywie kolonizacja Marsa. W 2011 roku określił czas potrzebny na realizację projektu wysłania załogowej misji na Marsa na 10-20 lat. W 2013 roku Musk przedstawił wizję założenia na Marsie kolonii liczącej kilkadziesiąt tysięcy ludzi, z których pierwsi mogliby udać się tam pod koniec lat 20. Koncepcja rakiety nośnej zakładała, że jednorazowo będzie możliwy transport ok. 100 ludzi.
Interplanetary Transport System.
Podczas Międzynarodowego Kongresu Astronautycznego, który odbywał się 26-30 września 2016 w Guadalajarze w Meksyku, Elon Musk przedstawił bardziej szczegółowo koncepcję systemu transportu marsjańskiego, której nadano nazwę Interplanetary Transport System (ITS) – system transportu międzyplanetarnego. Łączna wysokość planowanego pojazdu miała wynosić 122 m, a średnica 12 m. Statek miał być w stanie wynieść 550 t na niską orbitę okołoziemską.
BFR.
19 lipca 2017 podczas wystąpienia na konferencji ISS Research &amp; Development Musk oświadczył, że do wyprawy marsjańskiej zostanie zaprojektowana znacznie mniejsza rakieta niż ITS, którą można będzie zastosować również do celów komercyjnych w lotach na LEO. 
Szczegóły zmniejszonej wersji systemu nazwanego BFR (ang. Big Falcon Rocket) zostały przedstawione podczas Międzynarodowego Kongresu Astronautycznego w 2017 roku. Pojazd miał mieć łączną wysokość 106 m i średnicę 9 m i być w stanie wynieść 150 t ładunku na niską orbitę okołoziemską. Pierwszy stopień rakiety miał być wyposażony w 31 silników Raptor. Natomiast drugi stopnień w 6 silników Raptor z czego 4 dostosowane do używania w próżni kosmicznej.
Przedstawiona została propozycja zastosowania rakiety również jako środek transportu między oddalonymi od siebie punktami na Ziemi.
Po roku, we wrześniu 2018 roku SpaceX zaprezentował zmiany, które zaszły w projekcie. Jednocześnie ogłoszono szczegóły pierwszego planowanego turystycznego lotu załogowego tworzonym statkiem. Lot dookoła Księżyca wykupiony przez japońskiego biznesmena i mecenasa sztuki Yūsaku Maezawa planowany jest na 2023 rok.
Starship.
W listopadzie 2018 roku drugiemu stopniowi pojazdu nadano nazwę Starship, a pierwszy stopień nazwano Super Heavy. W styczniu 2019 roku nazwa całego pojazdu, na który składają się oba człony, zmieniona została również na Starship. Podczas prezentacji we wrześniu 2019 roku, Elon Musk omówił zmiany, które zaszły w projekcie. Zademonstrowany został również pierwszy pełnowymiarowy prototyp statku.
W marcu 2020 SpaceX umieścił na swojej stronie podręcznik użytkownika statku Starship, w którym zawarto informacje istotne z punktu widzenia klientów planujących zamówić transport ładunków. W podręczniku zawarto między innymi wartości przeciążeń, a także poziomy natężenia fal akustycznych w zależności od częstotliwości, jakim poddane będą ładunki podczas lotu.
Budowa.
Starship to dwustopniowy pojazd kosmiczny o łącznej wysokości 120 metrów i średnicy 9 metrów. Do budowy obu stopni pojazdu zamiast włókna węglowego używana jest stal nierdzewna. W ten sposób obniżane są koszty produkcji, przy jednoczesnym zwiększeniu wytrzymałości w temperaturach kriogenicznych. Stal ze względu na wyższą temperaturę topnienia ma również zmniejszyć potrzebną grubość osłon termicznych.
Starty oraz lądowania mają odbywać się zarówno z Boca Chica, Centrum Kosmicznego Johna F. Kennedy’ego oraz platform na oceanie przerobionych ze starych platform wiertniczych. Pierwsze dwie z nich nazwano Fobos i Deimos.
Pierwszy stopień - Super Heavy.
Pierwszy stopień, o wysokości ok. 70 metrów i średnicy 9 metrów posiada 33 silniki Raptor, produkujące około dwa razy więcej ciągu niż pierwszy stopień Saturna V. Zbiorniki Super Heavy mają pojemność 3600 ton, gdzie 2800 ton to ciekły tlen, a 800 ton to ciekły metan. Sama stalowa konstrukcja waży od 160 do 200 ton, gdzie 12 ton to stalowe kratowe stery aerodynamiczne służące do korygowania orientacji Super Heavy podczas powrotu rakiety na ziemię, 20 ton to sekcja łącząca obydwa stopnie, 80 ton to zbiorniki, a około 66 ton to silniki.
Pierwszy stopień Starshipa jest przystosowany do powrotu na ziemię i ponownego wykorzystania. Umożliwiają to ww. stery aerodynamiczne, zbiornik z paliwem do lądowania, a także specjalne ramiona Orbitalnej Wieży Startowej, które mają łapać z powietrza powracającą do miejsca startu rakietę. W wyższych partiach atmosfery ziemskiej, gdzie gęstość powietrza nie jest wystarczająca do użycia sterów aerodynamicznych, do kontroli orientacji Super Heavy będą używane zawory upuszczające ciśnienie ze zbiorników na paliwo i utleniacz.
Drugi stopień - Starship.
Drugi stopień będzie zasilany trzema silnikami Raptor używanymi w próżni oraz trzema silnikami Raptor używanymi w atmosferze ziemi. Jego wysokość wynosić będzie 50 metrów.
Silnik Raptor.
W odróżnieniu od dotychczasowych silników tej firmy jest on napędzany ciekłym metanem przy zastosowaniu ciekłego tlenu jako utleniacza. Według doniesień z października 2021 r. ciąg silnika Raptor 2 będzie wynosił 2,4 MN w próżni. Dla porównania: ciąg w próżni silnika Merlin 1D stosowanego obecnie w rakietach Falcon 9 wynosi ok. 0,8 MN. 
Pierwsze testy tego silnika przeprowadzone zostały w 2016 r.
Prototypy i testy.
Budowa pierwszego prototypu nazwanego Starhopper (ang. "hopper" – skoczek) rozpoczęła się na początku grudnia 2018 r., rama i zewnętrzna powłoka zostały ukończone 10 stycznia 2019 roku. Pojazd powstawał na otwartej przestrzeni na terenie należącym do firmy SpaceX 3,2 km od plaży Boca Chica w południowym Teksasie. Pojazd ze stali nierdzewnej został zbudowany przez spawaczy i pracowników firmy budowlanej. Prototyp miał średnicę 9 metrów i początkowo – w styczniu 2019 r. – wysokość 39 metrów, jednak uszkodzenie w wyniku silnego wiatru spowodowało, że SpaceX podjął decyzję o odcięciu dziobowego odcinka i przeprowadzeniu testów z niską prędkością krótszym pojazdem testowym.
27 sierpnia 2019 roku Starhopper wykonał lot na wysokość 150 metrów z jednym silnikiem Raptor.
W maju 2019 wyjawiono, że powstawały dwa kolejne prototypy statku Starship: Mk1 w Boca Chica w Texasie i Mk2 w Cocoa na Florydzie. Każdy miał być wyposażony w trzy silniki Raptor. Na koniec 2019 roku zaplanowano lot suborbitalny Mk1 na wysokość 20 km. We wrześniu 2019 roku, stojąc obok świeżo ukończonej makiety prototypu Mk1 Elon Musk przeprowadził prezentację postępu prac nad pojazdem Starship. 20 listopada 2019 roku podczas testów ciśnieniowych z ciekłym azotem uszkodzony został zbiornik Mk1. Po incydencie Elon Musk potwierdził, że Mk1 wcale nie miał polecieć, a decyzja o tym została już wcześniej podjęta. Ujawnił także, że kolejny prototyp Mk3, budowany w Boca Chica, odbędzie testowy lot na 20 km. W grudniu 2019 Mk3 został przemianowany na SN1.
Planowane misje.
Kampania testowa.
Pierwszy orbitalny lot jest planowany na kwiecień 2023.
dear Moon.
We wrześniu 2018 roku Elon Musk ogłosił, że w 2023 roku wokół Księżyca poleci turysta, Japończyk Yūsaku Maezawa, zabierając ze sobą od 6 do 8 artystów. Projekt ten został nazwany dearMoon. Maezawa spodziewa się, że lot zainspiruje artystów do tworzenia nowej sztuki, która zostanie zaprezentowana jakiś czas po ich powrocie na Ziemię. Ma nadzieję, że ten projekt pomoże promować pokój na świecie.
Program Artemis.
SpaceX jest jedną z trzech organizacji wybranych do budowy lądownika księżycowego w ramach programu Artemis NASA. Zmodyfikowana wersja nazwana Starship Human Landing System (HLS) ma być używana do długoterminowych załogowych misji księżycowych. Wariant HLS będzie miał usunięte wszystkie powierzchnie aerodynamiczne i termiczne i będzie wyposażony w trzy silniki typu Super Draco, przesunięte w kierunku szczytu statku. Takie rozwiązanie ma ograniczyć podnoszenie się regolitu księżycowego przy lądowaniu statku. Księżycowa wersja statku będzie miała mniejszą powierzchnię przeznaczoną dla załogi i znacznie większą ładownię. Do zasilania ma posłużyć panel słoneczny umieszczony na nosie.

</doc>
<doc id="1280762" url="https://pl.wikipedia.org/wiki?curid=1280762" title="Margita Figuli">
Margita Figuli

Margita Figuli (ur. 2 października 1909 w Vyšným Kubínie, zm. 27 marca 1995 w Bratysławie) – słowacka pisarka, autorka nowel psychologicznych (zbiór "Pokušenie" 1937), stylizowanej ballady prozą "Trzy kasztanki" (1940, wyd. pol. 1962), powieści historycznych ("Babylon", t. 1-2 1946) i współczesnych.

</doc>
<doc id="1280765" url="https://pl.wikipedia.org/wiki?curid=1280765" title="Mała wojna (singel)">
Mała wojna (singel)

Mała wojna – dziesiąty singel zespołu Lady Pank, został wydany na płycie CD. Singel ten promował album koncertowy "Akustycznie: Mała wojna". Muzyka została skomponowana przez Jana Borysewicza, a autorem tekstu jest Zbigniew Hołdys. Na singlu znalazł się również utwór „Zostawcie Titanica” (muz. J. Borysewicz sł. G. Ciechowski). Nagrania dokonano w studio S-1 Radia Łódź S.A. podczas koncertu akustycznego 17 grudnia 1994 roku. Koncert był transmitowany przez Radio Łódź i program II TVP.
Skład zespołu.
gościnnie:

</doc>
<doc id="1280767" url="https://pl.wikipedia.org/wiki?curid=1280767" title="Świadectwa dla Zboru">
Świadectwa dla Zboru

Świadectwa dla Zboru (ang. "Testimonies for the Church") – dziewięciotomowy zbiór rad, pouczeń i świadectw autorstwa Ellen G. White skierowanych do Kościoła – przełożonych zboru i wiernych, dotyczących życia chrześcijańskiego, właściwego funkcjonowania zboru, jego instytucji oraz rodziny. Świadectwa często mają charakter krytyczny, podejmują oceny kontrowersyjnych zagadnień i z uwagi na ich charakter są typowym dziełem wewnątrzkościelnym, jakkolwiek nie istnieją i nigdy nie istniały trudności dla osób spoza Kościoła w dostępie do dzieła. Wierni Kościoła Adwentystów Dnia Siódmego i części innych Kościołów adwentystycznych (np. adwentystów reformowanych) uznają Świadectwa jako natchnione przekazy Boga do jego ludu w dniach ostatnich, poprzedzających powtórne przyjście Chrystusa. Celem tego eschatycznego objawienia jest udzielenie zachęty, właściwych myśli i odpowiedniego kierunku Kościołowi w sprawach, o których Biblia, z uwagi na odmienne czasy, w których była pisana, milczy.
Historia powstania Świadectw.
Ellen G. White pisała "Świadectwa dla Zboru" od 1855 r. do końca życia. Pierwsze z nich ukazało się w postaci niewielkiej broszury już w 1855 r. Kolejne, publikowane w formie broszur, tytułowane były "Świadectwo dla Zboru nr" (z odpowiednim kolejnym numerem). Gdy liczba kolejnych wydanych Świadectw pozwalała na stworzenie tomu, publikowano je w całości w formie książkowej. Pierwszy tom zawierał Świadectwa nr 1-14, pisane w latach 1855-1868. Ostatni tom serii ukazał się w 1909 r. Łącznie oryginalne wydanie "Świadectw dla Zboru" obejmowało 4 738 stron tekstu.
Wydania w języku polskim.
Wydania pełne.
Pełne dziewięciotomowe wydanie "Świadectw dla Zboru" ukazało się w Polsce nakładem niewielkiej unitariańskiej wspólnoty adwentystycznej, tzw. Adwentystów Dnia Siódmego Trzeciej Części (Wydawnictwo „Testimonex” z siedzibą w Kowalach). Tłumaczenie tego pokaźnego dzieła było możliwe dzięki wykorzystaniu ofiar i dziesięcin wiernych wspólnoty. Wydawanie dziewięciotomowej serii rozpoczęto w 1984 r., kiedy to ukazał się tom pierwszy. Świadectwa, z uwagi na istniejącą wówczas sytuację polityczną (okres PRL), wydawane były „podziemnie” – przepisywane na maszynie i drukowane na powielaczu.
W latach 2003–2008 wydawnictwo „Testimonex” opublikowało ponownie wszystkie tomy serii w formie bibliofilskiej, podzielonych na siedem książek (tomy VI i VII oraz tomy VIII i IX zostały połączone parami) i oprawionych w twardą skóropodobną oprawę ze złoceniami.
Wersje częściowe i skrócone.
Pierwsze częściowe wydanie Świadectw ukazało się w języku polskim już w 1925 r. w Bydgoszczy nakładem Wydawnictwa „Poliglot”, działającego przy Kościele Adwentystów Dnia Siódmego. Tom obejmował wybór najważniejszych Świadectw, zaś przy każdym rozdziale umieszczano odnośnik do oryginalnej dziewięciotomowej serii. Początek każdego rozdziału zdobiły inicjały. Dzieło liczyło 347 stron i wydane zostało w drukarni A. Dittmanna, T. z o. p. w Bydgoszczy.
Oficjalna skrócona wersja świadectw – trzytomowe dzieło pt. "Ze Skarbnicy Świadectw" – ukazało się po raz pierwszy nakładem Wydawnictwa „Znaki Czasu”, z siedzibą w Warszawie. Pierwszy tom wydano w 1971 r., drugi – w 1974, zaś trzeci – w 1976. Przekładu nie dokonano z języka oryginalnego (angielskiego), ale z edycji niemieckiej. Nowy przekład z języka angielskiego "Ze Skarbnicy Świadectw" ukazał się nakładem tego samego wydawnictwa w 2000 r.
Trzytomowa pozycja "Ze Skarbnicy Świadectw" opublikowana została także przez niezależne od jakichkolwiek adwentystycznych organizacji kościelnych Wydawnictwo „Poselstwo Wyzwolenia”. Jest to zupełnie nowe tłumaczenie z języka angielskiego, wzbogacone o dodatkowe rozdziały wybrane z pełnej dziewięciotomowej serii Świadectw. Ukazało się pt. "Ze Skarbnicy Świadectw, Rady dla Zboru wybrane z dziewięciu tomów Świadectw dla Zboru". Nakład liczył 2000 egzemplarzy.

</doc>
<doc id="1280772" url="https://pl.wikipedia.org/wiki?curid=1280772" title="Demokracja rad">
Demokracja rad

Demokracja rad – forma ustrojowa w ZSRR i zastosowana przez różne państwa powstałe pod wpływem rewolucji październikowej, oparta na przedstawicielstwie rad pracowniczych, z języka rosyjskiego „sowietów”, od tego zwana także demokracją sowiecką.
Demokracja rad miała być ustrojem w czasie dyktatury proletariatu, zgodnie z Konstytucją Rosyjskiej Federacyjnej Republiki Radzieckiej oraz dołączoną do niej Deklaracji praw ludu pracującego i wyzyskiwanego Rosja stała się republiką Rad Delegatów Robotniczych, Chłopskich i Czerwonoarmijskich a liszeńcy, czyli kapitaliści i kler stracili prawa wyborcze czynne i bierne.
Rady Delegatów były wybierane na szczeblu lokalnym i centralnym, lecz pierwsza rada powstała w czasie rewolucji w 1905 roku, w Iwanowie. Jako Parlament, Zjazd Rad miał zgodnie z konstytucją władzę ustawodawczą i wykonawczą, wybierał ze swojego grona Komitet Wykonawczy (tak jak każda rada).
„Cała władza w ręce rad”, te słowa wypowiedziane przez Lenina stały się mottem przewodnim demokracji rad, nie były przyjęte z entuzjazmem, bo w czasie gdy je wypowiadał SDPRR(b) miała w nich mniejszość (ok 10%). Dopiero kiedy jego partia przewodniczyła rewolucji październikowej zdobyła większość w radach, szczególnie w wielkich miastach, Moskwie i Petersburgu.

</doc>
<doc id="1280774" url="https://pl.wikipedia.org/wiki?curid=1280774" title="Flet hańby">
Flet hańby

Flet hańby – narzędzie pochodzenia holenderskiego, służące do wykonywania kary na honorze. Wykonywane było z żelaza, zaś wyglądem przypominało flet prosty. Obręcz (podobną do kuny) kończącą flet od strony ustnika zakładano karanemu na szyję i zamykano, zaś palce rąk zamykano w specjalnie do tego przystosowanych uchwytach, zamontowanych wzdłuż fletu (skazany przypominał osobę grającą na instrumencie). Sposobem tym karano fałszywych muzykantów oraz osoby źle zachowujące się w kościele. Czas kary uzależniony był od rodzaju oraz wagi popełnionego przestępstwa.

</doc>
<doc id="1280775" url="https://pl.wikipedia.org/wiki?curid=1280775" title="Chorągiew husarska litewska Lwa Sapiehy">
Chorągiew husarska litewska Lwa Sapiehy

Chorągiew husarska litewska Lwa Sapiehy – chorągiew husarska litewska połowy XVII wieku, okresu wojen ze Szwedami.
Szefem tej chorągwi był Lew Sapieha herbu Lis, wojewoda wileński i hetman wielki litewski.
Chorągiew wzięła udział w wojnie polsko rosyjskiej 1632 – 1634 w składzie Grupie Krzysztofa Radziwiłła (młodszego). We wrześniu 1633 roku liczyła 200 koni.

</doc>
<doc id="1280776" url="https://pl.wikipedia.org/wiki?curid=1280776" title="Black Sun Empire">
Black Sun Empire

Black Sun Empire – holenderski zespół tworzący muzykę elektroniczną, drum and bass. 
Black Sun Empire powstał w Utrechcie w 1993, publicznie zaczął występować w 1995. W skład projektu wchodzą: Rene Verdult oraz bracia Milan i Micha Heyboer. Styl grupy wyklarował się w 1997. Pod koniec dekady BSE zaczęli nagrywać autorskie materiały, które ukazywały się w różnych holenderskich wytwórniach. W 2001 założyli własny label, Black Sun Empire Recordings. Obecnie posiadają także drugi − oBSEssions, a także trzeci pod nazwą Shadows of the Empire, na którym wydają muzykę z gatunku dubstep.

</doc>
<doc id="1280778" url="https://pl.wikipedia.org/wiki?curid=1280778" title="Ewangelia Marcjona">
Ewangelia Marcjona

Ewangelia Marcjona (również "Ewangelia Pana") – utwór przygotowany przez Marcjona, chrześcijańskiego herezjarchę z II w, jako alternatywę dla wszystkich innych ewangelii. 
Według Ojców Kościoła oraz większości współczesnych badaczy Ewangelia Marcjona jest apokryfem i stanowi adaptację Ewangelii według św. Łukasza dostosowaną do doktryny marcjonizmu. Jest krótsza od Łk o około 1/3. Ewangelia pomija historię dzieciństwa Jezusa i zaczyna się od zstąpienia Jezusa do synagogi w Kafarnaum. Pomija też fragmenty o związkach Jezusa ze Starym Testamentem, na przykład powoływanie się na proroków.
Adolf von Harnack uważał, że według Marcjona istniała tylko jedna Ewangelia - dana przez Jezusa św. Pawłowi i tej najbliższa była właśnie jego wersja.
XIX-wieczna katolicka "szkoła Tübingen" twierdziła, że twierdzenia Marcjona mogły być słuszne - Ewangelia Marcjona jest wcześniejsza, a Łk zależy od niej. Poglądy te popierał także John Knox w wydanej w 1942 pracy "Marcion and the New Testament". Istniała też hipoteza, że obie te ewangelie mogły mieć wspólne źródło. Obie te teorie zostały (według M. Starowieyskiego) odrzucone przez współczesnych badaczy.
Utwór nie zachował się w całości, został jednak zrekonstruowany na podstawie polemicznych pism Tertuliana i Epifaniusza.

</doc>
<doc id="1280779" url="https://pl.wikipedia.org/wiki?curid=1280779" title="Mistrzostwa świata juniorów w hokeju na lodzie">
Mistrzostwa świata juniorów w hokeju na lodzie

Mistrzostwa świata U-20 w hokeju na lodzie – turniej hokeja na lodzie w kategorii juniorów do lat 20, organizowany przez IIHF na przełomie roku tj. w grudniu i w styczniu, która ma na celu wyłonić najlepszą drużynę świata w kategorii do lat dwudziestu. Inną nazwą tych rozgrywek jest Mistrzostwa świata Juniorów w hokeju na lodzie.
W głównym turnieju rozgrywanym tuż po świętach Bożego Narodzenia uczestniczy dziesięć drużyn podzielonych na dwie pięciodrużynowe grupy z których trzy czołowe awansują do drugiej rundy, a dwie najgorsze walczą o utrzymanie w elicie w czterodrużynowej grupie jak to ma miejsce w Mistrzostwach Świata seniorów.
Historia.
Turniej po raz pierwszy został rozegrany w 1977 w Czechosłowacji. Mecze rozgrywane były na dwóch lodowiskach. W Zwoleniu i Bańskiej Bystrzycy wystartowało osiem drużyn (w tym Polska). Historycznym pierwszym zwycięzcą została ekipa ZSRR, która zwyciężyła we wszystkich siedmiu spotkaniach. Polacy zdobyli tylko jeden punkt remisując z USA 2:2 i spadli do grupy B mistrzostw.
Dominacja drużyny Związku Radzieckiego trwała aż do rozpadu państwa w 1991 roku. W rozegranych do tego momentu 15 imprezach tylko dwa razy radzieccy hokeiści znaleźli się poza podium, a osiem razy zdobyli złoty medal.
Po zniknięciu Związku Radzieckiego z mapy świata nastąpiła dominacja drugiego potentata hokeja, czyli Kanady. W kolejnych 16 edycjach zawodnicy „klonowego liścia” tylko raz nie stanęli na podium, dzięki czemu stała się najbardziej utytułowaną reprezentacją tego turnieju.
W mistrzostwach świata biorą udział najlepsi zawodnicy danych państw, często mających już za sobą wybór w drafcie NHL. Turniej służy także do wykreowania przyszłych gwiazd hokeja na lodzie, jak np. Wayne Gretzky, Michael Nylander czy Peter Forsberg.
Najlepiej punktujący.
Lista najlepiej punktujących zawodników w każdej edycji Mistrzostw:

</doc>
<doc id="1280784" url="https://pl.wikipedia.org/wiki?curid=1280784" title="Trzęsienie ziemi w Skopju">
Trzęsienie ziemi w Skopju

Trzęsienie ziemi w Skopju (mac. Скопски земјотрес 1963) – trzęsienie ziemi z 26 lipca 1963 roku, które nawiedziło górną część doliny Wardaru z miastem Skopje. Mimo stosunkowo niewielkiej magnitudy, wstrząs z bardzo płytkim ogniskiem – bezpośrednio pod centrum miasta – spowodował niemal całkowite zniszczenie stolicy Socjalistycznej Republiki Macedonii. Zginęło 1070 osób, a 3330 odniosło obrażenia.
Zdarzenie.
Pierwszy wstrząs wystąpił o godzinie 5:17 czasu miejscowego i trwał około dwudziestu sekund. Do przemieszczenia skał doszło na głębokości zaledwie sześciu kilometrów, stąd na powierzchni wstrząs był tak mocno odczuwalny. Najwyższe wartości przyspieszenia gruntu zarejestrowano w południowej części miasta (w epicentrum makrosejsmicznym) – intensywność wibracji oceniono tam na IX stopień w skali Mercallego-Cancaniego-Sieberga. Z tego też względu miasto Skopje bardzo ucierpiało i z tej samej przyczyny siła niszcząca trzęsienia ziemi ograniczyła się właściwie tylko do samej stolicy. Wstrząs odczuto na powierzchni dwustu tysięcy kilometrów kwadratowych.
Należy przy tym zaznaczyć, iż są to tylko szacunki wysnute na podstawie późniejszych obserwacji geologicznych, pomiarów geofizycznych i symulacji komputerowych – w 1963 roku w regionie Skopja nie istniały żadne akcelerometry. Wartość magnitudy, wahająca się w zależności od źródeł rodzimych, europejskich lub amerykańskich na 5.9 – 6.1 także stanowi jedynie wartość oszacowaną.
Największe zniszczenia zanotowano w dolinie rzeki Wardar, gdzie mułowe gleby spowodowały dodatkową intensyfikację wstrząsów. To jednak właśnie tam ocalał jeden z ważniejszych zabytków miasta – piętnastowieczny kamienny most.
Skutki.
W trzęsieniu ziemi śmierć poniosło 1070 osób, a od trzech do ponad czterech tysięcy odniosło obrażenia. Ponad sto tysięcy osób straciło dach nad głową.
Zniszczeniu uległo w przybliżeniu 75% zabudowy miasta. Zawaliły się m.in. dwa kina, biblioteka, muzeum, siedziba Państwowego Banku Jugosławii i Banku Inwestycyjnego, a także dwa hotele: „Macedonia” i „Skopje”. Pierwszy, pełen gości (180 miejsc), zamienił się w sześciometrowej wysokości stertę gruzów – zginęła większość przebywających w nim ludzi. Z budynku poczty ostała się tylko jedna ściana. Dziesiątki pasażerów czekających na pociąg do Belgradu zginęło przygniecionych dachem hali głównej dworca kolejowego. Zapadły się też dwie pierwsze kondygnacje pięciopiętrowego biurowca „Kaaprus”. Zniszczeniu uległ też jeden z miejskich meczetów na lewym brzegu Wardaru.
Akcja ratunkowa w gruzach dworca
Jedną z najdramatyczniejszych akcji po trzęsieniu ziemi prowadzono w gruzach dworca kolejowego. Po przebrnięciu przez ośmiometrową warstwę gruzu, wyposażeni w czułe, wykrywające dźwięki urządzenia, francuscy ratownicy dotarli do trzynastu ocalałych osób. Wszystkie uratowano po siedemdziesięciu dwóch godzinach od wstrząsu.
Odbudowa miasta i pamięć o trzęsieniu.
Pomocą w likwidacji skutków trzęsienia ziemi służyło 35 krajów – wśród nich Polska. Polscy architekci: Adolf Ciborowski i Stanisław Jankowski, wygrali wówczas konkurs zorganizowany przez ONZ na opracowanie koncepcji odbudowy Skopja.
Dla upamiętnienia tragicznych wydarzeń zachowano w niezmienionym stanie budynek starego dworca kolejowego, zrujnowany w 1963 roku – z zegarem, który zatrzymał się w chwili trzęsienia ziemi. W budynku mieści się obecnie muzeum ze stałą wystawą opowiadającą o trzęsieniu ziemi oraz pomocy narodów w odbudowie Skopja. W pobliżu muzeum postawiono zaś pomnik wyobrażający umierającą kobietę.

</doc>
<doc id="1280786" url="https://pl.wikipedia.org/wiki?curid=1280786" title="Erik Thorstvedt">
Erik Thorstvedt

Erik Thorstvedt (ur. 28 października 1962 w Stavanger) – piłkarz norweski grający na pozycji bramkarza.
Kariera klubowa.
Thorstvedt urodził się w mieście Stavanger. Jego kariera piłkarska rozpoczęła się w tamtejszym klubie Viking FK i w 1981 roku został zawodnikiem pierwszej drużyny. Nie zdołał jednak wywalczyć miejsca w bramce i przegrał rywalizację z Erikiem Johannessenem. Nie mając debiutu pierwszej lidze Erik dołączył do drugoligowca Eik-Tønsberg. Jak się potem okazało, było to dobre posunięcie, gdyż Thorstvedt przyczynił się do awansu klubu do pierwszej ligi norweskiej, a w niej występował przez rok w barwach Eik. W 1984 roku wrócił do Vikinga i stał się pierwszym bramkarzem po tym, jak Johannessen zakończył karierę. Z Vikingiem został wicemistrzem Norwegii oraz dotarł do finału Pucharu Norwegii, który wygrał zespół Fredrikstad FK. W 1985 roku Viking spisał się gorzej niż przed rokiem i zajął 7. pozycję w lidze.
W 1986 roku Throstvedt wyjechał do RFN do zespołu Borussii Mönchengladbach. W Bundeslidze swój pierwszy mecz zaliczył 18 marca przeciwko SV Waldhof Mannheim, w którym Borussia zremisowała 1:1. Natomiast w kwietniowym spotkaniu z Borussią Dortmund (2:1) dostał czerwoną kartkę. W lidze rozegrał 9 spotkań i zajął 4. pozycję w lidze, ale już w sezonie 1986/1987 po trzech kolejkach stracił miejsce w składzie na rzecz Uwe Kampsa i w trakcie sezonu odszedł do szwedzkiego IFK Göteborg i przyczynił się do zdobycia wicemistrzostwa Szwecji.
Na początku 1989 roku Thorstvedt trafił do Anglii i podpisał kontrakt z londyńskim Tottenhamem Hotspur. Kosztował 400 tysięcy funtów, a fani klubu ochrzcili go przydomkiem "Erik the Viking". W Division One Norweg zadebiutował 15 stycznia w spotkaniu z Nottingham Forest, przegranym przez Tottenham 1:2. Debiut nie był udany - piłka po strzale Nigela Clougha prześlizgnęła się przez ręce Erika i wpadła do bramki. Thorstvedt wywalczył jednak miejsce w podstawowym składzie "Spurs" i wygrał rywalizację z wychowankiem Ianem Walkerem. W swoim pierwszym sezonie zajął z Tottenhamem 6. miejsce w Division One, a w 1990 roku - miejsce trzecie. W 1991 roku zdobył Puchar Anglii i stał się pierwszym Norwegiem w historii, który sięgnął po to trofeum. W kolejnych sezonach nie osiągnął już sukcesów z Tottenhamem, a w sezonie 1994/1995 stracił miejsce w bramce na rzecz Walkera. Do końca sezonu 1995/1996 rozegrał tylko jedno spotkanie. W trakcie sezonu otrzymał ofertę z Wolverhampton Wanderers, jednak nie przeszedł testów medycznych, a latem 1996 postanowił zakończyć piłkarska karierę. Liczył sobie wówczas 34 lata.
Po zakończeniu kariery Thorstvedt został dyrektorem w Vikingu Stavanger.
Kariera reprezentacyjna.
W 1984 roku Throstvedt był pierwszym bramkarzem olimpijskiej reprezentacji Norwegii na Igrzyska Olimpijskie w Los Angeles. Natomiast w pierwszej reprezentacji zadebiutował 13 listopada 1982 w przegranym 0:1 towarzyskim meczu z Kuwejtem. W 1994 roku został powołany przez selekcjonera Egila Olsena na Mistrzostwa Świata w USA, na których wystąpił we wszystkich grupowych spotkaniach: wygranym 1:0 z Meksykiem, przegranym 0:1 z Włochami i zremisowanym 0:0 z Irlandią. 27 marca 1996 zaliczył swój ostatni reprezentacyjny mecz - Norwegowie pokonali w nim Irlandię Północną 2:1. W reprezentacji wystąpił łącznie 97 razy i zajmuje trzecie miejsce na liście wszech czasów za Heninngiem Bergiem (100 meczów) i Thorbjørnem Svenssenem (104 mecze).

</doc>
<doc id="1280787" url="https://pl.wikipedia.org/wiki?curid=1280787" title="Mistrzostwa Świata U-20 w hokeju na lodzie">
Mistrzostwa Świata U-20 w hokeju na lodzie



</doc>
<doc id="1280788" url="https://pl.wikipedia.org/wiki?curid=1280788" title="Adam Fischer">
Adam Fischer

Adam Robert Fischer (ur. 7 czerwca 1889 w Przemyślu, zm. 22 grudnia 1943 we Lwowie) – polski etnolog, etnograf i folklorysta.
Życiorys.
Profesor Uniwersytetu Jana Kazimierza we Lwowie w latach 1924–1939, kierownik Zakładu Etnologicznego UJK, dziekan Wydziału Humanistycznego tej uczelni w 1934/1935.
Sekretarz Polskiego Towarzystwa Ludoznawczego (1910–1939), redaktor pisma „Lud” (1914–1939) i wydawca serii „Prace Etnograficzne” (1934).
Przedstawiciel szkoły kulturowo-historycznej, autor szeregu prac z zakresu folkloru, sztuki ludowej, monografii ludów słowiańskich i biografii etnografów polskich.
W 1937 był członkiem zarządu lwowskiego Obozu Zjednoczenia Narodowego.
Zmarł z powodu warunków okupacyjnych i braku opieki lekarskiej. Pochowany na Cmentarzu Łyczakowskim we Lwowie.
Wybrane dzieła.
Był encyklopedystą. Został wymieniony w gronie 180 edytorów pięciotomowej Ilustrowanej encyklopedii Trzaski, Everta i Michalskiego wydanej w latach 1926–1928, gdzie zredagował hasła związane z ludoznawstwem. Napisał również:

</doc>
<doc id="1280789" url="https://pl.wikipedia.org/wiki?curid=1280789" title="Oporornis philadelphia">
Oporornis philadelphia



</doc>
<doc id="1280790" url="https://pl.wikipedia.org/wiki?curid=1280790" title="Natalia Boa Vista">
Natalia Boa Vista

Natalia Boa Vista (ur. 17 czerwca 1972) – fikcyjna postać z amerykańskiego, telewizyjnego serialu kryminalnego "". W rolę tę wcieliła się Eva LaRue.
Natalia jest ekspertem w dziedzinie badań DNA. Po raz pierwszy pojawiła się w odcinku "From the Grave" (pierwszym odcinku czwartego sezonu). Natalia jest ofiarą przemocy w rodzinie, działa w różnych fundacjach wspomagających kobiety po przejściach, co pomaga CSI rozwiązać zagadkę kobiety, która została zabita przez swojego byłego męża.
Wkrótce okazuje się, że Natalia zbiera informacje dla FBI w sprawie przeciwko Horatio Caine'owi oraz jego zespołowi. Na zadawane przez współpracowników pytania na ten temat odpowiada jednak, że tak naprawdę musi tylko sprawdzić, czy Laboratorium Miami Dade działa prawidłowo.
Gdy Natalia dołącza do CSI, Ryan zakochuje się w niej, lecz ona spotykała się już Erikiem Delko.

</doc>
<doc id="1280794" url="https://pl.wikipedia.org/wiki?curid=1280794" title="Tumacácori National Historical Park">
Tumacácori National Historical Park

Tumacácori National Historical Park to obszar chroniony znajdujący się w amerykańskim stanie Arizona, w hrabstwie Santa Cruz
Prezydent Stanów Zjednoczonych Theodore Roosevelt utworzył 15 września 1908 roku na obecnych terenach parku pomnik narodowy o nazwie Tumacácori National Monument. Wiele lat później, 6 sierpnia 1990 roku powiększono powierzchnię terenów objętych ochroną i utworzono historyczny park narodowy pod obecną nazwą.
Park zajmuje powierzchnię około 1,5 km². Na jego terenie pod ochroną znajdują się trzy z ponad dwudziestu misji ustanowionych w tym regionie w czasach kolonialnych przez hiszpańskich zakonników, głównie jezuitów i franciszkanów. Znajdujące się pod ochroną misje to "San José de Tumacácori", od której pochodzi nazwa parku, oraz "Los Santos Ángeles de Guevavi" i "San Cayetano de Calabazas".
Park odwiedzany jest przez około 50 tysięcy turystów rocznie.

</doc>
<doc id="1280796" url="https://pl.wikipedia.org/wiki?curid=1280796" title="Narodowy Park Historyczny Tumacácori">
Narodowy Park Historyczny Tumacácori



</doc>
<doc id="1280802" url="https://pl.wikipedia.org/wiki?curid=1280802" title="USS Wasp (1813)">
USS Wasp (1813)

USS Wasp – amerykański slup wojenny typu "Wasp", który wszedł do służby w 1814. Była to piąta jednostka w historii US Navy nosząca to imię.
Historia.
Po wybuchu wojny z Wielką Brytanią w czerwcu 1812 rząd Stanów Zjednoczonych wprowadził w życie program wzmocnienia floty, przewidujący budowę szeregu nowych okrętów. Za projekt slupów typu "Wasp" odpowiedzialny był William Doughty. Projekt przewidywał budowę silnie uzbrojonych jednostek mniejszych od fregat.
Wodowanie USS "Wasp" miało miejsce w stoczni Cross i Merril w Newburyport w stanie Massachusetts w roku 1813. Okręt wszedł służby na początku roku 1814. Początkowo "Wasp" nie mógł wyjść w swój pierwszy rejs z powodu blokady portów przez okręty Royal Navy. Pod koniec kwietnia 1814 sztorm spowodował oddalenie się od portu Portsmouth (stan New Hampshire) brytyjskich patroli i "Wasp" wyszedł w morze. Okręt skierował się w rejon zachodniego wyjścia z kanału La Manche, gdzie miał atakować brytyjskie statki handlowe. Okręt w ciągu kilku tygodni zdobył w tym rejonie 14 statków handlowych. 28 czerwca 1814 doszło do walki z 18 działowym brygiem HMS "Reindeer", który udało się zdobyć i zatopić. Po uzupełnieniu zapasów we francuskim porcie Lorient 27 sierpnia okręt wypłynął w kolejny rejs i w krótkim czasie zdobył kolejne 3 statki handlowe. 1 września 1814 "Wasp" napotkał 3 brytyjskie slupy, z których jeden, HMS "Avon", po krótkiej walce został zatopiony.
USS "Wasp" ostatni raz był widziany 21 września 1814 na środkowym Atlantyku. Okręt prawdopodobnie zatonął w sztormie. W tym samym miejscu i czasie zaginął także brytyjski bryg HMS "Crane".
Opis.
USS "Wasp" był trójmasztowym slupem (korwetą) o konstrukcji drewnianej. Kadłub o konstrukcji gładkopokładowej, całe uzbrojenie przenosił na jednym odkrytym pokładzie. Dzięki takiemu rozwiązaniu okręt charakteryzował się większą prędkością i lepszą statecznością, co pozwalało na skuteczniejsze użycie artylerii w różnych warunkach pogodowych.

</doc>
<doc id="1280804" url="https://pl.wikipedia.org/wiki?curid=1280804" title="Jinfengopteryks">
Jinfengopteryks



</doc>
<doc id="1280808" url="https://pl.wikipedia.org/wiki?curid=1280808" title="Władysław Szczepański (duchowny)">
Władysław Szczepański (duchowny)

Władysław Szczepański SJ (ur. 20 maja 1877 w Białej, zm. 30 maja 1927 w Innsbrucku) – polski duchowny, biblista, archeolog i orientalista (palestynolog), profesor Papieskiego Instytutu Biblijnego w Rzymie i Uniwersytetu Warszawskiego.
Życiorys.
Polski Jezuita i badacz wschodu. Jego wyprawy badawcze zaowocowały szeregiem prac naukowych z orientalistyki i archeologii. Przez dziewięć lat był wykładowcą palestynologii w Rzymie, a następnie (od 1918) archeologię i Pismo Święte na Uniwersytecie Warszawskim. Był autorem pierwszego, katolickiego przekładu Ewangelii i Dziejów Apostolskich z języków oryginalnych na język polski.
Zmarł w drodze do Jerozolimy, gdzie miał objąć kierownictwo nowego Instytutu Biblijnego.

</doc>
<doc id="1280810" url="https://pl.wikipedia.org/wiki?curid=1280810" title="Żurom">
Żurom

Żurom, właściwie Andrzej Żuromski (ur. 30 lipca 1977 w Warszawie) – polski raper i producent muzyczny, a także przedsiębiorca. Właściciel wytwórni muzycznych Syndykat Dźwięku, Terror Muzik i Klasyk.
Życiorys.
Na jego debiutanckiej płycie "Cały czas", wydanej w 2004 roku, znajdują się produkcje Szyhy, DJ-a 600V czy Reda, a także gościnnie Piha, Rudego MRW, Borixona, Łyskacza, V.E.T.O., Fu i Popka. Ostatnia płyta, "Poszukiwany, czyli rap z celi i wolności", została wydana 6 czerwca 2008.
Poza działalnością raperską, Żurom zajmował się także wydawaniem albumów (m.in. dwóch części kompilacji "Road to Hip Hop"). Żurom próbował również swoich sił jako dziennikarz, publikując w magazynie "Ślizg" wywiady z innymi twórcami, w których poruszał temat ich tatuaży.
W kwietniu 2007 roku został aresztowany w Warszawie i spędził kilka miesięcy w areszcie w związku z podejrzeniem popełnienia przestępstwa handlu narkotykami na podstawie zeznań dilera narkotykowego. Proces Żuromskiego toczył się od stycznia 2008 roku. Kielecka prokuratura zarzuciła mu, że sprzedał przestępcom z Kielc około 10 kg marihuany i 3 kg amfetaminy. Sąd Rejonowy w Kielcach skazał Andrzeja „Żuroma” Żuromskiego nieprawomocnie na karę pięciu lat pozbawienia wolności za handel narkotykami. Dodatkowo nakazał zapłacić 50 tys. zł grzywny. W 2009 roku Sąd Apelacyjny w Krakowie, po złożonej apelacji przez Żuroma, zwrócił sprawę do ponownego rozpatrzenia przez sąd w Kielcach. Sąd Rejonowy w Kielcach po raz kolejny uznał Andrzeja Żuromskiego za winnego i w grudniu 2010 roku skazał go na trzy lata więzienia wyrokiem nieprawomocnym. Sąd orzekł wobec oskarżonego również grzywnę w wysokości 20 tys. zł oraz przepadek korzyści majątkowej, który osiągnął z popełnionego przestępstwa – 161 tys. zł. W ponownym procesie sąd uznał, że Andrzej Żuromski wprowadził do obrotu dwa kilogramy amfetaminy i dziesięć kilogramów marihuany.
W trzecim procesie karnym w lutym 2012 Sąd Okręgowy w Kielcach uchylił wyrok sądu rejonowego i skierował sprawę do ponownego rozpatrzenia. Z uwagi na swoje problemy z prawem powołał do życia akcję społeczną "Stop Pomówieniom", zmierzającą do zmian w prawie karnym w zakresie sankcjonowania pomówień. We wrześniu 2013 pod petycją w jego obronie podpisało się wielu polityków różnych opcji, a także artyści i sportowcy.
W trakcie odcinka programu "Państwo w Państwie" w telewizji Polsat w dniu 10 marca 2013 dokonał samopodpalenia. W 2013 pełnił funkcję jednego z wiceprzewodniczących powstałej wówczas partii politycznej Przedsiębiorcy Rzeczypospolitej Polskiej.
27 października 2018 raper został zatrzymany przez CBŚ na Lotnisku im. Fryderyka Chopina w związku z zarzutami udziału w obrocie narkotykami i wymuszeniach rozbójniczych; był w grupie osób obciążonych przez przestępcę, który zdecydował się na współpracę z organami ścigania. W połowie grudnia wydano za nim list gończy po tym, jak nie stawił się do aresztu. Zgłosił się tam sam 22 stycznia 2019.
Walki freak show fight.
MMA.
18 czerwca 2021 zadebiutował w MMA podczas gali MMA-VIP 2 (federacji typu freak show fight). Pojedynek przegrał z youtuberem Rafałem Podejmą przez poddanie duszeniem trójkątnym rękoma w drugiej rundzie. 
Drugi pojedynek stoczył podczas rozgrywki MMA-VIP 4, w zestawieniu z innym twórcą internetowym Tomaszem Chicem. Walkę przegrał przez ciężki nokaut w pierwszej rundzie z Tomaszem Galewskim.

</doc>
<doc id="1280816" url="https://pl.wikipedia.org/wiki?curid=1280816" title="Przejście dookoła Kotliny Jeleniogórskiej">
Przejście dookoła Kotliny Jeleniogórskiej

Przejście Dookoła Kotliny Jeleniogórskiej im. Daniela Ważyńskiego i Mateusza Hryncewicza – coroczny rajd turystyczny organizowany przez Grupę Karkonoską GOPR (po 2016 roku przez Fundację Przejście Kotliny) dla uczczenia pamięci ratowników zabranych przez lawinę w Kotle Małego Stawu 8 lutego 2005.
Pierwsze przejście odbyło się w roku 2004 z inicjatywy Daniela Ważyńskiego, od roku 2005 po tragicznym wypadku rajd stał się formą pamięci o zmarłych ratownikach.
Opis.
Przejście Kotliny jest imprezą niekompetytywną, której uczestnicy mają za zadanie przejście trasy dookoła Kotliny Jeleniogórskiej w ściśle określonym limicie czasowym (48 godzin), nie korzystając z żadnych środków lokomocji. Trasa zawsze jest zamknięta w cykl, którego początkiem i końcem jest dolna stacja kolei linowej na Szrenicę w Szklarskiej Porębie i który przechodzi przez cztery pasma górskie otaczające Kotlinę Jeleniogórską – Karkonosze, Rudawy Janowickie, Góry Kaczawskie i Góry Izerskie.
Wraz z główną imprezą, tj. Przejściem Dookoła Kotliny w tym samym czasie odbywają się również imprezy towarzyszące - Połowa Przejścia (na dystansie o połowę krótszym) oraz Małe Przejście (dedykowane rodzinom z dziećmi - krótka wyprawa z przewodnikiem).
Trasa.
Każde z czterech przejść do 2007 r. odbywało się na nieco innej trasie. Ostatecznie trasa wiedzie następującymi punktami:
Tradycyjnie terminem marszu jest trzeci weekend września.
Historia.
Z początku Przejście Dookoła Kotliny Jeleniogórskiej było zamkniętą imprezą osób związanych z GOPR, w wyniku czego w pierwszych dwóch rajdach wzięło udział odpowiednio 3 (2004) oraz 5 (2005) osób. Dopiero od roku 2006 Przejście dookoła Kotliny Jeleniogórskiej stało się imprezą ogólnodostępną, co poskutkowało dużym wzrostem liczby uczestników do 22 (2006), 115 (2007), 161 (2008) oraz 236 (2009). W roku 2021 w Przejściu wystartowało 500 osób, z czego do mety w regulaminowym czasie 48 godzin dotarły 194 osoby. 
Statystyki.
Przejście dookoła Kotliny Jeleniogórskiej jest rajdem dość ekstremalnym, więc wielu osobom nie udaje się ukończyć próby. W latach 2004–2007 statystyki wyglądały następująco:

</doc>
<doc id="1280817" url="https://pl.wikipedia.org/wiki?curid=1280817" title="Sarabande (album)">
Sarabande (album)

Sarabande – solowy album Jona Lorda, członka zespołu Deep Purple, zarejestrowany pomiędzy 3 i 6 września 1975 w StadtHalle Oer-Erkenschwick niedaleko Düsseldorfu w Niemczech. Wydany w 1976 roku nakładem Purple Records.
Wszystkie utwory zostały skomponowane i zapisane przez Lorda pomiędzy styczniem i sierpniem 1975 w Monachium. 
Muzyka zaliczana do gatunku rocka symfonicznego.

</doc>
<doc id="1280818" url="https://pl.wikipedia.org/wiki?curid=1280818" title="Chorągiew Janczarska Buławy Polnej Litewskiej">
Chorągiew Janczarska Buławy Polnej Litewskiej



</doc>
<doc id="1280819" url="https://pl.wikipedia.org/wiki?curid=1280819" title="Chorągiew Janczarska Buławy Wielkiej Litewskiej">
Chorągiew Janczarska Buławy Wielkiej Litewskiej



</doc>
<doc id="1280820" url="https://pl.wikipedia.org/wiki?curid=1280820" title="Chorągiew Węgierska Buławy Polnej Litewskiej">
Chorągiew Węgierska Buławy Polnej Litewskiej



</doc>
<doc id="1280821" url="https://pl.wikipedia.org/wiki?curid=1280821" title="Therizinosauridae">
Therizinosauridae



</doc>
<doc id="1280824" url="https://pl.wikipedia.org/wiki?curid=1280824" title="Chorągiew Węgierska Buławy Wielkiej Litewskiej">
Chorągiew Węgierska Buławy Wielkiej Litewskiej



</doc>
<doc id="1280825" url="https://pl.wikipedia.org/wiki?curid=1280825" title="Sarabande">
Sarabande



</doc>
<doc id="1280826" url="https://pl.wikipedia.org/wiki?curid=1280826" title="Chorągiew Węgierska Marszałka Wielkiego Litewskiego">
Chorągiew Węgierska Marszałka Wielkiego Litewskiego



</doc>
<doc id="1280827" url="https://pl.wikipedia.org/wiki?curid=1280827" title="Dominique Vandamme">
Dominique Vandamme

Dominique-Joseph René Vandamme, hrabia d’Unsebourg (ur. 5 listopada 1770 w Cassel, zm. 15 lipca 1830 w Cassel) – generał armii napoleońskiej, znany z niesubordynacji, porywczości i skłonności do rabunków na podbitych terenach.
Napoleon miał powiedzieć o nim: „Gdybym miał dwóch takich jak ty, jedynym rozwiązaniem byłoby nakazanie jednemu z was powiesić drugiego”. Miał również scharakteryzować Vandamme’a mówiąc, że gdyby przyszło mu prowadzić walkę przeciw Lucyferowi w piekle, posłałby Vandamme’a jako dowódcę straży przedniej.
W roku 1793 Vandamme służył w stopniu generała brygady. Za rabunki stanął przed sądem wojennym i został zdymisjonowany. Przywrócony do służby, brał udział w bitwie pod Stockach 25 marca 1799 roku, ale po konflikcie z generałem Moreau powierzono mu funkcję w okupowanych Niderlandach.
Pod Austerlitz dowodził jedną z kolumn atakujących płaskowyż Pratzen.
Jako dowódca dywizji wirtemberskiej dowodził w pruskiej kampanii Napoleona (1806–1807) oblężeniem śląskich miast i twierdz Głogów, Wrocław, Srebrna Góra, Kłodzko i Nysa. Wsławił się pokonaniem ponad 50-tysięcznej armii pruskiej zgromadzonej w twierdzach pruskich na Śląsku przez 12-tysięczny korpus armii francuskiej wraz z 3-tysięczną brygadą Legionów Polskich. Jego wyczucie podczas oblężenia twierdzy Nysa i Srebrna Góra oraz zdobycie planów twierdz przekonało samego Hieronima Bonaparte do słów uznania. Podczas wycofywania się Francuzów w 1807 r., po podpisaniu pokoju w Tylży, nakazał zburzenie części fortyfikacji wojennych w twierdzach śląskich oraz we Wrocławiu.
W kampanii przeciw Austrii w 1809 roku brał udział w bitwach pod Abensbergiem, Landshut, Eckmühl i Wagram, gdzie został ranny.
W trakcie kampanii 1813 roku dywizja Vandamme’a została w bitwie pod Kulm otoczona przez Prusaków pod wodzą Kleista i Vandamme wraz z 13 000 żołnierzy poddał się do niewoli. Postawiony przed carem Aleksandrem i oskarżony o rabunki miał odpowiedzieć: "Nie jestem łupieżcą ani rabusiem, ale gdybym nawet nim był, historia nie oskarży mnie, że mam na rękach krew ojca". Była to oczywista aluzja do morderstwa cara Pawła I, którego dokonano za wiedzą i zgodą Aleksandra I.
Podczas 100 dni Napoleona Vandamme jako dowódca 3 korpusu podlegał Grouchy’emu. Naciskał na niego, by dołączył do Napoleona walczącego pod Waterloo, lecz ten kontynuował pościg za rozbitym pod Ligny 3 korpusem Prusaków. Pobił ich pod Wavre, lecz wojna była już przegrana.
W okresie restauracji Burbonów przebywał początkowo na wygnaniu w Ameryce Północnej, lecz pozwolono mu wrócić do Francji w roku 1819.

</doc>
<doc id="1280828" url="https://pl.wikipedia.org/wiki?curid=1280828" title="Chorągiew Węgierska Trybunału Litewskiego">
Chorągiew Węgierska Trybunału Litewskiego



</doc>
<doc id="1280829" url="https://pl.wikipedia.org/wiki?curid=1280829" title="Chorągiew Janczarska Buławy Wielkiej Koronnej">
Chorągiew Janczarska Buławy Wielkiej Koronnej



</doc>
<doc id="1280830" url="https://pl.wikipedia.org/wiki?curid=1280830" title="Chorągiew Węgierska Buławy Polnej Koronnej">
Chorągiew Węgierska Buławy Polnej Koronnej



</doc>
<doc id="1280831" url="https://pl.wikipedia.org/wiki?curid=1280831" title="Chorągiew Węgierska Buławy Wielkiej Koronnej">
Chorągiew Węgierska Buławy Wielkiej Koronnej



</doc>
<doc id="1280832" url="https://pl.wikipedia.org/wiki?curid=1280832" title="Chorągiew Węgierska Marszałka Wielkiego Koronnego">
Chorągiew Węgierska Marszałka Wielkiego Koronnego



</doc>
<doc id="1280836" url="https://pl.wikipedia.org/wiki?curid=1280836" title="Calleigh Duquesne">
Calleigh Duquesne

Calleigh Duquesne (ur. 28 lutego 1972) – fikcyjna postać pracownicy laboratorium kryminalistycznego z amerykańskiego serialu sensacyjnego "", grana jest przez Emily Procter.
Jest specjalistką od balistyki, mówi płynnie po hiszpańsku, ma także licencjat z fizyki. Podczas pracy w policji w Nowym Orleanie nadano jej pseudonim „Bullet Girl” (pol. „dziewczyna-pocisk”).
Wychowywała się z dwojgiem alkoholików i szybko stała się samodzielna. Była gotowa pomóc ojcu, który przez swój nałóg miał kłopoty.
Na początku spotykała się z Johnem Hagenem, który w finale trzeciego sezonu popełnił samobójstwo w jej laboratorium.
W piątym oraz szóstym sezonie spotykała się z Jakiem Brekeleyem, z którym zrywa w pierwszym odcinku siódmego sezonu.
Po tym, jak Eric Delko wyznał jej uczucia, związała się z nim. Pomimo że strzeliła do Delko (seening red 7.25), ich romans dalej trwa. Widać to w odcinku In the wind (8.14), gdy spędzają razem noc.
(8.22) Calleigh i Eric mieszkają razem, co widać, gdy kobieta wraca po laptop. Fakt, że widziała Delko przejeżdżającego obok MDPD, sprawił, że uratowała go od śmierci (8.23- time bomb).

</doc>
<doc id="1280838" url="https://pl.wikipedia.org/wiki?curid=1280838" title="Chorągiew husarska litewska Tomasza Sapiehy">
Chorągiew husarska litewska Tomasza Sapiehy

Chorągiew husarska litewska Tomasza Sapiehy – chorągiew husarska litewska połowy XVII wieku, okresu wojen ze Szwedami.
Szefem tej chorągwi był Tomasz Sapieha herbu Lis, który w 1632 roku stracił rękę na dworze Zygmunta III, w pojedynku z Jerzym Zenonowiczem; później wojewoda wendeński i nowogródzki, marszałek Trybunału Litewskiego.
Chorągiew wzięła udział w wojnie polsko rosyjskiej 1632 – 1634, w składzie Grupie Krzysztofa Radziwiłła (młodszego). We wrześniu 1633 roku liczyła 120 koni.

</doc>
<doc id="1280841" url="https://pl.wikipedia.org/wiki?curid=1280841" title="Bitwa o Bir Hacheim">
Bitwa o Bir Hacheim



</doc>
<doc id="1280847" url="https://pl.wikipedia.org/wiki?curid=1280847" title="Geri i Freki">
Geri i Freki

Geri i Freki (także Gere i Freke) – w mitologii nordyckiej para wilków towarzyszących bogu Odynowi. Imiona Geri i Freki są tłumaczone jako "żarłoczny" i "łapczywy" .

</doc>
<doc id="1280848" url="https://pl.wikipedia.org/wiki?curid=1280848" title="Zhang Chengye">
Zhang Chengye

Zhang Chengye (; ur. 20 maja 1982 w Jilin) – chiński biathlonista. Dwukrotny uczestnik Zimowych Igrzysk Olimpijskich. Jego najlepszą pozycję jest drugie miejsce w biegu indywidualnym w Anterselvie w 2005 r.
Jego pasją jest piłka nożna.

</doc>
<doc id="1280849" url="https://pl.wikipedia.org/wiki?curid=1280849" title="Artakses I">
Artakses I

Artakses I, Artaszes I (orm. Արտաշես Առաջին) – król Armenii w latach 189-160 (165?) p.n.e. Założyciel dynastii Artaksydów.
Panowanie.
Po klęsce Antiocha III pod Magnezją w 190 r. p.n.e. satrapa Armenii Artakses podniósł bunt przeciwko Seleucydom. Rzym uznał niezależność państwa, co pozwoliło Artaksesowi na używanie tytułu króla Armenii Większej, a drugiemu zbuntowanemu satrapie Zariadresowi na samodzielne rządy w Sofene (Armenii Mniejszej). Założył nową stolicę dla swojego państwa Artaksatę. Udzielił schronienia Hannibalowi, gdy pokonany Antioch III nie mógł mu zagwarantować dalszego pobytu. W 165 r. p.n.e. został wzięty do niewoli przez Antiocha IV Epifanesa, który zaatakował Armenię w czasie swojej wyprawy przeciwko Partom.
Potomstwo.
Z córką króla irańskich Alanów Sateniką miał sześciu synów:

</doc>
<doc id="1280850" url="https://pl.wikipedia.org/wiki?curid=1280850" title="Joseph Bottoms">
Joseph Bottoms

Joseph Bottoms (ur. 22 kwietnia 1954 w Santa Barbara w stanie Kalifornia) – amerykański aktor teatralny, telewizyjny i filmowy.
Życiorys.
Wczesne lata.
Urodził się jako drugi z czterech synów nauczyciela sztuki Jamesa „Buda” Bottomsa i Betty (z domu Chapman) Bottoms. Wychowywał się wraz z trzema braćmi: starszym Timothy'm (ur. 30 sierpnia 1951) oraz dwoma młodszymi Samuelem (ur. 17 października 1955, zm. 16 grudnia 2008) i Benjaminem (ur. 3 grudnia 1960).
Kariera.
Swoją karierę aktorską zapoczątkował występem w telewizyjnych dramatach; ABC "Zmartwienie przybywa dla miasta" ("Trouble Comes to Town", 1973) u boku Lloyda Bridgesa, PBS "Winesburg, Ohio" (1973) z udziałem jego brata Timothy’ego i ABC "Nieślubny ojciec" ("Unwed Father", 1974). Zadebiutował na dużym ekranie rolą szesnastoletniego Robina Lee Grahama, który wyruszył w rejs dookoła świata w opartym na faktach dramacie "Gołąb" ("The Dove", 1974), za którą został uhonorowany nagrodą Złotego Globu.
Następnie zagrał w czarnej komedii "As z rękawa" ("Ace Up My Sleeve", 1976) u boku Omara Sharifa, komedii kryminalnej "Rozrzutny" ("High Rolling", 1977) z Wendy Hughes, Judy Davis i Christine Amor, miniserialu NBC "Holocaust" (1978) z Meryl Streep jako żydowski wojownik Rudi Weiss, filmie fantasy "Czarna dziura" ("The Black Hole", [1979) u boku Anthony’ego Perkinsa i Ernesta Borgnine w roli porucznika Charlesa Pizera oraz dramacie "Podniebny tancerz" ("Cloud Dancer", 1980) jako młody pilot Tom Loomis.
Debiutował na scenie Broadwayu jako Kenneth Talley Jr. w sztuce "Urodzony czwartego lipca" ("Fifth of July", od 5 listopada 1980 do 24 czerwca 1982). Wystąpił potem w roli kierowcy rajdowego ryzykującego życiem, by zmierzyć się ze sobą i ze zdradliwymi zakrętami w dramacie "Król Mulholland Drive" ("King of the Mountain", 1981) u boku Harry’ego Hamlina i operze mydlanej NBC "Santa Barbara" (1985-86) jako Kirk Cranston.

</doc>
<doc id="1280853" url="https://pl.wikipedia.org/wiki?curid=1280853" title="Daewoo-FSO Polonez Truck Plus">
Daewoo-FSO Polonez Truck Plus



</doc>
<doc id="1280855" url="https://pl.wikipedia.org/wiki?curid=1280855" title="Bereżno">
Bereżno



</doc>
<doc id="1280856" url="https://pl.wikipedia.org/wiki?curid=1280856" title="Bob Dylan’s Blues">
Bob Dylan’s Blues

Bob Dylan’s Blues – piosenka skomponowana przez Boba Dylana, nagrana przez niego w lipcu 1962 r. i wydana na drugim albumie "The Freewheelin’ Bob Dylan" w maju 1963 r.
Historia i tematyka utworu.
Clinton Helin jako datę sesji, podczas której został nagrany ten utwór, podaje 9 lipca 1962 r., natomiast Paul Williams podaje 6 grudnia tego samego roku. Bardziej prawdopodobna wydaje się data podana przez Heylina; potwierdzają to spisy utworów nagranych na poszczególnych sesjach.
Z wypowiedzi Dylana (cytowanych przez Nata Hentoffa w jego tekście z okładki albumu) wynika, że utwór został skomponowany spontanicznie; najpierw pojawiła się idea, a potem „czułem, co jest dalej. Najlepiej mogę to opisać tak, że to jest w coś w rodzaju kroczenia po chodniku. Patrzysz i idziesz”.
Utwór utrzymany jest w tonacji dość żartobliwej i zawiera złośliwy wstęp, w którym Dylan mówi, że utwór ten nie powstał w Tin Pan Alley, gdzie tworzy się obecnie utwory folkowe, ale „gdzieś tam” w Stanach Zjednoczonych.
Mimo użycia w tytule słowa blues, kompozycja ta nie jest oczywiście bluesem.
Piosenka była wykonywana bardzo rzadko. Istnieją właściwie tylko trzy jej nagrania: najwcześniejsze studyjne do albumu, w lutym 1963 r. Dylan nagrał ją w studiu radia WBAI w Nowym Jorku dla programu „Skip Weshner Show” oraz w kwietniu dla swojego wydawcy Witmark Music.
Oliver Trager podaje także informację, że Dylan wykonał ją podczas występów w klubie „The Bear” (24 kwietnia lub 2 maja) w Chicago, jednak spis utworów nie potwierdza tego. W spisie jest „Bob Dylan’s Dream”.
Jest to jeden z pierwszych utworów Dylana, w których podejmuje on grę z tradycją, ustalonymi pojęciami i amerykańskimi ikonami. W humorystyczny sposób zmienia perspektywę, miesza wszystko ze sobą, tworząc nonsensowną historyjkę. Jednak utwór, który początkowo angażuje takie postacie jak Lone Ranger i Tonto pod koniec staje się bardziej osobisty.
W pewien sposób piosenka ta była odskocznią od poważnych tematów narzucanych przez inne utwory z albumu i dawała chwilę relaksacji.

</doc>
<doc id="1280861" url="https://pl.wikipedia.org/wiki?curid=1280861" title="Jacek Kolbuszewski">
Jacek Kolbuszewski

Jacek Kolbuszewski (ur. 10 maja 1938 w Poznaniu, zm. 10 września 2022 we Wrocławiu) – polski historyk literatury polskiej i literatur zachodniosłowiańskich, doktor habilitowany nauk humanistycznych, profesor zwyczajny w Instytucie Filologii Polskiej Uniwersytetu Wrocławskiego.
Syn Stanisława Kolbuszewskiego (1901–1965), filologa, profesora Uniwersytetu Wrocławskiego.
Ukończył studia w zakresie filologii polskiej na Uniwersytecie Wrocławskim. Dyplom magistra uzyskał w 1961 na podstawie rozprawy "„Rozmowy zmarłych” Ignacego Krasickiego", napisanej pod kierunkiem prof. Władysława Floryana. Rozprawę doktorską "Funkcja artystyczna motywu i obrazu Tatr w literaturze polskiej XIX wieku", napisaną pod kierunkiem prof. Stefana Kawyna (recenzent: prof. Stefania Skwarczyńska), obronił na Uniwersytecie Łódzkim w 1965. 26 listopada 2015 na łódzkim Uniwersytecie odbyło się uroczyste odnowienie doktoratu profesora Kolbuszewskiego, którego promotorem był prof. dr hab. Tomasz Bocheński.
W pracy naukowej interesował się tematyką górską (tatrzańską) i żałobną (tanatologiczną). Był znawcą i tłumaczem literatury łotewskiej. Wraz z bratem przełożył tragedię Rainisa "Józef i jego bracia".
Był przewodniczącym Kolegium Redakcyjnego „Wierchów”, przez 10 lat (do roku 1990) był członkiem Komitetu Ochrony Przyrody PAN. Autor m.in. następujących prac: „Tatry w literaturze polskiej 1805–1939”, "Krajobraz i kultura", "Góry i górale w literaturze polskiej", "Ochrona przyrody a kultura". Propagator dorobku Jana Gwalberta Pawlikowskiego, pioniera ekologii w Polsce.
Profesor Kolbuszewski był wielokrotnie nagradzany za swą działalność naukową. Otrzymał m.in. Nagrodę Ministra Nauki i Szkolnictwa Wyższego (sześciokrotnie), Nagrodę Miasta Wrocławia (1990), Nagrodę i medal im. Zygmunta Glogera (1997), Nagrodę Porozumienia Wydawców Książek Historycznych (1996), Literacką Nagrodę „Wierchów” (2012), Nagrodę Literacką Zakopanego (2017).

</doc>
<doc id="1280862" url="https://pl.wikipedia.org/wiki?curid=1280862" title="Tigranes I">
Tigranes I

Tigranes I (orm:Տիգրան Առաջին) – król Armenii w latach ok. 115 p.n.e.- 95 p.n.e. z dynastii Artaksydów. Syn Artaksesa I.
Po śmierci brata Artawazdesa I, objął rządy w kraju. Nie jest pewne czy był ojcem Tigranesa II.

</doc>
<doc id="1280865" url="https://pl.wikipedia.org/wiki?curid=1280865" title="Chór Akademicki Uniwersytetu im. Adama Mickiewicza">
Chór Akademicki Uniwersytetu im. Adama Mickiewicza

Historia.
Chór Akademicki UAM powstał w 1966r. Zrzesza studentów i pracowników wyższych uczelni miasta Poznania. Kierowany w swojej historii przez wybitnych muzyków zawsze nawiązywał do chóralnych tradycji Wielkopolski. Od października 2010 kierownikiem artystycznym i dyrygentem została pani Beata Bielska, która przez wiele lat była asystentem znanego kompozytora i chórmistrza Jacka Sykulskiego. Pod jego batutą chór rozwijał się bardzo dynamicznie i koncertował na wielu scenach w Polsce i za granicą. Występował w niemal wszystkich krajach europejskich, a także w USA, Kanadzie, Boliwii, Chinach, Japonii i na Tajwanie.
Chór Akademicki UAM znacząco wyróżnia się spośród całego bogactwa polskiej tradycji śpiewu chóralnego. Odmienność zaznacza się zarówno na poziomie emisji głosu, jak i wykonywanego repertuaru. Znaczną część repertuaru stanowią, utwory specjalnie dla chóru skomponowane i opracowane. Zespół prowadzi niezwykle intensywną działalność koncertową. Jest bardzo wszechstronny, co objawia się zarówno w szerokim repertuarze, jak i różnych formach koncertów.
W ciągu ostatnich 15. lat zespół wystąpił m.in. w takich miejscach, jak Watykan (2001), waszyngtoński Kapitol (2001), nowojorska „Strefa Zero” na gruzach World Trade Center (2001), Notre Dame w Montrealu (2002), Berlin Haus des Rundfunks (2003), National Concert Hall w Tajpej (2005), Tokyo City Hall, Konzerthaus Berlin, Berliner Dom (2006). Katedra św. Patryka w Nowym Jorku (2007), Festiwal 'Misiones de Chiquitos’ w Boliwii (2008 i 2010)
Chór Akademicki UAM jest także inicjatorem cyklu koncertów pt. „Mosty Pieśni”, na które zapraszane są zespoły z innych państw. Dotychczas spotkał się na scenie Auli Uniwersytetu im. A. Mickiewicza z Taipei Male Choir z Tajwanu, chórami akademickimi z Bostonu i Harvardu, oraz Zespołem Solistów Filharmonii w Sankt Petersbrugu, Chór Canna z Nagoyi
Chór ma w swym dorobku wiele nagrań CD, w tym „Tribute to USA” (2001) – nagrana na pierwszą rocznicę wydarzeń wrześniowych w Stanach Zjednoczonych w 2001 r., „If ye love me” (2004) – płyta z przebojami muzyki rozrywkowej w aranżacjach a cappella, „Missa 1956” (2006) – monumentalne dzieło napisane przez Jacka Sykulskiego na orkiestrę, dwa chóry i solistów, „Musica Sacromontana” (2007) – dwupłytowy album z nagraniami utworów Józefa Zeidlera dokonanymi podczas Festiwalu Muzyki Oratoryjnej w Gostyniu, nagrodzony Fryderykiem 2008, prestiżową nagrodą polskiej branży fonograficznej w kategorii „Muzyka Chóralna i Oratoryjna”, „Can you hear the Christmas” (2007) – płyta z autorskimi aranżacjami kolęd Jacka Sykulskiego, „Wolności dla nas idzie czas” – wielkie dzieło instrumentalno wokalne napisane przez Jacka Sykulskiego, na 3 chóry, orkiestrę filharmoniczną i solistów.
Ideą nadrzędną, artystycznym credo dyrygenta oraz wszystkich śpiewaków Chóru jest nieść radość poprzez śpiew. Dyrygent oraz Chór są przekonani, że muzyka, którą wykonują, to uniwersalny język, zrozumiały przez wszystkich, niezależnie od miejsca zamieszkania czy wyznania. Muzyka z serca do serca
Działalność.
Chór Akademicki UAM występował w kraju i za granicą (Łotwa, Niemcy, Francja, Holandia, Włochy, Rosja, Ukraina, Boliwia, Chiny, Japonia, Tajwan, Kanada i Stany Zjednoczone). Zespół brał udział w wielu prestiżowych przedsięwzięciach artystycznych (Festiwal Muzyki Sakralnej G.P. da Palestrina w Rzymie, XVII Światowe Dni Młodzieży w Toronto, koncert z okazji 60. Rocznicy Powstania w Getcie Warszawskim, opera pt. „Ça ira” Rogera Watersa). Chór jest także inicjatorem cyklu koncertów pt. „Mosty Pieśni”, na które zapraszane są zespoły z innych państw.
Chór Akademicki UAM jest jednym z najbardziej znanych i prestiżowych chórów w Polsce. Na swoim koncie ma występy w takich miejscach jak Watykan (podczas uroczystości nadania doktoratu honoris causa UAM Ojcu Świętemu Janowi Pawłowi II), waszyngtoński Kapitol (występ na specjalne zaproszenie senator Hillary Clinton), nowojorska „Strefa Zero” na gruzach World Trade Center.
Jako jedyny niekanadyjski chór, śpiewał podczas XVII Światowych Dni Młodzieży w Toronto w 2002 r. Nawiązał też współpracę z polskim zdobywcą Oskara – Janem A.P. Kaczmarkiem. Do tej pory pojawia się w reemisjach „Jaka to melodia” jako gość programu.
W Chórze Akademickim UAM śpiewały takie osobowości jak: Kasia Wilk, Kasia K8 Rościńska, członkowie zespołu Audiofeels oraz Jacek Czerwiński.
Najbardziej rozpoznawanym utworem, kojarzonym z Chórem Akademickim UAM jest „The Lion Sleeps Tonight” (ponad 745 tys. odsłon na youtube).

</doc>
<doc id="1280866" url="https://pl.wikipedia.org/wiki?curid=1280866" title="Przejście Kotliny">
Przejście Kotliny



</doc>
<doc id="1280869" url="https://pl.wikipedia.org/wiki?curid=1280869" title="Czy czujesz jak">
Czy czujesz jak

Czy czujesz jak – jedenasty singel zespołu Lady Pank, został wydany na płycie CD. Singel promował album "Międzyzdroje". Muzyka została skomponowana przez Jana Borysewicza, a autorem tekstu jest Janusz Panasewicz. Do utworu nakręcono również teledysk. Utwór „Czy czujesz jak” został wykonany przez zespół w 1997 roku podczas XXXIV Krajowego Festiwalu Polskiej Piosenki w Opolu.

</doc>
<doc id="1280870" url="https://pl.wikipedia.org/wiki?curid=1280870" title="Pygostylia">
Pygostylia

Pygostylia – klad ptaków wyłoniony na podstawie obecności pygostylu. Klad ma nieustaloną pozycję taksonomiczną. Obejmuje:

</doc>
<doc id="1280871" url="https://pl.wikipedia.org/wiki?curid=1280871" title="Archibald Macallum">
Archibald Macallum

Archibald Byron Macallum (ur. 1858 w Belmont, zm. 1934) – kanadyjski biochemik, założyciel National Research Council of Canada.
Od 1886 roku wykładał na Uniwersytecie Toronto. W 1888 roku zdobył stopień doktora na Uniwersytecie Johnsa Hopkinsa. W 1889 roku ukończył medycynę. Od 1901 roku członek Canadian Royal Society, od 1906 roku Royal Society. Wykładowca na Uniwersytecie Toronto, później objął wydział biochemii na Uniwersytecie McGill. Trzy lata starał się o założenie National Research Council of Canada; jego działania zakończyły się sukcesem. Odegrał kluczową rolę przy powstaniu Ontario Library Associaton.

</doc>
<doc id="1280874" url="https://pl.wikipedia.org/wiki?curid=1280874" title="Podhalanie">
Podhalanie

Podhalanie (Górale podhalańscy) – góralska grupa etnograficzna ludności polskiej zamieszkująca obszar najbliższych okolic Tatr, sięgający terenów na północ od Nowego Targu. Region etnograficzny zamieszkiwany przez tę grupę zwany jest Podhalem. Ludność posługuje się gwarą podhalańską.
Obszary etnograficzne.
Podhalanie zamieszkują obszar między Tatrami na południu, dorzeczem górnej Skawy i górnej Raby na północy, od Orawy na zachodzie po Spisz na wschodzie, razem z większą częścią Gorców wraz z rzeką Ochotnicą. Na wschodzie zamieszkują również tereny które są położone między Sądecczyzną a obszarem zamieszkania przez górali pienińskich.
Największym miastem Podhalan jest Nowy Targ, a drugim co do liczby mieszkańców Zakopane.
Etnogeneza.
Jan Stanisław Bystroń pisząc na temat etnogenezy grup góralskich dowodził, że ludność ta pochodzi z Małopolski, skąd stosunkowo późno zaczęła osiedlać się na Podhalu. Grupę tę kształtowały odmienne warunki bytu gospodarczego, większa swoboda i niezależność od wpływów ogólnopolskich niż na nizinach. Ponadto na Podhalan wpływała kultura wysokogórskich pasterzy nadchodząca ze wschodu poprzez ziemie ruskie z Rumunii, a także aktywne kontakty z ludnością góralską na północnym stoku Karpat. Te zróżnicowane wpływy doprowadziły do ukształtowania własnej bogatej kultury góralskiej.
Wcześniej Józef Szujski pod koniec XIX wieku na podstawie cech gwary podhalańskiej, a także dokumentów potwierdzających akcje kolonizacyjne Niemców w XIII i XIV wieku na nowotarskiej królewszczyźnie twierdził, że Podhalanie powstawali w wyniku mieszania się ludności niemieckiej ze słowiańską.
Kultura.
Jan Stanisław Bystroń utrzymywał, że Podhalanie są grupą najoryginalniejszą, najbardziej charakterystyczną i zarazem wykazującą najwięcej obcych wpływów. Ich gwara ze względu na popularność często jest mylnie tożsamiona z gwarą góralską. Również grupa ta często może być określana: "Góralami" prawdziwymi góralami.
Pożywienie.
Do podstawowych potraw kuchni podhalańskiej zaliczyć należy to wszystko, co ubogie góralskie gospodarstwo wyprodukowało, a nie przetworzyło w celu odsprzedania. Podstawą były gotowane ziemniaki (gwar. "grule, rzepa") oraz bryjka lub jej gęstsza postać zwana kluską. Inne produkty używane na co dzień w kuchni podhalańskiej to mąka jarcana czyli jęczmienna, owsiana lub kukurydziana. Ta ostatnia zadomowiła się w czasach austro-węgierskich, kiedy to górale, za zarobkiem udawali się aż pod Peszt i tam otrzymywali część zapłaty w postaci mąki kukurydzianej. Z nabiału stosowano głównie serwatkę, maślankę oraz żętycę. Jako omasty używano topionej słoniny, skwarków, czasami oleju lnianego. Mleko słodkie i kwaśne jedynie odświętnie, gdyż gospodarstwo góralskie produkty takie jak ser biały, masło, oscypki, jaja starało się zbyć i były to produkty spożywane sporadycznie.
Warzywa - głównie kapusta - uprawiane były przede wszystkim w Kotlinie Nowotarskiej oraz Spiszu i Orawie, gdzie panują nieco łagodniejsze warunki klimatyczne. Kapustę kiszono (gwar. "kiscenie", "krązanie") w całych główkach przekładanych liśćmi w beczkach (gwar. "sudek"). Natomiast w Zakopanem, Bukowinie Tatrzańskiej i innych wyżej położonych miejscowościach już sama uprawa ziemniaków była niezmiernie trudna, o czym wspomina ksiądz Józef Stolarczyk w swoich pamiętnikach, jak to na przełomie września i października wykopki odbywały się spod śniegu, a plon był tak słaby, że na jeden posadzony ziemniak wykopywało się dwa.
Chleba w domach na Skalnym Podhalu nie wypiekano. Kupowano go w targowy dzień w Nowym Targu. Według świadectwa Agnieszki Prymuli, prowadzącej w okresie międzywojennym pensjonat w Bukowinie Tatrzańskiej, codziennie dla całej wsi z piekarni w Poroninie dostarczano 15 bochenków chleba i 80 bułek - głównie dla pensjonatów. Pieczywo zastępowano w okresie międzywojennym moskolami - plackami pieczonymi na blasze aż do lat 60. ubiegłego stulecia. Największym przysmakiem jest kwaśnica.
Język.
Podhalanie posługują się gwarą podhalańską. Została ona spopularyzowana na przełomie XIX i XX wieku przez Kazimierza Przerwę-Tetmajera, który wydał cykl opowiadań pt. „Na skalnym Podhalu”. Dzieli ona wiele cech wspólnych z innymi gwarami południowej Małopolski, np. z gwarą żywiecką czy sądecką.
Strój.
Mieszkańcy Podhala noszą charakterystyczny strój

</doc>
<doc id="1280881" url="https://pl.wikipedia.org/wiki?curid=1280881" title="Tidworth">
Tidworth

Tidworth - miasto i civil parish w Wielkiej Brytanii, w południowej Anglii, w hrabstwie Wiltshire, w dystrykcie (unitary authority) Wiltshire. 22 lutego 1974 roku urodził się tam James Blunt, brytyjski piosenkarz. W 2011 roku civil parish liczyła 10 621 mieszkańców. Civil parish tworzą miejscowości North i South Tidworth.

</doc>
<doc id="1280892" url="https://pl.wikipedia.org/wiki?curid=1280892" title="Nobody’s Perfect">
Nobody’s Perfect



</doc>
<doc id="1280893" url="https://pl.wikipedia.org/wiki?curid=1280893" title="Sanj Bajar">
Sanj Bajar



</doc>
<doc id="1280895" url="https://pl.wikipedia.org/wiki?curid=1280895" title="Bitwa pod Legnano">
Bitwa pod Legnano



</doc>
<doc id="1280897" url="https://pl.wikipedia.org/wiki?curid=1280897" title="Achacy Corell (starszy)">
Achacy Corell (starszy)

Achacy Corell, także Achacy Korel (ur. 1621 w Elblągu, zm. 31 marca 1659 w Elblągu) – drukarz i wydawca elbląski.
Był synem Ottona, nauczyciela kaligrafii w Gimnazjum Elbląskim, potem urzędnika miejskiego i wójta elbląskiego, oraz Ewy z domu Zamehl, pochodzącej z rodziny miejskich patrycjuszy. Od 1627 uczęszczał do Gimnazjum Elbląskiego, po ukończeniu którego wstąpił we wrześniu 1640 na Akademię Królewiecką. Po powrocie do Elbląga podjął pracę korektora w tłoczni Wendela Bodenhausena. Kiedy Bodenhausen zmarł około 1642, Corell pomagał prowadzić zakład wdowie Annie Surawen, by w czerwcu 1646 poślubić właścicielkę i wejść w posiadanie oficyny.
Corell realizował liczne zamówienia Gimnazjum Elbląskiego, od tez dysput na potrzeby ostatnich klas i zaproszeń na przedstawienia teatru gimnazjalnego, przez szkolne podręczniki (w tym pierwszy elbląski druk po polsku, dwujęzyczne "40 dialogów" Nicolausa Volckmara), po dzieła pedagogów szkoły. Dziewięć prac w oficynie Corella wydał rektor gimnazjum Joachim Pastorius (m.in. "De dignitate Historiae oratio" w 1651, "De conservanda litterarum gloria oratio inauguralis" w 1653 oraz "Palaestra nobilium seu consilium de generosum adolescentum educatione" w 1654), natomiast profesor teologii i filozofii Henryk Nicolai ogłosił kilka publikacji dotyczących odbioru teorii heliocentrycznej na ziemiach polskich. Corell wydał ponadto dzieło "Kurtzgefaste Kirchenhistorie der bömischen Brüder" Jana Amosa Komeńskiego (1648), tuż przed wyjazdem tego wybitnego pedagoga z Elbląga po 6-letnim pobycie.
W oficynie Corella ukazywały się ponadto utwory miejscowych literatów — Fryderyka Zamhla, Balthasara Voidiusa, Achacego Domssdorffa. Elblążanin tłoczył druki okolicznościowe, związane z uroczystościami, narodzinami, ślubami, zgonami czy awansami miejscowych luminarzy, a także wydarzeniami przekraczającymi wymiar lokalny, na przykład w związku ze śmiercią króla Władysława IV (utwór Fryderyka Meibohma w 1649) lub koronacją jego następcy Jana Kazimierza (utwór Zygmunta Podkostelskiego). Wreszcie Corell wydawał liczne pisma religijne, przede wszystkim literaturę kaznodziejską; wznowił "Mały Katechizm" Lutra. Niezależnie z oficyny korzystali także autorzy katoliccy.
Do pierwszych druków polskich w Elblągu zaliczyć należy ponadto wydaną przez Corella rozprawkę "Droga do zupełnej wolności" Łukasza Górnickiego (1650). W okresie działalności Corella z jego oficyny wyszło przeszło ćwierć tysiąca druków — średnio 18 rocznie. Krótko przed śmiercią, w związku z zajęciem miasta przez Szwedów w dobie potopu, właściciel przeniósł swój zakład z peryferii miejskich na Stare Miasto. Zmarł wiosną 1659. Prowadzenie zakładu przejęła wdowa (druga żona, Elżbieta z Preussów, poślubiona w 1656), a po dojściu do pełnoletniości dziesięć lat później jedyny syn Corella, również Achacy.

</doc>
<doc id="1280900" url="https://pl.wikipedia.org/wiki?curid=1280900" title="Alberto Bustamante Belaunde">
Alberto Bustamante Belaunde

Alberto Bustamante Belaunde (ur. w 1950 w Arequipie - zm. 7 lutego 2008 w Limie) - peruwiański polityk, premier Peru w latach 1999 - 2000. Był członkiem partii "Nowa Większość / Sojusz Zmiany 1990".
Za czasów rządów prezydenta Alberto Fujimori był premierem Peru (48. w historii państwa). Od lipca 2007 pracował jako doradca Stosunków Zagranicznych Komitetu. Bustamante był także znanym profesorem uniwersytetów takich jak Papieski Uniwersytet Katolicki w Peru czy Uniwersytetu Fizyki Stosowanej.
Bustamante zmarł na zawał serca. Przebywał akurat w peruwiańskim kongresie. Miał 57 lat.

</doc>
<doc id="1280902" url="https://pl.wikipedia.org/wiki?curid=1280902" title="Chóry akademickie w Polsce">
Chóry akademickie w Polsce

A – B – C – D – E – F – G – H – I – J – K – L – Ł – M – N – O – P – R – S – T – U – W – Z

</doc>
<doc id="1280904" url="https://pl.wikipedia.org/wiki?curid=1280904" title="Muharrem Fejzo">
Muharrem Fejzo

Muharrem Fejzo (ur. 24 maja 1933 w Ersece, zm. 22 listopada 2020 w Tiranie) – albański reżyser, scenograf i rzeźbiarz.
Życiorys.
Ukończył liceum artystyczne „Jordan Misja” w Tiranie na kierunku rzeźby. Po studiach wystawiał własne rzeźby, ale równocześnie pracował jako scenograf w Teatrze Ludowym (alb. "Teatri Popullor") w Tiranie. W 1958 r. podjął współpracę ze Studiem Filmowym Nowa Albania (alb. "Kinostudio Shqiperia e Re"), współpracując w przygotowaniu scenografii do filmu "Burza". Od 1963 r. pracował jako asystent reżysera. W roku 1966 ukończył szkołę aktorską przy Teatrze Ludowym i rozpoczął pracę w teatrze w Kukësie, jako reżyser, a także jako dyrektor miejscowego domu kultury. W tym czasie jego rzeźby zdobiły ulice Wlory.
Debiut w roli reżysera – film "Montatorja" – przypadł na rok 1970. W swoim dorobku ma 14 filmów fabularnych. Największym sukcesem w tej dziedzinie stała się komedia Kapedani z 1972 r. Za swoją działalność artystyczną w 2001 otrzymał od władz Albanii tytuł Wielkiego Mistrza (Mjeshter i Madh). W 2015 opublikował wspomnienia pt. “Ta pathënat”. W 2017 zabrał głos w sprawie propozycji Agrona Tufy, aby zakazać w Albanii emisji filmów, zrealizowanych w okresie dyktatury komunistycznej. Fejzo uznał tę propozycję za absurdalną. Zmarł 22 listopada 2020 z powodu zakażenia koronawirusem COVID-19.
Jego syn Ardit jest znanym w Albanii piosenkarzem.

</doc>
<doc id="1280907" url="https://pl.wikipedia.org/wiki?curid=1280907" title="Wołosań">
Wołosań

Wołosań (Patryja; 1071 m n.p.m.) – szczyt w Bieszczadach Zachodnich, najwyższy w paśmie Wysokiego Działu.
Leży w południowo-wschodniej części Wysokiego Działu, w jego głównym grzbiecie, który na tym odcinku przebiega z północnego zachodu na południowy wschód. Od południowego wschodu sąsiaduje z Sasowem (1010 m n.p.m.), natomiast na północnym zachodzie grzbiet łagodnie opada na nienazwaną przełęcz (928 m n.p.m.), za którą wznosi się Jaworne (992 m n.p.m.). Nieco na południe od wierzchołka znajduje się zwornik dla odbiegającego na południe grzbietu kulminującego w Przysłupie (1006 m n.p.m.), a następnie opadającego na przełęcz Przysłup (749 m n.p.m.), gdzie łączy się z pasmem granicznym. Około 1,2 km na północny zachód od Wołosania jest drugi punkt zwornikowy wysyłający ku południowemu zachodowi odnogę ze szczytem o nazwie Babinka lub Iwanica (944 m n.p.m.).
Północno-wschodnie stoki odwadnia Jabłonka mająca tam źródło, grzbietem Przysłopu przebiega zaś dział wodny pomiędzy zlewniami Osławy na zachodzie oraz Solinki po stronie wschodniej. Stoki są prawie w całości porośnięte lasem, jedynie w pobliżu wierzchołka jest kilka polan. Jedna z nich, usytuowana na południowy wschód od szczytu, jest punktem widokowym.
Wołosań znajduje się na obszarze Ciśniańsko-Wetlińskiego Parku Krajobrazowego. Na szczycie znajdowała się wieża, z której można było zobaczyć m.in. pasmo Łopiennika, Hyrlatą i Matragonę.

</doc>
<doc id="1280908" url="https://pl.wikipedia.org/wiki?curid=1280908" title="Benedykt (biskup Porto e Santa Rufina)">
Benedykt (biskup Porto e Santa Rufina)

Benedykt (zm. 1216) – kardynał, mianowany przez papieża Innocentego III w 1200 roku. 
Życiorys.
W 1204 był legatem papieskim w zdobytym przez wojska IV krucjaty Konstantynopolu. Biskup Porto e Santa Rufina od 1213 roku. Dokładna data jego śmierci nie jest znana, ostatnia sygnowana przez niego bulla nosi datę 11 kwietnia 1216.

</doc>
<doc id="1280909" url="https://pl.wikipedia.org/wiki?curid=1280909" title="Bitwa pod Legnago">
Bitwa pod Legnago

Bitwa pod Legnago (także bitwa pod Legnano lub nad Adygą) miała miejsce 26 marca 1799 podczas wojny Francji z drugą koalicją, stanowiła część działań wojennych wokół Werony.
Bitwa stanowiła fragment ofensywnych działań liczącej 55 000 żołnierzy armii francuskiej Barthélemy’ego Schérera przeciwko armii austriackiej generała Pála Kraya, skoncentrowanej wokół Werony. Walki, podczas których wojska francuskie bez skutku usiłowaly obejść prawe skrzydło austriackie, toczyły się na obszarze między Legnago a Weroną. Francuzi zamierzali pobić armię austriacką przed nadejściem armii rosyjskiej Aleksandra Suworowa. Bitwę wygrała jednak armia austriacka, zadając wojskom francuskim bardzo ciężkie straty - ponad 5000 żołnierzy. W walkach udział wzięła 2 Legia Legionów Polskich, która straciła 1800 z 2800 żołnierzy wraz z dowódcą - gen.Rymkiewiczem.

</doc>
<doc id="1280910" url="https://pl.wikipedia.org/wiki?curid=1280910" title="Aleksander Jachowicz">
Aleksander Jachowicz

Aleksander Jachowicz (ur. 26 lutego 1928 w Grybowie, zm. 15 sierpnia 1989 w Katowicach) – polski geolog, specjalista geologii złóż węgla, a zwłaszcza stratygrafii oraz palinologii karbonu.
Życiorys.
Pochodził z rodziny inteligenckiej. Ojciec Stanisław był nauczycielem pochodzącym z Gorlic. Szkołę powszechną ukończył w czasie okupacji w Grybowie. W 1941 rozpoczął naukę na trzyletnich tajnych kompletach w gimnazjum ogólnokształcącym w Nowym Sączu. W 1942 podjął pracę w zakładzie fotograficznym Z. Studzińskiego w Grybowie. W latach 1941–1944 był łącznikiem i kurierem Tajnej Organizacji Nauczycielskiej na okręgi Nowy Sącz i Grybów. W lipcu 1946 zdał egzamin maturalny w Liceum Humanistycznym w Grybowie i rozpoczął studia na Wydziale Geologiczno-Mierniczym (oddział poszukiwawczy) Akademii Górniczo-Hutniczej w Krakowie. Studia ukończył w 1952 jako inżynier geolog i magister nauk technicznych.
W 1949 rozpoczął pracę w Państwowym Instytucie Geologicznym w Krakowie, w Wydziale Rud. W następnym roku przeszedł do Wydziału Węgli, do Pracowni Paleobotaniki Karbonu. Następnie pracował w Katedrze Złóż Węgli AGH. W latach 1955–1956 krótko przebywał w Uhelnym Pruzkum w Ostrawie. Ponownie przeszedł do pracy w Instytucie Geologicznym w 1957. Był zatrudniony w Stacji Górnośląskiej w Czeladzi, początkowo jako asystent w Pracowni Sporologii Karbonu i Petrografii Węgli. W latach 1972–1975 był kierownikiem Oddziału Górnośląskiego IG w Sosnowcu.
Od 1974 wykładał przedmioty stratygraficzno-paleontologiczne na Wydziale Nauk o Ziemi Uniwersytetu Śląskiego w Katowicach, gdzie kierował także Instytutem Geologii oraz Zakładem Stratygrafii i Paleontologii, a następnie, od 1975 do 1981, był dziekanem tego wydziału. Od lutego 1982 do śmierci w 1989 pełnił funkcję prorektora Uniwersytetu Śląskiego do spraw ogólnych.
W 1958 był współzałożycielem Międzynarodowej Komisji Mikroflory Paleozoiku i był jej wieloletnim sekretarzem. W latach 1968–1974 pełnił funkcję przewodniczącego polsko-czechosłowackiej komisji mieszanej ds. badań geologicznych. W latach 1972–1975 był doradcą i członkiem Komisji Geologicznej RWPG. Od 1958 uczestniczył wielokrotnie w międzynarodowych kongresach Stratygrafii i Geologii Karbonu, Petrografii Węgla, a także w Konferencjach Palinologicznych i w Międzynarodowych Kongresach Geologicznych.
W 1975 dr hab. inż. Aleksander Jachowicz został profesorem nadzwyczajnym nauk przyrodniczych. Wypromował 12 magistrantów i 6 doktorów. Za udział w odkryciu i udokumentowaniu lubelskiego węgla kamiennego otrzymał nagrodę państwową I stopnia.
Wydał około 120 publikacji, głównie na temat paleobotaniki i stratygrafii karbonu oraz geologii złóż węgli. Wiele prac badawczych wykonał wspólnie z prof. Sonią Dybową-Jachowicz, małżonką od 1959.
Od 1961 był członkiem PZPR, a w latach 1976–1983 był radnym Wojewódzkiej Rady Narodowej w Katowicach. Należał do Polskiego Towarzystwa Geologicznego.

</doc>
<doc id="1280911" url="https://pl.wikipedia.org/wiki?curid=1280911" title="Herb obwodu charkowskiego">
Herb obwodu charkowskiego

Herb obwodu charkowskiego – oficjalny symbol obwodu charkowskiego, jednego z obwodów na wschodzie Ukrainy.
Wygląd herbu obwodu charkowskiego regulowany jest przez uchwałę Charkowskiej Rady Obwodowej z dnia 11 maja 1999 roku „O ustanowieniu symboliki obwodu charkowskiego”.
Dodatek nr 2 do wyżej wymienionej uchwały zawiera w ustępie 2 opis herbu obwodu:
Autorem herbu obwodu charkowskiego jest Serhij Szaposznykow. Wedle słów autora przy opracowaniu projektu pragnął on w sposób maksymalny uszanować dziedzictwo heraldyczne, dodając jedynie do niego symbolikę, która charakteryzuje obecny etap rozwoju obwodu, a także pewne szczegóły odnoszące się do jego podziału administracyjno-terytorialnego, na przykład liczba dębowych liści zdobiących tarczę herbu odpowiada liczbie rejonów i miast o znaczeniu obwodowym (ukr. "міста обласного підпорядкування").
Herb bazuje na herbie Charkowa, stolicy obwodu.
Herb obwodu charkowskiego jest również elementem flagi obwodu charkowskiego.

</doc>
<doc id="1280913" url="https://pl.wikipedia.org/wiki?curid=1280913" title="Torrente Castellano">
Torrente Castellano

Torrente Castellano – potok w Abruzji i Marchii Ankońskiej, główny prawobrzeżny dopływ rzeki Tronto, stanowiącej w swej dolnej części naturalną granicę pomiędzy wymienionymi regionami środkowych Włoch; długości ok. 40 km. Pięćdziesiąt lat temu woda w potoku była na tyle czysta, iż klasyfikowano ją jako zdatną do picia.
Torrente Castellano ma swoje źródła w masywie Monti della Laga na terenie Abruzji. Potok płynie potem przez terytorium Marchii, gdzie jego bieg charakteryzuje się licznymi niewielkimi kaskadami. Uchodzi do rzeki Tronto w pobliżu miasta Ascoli Piceno.
W lecie brzegi rzeki zapełniają się miłośnikami kąpieli słonecznych. Są one również miejscem dogodnym do długich spacerów.
Potok dał nazwę gminie, przez którą przepływa – Valle Castellana. Znajduje się ona u stóp góry Montagna dei Fiori w Abruzji. Na potoku znajduje się też tama, dzięki której powstało sztuczne jezioro – Lago di Talvacchia. Z jeziora czerpie się wodę. Znajduje się też elektrownia wodna. Jest ono mekką dla miłośników wędkarstwa. Nad potokiem, niedaleko od miejsca, w którym uchodzi on do rzeki Tronto, znajdował się młyn wodny – Cartiera Papale. Od tego miejsca ma w przyszłości przebiegać szlak rowerowo-pieszy wzdłuż rzeki Tronto w kierunku Porto d'Ascoli i wybrzeży Adriatyku.

</doc>
<doc id="1280919" url="https://pl.wikipedia.org/wiki?curid=1280919" title="Janusz Rybak">
Janusz Rybak

Janusz Rybak (ur. 21 marca 1958 w Hrubieszowie) – polski piłkarz występujący na pozycji napastnika.
Przebieg kariery.
Występował m.in. w Unii Hrubieszów, Wiśle Puławy, Radomiaku Radom, Horteksie Ryki i Orlętach Nowodwór.
Był pierwszym wychowankiem w historii Unii Hrubieszów, który zadebiutował w I lidze. Grał tam w sezonie 1984/85 w barwach Radomiaka (w jedynym sezonie tego zespołu w ekstraklasie). Rozegrał wówczas 15 spotkań, nie strzelając bramki.
W sezonie 2019/20 występował w Puławiaku (klasa B).

</doc>
<doc id="1280920" url="https://pl.wikipedia.org/wiki?curid=1280920" title="FSO Polonez Truck (1992-1997)">
FSO Polonez Truck (1992-1997)



</doc>
<doc id="1280921" url="https://pl.wikipedia.org/wiki?curid=1280921" title="Salzach (dopływ Inn)">
Salzach (dopływ Inn)

Salzach – rzeka w Austrii oraz w Niemczech, prawy dopływ Innu.
Większe miasto nad rzeką Salzach to Salzburg.

</doc>
<doc id="1280923" url="https://pl.wikipedia.org/wiki?curid=1280923" title="Grzegorz Baran (piłkarz)">
Grzegorz Baran (piłkarz)

Grzegorz Baran (ur. 23 grudnia 1982 w Przemyślu) – polski piłkarz grający na pozycji obrońcy lub defensywnego pomocnika. Młodszy brat Arkadiusza Barana.
Kariera klubowa.
Karierę piłkarską rozpoczynał w klubie JKS 1909 Jarosław. W roku 2000 przeniósł się do SMS Kraków. Grał też w Cracovii i Górniku Wieliczka. W zimowym okienku transferowym w sezonie 2005/2006 przyszedł do drugoligowego wówczas Ruchu Chorzów, gdzie szybko stał się podstawowym graczem. W ekstraklasie zadebiutował 27 lipca 2007 roku w spotkaniu z Groclinem Grodzisk Wielkopolski. We wrześniu 2009 został kapitanem Ruchu Chorzów, zastępując w tej roli Wojciecha Grzyba. W czerwcu 2010 Ruch zdecydował o nieprzedłużeniu z Baranem kontraktu, a niedługo później piłkarz podpisał trzyletnią umowę z GKS-em Bełchatów.

</doc>
<doc id="1280930" url="https://pl.wikipedia.org/wiki?curid=1280930" title="Tabulator (klawisz)">
Tabulator (klawisz)



</doc>
<doc id="1280931" url="https://pl.wikipedia.org/wiki?curid=1280931" title="Inch'on Munhak Stadium">
Inch'on Munhak Stadium



</doc>
<doc id="1280940" url="https://pl.wikipedia.org/wiki?curid=1280940" title="A771726">
A771726



</doc>
<doc id="1280943" url="https://pl.wikipedia.org/wiki?curid=1280943" title="Arava">
Arava



</doc>
<doc id="1280944" url="https://pl.wikipedia.org/wiki?curid=1280944" title="Wielkie Koryciska">
Wielkie Koryciska

Wielkie Koryciska – dolina w Tatrach Zachodnich, będąca orograficznie lewym odgałęzieniem Doliny Chochołowskiej. Jej wylot znajduje się w odległości ok. 1900 m powyżej górnego końca Siwej Polany. W miejscu tym droga prowadząca dnem Doliny Chochołowskiej oddala się od Chochołowskiego Potoku, a na niewielkiej polance znajduje się przy niej nieduża wiata dla turystów. Poprzez potok odchodzi droga gospodarcza prowadząca Wielkimi Koryciskami. Lesista dolina o krętym przebiegu wcięta jest pomiędzy wzniesienia Koryciańskiej Czuby (1161 m), Krytej Czuby (1261 m) i Tyrałowej Czuby (1400 m). Po jej orograficznie lewej stronie znajdują się dolomitowe Koryciańskie Turnie, a po orograficznie prawej, poniżej szczytu Tyrałowej Czuby – polana Tyrałówka. Lodowiec chochołowski tutaj nie dotarł, a lokalny się nie utworzył, V-kształtna dolina wyrzeźbiona została przez wodę. Dnem doliny spływa potok Koryciańska Siklawa. Na potoku w górnej części doliny znajduje się 30-metrowej wysokości próg skalny, z którego spada wodospad.
Dawniej tereny te wchodziły w skład Hali Krytej. Rejon doliny, mającej w wielu miejscach charakter wąwozu, zbudowany jest ze skał dolomitowych i znajduje się w nim wiele osobliwości przyrodniczych. Na jego zboczach znajdują się największe w polskich Tatrach i jedyne tu naturalne skupiska sosen reliktowych (górski ekotyp sosny zwyczajnej). Znajduje się tutaj jedno z dwóch tylko w polskich Tatrach (i w ogóle w całej Polsce) miejsc, w których rośnie sasanka słowacka (drugie miejsce to Małe Koryciska). Występuje także rzadki w Polsce ostrożeń głowacz, sosna drzewokosa (mieszaniec kosodrzewiny z sosna zwyczajną) i rzadka w polskich Karpatach mydlnica lekarska. Wielkie Koryciska i rejon Bobrowca to jedyne w Polsce miejsca, gdzie obserwowano występowanie rzadkiego gatunku motyla – górówki pronoe. W górnej i środkowej części doliny znajdują się jaskinie: Wilcza Nora, Szczelina w Wielkich Koryciskach, Skośna Szpara i Schron w Wielkich Koryciskach.
Dla turystów obszar ten jednak jest niedostępny. Znajduje się na obszarze Tatrzańskiego Parku Narodowego, nie prowadzi tędy żaden szlak turystyczny, natomiast górna część Wielkich Korycisk to obszar ochrony ścisłej Koryciska.

</doc>
<doc id="1280945" url="https://pl.wikipedia.org/wiki?curid=1280945" title="M388 Davy Crockett">
M388 Davy Crockett

M388 Davy Crockett – taktyczny jądrowy pocisk odpalany z wyrzutni bezodrzutowej opracowany w USA podczas zimnej wojny. Nazwany imieniem amerykańskiego bohatera ludowego, żołnierza i kongresmena Davy'ego Crocketta (1786-1836).
Specyfikacja.
M388 Davy Crockett to jedna z najmniejszych kiedykolwiek zbudowanych broni jądrowych. Jej konstrukcja została opracowana w późnych latach 50. na wypadek ataku wojsk Układu Warszawskiego w Niemczech Zachodnich. Koncepcja zakładała rozmieszczenie wzdłuż granicy, co kilka kilometrów, drużyn Atomic Battle Group ("Atomowych Grup Bojowych") uzbrojonych w te pociski. Za ich pomocą, w razie ataku, żołnierze mieli za zadanie zniszczyć lub obezwładnić nacierające wrogie oddziały oraz skazić teren tak, by poziom promieniowania na co najmniej 48 godzin uniemożliwił jego zajęcie przez wroga, dając tym samym wystarczający czas na mobilizację sił NATO. 
Pocisk M388 był niekierowanym, stabilizowanym aerodynamicznie pociskiem rakietowym, wyposażonym w głowicę jądrową W54. Była to bardzo mała głowica o mocy pod-kilotonowej. Jej wersja użyta w pocisku - Mk-54, ważyła ok. 23 kilogramów, z możliwością wyboru mocy rażenia na 10 lub 20 ton (wartości bardzo bliskie praktycznej minimalnej wielkości oraz sile rażenia głowicy z materiałami rozszczepialnymi). Cały pocisk ważył około 34,5 kg i miał niecałe 80 cm długości i 28 cm średnicy maksymalnej. Pocisk przy swojej podstawie miał podkalibrowy trzpień umieszczany w lufie działa celem wystrzelenia.
Pocisk "Davy Crockett" mógł być odpalony z dwóch rodzajów wyrzutni: 120 mm M28, o zasięgu około 2 km, oraz 155 mm M29, o zasięgu około 4 km. Obydwie wyrzutnie można było zamocować na trójnogu na ciężarówce, transporterze opancerzonym czy jeepie. Wyrzutnie były obsługiwane przez trzech żołnierzy.
Obydwie wyrzutnie w trakcie testów wykazały się niską celnością, zatem skuteczność pocisku mogła polegać raczej na promieniowaniu niż bezpośrednim trafieniu. Ustawiony na moc 10 ton (niska) pocisk mógł wyprodukować natychmiastową śmiertelną dawkę promieniowania (ponad 10000 remów) w promieniu 150 m i prawdopodobnie śmiertelną dawkę (około 600 remów) w promieniu 400 m.
Głowicę przetestowano 7 lipca 1962 w podczas testów broni nuklearnych Little Feller II, a sam pocisk wystrzelono (używając 155 mm wyrzutni) podczas kolejnych testów (Little Feller I) z dystansu 2,7 km 17 lipca. Była to ostatnia atmosferyczna próba jądrowa przeprowadzona na Poligonie Nevada.
Produkcja pocisków "Davy Crockett" zaczęła się w 1956 i wyprodukowano ich w sumie 2100 sztuk. Armia amerykańska miała je na wyposażeniu w latach 1961-1971.
Zachowane egzemplarze.
Zachowane egzemplarze pocisków znajdują się m.in. w:

</doc>
<doc id="1280947" url="https://pl.wikipedia.org/wiki?curid=1280947" title="Front Polski">
Front Polski

Fronty określane mianem "Polski":

</doc>
<doc id="1280949" url="https://pl.wikipedia.org/wiki?curid=1280949" title="Sambalpur">
Sambalpur

Sambalpur – miasto w Indiach, w stanie Orisa, nad rzeką Mahanadi. W 2001 r. miasto to zamieszkiwało 153 643 osób.
W Sambalpur rozwinął się przemysł młynarski, tytoniowy oraz papierniczy. W tym mieście wyrabia się także mydło oraz odzież

</doc>
<doc id="1280950" url="https://pl.wikipedia.org/wiki?curid=1280950" title="M-388 Davy Crockett">
M-388 Davy Crockett



</doc>
<doc id="1280955" url="https://pl.wikipedia.org/wiki?curid=1280955" title="Manfred Bietak">
Manfred Bietak

Manfred Bietak (ur. 6 października 1940 r. w Wiedniu) – austriacki egiptolog i archeolog. 
Profesor egiptologii na Uniwersytecie Wiedeńskim i dyrektor Austriackiego Instytutu Archeologicznego w Kairze. W 2004 był profesorem na Uniwersytecie Harvarda.
Studiował archeologię na Uniwersytecie Wiedeńskim. W latach 1961–1965 brał udział w ratowniczych wykopaliskach UNESCO w Sayala w Nubii.
Bietak jest najbardziej znany jako dyrektor austriackich wykopalisk w Tell el-Daba w Delcie Nilu.
Od marca 1999 jest wykładowcą na Austriackiej Akademii Nauk. Jest autorem i współautorem kilku podręczników uniwersyteckich oraz redaktorem czasopisma egiptologicznego "Ägypten und Levante".

</doc>
<doc id="1280957" url="https://pl.wikipedia.org/wiki?curid=1280957" title="Sambhal">
Sambhal

Sambhal (hindi संभल) – miasto w północnych Indiach w stanie Uttar Pradesh, na Nizinie Hindustańskiej.
Populacja miasta w 2001 roku wynosiła 182 930 mieszkańców.
W mieście rozwinął się przemysł spożywczy oraz włókienniczy.

</doc>
<doc id="1280958" url="https://pl.wikipedia.org/wiki?curid=1280958" title="Królewska Akademia Malarstwa i Rzeźby">
Królewska Akademia Malarstwa i Rzeźby

Królewska Akademia Malarstwa i Rzeźby (fr. "Académie royale de peinture et de sculpture") – instytucja artystyczna założona w 1648 roku w Paryżu, prowadząca działalność pedagogiczną i teoretyczną.
Została utworzona przez artystów (m.in. Charlesa Le Bruna), którzy pragnęli wyzwolić się z organizacji cechowej. Do momentu jej założenia francuscy malarze i rzeźbiarze, tak jak w średniowieczu, należeli bowiem do cechu. Uczyli się u mistrza cechowego, następnie zostawali czeladnikami i mistrzami. Zawód ten często był przekazywany przez ojców synom, którzy swoją edukację uzupełniali w warsztatach innych mistrzów. W systemie cechowym pozycja artysty równała się pozycji rzemieślnika.
W latach 1663–1664 Akademia została zreorganizowana przez Jean-Baptiste Colberta i Le Bruna. Stała się wówczas instytucją państwową, podporządkowaną królowi, której członkowie zostawali malarzami nadwornymi oraz otrzymywali inne przywileje. Na jej czele stanął Le Brun (swoją władzę sprawował do 1683 roku), a siedzibą został Luwr.
Akademia wzorowana była na rzymskiej Accademia di San Luca (Akademii św. Łukasza) (1577) i bolońskiej Accademia degli Incamminati (ok. 1600). Ona sama stała się wzorem dla podobnych akademii sztuk pięknych, zakładanych w Europie w XVII i XVIII wieku, np. w Wiedniu (1692) i Monachium (1760).
Akademia kształciła młodych artystów, za podstawę uważając naukę rysunku. Na zajęciach posługiwano się odlewami antycznych rzeźb i żywymi modelami. Od 1664 roku wyróżniającym się uczniom przyznawano nagrodę Prix de Rome, która umożliwiała im dalsze studia we Włoszech.
W 1793 roku Akademia została rozwiązana, a w jej miejsce utworzono Commune des Arts, a w XIX wieku jej funkcje sprawowały: Académie des Beaux-Arts i École nationale supérieure des beaux-arts.

</doc>
<doc id="1280959" url="https://pl.wikipedia.org/wiki?curid=1280959" title="Académie Royale de Peinture et de Sculpture">
Académie Royale de Peinture et de Sculpture



</doc>
<doc id="1280962" url="https://pl.wikipedia.org/wiki?curid=1280962" title="Academie Royale de Peinture et de Sculpture">
Academie Royale de Peinture et de Sculpture



</doc>
<doc id="1280963" url="https://pl.wikipedia.org/wiki?curid=1280963" title="Zubeidaa">
Zubeidaa

Zubeidaa (hindi ज़ुबैदा, urdu زبیدہ) – zrealizowany w 2001 roku indyjski dramat miłosny. Reżyserem jest Shyam Benegal, twórca „kina niezależnego” (' i '). W tytułowej roli muzułmańskiej aktorki poślubionej przez hinduskiego maharadżę Karisma Kapoor. W roli maharadży Manoj Bajpai. Jego pierwszą żonę gra Rekha.
Film jest ostatnią częścią trylogii, których poprzednie części to "Mammo" (1994) i "Sardari Begum" (1996).
Scenariusz filmu w oparciu o prawdziwą historię nieszczęśliwej aktorki napisał jej syn Khalid Mohamed, krytyk filmowy, scenarzysta i reżyser takich filmów jak "Fiza", "Tehzeeb" i "Silsilay"..Film opowiada historię pięknej aktorki muzułmańskiej poślubionej przez hinduskiego maharadżę. Zestawiono w nim dwa światy- hindusów i muzułmanów. Pokazano tradycje, w jakich uwięziona jest kobieta w obu tych światach, zarówno gdy staje się przedmiotem aranżowanego małżeństwa, jak też, gdy szarpie się u boku pierwszej żony maharadży. Film przedstawia też problem tych muzułmanów, dla których wyjazd do Pakistanu jest rozwiązaniem problemu podejrzliwości ze strony hindusów. Mówi o dostosowywaniu się maharadżów do nowej sytuacji niepodległych Indii, w której tracąc przywileje, władzę utrzymać mogą tylko jako reprezentanci swoich kiedyś poddanych, dziś wyborców.
Fabuła.
Mumbaj. Riyaz Masud, 30-letni muzułmański dziennikarz filmowy dopytuje wśród ludzi próbując poznać i zrozumieć historię swojej matki, którą stracił jako kilkuletni chłopiec. Jego matka, Zubeidaa (Karisma Kapoor) jako młoda dziewczyna próbowała wyrazić siebie w tańcu. Zaczęła nagrywać film w wytwórni swego ojca (Amrish Puri). Filmu nikt nigdy nie widział. Wzburzony ojciec siłą wyciągnął ją w środku nagrywanej sceny, grożąc reżyserowi. Tradycja jego rodziny zabraniała tańca niezamężnym dziewczynom. Nawet podczas przyjęcia rodzinnego. Ojciec już zaplanował życie swojej córki. Ku zaskoczeniu Zubeidy podczas spotkania rodzinnego ogłosił zaręczyny córki z obcym jej zupełnie synem swojego przyjaciela. Wstrząśnięta dziewczyna wybiegła z przyjęcia. Absolutnie nie zgadzała się na małżeństwo bez miłości. Jej kolejny bunt znów zwyciężyła żelazna wola ojca. Zubeidaa poślubiła Mehbooba Alama Masuda. Gdy pogodzona już ze swoim życiem spodziewała się dziecka, między jej ojcem i teściem doszło do dramatycznego starcia. Sajid Masud czując się szykanowany przez hindusów zdecydował się wraz z synem wrócić do muzułmańskiego Pakistanu. Rozgniewany ojciec Zubeidy nie pozwolił mu ze sobą zabrać swojej córki i dopiero co urodzonego wnuka Riyaza. Padło słowo: „talaak” (rozwód). Ze łzami rozpaczy Zubeidaa wysłuchała, jak jej podporządkowany ojcu mąż trzykrotnie mówi do niej „rozwodzę się z tobą”. Gdy Riyaz miał rok, w domu pojawiła się „ciotka” Rose, od której Zubeidaa uczyła się kiedyś tańca. Z ciężkim sercem patrzyła na smutek osamotnionej, porzuconej Zubeidy. Chciała jej pomóc wyjść z zamknięcia domu rodziców, nauczyć się od nowa cieszyć życiem. Pewnego razu zabrała ja na imprezę towarzyską. Podczas gry w polo piękność Zubeidy oczarowała maharadżę Vijayendrę Singha (Manoj Bajpai). Zakochany Raja zaczął obsypywać spragnioną miłości kobietę kwiatami i słodkimi słowami. Wzruszyła ją czułość jego spojrzeń. Odpowiedziała miłością. Ona, rozwiedziona muzułmanka zgodziła się poślubić hindusa, maharadżę. Nie odstraszyła jej nawet świadomość tego, że będzie drugą żoną księcia, ożenionego w 12 roku życia z radźpucką księżniczką Czandrapuru. Wstrząśnięta jej decyzją matka zgodziła się na ślub pod warunkiem, że pozostawi ona swojego syna na wychowanie dziadkom. Zubeidaa wybrała miłość mężczyzny tracąc miłość dziecka. Uszczęśliwiona wyjechała z Rają do jego księstwa Fatehpur. Tam czekało ją spotkanie z jego pierwszą żoną Mandira Devi (Rekha).
Muzyka i piosenki.
Autorem muzyki jest A.R. Rahman, który skomponował też muzykę do takich filmów jak: "Rangeela", "Kisna", "Swades", "Yuva", "Water", "Rebeliant", "Rang De Basanti", "Guru", "Dil Se", "Saathiya", "Lagaan", "Taal", "Earth", "Tehzeeb", "The Legend of Bhagat Singh", "Kannathil Muthamittal".

</doc>
<doc id="1280967" url="https://pl.wikipedia.org/wiki?curid=1280967" title="Nie chcę litości">
Nie chcę litości

Nie chcę litości – dwunasty singel zespołu Lady Pank, został wydany na płycie CD. Singel ten promował album "Międzyzdroje". Muzyka została skomponowana przez Jana Borysewicza, a autorem tekstu jest Janusz Panasewicz.

</doc>
<doc id="1280968" url="https://pl.wikipedia.org/wiki?curid=1280968" title="Bílá Voda">
Bílá Voda

Bílá Voda (niem. "Weißwasser") – gmina w Czechach, w powiecie Jeseník w kraju ołomunieckim. Jest to najdalej na północ położona gmina czeskiego Śląska.
Położenie.
Gmina leży nad rzeką Kamienicą, tuż przy polsko-czeskiej granicy w worku jawornickim (), jej przedłużeniem wzdłuż rzeki jest polska wieś Kamienica. Od 1748 r. Bílá Voda jest nieformalnie podzielona na część „miejską” ("městys") i „wiejską” ("ves"). W dolnej części miejscowości, posiadającej okazałe budynki i zwartą zabudowę, znajduje się dawny zespół klasztorny pijarów, z barokowym kościołem. W górnej, luźno zabudowanej części wsi, stoi pałac wybudowany ok. 1690 r., dawna siedziba kolejnych właścicieli ziemskich.
Historia.
Założona w poł. XIII w. Pierwsza wzmianka o Bílej Vodzie pochodzi z 1532 r. W 1723 r. Jakob Ernst von Liechtenstein-Kastelkorn, właściciel wsi i pobliskich dóbr w Doboszowicach, późniejszy biskup ołomuniecki i prymas Niemiec, ufundował tutaj klasztor i kolegium pijarów. Był to wówczas jeden z najznakomitszych wówczas zakładów szkolnych na Śląsku. W latach 1724–1733 wzniesiono kolegium i seminarium pijarskie, a w latach 1755–1765 kościół.
Od zakończenia I wojny śląskiej, na mocy pokoju wrocławskiego, miejscowość stała się osadą graniczną. Jej południowo-zachodnia część z kościołem i klasztorem została w granicach Śląska habsburskiego; północno-wschodnia, nazywająca się współcześnie Kamienica, została włączona do Śląska pruskiego.
W 1818 r. zamknięto seminarium, a w 1829 r. kolegium. Pijarzy obsługiwali parafię do 1938 r. W 1854 r. pałac w Bílej Vodzie zakupiła Marianna Orańska. Należał on do jej spadkobierców do 1917 r.
W czasie II wojny światowej działał tu podobóz Gross-Rossen (Weißwasser lub Mährisch Weißwasser). Nie jest znana, jego dokładniejsza lokalizacja. Przyjmuje się, że powstał w roku 1944.
Po II wojnie światowej wysiedlono ludność niemiecką. W zniszczonym klasztorze popijarskim od 28 września 1950 r internowano zakonnice z rozwiązanych klasztorów z terenu Czechosłowacji. Skoncentrowano zakonnice z 15 różnych zgromadzeń (m.in. siostry szkolne de Notre Dame, boromeuszki, norbertanki, franciszkanki). Na cmentarzu znajduje się kilkaset (ok. 700) nagrobków zmarłych tu zakonnic. Był to najliczniejszy obóz pracy dla zakonnic w Czechosłowacji. Po upadku komunizmu większość pozostałych przy życiu zakonnic opuściła wieś.
W 2006 r. we wsi mieszkały 282 osoby.
Turystyka.
Z Bilej Vody do Javornika prowadzą dwa szlaki piesze:
Przez Bílą Vodę możliwy jest przejazd samochodem osobowym na trasie Paczków–Kamienica–Bíla Voda–Złoty Stok.

</doc>
<doc id="1280976" url="https://pl.wikipedia.org/wiki?curid=1280976" title="Front Polski (1950)">
Front Polski (1950)

Front Polski (lub Nadmorski) – związek operacyjno-strategiczny Wojska Polskiego w latach zimnej wojny.
Geneza.
Po raz pierwszy idea Frontu Polskiego pojawiła się w czasie ćwiczeń majowych 1950 roku, kiedy to obok frontów radzieckich wystąpił Front Nadmorski pod dowództwem gen. Popławskiego, składający się z 1, 2 i 3 Armii WP. Zadaniem Frontu Nadmorskiego podczas tych ćwiczeń była obrona wybrzeża Morza Bałtyckiego przed desantami morskimi, a następnie, po odrzuceniu atakujących wojsk NATO przez siły AR, zajęcie północnych Niemiec i Danii, co miało umożliwić wyjście sojuszniczych sił morskich z Bałtyku na Morze Północne i Atlantyk.
W 1951 uległa zmianie koncepcja użycia Wojska Polskiego w ewentualnym konflikcie zbrojnym. Formowane przez OW II i IV armie w czasie wojny miano włączyć w skład radzieckiego Frontu Centralnego, którego dowódcą miał zostać marszałek Rokossowski. Jednostki OW I i V miały stanowić rezerwę i wystawiać uzupełnienia dla walczących wojsk.
Powołanie Frontu Polskiego ustalono w "Protokole uzgodnień pomiędzy rządami PRL i ZSRR" podpisanym w Moskwie w dniach 4-7 stycznia 1955 tj. przed zawarciem Układu Warszawskiego (ustalenia te obowiązywały także po ratyfikowaniu tego układu).
Utworzenie Frontu znalazło odbicie w planie mobilizacyjnym PM-58, który przyjęto w 1958. Przewidywał on sformowanie: dowództwa Frontu, dwóch armii ogólnowojskowych I rzutu (każda w składzie: dwóch dywizji zmechanizowanych, dwóch dywizji pancernych, dywizji piechoty, dywizji artylerii przeciwlotniczej i dwóch brygad artylerii), jednej armii ogólnowojskowej II rzutu (w składzie dwóch dywizji zmechanizowanych i dwóch dywizji piechoty), armii lotniczej (w składzie dywizji lotnictwa myśliwskiego, dwóch dywizji lotnictwa myśliwsko-szturmowego i dywizji lotnictwa bombowego) oraz jednostek frontowych w postaci: dywizji powietrznodesantowej, dywizji artylerii przeciwlotniczej, czterech brygad artylerii i oddziałów wsparcia.
Podczas ćwiczeń "Burza 61" ćwiczono realizację planu operacyjnego OP-61, którego przewidywalny obszar działań Frontu Nadmorskiego, oprócz Danii, objął także północne tereny RFN i Benelux. 
Zgodnie z planem operacyjnym w pierwszym rzucie nacierać miały 1. i 2. Armia, wystawione przez Pomorski i Śląski Okręg Wojskowy. Zakładano, że po wybuchu wojny pierwszy atak sił NATO powstrzymają jednostki radzieckie stacjonujące w NRD. W tym czasie polskie jednostki miały osiągnąć rejony koncentracji w północnej części kraju oraz NRD, gdzie znajdowała się rozbudowana infrastruktura wojskowa, składy amunicji, materiałów pędnych i wyposażenia. Polskie natarcie miało rozpocząć się z zachodniej Meklemburgii w kierunku Hamburga i Szlezwika-Holsztynu. Po dwóch, trzech dniach nacierające wojska miały rozbić niemiecko-duński Jutlandzki Korpus Armijny NATO po czym wyjść na rubież Łaby oraz nad granicę duńsko-niemiecką.
W drugiej fazie ofensywy wojska Frontu Polskiego miały sforsować Łabę i przez równiny Dolnej Saksonii oraz Holandii dotrzeć na rubież Renu lub Mozy. Poza tę linię prace planistyczne w Sztabie Generalnym nie wybiegły, bowiem nowe cele dla frontu miały zostać określone przez dowództwo Układu Warszawskiego. Inne zadanie przewidziano dla 4. Armii wystawianej przez Warszawski Okręg Wojskowy. W czasie pokoju liczebność jej jednostek była mocno zredukowana (nie przekraczała 30 proc. stanu planowanego na wypadek wojny). Także ich wyposażenie znacznie odbiegało od tego, jakim dysponowały jednostki z okręgu pomorskiego i śląskiego. Tę słabość zrekompensować miały uderzenia jądrowe oraz towarzyszące im zmasowane działania dywersyjno-propagandowe. Zadaniem 4 Armii była szybka mobilizacja, przegrupowanie wojsk na odległość ponad tysiąca kilometrów (z północnego Mazowsza i Warmii pod Hamburg), wejście "z marszu" do walki i opanowanie Półwyspu Jutlandzkiego, wysp duńskich, a następnie okupacja Danii.
Zadania dla poszczególnych armii wyglądały następująco:
Front w tych działaniach miały wesprzeć silne uderzenia atomowe, zaś całe natarcie miało potrwać do ok. 15 dni.
Pierwszy "Plan operacji zaczepnej Frontu Polskiego" przyjęto w 1965. Podobnie jak podczas ćwiczeń "Burza" przewidywał on działania Frontu Polskiego na nadmorskim kierunku operacyjnym w II rzucie strategicznym Zjednoczonych Sił Zbrojnych Układu Warszawskiego. Podstawowym zadaniem Frontu Polskiego była osłona prawego skrzydła głównego zgrupowania uderzeniowego wojsk UW złożonego z frontów AR (1. i 2.) działających na zachodnim kierunku strategicznym oraz obrona wybrzeża morskiego Bałtyku a potem Morza Północnego przed ewentualnymi desantami sił NATO. Wejście Frontu Polskiego do działań wojennych na nadmorskim kierunku operacyjnym miały zabezpieczać korpusy zmechanizowane armii NRD.
Wybranie nadmorskiego kierunku operacyjnego dla Frontu Polskiego wynikało z dwóch zasadniczych powodów:
Ponadto wpływ na wybór kierunku nadmorskiego miały także uwarunkowania polityczne. Obawiano się bowiem, że polscy żołnierze niechętnie będą walczyli z żołnierzami z państw anglosaskich i Francji, a na kierunku nadmorskim mieliby walczyć przede wszystkim z Bundeswehrą.
We wrześniu 1984 utworzono Naczelne Dowództwo Wojsk Kierunku Zachodniego ze sztabem w Legnicy (kwaterę Północnej Grupy Wojsk przeniesiono do Świdnicy), któremu podlegały:
Utworzenie Frontu Polskiego w czasie wojny mogło napotkać na znaczne przeszkody. Poważnym problemem było jego przegrupowanie i koncentracja. Przez Polskę biegły główne trasy przerzutu wojsk radzieckich na zachód (planowano przejście 3-4 frontów), co znacznie utrudniało transport polskich jednostek, tym bardziej że formacje AR miały priorytet. Oprócz tego istniał problem trwałości szczebla frontowego oraz niechęci części oficerów radzieckich do narodowego charakteru Frontu Polskiego, w wyniku czego wysuwano także koncepcje rozdzielenia armii polskich pomiędzy poszczególne fronty radzieckie tak, że o ile 1 Armia Ogólnowojskowa zachowywała pierwotny kierunek ataku, to 2 Armia Ogólnowojskowa miała wejść w skład wojsk atakujących główne zgrupowanie wojsk NATO, czyli broniącą Bawarii Centralną Grupę Armii (CENTAG) (Heidelberg).
Na przełomie lat 80. i 90. sytuacja w bloku wschodnim uległa diametralnej zmianie – upadł komunizm, państwa satelickie uniezależniły się od ZSRR, który rozpadł się ostatecznie w 1991, w którym to roku rozwiązano też Układ Warszawski. W wyniku tych wydarzeń zakończyła się zimna wojna, tym samym koncepcja Frontu Polskiego straciła rację bytu i odstąpiono od niej.
Skład Frontu.
1955
1985
Dowódcy Frontu.
Źródło:
W latach 1959-1986 w WP, w czasie pokoju, istniało stanowisko głównego inspektora szkolenia bojowego. Generał wyznaczony na to stanowisko był równocześnie mianowany wiceministrem Obrony Narodowej, a w czasie "W" obejmował stanowisko dowódcy Frontu.
W 1986 r. funkcję głównego inspektora szkolenia bojowego przejął szef Głównego Zarządu Szkolenia Bojowego.

</doc>
<doc id="1280977" url="https://pl.wikipedia.org/wiki?curid=1280977" title="Mattias Nilsson (biathlonista)">
Mattias Nilsson (biathlonista)

Mattias Nilsson (ur. 19 lutego 1982 w Östersund) – szwedzki biathlonista, mistrz świata juniorów z 2002 roku. Nilsson uwielbia grać w pokera.
Jego młodsza siostra Anna Maria Nilsson również uprawia biathlon.
Osiągnięcia.
Mistrzostwa Świata.
IN – bieg indywidualny, SP – sprint, PU – bieg pościgowy, MS – bieg ze startu wspólnego, RL – sztafeta

</doc>
<doc id="1280979" url="https://pl.wikipedia.org/wiki?curid=1280979" title="San Joaquin (rzeka)">
San Joaquin (rzeka)

San Joaquin – rzeka w USA o długości ok. 550 km, powierzchni dorzecza 83 000 km² oraz średnim przepływie 138 m³/s.
Źródła rzeki znajdują się w górach Sierra Nevada, a uchodzi ona do zatoki San Francisco.
Główne dopływy rzeki:
Rzeka San Joaquin jest wykorzystywana do nawadniania, zaopatrywania w wodę ludności oraz celów energetycznych.

</doc>
<doc id="1280981" url="https://pl.wikipedia.org/wiki?curid=1280981" title="Luca Bucci">
Luca Bucci

Luca Bucci (ur. 13 marca 1969 w Bolonii) – włoski piłkarz występujący na pozycji bramkarza.
Kariera klubowa.
Luca Bucci zawodową karierę rozpoczynał w 1986 roku w Parmie. Następnie występował w zespołach Pro Patria, Rimini Calcio oraz Caserta Calcio, jednak w żadnym z nich nie potrafił przebić się do podstawowej jedenastki. Latem 1992 roku włoski bramkarz podpisał kontrakt z AC Reggiana. W jej barwach wywalczył sobie miejsce w wyjściowej jedenastce i zagrał w 36 spotkaniach Serie B.
W kolejnych rozgrywkach Bucci powrócił do Parmy, gdzie tym razem był podstawowym bramkarzem. W rozgrywkach Serie A zadebiutował 29 sierpnia 1993 roku w meczu z Udinese Calcio. Wraz z Parmą w sezonie 1993/1994 zdobył Superpuchar Europy, a rok później Puchar UEFA. Z podstawowej jedenastki ekipy „Gialloblu” Włocha wygryzł w sezonie 1996/1997 Gianluigi Buffon, w efekcie czego Bucci zdecydował się przenieść do AC Perugia. Tam jednak spędził dosyć krótki okres, po którym podpisał kontrakt z Torino Calcio. W drużynie „Granata” występował przez sześć sezonów, w trakcie których rozegrał aż 160 spotkań.
Sezon 2003/2004 Luca spędził w Empoli FC, po czym po raz kolejny w karierze trafił do Parmy. Na Stadio Ennio Tardini początkowo był zmiennikiem dla Sébastiena Freya, jednak gdy Francuz przeniósł się do Fiorentiny, Bucci został pierwszym golkiperem swojego macierzystego zespołu. Po spadku Parmy do Serie B w sezonie 2007/2008 Włoch zakończył piłkarską karierę.
W styczniu 2009 roku Bucci postanowił powrócić do futbolu i podpisał kontrakt z SSC Napoli. Rozegrał dla niego jeden mecz i po zakończeniu rozgrywek postanowił zakończyć karierę.
Kariera reprezentacyjna.
W reprezentacji Włoch Bucci zadebiutował 21 grudnia 1994 roku z wygranym 3:1 spotkaniu przeciwko Turcji. W tym samym roku znalazł się w kadrze „Squadra Azzura” na mistrzostwa świata. Na imprezie tej Włosi zdobyli srebrny medal przegrywając w meczu finałowym z Brazylią w rzutach karnych. Na mundialu Luca pełnił rolę trzeciego bramkarza i nie wystąpił w żadnym ze spotkań. W 1996 roku Bucci znalazł się w składzie drużyny biorącej udział w mistrzostwach Europy w Anglii. Turniej ten zakończył się dla Italii zupełnym niepowodzeniem, ponieważ zespół prowadzony przez Arrigo Sacchiego nie zdołał wyjść ze swojej grupy. Łącznie dla drużyny narodowej Bucci rozegrał trzy pojedynki.

</doc>
<doc id="1280982" url="https://pl.wikipedia.org/wiki?curid=1280982" title="Zamki na piasku (W transie)">
Zamki na piasku (W transie)

Zamki na piasku – trzynasty singel zespołu Lady Pank, został wydany na płycie CD. Singel ten promował studyjną płytę zespołu "W transie". Muzyka została skomponowana przez Jana Borysewicza, a autorem tekstu jest Andrzej Mogielnicki. Utwór w tej wersji był eksperymentem muzycznym a jego aranżacja znacząco różni się od oryginału. Połączono w nim klasyczny utwór z rytmem typowym dla muzyki drum and bass. Do utworu nakręcono również teledysk.
Skład zespołu.
gościnnie:

</doc>
<doc id="1280984" url="https://pl.wikipedia.org/wiki?curid=1280984" title="Kazimierz Miłkowski">
Kazimierz Miłkowski



</doc>
<doc id="1280985" url="https://pl.wikipedia.org/wiki?curid=1280985" title="Yahaan">
Yahaan

Yahaan – bollywoodzki film, dramat miłosny, którego akcja rozgrywa się w rozdartym wojną Kaszmirze. W rolach głównych Jimmy Shergill, Minissha Lamba i Yashpal Sharma. Film w 2004 roku wyreżyserował debiutant Shoojit Sircar. Autorem zdjęć jest znany szwedzki operator Jakob Ihre. Film opowiada historię miłości dziewczyny, siostry kaszmirskiego terrorysty, zakochanej w indyjskim żołnierzu. Historia ta rozgrywa się w bajkowej niegdyś dolinie Kaszmiru, w której dziś terroryści kaszmirscy i żołnierze indyjscy mówią jednym językiem – strzelając do siebie. Atmosferę przemocy, strachu i wzajemnej podejrzliwości przełamuje miłość dwojga ludzi w z wrogich sobie światów: muzułmanki i hinduskiego żołnierza.
Fabuła.
Kaszmir. Do oddziałów indyjskich walczących z kaszmirskimi terrorystami przybywa nowy oficer, kapitan Aman (Jimmy Shergill). Przede wszystkim zostaje on ostrzeżony, aby w żadnym wypadku nie nawiązywał kontaktów z tubylcami. Wkrótce Aman łamie zakaz zakochując się w Adzie (Minissha Lamba). Gdy okazuje się, że Ada jest siostrą poszukiwanego przez armię indyjską terrorysty kaszmirskiego Shakeela, Aman staje przed sądem wojskowym oskarżony o zdradę...
Muzyka i piosenki.
Muzykę do filmu skomponował Shantanu Moitra, autor "Parineeta", "7½ Phere", "Lage Raho Munna Bhai", "", "Laaga Chunari Mein Daag", "Khoya Khoya Chand".

</doc>
<doc id="1280986" url="https://pl.wikipedia.org/wiki?curid=1280986" title="Discovery World (kanał telewizyjny)">
Discovery World (kanał telewizyjny)

Discovery World – przeznaczony na rynek europejski telewizyjny kanał tematyczny, który nadawał filmy dokumentalne i programy popularnonaukowe poświęcone szeroko pojętej historii.
W latach 1999-2008 funkcjonował pod nazwą Discovery Civilisation i poświęcony był tematyce historycznej. W kwietniu 2008, Discovery Civilisation został przebrandowany na Discovery World. Jego tematyka została poszerzona o sprawy współczesne: kulturę, „tajemnicze zjawiska”, kryminalistykę i medycynę sądową. Brytyjskim odpowiednikiem jest Discovery History.
W lutym 2007 roku Discovery Networks uruchomiła lokalną wersję stacji przeznaczoną wyłącznie na polski rynek. 17 września 2013 polska wersja Discovery World została zastąpiona przez kanał Discovery Turbo Xtra.

</doc>
<doc id="1280987" url="https://pl.wikipedia.org/wiki?curid=1280987" title="Struktura organizacyjna wojska I Rzeczypospolitej w 1633">
Struktura organizacyjna wojska I Rzeczypospolitej w 1633

Struktura organizacyjna wojska I Rzeczypospolitej w połowie września 1633 r., w czasie trwania wojny smoleńskiej z Rosją.
Jazda.
Husaria.
Razem jazdy husarskiej (koni): 1920.
Rajtaria.
Razem jazdy rajtarskiej (koni): 1200.
Petyhorcy.
Razem jazdy petyhorskiej (koni): 780.
Kozacy.
Razem jazdy kozackiej (koni): 240. 
Dragonia.
Razem jazdy dragońskiej (koni): 1850.
Razem.
Razem jazdy: 5990.
Piechota.
Razem piechoty: 10600.
Razem.
Razem wojska I Rzeczypospolitej: 16590.

</doc>
<doc id="1280988" url="https://pl.wikipedia.org/wiki?curid=1280988" title="San Leandro">
San Leandro

San Leandro – miasto w Stanach Zjednoczonych, w stanie Kalifornia, w hrabstwie Alameda. Według spisu ludności z roku 2010, w San Leandro mieszka 84 950 mieszkańców.
W mieście rozwinął się przemysł maszynowy, samochodowy, lotniczy oraz metalowy.
W San Leandro urodził się Lloyd Bridges, amerykański aktor.

</doc>
<doc id="1280993" url="https://pl.wikipedia.org/wiki?curid=1280993" title="Edward Dębicki">
Edward Dębicki

Edward Dębicki (ur. 4 marca 1935 w Kałuszu) – poeta, akordeonista, autor i kompozytor widowisk muzycznych, współtwórca scenariuszy filmowych i muzyki filmowej oraz autor ponad 200 pieśni. 
Życiorys.
Jest synem Franciszki Raczkowskiej i Władysława Krzyżanowskiego. Po wojnie rodzina przybrała nowe nazwisko – Dębicki. Dzieciństwo i młodość spędził w tym samym taborze, w którym przebywała cygańska poetka, Bronisława Wajs, zwana Papuszą.
W 1955 r. założył w Gorzowie Wielkopolskim Cygański Teatr Muzyczny „Terno” oraz powołał Stowarzyszenie Twórców i Przyjaciół Kultury Cygańskiej im. Bronisławy Wajs-Papuszy. Dzięki Dębickiemu od 1989 w Gorzowie Wielkopolskim są organizowane Międzynarodowe Spotkania Zespołów Cygańskich „Romane Dyvesa”.
W 1993 r. został wydany tomik jego poezji "Pod gołym niebem". W 2004 r. wydano książkę jego autorstwa "Ptak umarłych", która opisuje tragedię rodzin cygańskich na Wołyniu podczas II wojny światowej.
W 2005 r. został odznaczony Srebrnym, a w 2012 r. Złotym Medalem „Zasłużony Kulturze Gloria Artis”. W 2016 został laureatem nagrody honorowej „Świadek Historii” przyznanej przez Instytut Pamięci Narodowej.

</doc>
<doc id="1280996" url="https://pl.wikipedia.org/wiki?curid=1280996" title="Aghoreshwar Baba Bhagwan Ram">
Aghoreshwar Baba Bhagwan Ram

Awadhut Mahaprabhu Aghoreshwar Baba Bhagwan Ram (ur. 1937, zm. 1992) – guru indyjski z Varanasi, święty z ascetycznej tradycji Aghori Panth, sukcesor w linii (parampara) świętego hinduistycznego o imieniu Kina Ram.
Dzieciństwo.
Urodził się 12 września 1937 w Indiach, w stanie Bihar. Ojciec nadał mu imię Bhagawan, doświadczając mocnego przeczucia, że chłopiec jest inkarnacją duchowej postaci. Mającego pięć lat Bhagawana, po śmierci ojca i na skutek znacznego zubożenia rodziny, postanowiono odsprzedać przy świątyni w Bhojpur. Oferowane ceny były jednak zbyt niezadowalające dla członków rodziny.
Praktyki duchowe.
Odbywał medytacje w pobliskiej świątyni Śiwy. Stał się wisznuickim wędrownym ascetą poprzez inicjację w Varanasi od guru Śrikant Das, otrzymując imię Bhagawan Das.
Mając 14 lat (w 1951) powrócił do Varanasi. Na Radźendra Ghacie, tajemnicza starsza kobieta, ubrana na czerwono, poradziła mu rytualną kąpiel w Gangesie, odwiedziny dwóch świątyń i kolejno pobliskiego Ravindrapuri. Bhagawan Das odnalazł w Ravindrapuri aśram legendarnego Kina Rama, i z rąk Mahanta Baby Radźeśwara Rama otrzymał inicjację do tradycji aghori ("Aghori Panth") jako Bhagawan Ram. Ponownie rozpoczął pielgrzymki do świętych miejsc w północnych Indiach, kontynuując swoją sadhanę przez wiele lat.
Misja.
Z czasem stał się dwunastym sukcesorem po aghorim Kina Ramie (1563–1714), zyskując uznanie i wpływowych uczniów, jak Chandra Shekhar – któremu przepowiedział urząd premiera Indii. Odwiedził Nepal, Iran, Afganistan, Meksyk i USA.
W 1961 roku założył "Śri Sarweśwari Samuh", organizację charytatywną wspierającą chorych i biednych. Na swojego następcę inicjował Babę Siddhartha Gautam Ramę. Nauki aghorich propagują też inni jego najbliżsi uczniowie Baba Prija Darśi Ramdźi i Baba Gurupad Sambhaw Ramdźi.
Odejście.
W 1982 nagle jego stan zdrowia się pogorszył. Był leczony w Indiach i USA, by ostatecznie powziąć mahasamadhi w dniu 29 listopada 1992.

</doc>
<doc id="1280997" url="https://pl.wikipedia.org/wiki?curid=1280997" title="Mario Ashiku">
Mario Ashiku

Mario Ashiku (ur. 27 lipca 1939 w Szkodrze) – albański aktor i reżyser. 
Życiorys.
W 1964 ukończył studia w Wyższej Szkole Aktorskiej im. Aleksandra Moisiu przy Teatrze Ludowym w Tiranie. Po studiach został aktorem Teatru Ludowego, skąd został skierowany do Teatru Estradowego w Pogradcu. Oprócz licznych ról teatralnych ma na swoim koncie także 13 ról w filmach fabularnych. Zadebiutował rolą Arbena w filmie Furtuna w 1959 r.

</doc>
<doc id="1280998" url="https://pl.wikipedia.org/wiki?curid=1280998" title="Sandhurst">
Sandhurst

Sandhurst – miasteczko i civil parish w Anglii, w hrabstwie Berkshire, w dystrykcie (unitary authority) Bracknell Forest. W 2011 roku civil parish liczyła 20 641 mieszkańców. Jest siedzibą akademii wojskowej Royal Military Academy Sandhurst.

</doc>
<doc id="1281004" url="https://pl.wikipedia.org/wiki?curid=1281004" title="Southport">
Southport

Southport – miasto w północno-zachodniej Anglii, w hrabstwie metropolitalnym Merseyside, w dystrykcie Sefton, położone nad Morzem Irlandzkim, około 32 km na północ od Liverpoolu. W 2001 roku miasto liczyło 91 404 mieszkańców.

</doc>
