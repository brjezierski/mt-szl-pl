<doc id="1286472" url="https://pl.wikipedia.org/wiki?curid=1286472" title="Girlfriend (film 2004)">
Girlfriend (film 2004)

Girlfriend to bollywoodzki dramat miłosny z elementami thrillera i musicalu zrealizowany w 2004 roku przez Karan Razdan, autora "Hawas" i "Umar". W roli tytułowej Isha Koppikar. Tematem filmu jest niezwykły trójkąt. O serce dziewczyny walczą ze sobą (także dosłownie) mężczyzna i kobieta.
Sceny urlopu bohaterów nagrywano na Mauritius.
Fabuła.
Sapna (Amrita Arora) i Tanya (Isha Koppikar) przyjaźnią się od kilku lat. Razem studiowały, teraz razem mieszkają, bawią się, płaczą, śmieją się, nawet śpią w jednym łóżku. Każda z nich inaczej jednak rozumie tę przyjaźń. Dla molestowanej w dzieciństwie i nienawidzącej mężczyzn Tanyi Sapna jest miłością jej życia. Odczuwa wobec niej nie tylko przyjaźń, ale i pożądanie. Sapna naiwna, ufna kocha ją jak siostrę, jak przyjaciółkę, choć po alkoholu i narkotykach pozwala sobie raz na pieszczoty, których potem się wstydzi. Pewnego razu podczas dwutygodniowego wyjazdu Tanyi do Londynu, Sapna poznaje Rahula. Radosna wita Tanyę nowiną: "jestem zakochana!". Tanya rozpoczyna przeciwko Rahulowi walkę o serce Sapny.
Muzyka i piosenki.
Autorem muzyki jest Daboo Malik ("Hum Tumhare Hain Sanam", "Hawas").

</doc>
<doc id="1286473" url="https://pl.wikipedia.org/wiki?curid=1286473" title="Thiago Neves Augusto">
Thiago Neves Augusto



</doc>
<doc id="1286478" url="https://pl.wikipedia.org/wiki?curid=1286478" title="Jan II Działyński">
Jan II Działyński



</doc>
<doc id="1286483" url="https://pl.wikipedia.org/wiki?curid=1286483" title="Dawn Fraser">
Dawn Fraser

Dawn Lorraine Fraser (ur. 4 września 1937 w Balmain) – australijska pływaczka specjalizująca się w stylu dowolnym, czterokrotna mistrzyni olimpijska.
W 1964 roku jako pierwsza zawodniczka w historii przepłynęła 100 m stylem dowolnym poniżej minuty.
Na igrzyskach debiutowała w Melbourne w 1956, ostatni raz wystąpiła w Tokio osiem lat później. Za każdym razem, podczas trzech startów, zdobywała medale (łącznie osiem). Trzy razy z rzędu wygrywała olimpijski wyścig na 100 metrów stylem dowolnym (jako pierwsza pływaczka w historii triumfowała na tym samym dystansie na trzech olimpiadach). Czwarty złoty krążek zdobyła w 1956 w sztafecie kraulowej 4 × 100 m. Ponadto zdobyła cztery srebrne medale. Wielokrotnie stawała na podium Commonwealth Games. Do niej należał rekord świata na dystansie 100 m stylem dowolnym przez ponad piętnaście lat, od 1956 do 1972 roku.
Odznaczona Orderem Australii i Orderem Imperium Brytyjskiego V klasy (MBE).
Jej mężem jest Gary Ware, para wychowała jedną córkę.

</doc>
<doc id="1286487" url="https://pl.wikipedia.org/wiki?curid=1286487" title="Devils Postpile National Monument">
Devils Postpile National Monument

Devils Postpile National Monument – narodowy pomnik Stanów Zjednoczonych, znajdujący się w stanie Kalifornia. Jego główną atrakcją są doskonale zachowane kolumny bazaltowe zwane "Devils Postpile", od których pochodzi nazwa parku oraz malowniczy wodospad "Rainbow Falls".
Pomnik został ustanowiony decyzją prezydenta Williama Howarda Tafta 6 lipca 1911 roku na powierzchni około 3,22 km². Podobnie jak większość pomników narodowych znajduje się pod zarządem National Park Service. Przez pomnik przebiega długodystansowy pieszy szlak turystyczny John Muir Trail.
Bazaltowe kolumny.
Bazaltowe kolumny na terenie parku mają przeciętnie około 60 centymetrów średnicy, a średnica największych z nich przekracza 1 metr. Długość wielu kolumn przekracza 18 metrów. W przekroju, kolumny mają kształt wielokątów, najczęściej sześciokątów. Na podstawie próbki około 200 kolumn ustalono, że 2% z nich ma cztery boki, 37% ma pięć boków, 55% ma sześć boków, zaś 5% ma siedem boków. Znaleziono również kolumny o przekroju trójkątnym.
Do niedawna uważano, że kolumny powstały od 600 tysięcy do 1 miliona lat temu, jednak najnowsze badania w oparciu o datowanie izotopowe wykazały, że ich wiek to niecałe 100 tysięcy lat.
Innymi przykładami bazaltowych kolumn na świecie są Grobla Olbrzyma w Irlandii czy Grota Fingala w Szkocji. W Polsce podobne formy skalne występują na Kamiennej Górze w Lubaniu.
Wodospad Rainbow Falls.
Znajdujący się na terenie pomnika wodospad Rainbow Falls (dosłownie "wodospad tęczowy") ma wysokość ponad 30 metrów.

</doc>
<doc id="1286488" url="https://pl.wikipedia.org/wiki?curid=1286488" title="Genodermatoza">
Genodermatoza



</doc>
<doc id="1286489" url="https://pl.wikipedia.org/wiki?curid=1286489" title="Tadeusz Kazalski">
Tadeusz Kazalski

Tadeusz Kazalski „Kłąb” (ur. 6 kwietnia 1914 w Krośnie, zm. 28 lutego 2003 tam) – żołnierz Armii Krajowej.
Życiorys.
Syn Stanisława – właściciela hurtowni mięsnej i Julii z Wolińskich. Uczestnik wojny w 1939 r. jako telegrafista między Armią Łódź i Armią Poznań, dotarł do Warszawy i do Białegostoku. Uciekinier z radzieckiej niewoli, działał od lutego 1941 r. w oddziale dywersyjnym NOW i z oddziałem Józefa Czuchry przeszedł pod dowództwo Zenona Soboty i Franciszka Płonki "Kubackiego" w ZWZ i TOW, a potem AK. Brał udział m.in. w zamachu na Czernika – konfidenta, Sobonia z Leśniówki i w ataku OP-11 na rzeźnię w Krośnie, z zamiarem ujęcia szefa gestapo w Krośnie Oskara Backera.
Po wojnie był sekcyjnym obwodu krośnieńskiego w Młodzieży Wielkiej Polski. 1 października 1946 został aresztowany i po pobiciu w czasie przesłuchiwań skazany przez sąd wojskowy na prawie 2 lata więzienia.
Odznaczony został Krzyżem Armii Krajowej, Odznaką Akcji Burza, Krzyżem Partyzanckim, Odznaką Weterana Walk Wolność i Niepodległość, Krzyżem Kawalerskim Orderu Odrodzenia Polski. Jego siostra Jadwiga była łączniczką Zenona Soboty "Korczaka". Brat Kazimierz Kazalski – uczestnik wojny w 1939 r. zginął zabity przez Ukraińców pod Lwowem.
Zmarł 28 lutego 2003 r. i został pochowany na krośnieńskim cmentarzu.

</doc>
<doc id="1286494" url="https://pl.wikipedia.org/wiki?curid=1286494" title="Ebersbach/Sa.">
Ebersbach/Sa.

Ebersbach/Sa. (pol. hist. "Habracice", górnołuż. "Habrachćicy") – dzielnica miasta Ebersbach-Neugersdorf w Niemczech w kraju związkowym Saksonia, w okręgu administracyjnym Drezno, w powiecie Görlitz, przy granicy z Czechami. Do 31 grudnia 2010 Ebersbach/Sa. był miastem.
Współpraca.
Miejscowości partnerskie: 

</doc>
<doc id="1286496" url="https://pl.wikipedia.org/wiki?curid=1286496" title="Waluty świata">
Waluty świata



</doc>
<doc id="1286498" url="https://pl.wikipedia.org/wiki?curid=1286498" title="S-Bahn Wien">
S-Bahn Wien

S-Bahn Wien – miejska sieć kolejowa w Wiedniu i okolicach, należąca do Österreichische Bundesbahnen.
Sieć uruchomiona została 17 stycznia 1962. W latach 1962–2005 używano nazwy Schnellbahn, od 2005/2006 S-Bahn. Do sieci należała kolej podmiejska Bratysława – Wiedeń, obecnie eksploatowana do stacji Wolfsthal.

</doc>
<doc id="1286505" url="https://pl.wikipedia.org/wiki?curid=1286505" title="Mistrzostwa Europy w Pływaniu 1954">
Mistrzostwa Europy w Pływaniu 1954

8. Mistrzostwa Europy w Pływaniu odbyły się w Turynie we Włoszech w dniach 31 sierpnia – 5 września 1954 roku, pod patronatem Europejskiej Federacji Pływackiej (LEN – "Ligue Européenne de Natation"). Oprócz zawodów pływackich na basenie 50-metrowym zawodnicy rywalizowali także w skokach do wody.

</doc>
<doc id="1286506" url="https://pl.wikipedia.org/wiki?curid=1286506" title="Guilin (stacja kolejowa)">
Guilin (stacja kolejowa)

Guilin () - stacja kolejowa w Guilin, w regionie autonomicznym Kuangsi, w Chinach. Znajdują się tu 2 perony.

</doc>
<doc id="1286511" url="https://pl.wikipedia.org/wiki?curid=1286511" title="Orenburg (stacja kolejowa)">
Orenburg (stacja kolejowa)

Orenburg – stacja kolejowa w Orenburgu, w obwodzie orenburskim, w Rosji. Znajdują się tu 2 perony.

</doc>
<doc id="1286526" url="https://pl.wikipedia.org/wiki?curid=1286526" title="ECM Prague Open 2007">
ECM Prague Open 2007

Tenisowy turniej WTA ECM Prague Open 2007 odbył się w dniach 5 - 13 maja w czeskiej Pradze na kortach ziemnych. Pula nagród wyniosła 145 000 dolarów amerykańskich.

</doc>
<doc id="1286530" url="https://pl.wikipedia.org/wiki?curid=1286530" title="100 BPM">
100 BPM

100 bpm – wydany w 2003 roku album rumuńskiego zespołu Akcent.

</doc>
<doc id="1286533" url="https://pl.wikipedia.org/wiki?curid=1286533" title="Wyższa szkoła inżynierska">
Wyższa szkoła inżynierska

Wyższa szkoła inżynierska (WSI) – uczelnia techniczna, w Polsce tworzone w okresie PRL, do 1996 r. przekształcone w politechniki.
Istniały także Wieczorowe WSI, "Prywatna Wieczorowa Szkoła Inżynierska NOT". W Częstochowie działała "Szkoła Inżynierska". "Szkoła Inżynierska im. H. Wawelberga i S. Rotwanda" stanowiła kontynuację przedwojennej i została włączona do Politechniki Warszawskiej.

</doc>
<doc id="1286552" url="https://pl.wikipedia.org/wiki?curid=1286552" title="Segnetoelektryki">
Segnetoelektryki



</doc>
<doc id="1286553" url="https://pl.wikipedia.org/wiki?curid=1286553" title="Glyceria maxima">
Glyceria maxima



</doc>
<doc id="1286556" url="https://pl.wikipedia.org/wiki?curid=1286556" title="Stanisław Brodzki">
Stanisław Brodzki

Stanisław Brodzki (ur. 7 grudnia 1916 w Karlowych Warach, zm. 18 października 1990 w Warszawie) – polski dziennikarz i publicysta.
Życiorys.
Ukończył studia na Wydziale Nauk Ekonomicznych i Społecznych Uniwersytetu Genewskiego. W czasie II wojny światowej był m.in. redaktorem naczelnym periodyku Związku Patriotów Polskich na Bliskim Wschodzie pt. „Biuletyn Wolnej Polski” (1944-1945). W latach 1946–1947 attaché prasowy przy Konsulacie Generalnym RP w Jerozolimie. W połowie 1947 repatriowany do Polski.
W latach 1947–1948 kierownik działu zagranicznego gazety „Głos Ludu”. Od 1948 do 1957 kierownik działu kulturalnego „Trybuny Ludu”. W 1956 został wybrany prezesem Stowarzyszenia Dziennikarzy Polskich (zrezygnował z tej funkcji po zamknięciu tygodnika „Po prostu”). W latach 1957–1967 zastępca redaktora naczelnego tygodnika „Świat”. Od 1967 do 1977 był sekretarzem redakcji „Polskich Perspektyw”. Od 1978 na emeryturze.
Członek Stowarzyszenia Dziennikarzy Polskich (1951-1990).
Był drugim mężem Ireny Rybczyńskiej-Holland.

</doc>
<doc id="1286560" url="https://pl.wikipedia.org/wiki?curid=1286560" title="Sieć dystrybucji">
Sieć dystrybucji

Sieć dystrybucji – grupa współpracujących przedsiębiorstw realizujących dostawy od dostawców do wielu odbiorów.
Sieć dystrybucji na rynku ma miejsce zarówno w przypadku realizacji dostaw od przedsiębiorstwa handlowego (dostawcy) do wielu producentów (odbiorców), jak i od przedsiębiorstwa produkcyjnego (dostawcy) do wielu przedsiębiorstw handlowych (odbiorców). Wybór optymalnej dla przedsiębiorstwa sieci dystrybucji jest jednym ze strategicznych problemów decyzyjnych logistyki. Długość łańcucha dystrybucji i duża liczba partnerów pośrednich w sieci dystrybucji powoduje wydłużenie czasu dostarczana produktu do klienta.

</doc>
<doc id="1286563" url="https://pl.wikipedia.org/wiki?curid=1286563" title="Ole (imię)">
Ole (imię)



</doc>
<doc id="1286566" url="https://pl.wikipedia.org/wiki?curid=1286566" title="Lotus Europa">
Lotus Europa

Model Europa – pierwszy samochód marki Lotus z silnikiem umieszczonym centralnie przeznaczony do użytkowania w ruchu ulicznym, produkowany w latach 1967−1975. Jednostka napędowa i skrzynia biegów zamontowane w tym modelu pochodziły z samochodu Renault 16. Firma Lotus chciała dystrybuować samochód w Europie za pośrednictwem sieci sprzedaży Renault, stąd nazwa modelu. Auto bardzo dobrze trzymało się drogi. Silnik był jednak zbyt słaby i nie zadowalał swoimi osiągami.
Budowa.
Stelaż nadwozia był robiony z profili, a poszycie wykonywano z włókna szklanego. W pierwszych egzemplarzach poszycie było mocowane do nadwozia za pomocą nitów, później jednak zastąpiono je śrubami.
Stylistyka.
Linia modelu Europa odpowiadała swoim czasom. Miała własny charakter, ale pozostała konwencjonalna. Lotus Europa to 2-miejscowy samochód sportowy, wyróżniający się na tle konkurencji.

</doc>
<doc id="1286567" url="https://pl.wikipedia.org/wiki?curid=1286567" title="Franciszek Głuchowski">
Franciszek Głuchowski

Franciszek Mieczysław Głuchowski (ur. około 1852 w Warszawie, zm. wiosną 1903 w Moszczanach koło Jarosławia), lekarz polski, pediatra, autor przewodnika dla chorych po Rabce.
Życiorys.
Był synem Franciszka. Ukończywszy gimnazjum realne w Warszawie, w wieku 28 lat podjął studia na Wydziale Lekarskim Uniwersytetu Jagiellońskiego. 24 lipca 1886 uzyskał dyplom doktora wszech nauk lekarskich. Pracował m.in. na oddziale chirurgicznym Szpitala św. Łazarza w Krakowie pod kierunkiem profesora Alfreda Obalińskiego, później w szpitalu dziecięcym profesora Macieja Leona Jakubowskiego. Jednocześnie, w miesiącach letnich od czerwca do września, praktykował jako lekarz zdrojowy w Rabce.
W 1888 wydał własnym sumptem pierwsze szersze opracowanie, poświęcone walorom uzdrowiskowym Rabki — "Przewodnik dla chorych, udających się do Rabki". Na 56 stronach przedstawił możliwości dojazdu i zakwaterowania, historię Rabki, właściwości solanek, wskazania i przeciwwskazania dla pobytu w uzdrowisku. Opracowanie swoje Głuchowski wzbogacił również propozycjami spacerów po Rabce i okolicach (zachęcając zwłaszcza do dwudniowej wyprawy na Babią Górę) oraz dołączył mapkę.
Zakład zdrowotno-kąpielowy w Rabce wydał ponadto dwa opracowania Głuchowskiego, stanowiące sprawozdania z sezonów kąpielowych — "Rabka, zakład kąpielowy z najsilniejszą solanką jodowo-bromową w Galicji" (1890 i 1891). Na kartach obu sprawozdań, liczących po kilkanaście stron, autor pełniący obowiązki lekarza zakładowego wymieniał nazwiska przeszło 100 swoich pacjentów, skierowanych do Rabki przez tak znanych lekarzy, jak Tytus Chałubiński (zmarły krótko przed wydaniem pierwszego ze sprawozdań), Maciej Leon Jakubowski czy Henryk Jordan.
Głuchowski zasłużył się w historii Rabki nie tylko popularyzacją jej wartości uzdrowiskowych. W 1893 uruchomił pierwszy pensjonat dla dzieci skierowanych na leczenie, wcześniej korzystających wyłącznie z kwater prywatnych. 
Od 1889 był lekarzem w Nowym Sączu, gdzie obok praktyki pełnił obowiązki lekarza sądowego. W latach 1894-1902 pracował we Lwowie, następnie przeniósł się do Moszczan koło Jarosławia, gdzie był lekarzem obwodowym oraz lekarzem Zakładu Chorych i Sierot w klasztorze Sióstr Miłosierdzia. Zaledwie po rocznym pobycie w Moszczanach Franciszek Głuchowski zmarł tamże wczesną wiosną 1903.

</doc>
<doc id="1286568" url="https://pl.wikipedia.org/wiki?curid=1286568" title="Formuła 1 Sezon 1965">
Formuła 1 Sezon 1965

Formuła 1 Sezon 1965 był 16. sezonem organizowanych przez FIA wyścigów. Rozpoczął się 1 stycznia 1965, i zakończył 24 października po dziesięciu wyścigach.
Podsumowanie Sezonu.
Drugi tytuł mistrzowski zdobył Jim Clark dzięki sześciu zwycięstwom. Nie wystartował tylko w Monako z powodu startu w Indianapolis 500. Debiutujący Jackie Stewart ukończył sezon na trzecim miejscu, a Richie Ginther odniósł swoje jedyne oraz pierwsze Hondy zwycięstwo grand prix.

</doc>
<doc id="1286579" url="https://pl.wikipedia.org/wiki?curid=1286579" title="Marcel Deprez">
Marcel Deprez

Marcel Deprez (ur. 12 grudnia 1843 w Chatillon-sur-Loing, zm. 13 października 1918 w Vincennes) – francuski inżynier elektryk. Pracował nad metodami przesyłu prądu elektrycznego na dalsze odległości. W 1882 dokonał pierwszego w historii udanego przesyłu prądu stałego na dystans powyżej 50 km: z Miesbach do Monachium, podczas monachijskiej wystawy zorganizowanej przez Oskara von Millera.

</doc>
<doc id="1286584" url="https://pl.wikipedia.org/wiki?curid=1286584" title="Alison Goldfrapp">
Alison Goldfrapp

Alison Elizabeth Margaret Goldfrapp (ur. 13 maja 1966 w Enfield w Londynie) – angielska wokalistka, założycielka grupy muzycznej Goldfrapp, której nazwa pochodzi od nazwiska wokalistki. Goldfrapp współpracowała ponadto z takimi wykonawcami jak Orbital, Tricky, Jane Hissey, Add N To X czy Dreadzone.

</doc>
<doc id="1286585" url="https://pl.wikipedia.org/wiki?curid=1286585" title="Ben Foster (aktor)">
Ben Foster (aktor)

Ben Foster, właściwie Benjamin A. Foster (ur. 29 października 1980 w Bostonie, w stanie Massachusetts) – amerykański aktor, reżyser i producent filmowy.
Życiorys.
Wczesne lata.
Urodził się w Bostonie w Massachusetts jako starszy syn Gillian Kirwan (z domu Sterling) i Stevena Fostera. Wychowywał się z młodszym bratem Jonem. Kiedy miał cztery lata, rodzina przeprowadziła się do Fairfield, w stanie Iowa, gdzie uczęszczał do szkoły, a na wakacyjne zajęcia aktorskie prowadzone w ramach Letniego Programu Artystycznego organizowanego przez Interlochen Theater. W wieku dwunastu lat Foster debiutował jako scenarzysta, reżyser i aktor w niewielkim przedstawieniem teatralnym. Jako szesnastolatek porzucił szkołę i przeniósł się do Los Angeles.
Kariera.
Zadebiutował epizodyczną rolą w thrillerze "Kounterfeit" (1996), którego gwiazdą był Corbin Bernsen. Jeszcze w roku 1996 zaangażowano go do jednej z głównych ról w serialu Disney Channel "Tucker, Becca i inni" ("Flash Forward"). Ben pojawił się w dwóch filmach telewizyjnych – "I’ve Been Waiting for You" i "Breakfast with Einstein" (1998), które budowały jego karierę.
Przełom w karierze Fostera nastąpił w 1999 roku, gdy aktor wcielił się w postać Bena Kurtzmana w dramacie "Smak wolności" ("Liberty Heights") Barry’ego Levinsona. Film, którego akcja rozgrywała się w Baltimore, w połowie lat pięćdziesiątych, poruszał problem relacji rasowych i konfliktu pokoleń. Foster partnerował Kirsten Dunst w komedii romantycznej "Sztuka rozstania" ("Get Over It", 2001), będącą luźną adaptacją utworu Szekspira "Sen nocy letniej". Wspólnie z plejadą gwiazd Hollywoodu, takich jak Christina Ricci, Steve Buscemi, Laura Linney czy Peter Fonda, pojawił się na planie filmu "Projekt Laramie" (2002) Moisésa Kaufmana. Był odtwórcą jednej z głównych ról w wyprodukowanej w wytwórni Disneya komedii kryminalnej "Wielkie kłopoty" (2002) Barry’ego Sonnenfelda. Foster zagrał w tym filmie obok Tima Allena i Rene Russo. Zaliczył epizod w thrillerze Joela Schumachera "Telefon" z 2002 roku.
Ciekawą kreację zdolnego ucznia Trevora Adamsa, przejętego wydarzeniami, do których dochodzi w szkole, stworzył w dramacie "Pif-Paf! Jesteś trup!" z 2002 roku. Za tę rolę został uhonorowany m.in. Daytime Emmy Award. Przychylność krytyki przyniosła mu także rola w serialu "Sześć stóp pod ziemią", w którym przez trzy sezony wcielał się w rolę artysty Russella Corwina.
Wystąpił w hollywoodzkich produkcjach, m.in.: "Punisher" (2004), ' (2006), "Osaczony" (2005), ' (2003) oraz "" (2007). W 2016 wystąpił u boku Chrisa Pine’a i Caseya Afflecka w disneyowskim "Czasie próby".
Od 24 października 2015 do 2 stycznia 2016 Foster grał w główną rolę w musicalu Elf u boku Kimberley Walsh w londyńskim Dominion Theatre.
Życie prywatne.
Foster był przez kilka lat w związku z aktorką Robin Wright. W październiku 2016 zaręczył się z aktorką Laurą Prepon, z którą się ożenił 3 czerwca 2018. Mają córkę, Ellę (ur. 2017) i syna (ur. 2020).

</doc>
<doc id="1286587" url="https://pl.wikipedia.org/wiki?curid=1286587" title="Charlie kokietuje">
Charlie kokietuje

Charlie kokietuje, znany również pod tytułem Charlie przebiera się (ang. "The Masquerader") − amerykański niemy film komediowy z 1914 roku, w reżyserii Charliego Chaplina. Premiera odbyła się 27 sierpnia 1914.
Opis filmu.
Charlie Chaplin gra tu aktora filmowego. Paprze parę ujęć i zostaje wyrzucony. Wraca przebrany za elegancką damę i oczarowuje reżysera. Film daje wgląd w życie amerykańskiej wytwórni filmowej wczesnego okresu. Jest to drugi film, w którym Charlie występuje w przebraniu kobiety.

</doc>
<doc id="1286588" url="https://pl.wikipedia.org/wiki?curid=1286588" title="Gazela mała">
Gazela mała

Gazela mała ("Gazella spekei") – gatunek ssaka parzystokopytnego z rodziny wołowatych zaliczanego do gazel. Długość ciała 95–105 cm, wysokość w kłębie 50–60 cm, masa ciała 15–25 kg; rogi występują u samca i samicy. Rogi samców są dłuższe i masywniejsze, osiągają do 30 cm długości. Wierzch ciała w kolorze brunatnorudym, brzuch biały. Wzdłuż pyska i po bokach tułowia występuje czarna smuga. Gazela środkowosomalijska występuje na suchych stepach i wyżynach Półwyspu Somalijskiego w Somalii i Etiopii. Zagrożona wyginięciem z powodu działań wojennych prowadzonych w zasięgu występowania gatunku oraz z powodu nadmiernych, niekontrolowanych polowań.

</doc>
<doc id="1286589" url="https://pl.wikipedia.org/wiki?curid=1286589" title="Rybiarka duża">
Rybiarka duża

Rybiarka duża, sowa rybiarka ("Bubo peli") – gatunek dużego ptaka drapieżnego z rodziny puszczykowatych (Strigidae). Zamieszkuje znaczną część Afryki Subsaharyjskiej. Osiadły. Nie jest zagrożony.
Systematyka.
Po raz pierwszy sowa ta została opisana naukowo przez Karola Bonapartego w 1850 roku. Epitet gatunkowy "peli" oraz nazwa angielska upamiętniają holenderskiego przyrodnika Hendrika Severinusa Pela (1818–1876), gubernatora Holenderskiego Złotego Wybrzeża w latach 1840–1850. Polska nazwa „rybiarka” wzięła się od jej głównego pożywienia – ryb.
Gatunek niekiedy zaliczany jest do rodzaju "Scotopelia". Jest to gatunek monotypowy (nie wyróżnia się podgatunków).
Morfologia.
Wygląd zewnętrzny: Obie płcie ubarwione podobnie. Upierzenie w szacie spoczynkowej: Wierzch ciała w rdzawobrązowe prążki, spód jasnopłowy z delikatnymi kreskami. Oczy duże, ciemne. Głowa spłaszczona, bez „uszu”. Skok nieopierzony, białawy, często zakryty przez nogawice. dziób czarny, zakrzywiony. Upierzenie młodych: białawe z rudym nalotem, kolejne szaty coraz ciemniejsze. Młode osiągają dorosłe upierzenie po 15 miesiącach.
Rozmiary:
Środowisko i zasięg występowania.
Najchętniej zamieszkuje brzegi rzek i jezior porośnięte kępami wysokich drzew na nizinnych terenach. Można ją tez spotkać na bagnach, rozlewiskach i ujściach rzek.
Afryka od Senegalu, Nigerii i Etiopii na południe do Konga, Botswany i wschodniej części Południowej Afryki.
Pożywienie.
Głównie żywi się rybami, rzadko uzupełniając dietę żabami, krabami i mięczakami. Czeka na swoim stanowisku nad wodą. Śledzi najmniejsze zafalowania, które mogłaby wywołać ryba. Błyskawicznie rzuca się w dół, chwyta rybę mocno w pazury i powraca na stanowisko. Najpierw pożera głowę, niekiedy się nią nawet całkowicie zadowala.
Tryb życia i zachowanie.
Prowadzą głównie nocny tryb życia, chociaż zdarza się, że są aktywne również za dnia. Najczęściej przy wysokim stanie wód, kiedy trudniej upolować im zdobycz. Dorosłe osobniki prowadzą osiadły tryb życia. Młode osobniki mogą przebywać na terytorium rodziców po opuszczeniu gniazda. Później dorosłe ptaki przepędzają podrostka, który prowadzi koczowniczy tryb życia, póki nie znajdzie własnego terytorium. Dzień spędza ukryta w koronach nadbrzeżnych drzew. Rzadko oddala się od rzeki. Kiedy zapada zmrok, rybiarka rusza na polowanie.
Długość życia: Nie jest znana.
Rozród.
Okres godowy.
Toki: Samiec wabi samicę głębokim nawoływaniem, po którym następuje miękki, brzęczący dźwięk. Samica odpowiada wyższym, delikatniejszym tonem oraz krótszym odzewem. Podniecona sowa stroszy pióra i głowa staje się bardziej okrągła.
Gniazdo: W obszernej dziupli lub rozwidleniu konarów dużego drzewa rosnącego w pobliżu wody. Nie budują gniazda, ale wyścielają dno dziupli miękkimi gałązkami lub liśćmi.
Okres lęgowy.
Samica rybiarki składa jaja pod koniec pory deszczowej, kiedy woda w rzekach, jeziorach i rozlewiskach opada. Tak aby kiedy pisklęta już się wyklują, woda w zbiornikach była płytsza i bardziej przejrzysta, dzięki czemu dorosłym ptakom łatwiej polować i tym samym, by zapewnić odpowiednią ilość pokarmu dorastającym pisklętom.
Jaja: Samica składa zwykle 2 jaja. Jednak najczęściej tylko jedno pisklę dożywa okresu, w którym jest na tyle duże, by opuścić gniazdo.
Wysiadywanie: Wysiadywanie trwa około 32 dni. Samica wysiaduje i ogrzewa je, a samiec zaopatruje ją i młode w pożywienie.
Pisklęta: Wychowanie piskląt trwa około 10 tygodni. Rybiarki starają się każdego wroga odciągnąć jak najdalej od piskląt, atakując lub udając ranną. Gdy pisklęta są wystarczająco duże, opuszczają gniazdo. Chodzą wtedy po gałęziach drzewa, ucząc się latać, a rodzice regularnie je dokarmiają. Po usamodzielnieniu się młode przebywają na terytorium rodziców jeszcze przez kolejne 6–9 miesięcy, po czym dorosłe ptaki przepędzają je ze swojego terytorium. Pisklęta zyskują ubarwienie dorosłych po 15 miesiącach.
Status.
IUCN uznaje rybiarkę dużą za gatunek najmniejszej troski (LC, "Least Concern") nieprzerwanie od 1988 roku. Liczebność światowej populacji nie została oszacowana, ale ptak ten opisywany jest jako pospolity w większości swego zasięgu występowania. Trend liczebności populacji wstępnie uznano za spadkowy ze względu na utratę siedlisk.
Możliwości obserwacji.
Odróżnić ją można od innych sów po charakterystycznych dużych i czarnych oczach oraz okrągłej głowie. Zobaczyć ją można w pobliżu rzek w Afryce.

</doc>
<doc id="1286591" url="https://pl.wikipedia.org/wiki?curid=1286591" title="Abuna">
Abuna

Abuna, abune (gyyz i amharskim 'nasz ojciec') − miejscowy tytuł zwierzchnika Etiopskiego Kościoła Ortodoksyjnego. Od roku 1959 równoważny z tytułem patriarchy.
W historii Kościoła etiopskiego funkcję "abune" pełnił zawsze mnich koptyjski pochodzący z Egiptu. Dzielił on władzę z "yczegie", czyli etiopskim przełożonym monasterów na terenie Etiopii. Po uzyskaniu autokefalii rodowity Etiopczyk został "abune" w 1951 roku. Obecnie zwierzchnik Kościoła etiopskiego nazywany jest "abune patriarcha katolikos".

</doc>
<doc id="1286593" url="https://pl.wikipedia.org/wiki?curid=1286593" title="Ben Foster">
Ben Foster



</doc>
<doc id="1286596" url="https://pl.wikipedia.org/wiki?curid=1286596" title="Académie Julian">
Académie Julian

Académie Julian (IPA /akademi ʒyljɑ̃/) – prywatna szkoła malarska, założona w 1860 w Paryżu przez Rodolphe'a Juliana. 
Z akademickim programem kształcenia stanowiła przygotowanie do Ecole des Beaux-Arts. W 1968 roku Académie Julian została zintegrowana z École Supérieure d'Arts Graphiques – Penninghen.
Kobiety były zachęcane do braniu udziału w szkolnych konkursach.

</doc>
<doc id="1286600" url="https://pl.wikipedia.org/wiki?curid=1286600" title="Sąd najwyższy">
Sąd najwyższy

Sąd najwyższy – nazwa nadawana w wielu krajach sądowi najwyższej instancji. Kompetencje sądów najwyższych różnią się w zależności od krajów. Najczęściej rozpatrują one nadzwyczajne odwołania od wyroków (kasacja) oraz sprawują nadzór nad całym systemem sądownictwa. Sądy najwyższe mają też często kompetencje rozwiązywania wątpliwości w interpretacji prawa, pewne kompetencje kontrolne w odniesieniu do organów państwowych, możliwość rozwiązywania sporów kompetencyjnych. Niekiedy mają też kompetencje sprawdzania konstytucyjności ustaw (kiedy te kompetencje nie są zarezerwowane dla odrębnego organu).

</doc>
<doc id="1286603" url="https://pl.wikipedia.org/wiki?curid=1286603" title="Bezsoczność">
Bezsoczność

Bezsoczność () – niewydzielanie soku żołądkowego z powodu zaburzeń w funkcjonowaniu błony śluzowej żołądka. Bezpośrednim powodem tego stanu może być
Następstwem bezsoczności jest
Powyższe objawy mogą towarzyszyć wielu chorobom, przy których pojawia się gorączka, ponieważ przy gorączce pojawia się częściowa bezsoczność (zmniejszenie ilości wydzielanego soku żołądkowego).

</doc>
<doc id="1286605" url="https://pl.wikipedia.org/wiki?curid=1286605" title="Schronisko PTTK Leskowiec">
Schronisko PTTK Leskowiec

Schronisko PTTK Leskowiec – górskie schronisko turystyczne Polskiego Towarzystwa Turystyczno-Krajoznawczego w Beskidzie Andrychowskim (wschodniej części Beskidu Małego), pod szczytem Gronia Jana Pawła II (dawniej Jaworzyny), na wysokości 890 m n.p.m. Nazwa schroniska nawiązuje do szczytu Leskowca, znajdującego się w odległości 800 m na południowy zachód od budynku schroniska.
Historia.
Inicjatywę budowy obiektu przedstawili działacze wadowickiego koła Polskiego Towarzystwa Tatrzańskiego po raz pierwszy w 1926, jednak dopiero w 1932 kupiono od jednego z gospodarzy z Targoszowa halę pod szczytem Jaworzyny. Budowa trwała wyjątkowo krótko – Jan Bargiel, cieśla z Targoszowa w 1932 w ciągu 4 miesięcy postawił budynek na zakupionym gruncie. Oprócz składek miejscowych członków PTT budowę wspomagał zarząd główny, a część wyposażenia przekazano ze schroniska na Markowych Szczawinach. Nadzorującym budowę był Czesław Panczakiewicz, przewodniczący wadowickiego koła PTT.
Uroczyste otwarcie schroniska miało miejsce 3 września 1933. W uroczystości wzięli udział m.in. Kazimierz Sosnowski, reprezentujący Zarząd Główny PTT oraz Mieczysław Orłowicz z oddziału warszawskiego. Jeden z działaczy PTT tak opisał schronisko: "Pod szczytem drewniany domek na podmurowaniu, zupełnie prosty i zwyczajny, nie chorujący na stylowość. To było pierwsze w tej części Beskidu Małego schronisko".
W związku z dużym zainteresowaniem turystów już w 1934 trzeba było od zachodu dobudować dużą jadalnię i powiększyć kuchnię.
Pierwszym gospodarzem był Franciszek Byrski, a od 1938 Jan Targosz z żoną. W okresie II wojny światowej obiekt przejęło formalnie Beskidenverein. Formalnie, gdyż poszczególne sekcje tej organizacji nie potrafiły uzgodnić do której schronisko ma przynależeć. Oddział bielski, który tymczasowo nim administrował, nie interesował się zbytnio budynkiem, który niszczał i nie było w nim wody. Nie przyjmowano turystów, a jako opiekuna pozostawiono Jana Targosza, który pilnował, aby nie rozkradziono wyposażenia. W 1945 oddziały niemieckie miały spalić schronisko, ale zostały przez gospodarza poczęstowane bimbrem i dzięki temu budynek ocalał.
Po wojnie schronisko wróciło w ręce PTT, a później Polskiego Towarzystwa Turystyczno-Krajoznawczego. W latach 50. XX wieku ruchu turystyczny w tym rejonie zamarł. W tym okresie schronisko prowadził Stefan Bargiel, w latach 1947–1955 Jan Rzycki z żoną, a w latach 1955–1958 Wiesław Szafrański z żoną. W latach 1958–1970 w obiekcie gospodarowali Ludwika i Władysław Korzeniowie, a w latach 1970–1996 Maria i Kazimierz Malarzowie. Od 1996 gospodarzami schroniska są Halina i Jan Lizak.
Nieduża rozbudowa obiektu miała miejsce w latach 50. XX wieku. W II połowie lat 90. dobudowano pomieszczenie, na potrzeby bufetu. Generalna przebudowa odbyła się w latach 2000–2002, w wyniku której powiększona została kubatura obiektu. W 2012 na dachu schroniska zamontowano kolektory słoneczne, wybudowano również dwa budynki gospodarcze i oczyszczalnię ścieków.
W 2002 z okazji 70-lecia schroniska, odsłonięto tablicę poświęconą Czesławowi Panczakiewiczowi, "budowniczemu schroniska, animatorowi turystyki w Beskidzie Małym".
Warunki pobytu.
Schronisko oferuje:
W pobliżu obiektu znajduje się wyciąg narciarski.
Szlaki turystyczne.
Okolice schroniska są ważnym węzłem szlaków w tej części Beskidu Małego:
Do schroniska biegnie również ścieżka dydaktyczna „Szlak ciszy i zadumania” z klasztoru karmelitów w Paśmie Jałowieckim Beskidu Żywieckiego i związana jest z postacią papieża Jana Pawła II.

</doc>
<doc id="1286606" url="https://pl.wikipedia.org/wiki?curid=1286606" title="Achylia">
Achylia



</doc>
<doc id="1286608" url="https://pl.wikipedia.org/wiki?curid=1286608" title="Travis Schiffner">
Travis Schiffner

Travis Schiffner (ur. 21 lutego 1976 r.) – amerykański aktor filmowy.
Życiorys.
Jego miastem rodzinnym jest Mansfield w stanie Luizjana.
Wystąpił w roli Izzy'ego Bohena w horrorze Victora Salvy z 2003 roku pt. "Smakosz 2" ("Jeepers Creepers 2"). Pojawił się również w dwóch projektach dokumentujących kulisy powstania filmu: "Lights, Camera, Creeper" oraz "A Day in Hell".

</doc>
<doc id="1286610" url="https://pl.wikipedia.org/wiki?curid=1286610" title="The Alarm (film)">
The Alarm (film)

The Alarm – amerykański niemy film komediowy z 1914 roku, w reżyserii Fatty'ego Arbuckle'a. Premiera filmu odbyła się 28 maja 1914.

</doc>
<doc id="1286616" url="https://pl.wikipedia.org/wiki?curid=1286616" title="Ihor Ohirko">
Ihor Ohirko

Ihor Wasyljowycz Ohirko, ukr. Ігор Васильович Огірко (ur. 14 kwietnia 1952 w Jeziernej) – doktor nauk fizyczno-matematycznych, profesor Katedry Wydań Elektronicznych Ukraińskiej Akademii Drukarstwa.
Życiorys.
Ihor Ohirko urodził się 14 kwietnia 1952 roku w Jeziernej (obwód tarnopolski) na Ukrainie. Jego rodzice, Wasyl i Teodora, byli nauczycielami. Do szkoły uczęszczał we wsi Pidbirci, następnie do szkoły średniej nr 11 we Lwowie, którą ukończył w 1969 roku. Studiował na kierunku techniczno-matematycznym na Uniwersytecie im. Iwana Franki we Lwowie. W 1974 roku, po ukończeniu studiów, został skierowany do pracy w charakterze pracownika naukowego do Instytutu Matematyki we Lwowie, gdzie prowadził badania w zakresie metod matematycznych teorii pola. Jednocześnie wykładał informatykę na Uniwersytecie Lwowskim.
W 1978 roku w Instytucie Stosowanych Problemów Mechaniki i Matematyki obronił dysertację na stopień kandydata nauk. Praca została napisana na temat mechaniki deformowanego ciała twardego i powstała pod kierunkiem Jarosława Buraka. Po obronie Ohirko kontynuując pracę w Instytucie Matematyki awansował na kierownika Wydziału Metod Liczbowych w Mechanice i Matematyce Narodowej Akademii Nauk Ukrainy (ukr. ОЦ ІППММ АН України). W okresie kierowania placówką zajmował się fizycznymi i geometrycznymi modelami nieliniowej termosprężystości ciał przy wykorzystaniu rozmaitych metod optymizacji. Wyniki swoich badań zawarł w rozprawie doktorskiej "Mechanika deformowanego ciała twardego" (ukr. Механіка деформованого твердого тіла), którą obronił w 1989 roku na Kazańskim Uniwersytecie Państwowym.
Od roku 1990 pracuje w Ukraińskim Instytucie Poligraficznym im. Iwana Fedorowa. W latach 1992–1998 kierował Katedrą Matematyki Stosowanej tego instytutu, a w 2002 roku został profesorem Katedry Wydawnictw Elektronicznych. W latach 2003–2008 pełnił funkcję przewodniczącego państwowej komisji egzaminacyjnej Uniwersytetu im. Iwana Franki we Lwowie w dziedzinie matematyki stosowanej i cybernetyki ekonomicznej. Ponadto uczestniczył w pracach rad naukowych oceniających kandydackie i doktorskie dysertacje, które powstawały na Ukraińskiej Akademii Drukarstwa, Politechnice Lwowskiej, Uniwersytecie im. Iwana Franki. Wykłada także na Wydziale Informatyki i Matematyki Uniwersytetu Technologiczno-Humanistycznego im. Kazimierza Pułaskiego w Radomiu.
Ohirko jest autorem 156 publikacji naukowych, w tym 3 monografii i 59 artykułów naukowych. Jest stałym członkiem kolegiów redakcyjnych dwóch serii wydawniczych: "Poligrafia a sprawa wydawnicza" (ukr. Поліграфія і видавнича справа) oraz "Naukowe zapiski Ukraińskiej Akademii Drukarstwa" (ukr. Наукові записки Української академії друкарства).
W 2005 roku za zasługi dla narodu ukraińskiego został nagrodzony dyplomem Rady Najwyższej Ukrainy.

</doc>
<doc id="1286620" url="https://pl.wikipedia.org/wiki?curid=1286620" title="Jean-Luc Bilodeau">
Jean-Luc Bilodeau

Jean-Luc Bilodeau (ur. 4 listopada 1990 w Vancouver) – kanadyjski aktor telewizyjny i filmowy.
Życiorys.
Urodził się w Vancouver jako syn Barby i Raymonda Bilodeau. Przez osiem lat uczył się tańca. W 2008 ukończył Holy Cross Regional High School. Do aktorstwa przekonała go jego siostra Daniella, która była agentem gwiazd filmowych.
W wieku 8 lat wystąpił w reklamie zdalnie sterowanego autka. Zagrał rolę małego Bobby’ego w komediodramacie "Ill Fated" (2004) u boku Paula Campbella i Petera Outerbridge’a. Stał się znany z roli Josha Tragera, bohatera amerykańskiego serialu "Kyle XY", emitowanego przez kanał ABC Family, a od 12 stycznia 2007 przez TVP1. Pojawił się w teledysku kanadyjskiej piosenkarki Emmalyn Estrada do piosenki „Don’t Make Me Let You Go” (2010).
Wystąpił również w filmie "Szesnaście życzeń" z Debby Ryan, który swoją premierę miał 25 czerwca 2010 na Disney Channel i 16 lipca 2010 na Family Channel. W Polsce zaś miał swoją premierę 24 grudnia 2010.

</doc>
<doc id="1286625" url="https://pl.wikipedia.org/wiki?curid=1286625" title="Torskie">
Torskie

Torskie (ukr. Торське, ros. Торское) – wieś na Podolu, na Ukrainie, w rejonie czortkowskim obwodu tarnopolskiego. Siedziba rady wiejskiej, wspólnej ze wsiami Kluszka i Jakubówka.
Położenie geograficzne, warunki naturalne.
Wieś łańcuchowa w centrum rejonu zaleszczyckiego. Położona w dolinie rzeczki Ługa (ros. Луча, ukr. Потічок), północnym dopływie Dniestru, na podwyższonym obszarze płaskowyżu podolskiego podzielonym na trzy części płytkimi jarami. Podstawowe składniki gleby to lessy wapienne i glinki lessowe. Półtora kilometra na północny wschód od wsi znajdują się użytkowe złoża wapienia.
Liczne lasy w okolicy, zwłaszcza na zachód i pd.-zachód w stronę Dniestru.
Znajduje się tu stacja kolejowa Torskie, położona na linii Biała Czortkowska – Zaleszczyki – Stefaneszty.
Historia.
Czasy I Rzeczypospolitej.
Pierwsza wzmianka historyczna w 1440 r. Pod koniec 16 w. Torskie należało do kilku spokrewnionych ze sobą rodzin polskich i ruskich. Znajdował się tam wówczas murowany zamek z wieżami, zniszczony podczas I wojny światowej. Jesienią 1648 r., w trakcie powstania Chmielnickiego chłopi z Torskiego pod przywództwem Pietrasza wyruszyli przeciw zamkowi w Czerwonogrodzie.
Zabór austriacki.
Na przełomie 18 i 19 w. założono we wsi cmentarz wspólny dla katolików rzymskich i greckich.
W 1880 r. w Torskiem były 352 domostwa, 1822 mieszkańców, w tym 1455 wyznania greckokatolickiego, 307 rzymskokatolickego, 60 mojżeszowego; według narodowości: 1519 Ukraińców, 289 Polaków 13 Niemców. We wsi znajdowała się szkoła jednoklasowa. W końcu XIX w. działały tu towarzystwa: Proswita (czytelnia założona w 1898 r., odnowiona w 1922 r. przez Zofię Łosiową) i Sokił.
W 1898 r. przy nowo powstałej linii kolejowej Czortków – Zaleszczyki oddano do użytku przystanek kolejowy Torskie.
W Torskiem znajdował się majątek ziemski należący do rodziny Siemiginowskich. Włodzimierz Siemiginowski wzniósł we wsi pod koniec XIX wieku kaplicę-grobowiec, która z czasem stała się kaplicą mszalną, gdzie okazjonalnie kapłani z parafii w Uścieczku sprawowali nabożeństwa, a która została zlikwidowana po II wojnie światowej. Majątek Torskie przeszedł z czasem na Władysława Rostworowskiego drogą małżeństwa z córką Włodzimierza Siemiginowskiego Zofią.
Czasy II Rzeczypospolitej.
Za II Rzeczypospolitej, do 1945 Torskie należało do województwa tarnopolskiego, powiatu zaleszczyckiego.
Według spisu ludności z 1921 Torskie zamieszkiwały 2062 osoby, w tej liczbie 1048 wyznania greckokatolickiego, 554 rzymskokatolickiego, 58 mojżeszowego oraz dwie innych wyznań chrześcijańskich. Narodowość rusińską podało 1450 osób, polską 608, niemiecką 2, inną 2. Budynków mieszkalnych było 435.
Ostatnią właścicielką majątku Torskie była do 1939 r. córka Władysława Rostworowskiego, Zofia Łosiowa (1900–1962), która czyniła w nim udane próby uprawy winnej latorośli celem produkcji rodzimych win. Zajmowała się także działalnością oświatową, m.in. zainicjowała w Torskiem ok. 1922 r. Kursy dla dorosłych, na dwóch poziomach kształcenia, które skupiały ok. 50 osób w wieku 16–20 lat narodowości polskiej i ukraińskiej.
Okres 1939–1945.
W listopadzie 1939 r. w Torskiem polska organizacja podziemna KAWON zorganizowała etap trasy przerzutowej i kurierskiej z przez Horodnicę do Rumunii. W organizacji przerzutów udział brały dwie mieszkanki Torskiego: Koleta Dąbrowska ps. „Kola” i Maria Banasiówna. Pomocy udzielało im dwu miejscowych Ukraińców, dostarczających łodzie.
W lipcu 1940 r. ukraińscy nacjonaliści zamordowali w Torskiem Antoniego Sędziszewskiego, lat 35.
W 1941 pod okupacją niemiecka Torskie stało się siedzibą gminy w ramach podziału administracyjnego Generalnego Gubernatorstwa przyłączonej do powiatu czortkowskiego.
W lipcu 1941 r. proboszcz greckokatolicki Piotr Sawrij wzywał wiernych do mordowania Polaków. W 1943 r. zamordowano 3 osoby.
Blisko 65 mieszkańców Torskiego należało do OUN i UPA.
Pod koniec marca 1943 r. na teren powiatu czortkowskiego wkroczyła ponownie Armia Czerwona (23 marca – zajęcie Czortkowa).
W końcu października 1944 2 lub 3 sotnie UPA zamordowały w Torskiem 49 Polaków, Ukrainkę (żonę Polaka) oraz pięcioro dzieci polsko-ukraińskich; razem 55 osób; w tym w jednym domu matkę z trojgiem dzieci i sześcioro wnucząt oraz siedem dzieci sąsiadów – wszystkie 16 dzieci spalili żywcem w domu; ponadto matkę z czworgiem dzieci. 27 listopada 1944 uprowadzili i prawdopodobnie zamordowali 27 Polaków. W grudniu tego roku zginęło 14 osób, w tym diak greckokatolicki N. Kościuk, żonaty z Polką, który potępiał działania ukraińskich nacjonalistów.
Ogólna liczba osób zamordowanych w Torskiem przez członków OUN i UPA wyniosła 161, w tym 132 o ustalonych nazwiskach. Pięćset osób wypędzono. Spalono 112 zagród.

</doc>
<doc id="1286627" url="https://pl.wikipedia.org/wiki?curid=1286627" title="Sean Yseult">
Sean Yseult

Sean Yseult, właściwie Shuana Yseult Reynolds (ur. 6 czerwca 1966 w Raleigh, Karolina Północna) – amerykańska basistka rockowa, związana z wieloma zespołami, jednak znana głównie jako basistka metalowo-industrialnej grupy White Zombie.
Instrumentarium.
Gitary:
Wzmacniacze:

</doc>
<doc id="1286632" url="https://pl.wikipedia.org/wiki?curid=1286632" title="Metylfenidat">
Metylfenidat



</doc>
<doc id="1286634" url="https://pl.wikipedia.org/wiki?curid=1286634" title="Karabin Arisaka Meiji 38-Shiki">
Karabin Arisaka Meiji 38-Shiki



</doc>
<doc id="1286640" url="https://pl.wikipedia.org/wiki?curid=1286640" title="Gottfried Vollmer">
Gottfried Vollmer

Gottfried Vollmer (ur. 7 lipca 1953 w Getyndze) – niemiecki aktor telewizyjny, teatralny i filmowy.
Życiorys.
Urodził się w Getyndze, w Dolnej Saksonii. W 1979 po raz pierwszy trafił na mały ekran w serialu ARD "Parole Chicago" z Christophem Waltzem. W ekranizacji powieści Thomasa Manna "Czarodziejska góra" ("Der Zauberberg", 1982) u boku Marie-France Pisier, Charles’a Aznavoura i Roda Steigera zagrał postać Pana Rasmussena. Za rolę Hendrika Degenhardta w sitcomie "Kocham życie, które dali mi rodzice" ("Mein Leben &amp; ich", 2001-2006) otrzymał nominację do nagrody German Television Award w Kolonii. Największą popularność przyniosła mu rola Dietera Bonratha w serialu kryminalnym RTL "Kobra – oddział specjalny" (1997–2015).
Grywał również w teatrze, m.in. w Volksbühne Berlin czy Theater zum westlichen Stadthirschen w Berlinie.

</doc>
<doc id="1286645" url="https://pl.wikipedia.org/wiki?curid=1286645" title="Charlotte Schwab">
Charlotte Schwab

Charlotte Schwab (ur. 17 grudnia 1952 w Bazylei) – szwajcarska aktorka teatralna, telewizyjna i filmowa z niemieckojęzycznej części kraju. Najbardziej znana z roli szefowej Anny Engelhardt w niemieckim serialu RTL "Kobra – oddział specjalny". Występowała w nim w latach 1997-2008 i gościnnie dwukrotnie w 2016. 
Studiowała w Konservatorium für Musik und Schauspiel w Bernie. Pracowała jako telefonistka w szwajcarskiej poczcie. W 1974 otrzymała angaż w teatrze w Trewirze. Następnie występowała w teatrach: Theater Darmstadt (1975) i Düsseldorfer Schauspielhaus w Düsseldorfie (1976–1980), w Bernie (1980), Schaubühne w Berlinie (1981), Schauspielhaus w Bochum, Schauspielhaus Zürich w Zurychu i Thalia Theater w Hamburgu. W latach 1977–1978 magazyn „Theater heute” przyznał jej tytuł aktorki roku.
28 lipca 1992 wystąpiła w roli Gospodyni, w inscenizacji "Wesela" Stanisława Wyspiańskiego, reżyserowanej przez Andrzeja Wajdę na Festiwalu w Salzburgu.
Była żoną austriackiego aktora Petera Simonischka, z którym ma syna Maximiliana (ur. 19 października 1982). Poślubiła Svena-Erica Bechtolfa, z którym ma syna Hansa. Osiedliła się w Hamburgu.

</doc>
<doc id="1286646" url="https://pl.wikipedia.org/wiki?curid=1286646" title="Stiepan Kołyczow">
Stiepan Kołyczow

Stiepan Aleksiejewicz Kołyczow (ur. 1746, zm. 1805) – rosyjski dyplomata, jeden z najbliższych doradców cara Piotra I.
Życiorys.
Car Paweł I Romanow mianował go kolejno posłem kolejno w Holandii, Prusach i Austrii. W roku 1801 Kołyczow, podówczas radca stanu i wicekanclerz, został wysłany w specjalną misję dyplomatyczną do Paryża, która trwała od 13 marca do 29 września 1801 roku.
Stiepan Kołyczow należał do znanej rosyjskiej rodziny. Metropolita Fiodor Kołyczow został kanonizowany.

</doc>
<doc id="1286648" url="https://pl.wikipedia.org/wiki?curid=1286648" title="Striptizerka">
Striptizerka



</doc>
<doc id="1286652" url="https://pl.wikipedia.org/wiki?curid=1286652" title="Linux+">
Linux+

Linux+ – europejskie czasopismo o tematyce informatycznej wydawane przez Software Press Sp. z o.o. Opisywane w nim zagadnienia związane są z systemami GNU/Linux oraz Wolnym i Otwartym Oprogramowaniem. Linux+ jest miesięcznikiem, a na każdy miesiąc regularnie przypada pewien temat przewodni magazynu, taki jak np. webmastering, Internet czy programowanie (omawiane pod kątem systemu Linux).
Wiosną 2010 roku stał się magazynem bezpłatnym, który można pobrać z jego strony internetowej.

</doc>
<doc id="1286653" url="https://pl.wikipedia.org/wiki?curid=1286653" title="A Winter’s Tale (piosenka Queen)">
A Winter’s Tale (piosenka Queen)

A Winter’s Tale – piosenka brytyjskiej grupy Queen z albumu "Made in Heaven" (1995) wydanego po śmierci wokalisty Freddiego Mercury’ego (1991).
Utwór został zarejestrowany podczas sesji nagraniowej w 1991 roku, po wydaniu albumu "Innuendo". Mercury napisał go zainspirowany widokiem z okna studia Mountain Studios w Montreux nad Jeziorem Genewskim.
Utwór był drugim singlem z albumu, a w Wielkiej Brytanii wydano również limitowaną edycję świąteczną, na którym znalazł się utwór „Thank God It’s Christmas” (wówczas nie był on dostępny na żadnym albumie grupy, dopiero w 1999 znalazł się na "Greatest Hits III").
Wydania.
Singiel ukazał się w dwóch wersjach: świątecznej (z utworami „Thank God It’s Christmas” i „Rock in Rio Blues” na stronie B) oraz normalnej (z utworami „Now I’m Here”, „You’re My Best Friend”, „Somebody to Love” na stronie B). Ponadto singiel wydano też na kasecie z utworem „Thank God It’s Christmas” na stronie B.

</doc>
<doc id="1286655" url="https://pl.wikipedia.org/wiki?curid=1286655" title="Linux Magazine">
Linux Magazine

Linux Magazine – międzynarodowe czasopismo poświęcone Linuksowi wydawane przez Computec Media (w Polsce – przez Wiedza i Praktyka sp. z o.o.). Polska edycja pojawiła się na początku 2004 roku. Dla Linux Magazine pisze wiele znanych w świecie otwartego oprogramowania i Linuksa postaci, m.in. Klaus Knopper (twórca dystrybucji Knoppix), Dmitri Popov, Jon „Maddog” Hall, Charly Kuehnast.

</doc>
<doc id="1286659" url="https://pl.wikipedia.org/wiki?curid=1286659" title="Zabawny romans Charliego i Loloty">
Zabawny romans Charliego i Loloty

Zabawny romans Charliego i Loloty (ang. "Tillie's Punctured Romance") - amerykański komediowy film niemy, w reżyserii Macka Sennetta. Premiera filmu odbyła się 14 listopada 1914.
Opis filmu.
Lolota (Mary Dressler) została kelnerką, bo Chas (Charlie Chaplin) oszukał ją, zrujnował, a potem uciekł z Mabel. Lecz dawna kochanka dziedziczy nagle trzy miliony. Nicpoń powraca do Loloty i żeni się z nią. Podczas balu żona zastaje Chasa w ramionach Mabel. Rozpoczyna się szalona gonitwa po salonach, ze strzelaniną, przy udziale Keystone Cops pod przewodnictwem kapitana Fatty. "Zabawny romans Charliego i Loloty" jest pierwszą pełnometrażową komedią. Przed tym filmem żaden nie miał więcej niż jedną trzecią jego długości.
Obsada.
i inni

</doc>
<doc id="1286660" url="https://pl.wikipedia.org/wiki?curid=1286660" title="Claudia Poll">
Claudia Poll

Claudia Maria Poll Ahrens (ur. 21 grudnia 1972 w Managui) – kostarykańska pływaczka.
Claudia Poll urodziła się w Nikaragui w rodzinie niemieckich emigrantów. W wyniku niestabilnej sytuacji politycznej w Nikaragui, jej rodzice zdecydowali się przenieść do sąsiedniej Kostaryki. Claudia Poll zaczęła trenować pływanie w 1979 roku. Szybko zaczęła odnosić sukcesy w pływaniu, stając się najlepszą zawodniczką w Kostaryce. W 1993 otrzymała obywatelstwo Kostaryki i zaczęła startować w jej barwach.
Podczas swojej 20-letniej kariery była 20-krotnie członkinią kadry narodowej Kostaryki. Największe sukcesy odnosiła w latach 1994–2001, kiedy to została mistrzynią olimpijską w 1996 roku oraz mistrzynią świata w 1998 roku. W 1997 roku, po zdobyciu mistrzostwa świata na 200 i 400 metrów stylem dowolnym na krótkim basenie (dwa lata wcześniej również zdobyła złote medale w tych konkurencjach) oraz ustanowieniu rekordu świata na 400 metrów na krótkim basenie, została uznana za najlepszą pływaczkę na świecie. Po tych sukcesach została uznana za najlepszego sportowca XX wieku w Kostaryce. Podczas igrzysk olimpijskich w Sydney w 2000 roku zdobyła 2 brązowe medale. Podczas swojej kariery zdobyła w sumie 1 złoty medal olimpijski i 2 brązowe, 5 złotych, 1 srebrny i 2 brązowe medale mistrzostw świata w pływaniu, ustanowiła 144 rekordy: 52 rekordy Kostaryki, 5 rekordów CCCAN, 14 rekordów Ameryki Środkowej, 66 rekordów międzynarodowych, 3 rekordy świata i 4 rekordy mistrzostw świata. Zdobyła w sumie 699 medali i 50 trofeów.
W 2002 roku została skazana na 4 lata dyskwalifikacji za stosowanie nandrolonu. W wyniku apelacji kara została jej skrócona do 2 lat, dzięki czemu mogła wystąpić na igrzyskach w Atenach w 2004, jednak nie udało jej się awansować do finału 400 metrów stylem dowolnym. Po tym starcie zdecydowała się zakończyć sportową karierę.
Jej siostrą jest Silvia Poll – również medalistka olimpijska w pływaniu.

</doc>
<doc id="1286665" url="https://pl.wikipedia.org/wiki?curid=1286665" title="Polbar (rasa kury)">
Polbar (rasa kury)

Polbar – rasa kur ogólnoużytkowych wyhodowana w wyniku krzyżowania wyodrębnionej w końcu XIX w. rasy zielononóżek kuropatwianych z kogutem plymouth rock jastrzębiatym. Hodowlę rozpoczęto w 1946 roku, a po pierwszych krzyżowaniach w 1951 roku dodano jeszcze dolew krwi kur rasy sussex. Rasę wytworzyła prof. Laura Kaufman.
Nieśność roczna kur: 160–180 jaj o masie jaja 54–58 g i kremowej skorupie.
Masa ciała kogutów w wieku 20 tygodni wynosi 2,0–2,5 kg, a kur – 1,6–1,8 kg.
Pisklęta w zależności od płci mają różną barwę puchu (kury autoseksingowe). Koguty są jasne (czasami z szarym nalotem), kury mają wyraźny rysunek upierzenia kuropatwianego.
Prace nad tą kurą prowadzone są nadal na Uniwersytecie Przyrodniczym w Lublinie.

</doc>
<doc id="1286666" url="https://pl.wikipedia.org/wiki?curid=1286666" title="Forseti">
Forseti

Forseti ("przewodniczący") – w mitologii nordyckiej bóg sprawiedliwości, pokoju i prawdy. Jest bogiem z plemienia Asów, synem Baldura i Nanny. Zamieszkiwał w pałacu Glitnir ("błyszczący"), nazwanym tak dlatego, że jego srebrny dach i złote kolumny promieniowały blaskiem widocznym z daleka.
Był uważany za najmądrzejszego i najbardziej elokwentnego z bogów Asgardu. W przeciwieństwie do Tyra, patrona thingów, był sędzią rozjemczym. Zawsze wysłuchiwał stron, by później wydać wyrok, w którym nie można było znaleźć żadnych uchybień, a który obie zwaśnione dotąd strony uważały za sprawiedliwy.
Nie jest wymieniany jako uczestnik Ragnaroku, więc wydaje się, że jako bóg pokoju nie weźmie w nim udziału.

</doc>
<doc id="1286668" url="https://pl.wikipedia.org/wiki?curid=1286668" title="Puigcerdá">
Puigcerdá



</doc>
<doc id="1286669" url="https://pl.wikipedia.org/wiki?curid=1286669" title="Arkadij Morkow">
Arkadij Morkow

Arkadij Iwanowicz Morkow (lub Markow, ros. "Аркадий Иванович Морков") (ur. 1747, zm. 1827) – rosyjski dyplomata.
Życiorys.
Ukończył studia na Uniwersytecie Moskiewskim. Od roku 1763 pracował w Kolegium Spraw Zagranicznych. W roku 1781 został „drugim” posłem rosyjskim do Hagi ze specjalnym zadaniem b pogodzić Wielką Brytanie i Holandię skłócone ponieważ Holandia poparła USA w wojnie o niepodległość. Spory tych państw ciężko dotykały ekonomicznych interesów rosyjskich. Zadaniu temu Morkow nie sprostał.
W 1782 roku reprezentował Rosję na międzynarodowym kongresie dyplomatycznym w Paryżu.
Od roku 1783 Morkow był ambasadorem Rosji w Sztokholmie, gdzie „dbał” by Gustaw III nie miał zbyt łatwego rządzenia, powodował konflikty wewnętrzne. W roku 1786 Morkow został członkiem Rady SZ. Minister Aleksandr Biezborodko szybko uczynił go swą prawą ręką. Morkow miał prawo wglądu w całą zagraniczną korespondencję carycy Katarzyny II.
W latach dziewięćdziesiątych odgrywał ważną rolę w kształtowaniu polityki zagranicznej Rosji. Brał udział w negocjacjach w sprawie III rozbioru Polski. Obdarowany przez Katarzynę II dobrami starostw latyczowskiego i krzemienieckiego, zabranymi Czartoryskim.
W roku 1796 Morkow i jego bracia otrzymali tytuły hrabiów Świętego Cesarstwa Rzymskiego od cesarza Franciszka I. Gdy władzę przejął Paweł I Romanow, Morkow stracił urzędy i otrzymał rozkaz opuszczenia stolicy. Kolejny car Aleksander I Romanow mianował go w 1801 roku ambasadorem Rosji w Paryżu. Często kłócił się z Napoleonem, do którego czuł osobistą nienawiść. W roku 1803 prokonsul Napoleon Bonaparte poskarżył się na jego postępowanie carowi, który Morkowa odwołał. Po powrocie do Rosji Morkow dostał wstęgę Aleksandra – jedno z najwyższych rosyjskich odznaczeń. Od roku 1820 członek rady stanu.

</doc>
<doc id="1286671" url="https://pl.wikipedia.org/wiki?curid=1286671" title="Hans Rambow">
Hans Rambow

Hans Rambow, Jan Rambow (ur. 1564, zm. 1613) – kamerdyner księcia szczecińskiego z dynastii Gryfitów Jana Fryderyka i mąż jego córki naturalnej. Być może syn kamerdynera Hansa Rambowa, zmarłego w 1598.
Pochodził ze starej pomorskiej rodziny znanej już od XV wieku, która w 1523 posiadała lenno w Moskorzynie koło Dolic. Przed 1600 pojął za żonę, pochodzącą z pozamałżeńskiego związku córkę księcia Jana Fryderyka i nieznanej kobiety. W 1605 był obecny jako oficer dworski (junker) wśród szlachty pomorskiej podczas składania przez tę ostatnią hołdu ówczesnemu księciu szczecińskiemu Bogusławowi XIII.

</doc>
<doc id="1286673" url="https://pl.wikipedia.org/wiki?curid=1286673" title="Karabin 97-Shiki">
Karabin 97-Shiki



</doc>
<doc id="1286675" url="https://pl.wikipedia.org/wiki?curid=1286675" title="Bettingen (Szwajcaria)">
Bettingen (Szwajcaria)

Bettingen (gsw. "Bettige") – szwajcarska gmina (niem. "Einwohnergemeinde") w kantonie Bazylea-Miasto, jedna z trzech gmin wchodzących w skład tego kantonu. Poza nią są to gminy: Bazylea i Riehen. Leży ona w pobliżu granicy Szwajcarii z Niemcami i Francją.
Gmina.
Gmina składa się dwóch różnych osad: po pierwsze z właściwej wsi "Bettingen", alemańskiej osady, co można poznać po charakterystycznej końcówce ‘-ingen’. Wieś leży w kotlinie między dwoma pagórkami. Po drugie – na wzgórzu "Chrischonahöhe", wokół kościoła powstała grupa domów, których historia zaczęła się w 1840 roku przy założeniu przez Christiana Friedricha Spittlera misji pielgrzymkowej St. Chrischona.
Już z 1356 roku pochodzą pierwsze wzmianki o kościele na górze St. Chrischona, który wg legendy miał być zbudowany na miejscu pochówku św. Chrischony "(Krystyny)".
Najbardziej widocznym punktem "Bettingen" jest wieża telewizyjna Swisscom stojąca na górze St. Chrischona. Mierząc 250 m stanowi najwyższą wolno stojącą budowlę Szwajcarii, ponadto stoi w najwyższym punkcie kantonu Bazylea-Miasto.

</doc>
<doc id="1286686" url="https://pl.wikipedia.org/wiki?curid=1286686" title="Antoni Gaweł">
Antoni Gaweł

Antoni Gaweł (ur. 22 marca 1901 w Łazach, zm. 31 sierpnia 1989 w Krakowie) – polski geolog, mineralog i petrograf, a także specjalista geologii złóż surowców chemicznych, a zwłaszcza złóż soli.
Życiorys.
Dzieciństwo i młodość.
Był najstarszym synem górnika Wojciecha Gawła i Katarzyny z Baranów. 
Po ukończeniu czterech lat polskiej szkoły w Łazach przyjęto go do polskiego gimnazjum realnego w Orłowej. W miesiącach wakacyjnych pracował w kopalniach węgla w Łazach i Suchej Dolnej.
Dwudziestolecie międzywojenne.
Świadectwo dojrzałości uzyskał w lipcu 1919 i rozpoczął studia chemiczno-mineralogiczne i geologiczne na Wydziale Filozoficznym Uniwersytetu Jagiellońskiego. W listopadzie 1919 zgłosił się ochotniczo do wojska polskiego formującego się na Zaolziu.
Studiował dzięki stypendium Rady Narodowej Śląska Cieszyńskiego, a następnie Ministerstwa Wyznań Religijnych i Oświecenia Publicznego. 
Przed zakończeniem studiów podjął pracę jako pomocniczy pracownik naukowy w Zakładzie Mineralogicznym UJ u profesora Stefana Kreutza. Z Zakładem tym był związany przez całe życie; pełnił w nim funkcje: do 1927 - pomocniczego pracownika, do 1932 – młodszego asystenta, do 1938 – starszego asystenta i do wybuchu wojny – adiunkta.
W 1928 uzyskał stopień doktora geologii na podstawie pracy "O procesie sylifikacji niektórych utworów fliszu karpackiego". W okresie przedwojennym był współpracownikiem Komisji Fizjograficznej Polskiej Akademii Umiejętności. W latach 1928–1930 wykładał krystalografię, mineralogię i petrografię na Uniwersytecie Poznańskim. 
Kartował utwory fliszowe w okolicach Borysławia, brał udział w licznych wycieczkach geologicznych (Alpy Zachodnie, Kirusa, Petsamo, Islandia, Grenlandia). W 1937 uczestniczył w kilkumiesięcznej wyprawie naukowej na Grenlandię, kierowanej przez Aleksandra Kosibę.
II wojna światowa.
Po wybuchu wojny, 6 listopada 1939 został aresztowany przez Gestapo podczas Sonderaktion Krakau i wraz z innymi profesorami krakowskimi przewieziony do więzienia na Montelupich, następnie do Wrocławia, a 28 listopada 1939 do obozu koncentracyjnego w Sachsenhausen koło Berlina. 4 marca został przewieziony do obozu koncentracyjnego w Dachau. W styczniu 1941 został uwolniony i powrócił do Krakowa.
Dzięki poparciu dr Czesława Kuźniara i prof. Józefa Zwierzyckiego został przyjęty do pracy w Państwowym Instytucie Geologicznym, wówczas – Amt für Bodenforschung z centralą w Krakowie. W instytucji tej schronienie znalazło wielu wybitnych geologów, m.in. Franciszek Bieda, Tadeusz Bocheński, Józef Gołąb, Marian Kamieński, Bronisława Kokoszyńska, Wilhelm Krach, Henryk Makowski, Tadeusz Olczak, Wojciech Rogala i Kazimierz Smulikowski.
Antoni Gaweł zajmował się wierceniami w Sułkowie, na wschód od Wieliczki, na solonośnym miocenie. Kartował też wyrobiska górnicze w kopalni soli w Wieliczce. Do 1943 zakończył zdjęcie geologiczne sześciu poziomów eksploatacyjnych w skali 1: 2 000, przy czym opracował wiele przekrojów poprzecznych. M.in. na tych pracach oparł swoją monografię "Budowa geologiczna złoża solnego Wieliczka", opublikowanej w 1962 w Pracach Instytutu Geologicznego. Otrzymał za nią Nagrodę Państwową II stopnia. Podczas pracy w Państwowym Instytucie Geologicznym zajmował się także innymi badaniami. Pomagał m.in. Józefowi Gołąbowi przy wyznaczaniu ujęć wody dla armii niemieckiej i jej sił paramilitarnych. W drugiej połowie 1944 został schwytany w łapance ulicznej i przez trzy tygodnie więziony w obozie w Płaszowie.
Po wojnie.
Po zakończeniu wojny powrócił do Zakładu Mineralogii UJ. W 1946 habilitował się na podstawie pracy "Jaspisy z diabazu w Niedźwiedziej Górze koło Krzeszowic". W 1948 został profesorem nadzwyczajnym, a w 1957 – profesorem zwyczajnym. W latach 1951–1957 prowadził zajęcia z mineralogii i petrografii na Wydziale Geologiczno-Poszukiwawczym Akademii Górniczo-Hutniczej. Opracował skrypt "Krystalografia geometryczna". Został pochowany na Cmentarzu Rakowickim w Krakowie.

</doc>
<doc id="1286690" url="https://pl.wikipedia.org/wiki?curid=1286690" title="Ząb przedtrzonowy">
Ząb przedtrzonowy

Ząb przedtrzonowy, przedtrzonowiec ("dens praemolaris") – rodzaj zęba występującego u większości ssaków (zarówno w uzębieniu mlecznym, jak i stałym, z wyjątkiem przedtrzonowca pierwszego, który jest niewymienny), w tym człowieka (tylko w uzębieniu stałym, wśród zębów mlecznych nie występują przedtrzonowce).
Przedtrzonowce są położone między kłem a zębami trzonowymi. Kształtem są zbliżone do trzonowców. Zdrowy dorosły człowiek posiada osiem zębów przedtrzonowych. U niektórych gatunków ssaków przedtrzonowce nie występują (owca, koza, bydło domowe). Zęby przedtrzonowe służą do rozdrabniania pokarmu.
We wzorze zębowym są oznaczane literą P.

</doc>
<doc id="1286693" url="https://pl.wikipedia.org/wiki?curid=1286693" title="Aleksandr Ditiatin">
Aleksandr Ditiatin

Aleksandr Mikołajewicz Ditiatin (ros. Алекса́ндр Никола́евич Дитя́тин; ur. 7 sierpnia 1957 r. w Leningradzie), radziecki gimnastyk. Wielokrotny medalista olimpijski, mistrzostw świata i Europy.
W igrzyskach brał udział dwukrotnie, startował w Montrealu i Moskwie, łącznie zdobył dziesięć medali. W 1980 roku triumfował w wieloboju oraz dwóch innych konkurencjach, stawał jednak na podium we wszystkich ośmiu gimnastycznych konkurencjach. Dokonał tego jako pierwszy gimnastyk w historii igrzysk, był także pierwszym sportowcem, który zdobył aż osiem medali na jednych igrzyskach olimpijskich. Jego rekord wyrównał w 2004 roku pływak Michael Phelps. Wielokrotnie był medalistą mistrzostw świata i Europy.
Jego ojciec, Mikołaj, był weteranem II wojny światowej. Pracował jako ślusarz. Matka natomiast, Fiedosija, pracowała w fabryce. W 2004 został uhonorowany miejscem w Galerii Sław Gimnastyki.

</doc>
<doc id="1286703" url="https://pl.wikipedia.org/wiki?curid=1286703" title="Nikita Panin (1770–1837)">
Nikita Panin (1770–1837)

Nikita Pietrowicz Panin (ur. 17 kwietnia 1770, zm. 1 marca 1837) – rosyjski polityk. Wicekanclerz Rosji (MSZ) w roku 1801.
Jego ojcem był Piotr Iwanowicz Panin, a wujem polityk Nikita Panin. Był jednym z zamachowców na życie cara Pawła I 23 marca 1801 i jedną z osób którym Aleksander I Romanow zawdzięczał wyniesienie na tron.

</doc>
<doc id="1286712" url="https://pl.wikipedia.org/wiki?curid=1286712" title="Pień (jezioro)">
Pień (jezioro)

Pień (Czarny Dół; niem.: "Pinn See") – jezioro w Polsce na Pojezierzu Łagowskim, położone w województwie lubuskim, w powiecie świebodzińskim, w gminie Lubrza.
Obecna nazwa została wprowadzona urzędowo 17 września 1949 roku. Państwowy rejestr nazw geograficznych jako nazwę oboczną podaje nazwę "Czarny Dół".
Charakterystyka.
Jezioro Pień jest zbiornikiem położonym w lesie, kilometr na południe od Nowej Wioski. Jest własnością prywatną. Wędkowanie oraz wypoczynek na terenie jeziora są możliwe po uzyskaniu zgody właściciela. 
Według Mapy Podziału Hydrograficznego Polski leży na terenie zlewni siódmego poziomu "Kanał Niesulicki do jez. Goszcza". Identyfikator MPHP to 1878811.
Ochrona środowiska.
Jezioro znajduje się na terenie obszaru chronionego krajobrazu o nazwie Rynna „Ołoboku i Paklicy”. Głównym założeniem ochronnym tej strefy jest ochrona naturalnego korytarza ekologicznego wzdłuż wspomnianej rynny polodowcowej. Dodatkowo nad wschodnim brzegiem jeziora znajduje się pomnik przyrody Krzeczkowskie Bagno, a w odległości około 500 metrów na wschód Rezerwat przyrody Pniewski Ług.

</doc>
<doc id="1286716" url="https://pl.wikipedia.org/wiki?curid=1286716" title="Fiodor Rostopczyn">
Fiodor Rostopczyn

Fiodor Wasiljewicz Rostopczyn (ros. Фёдор Васи́льевич Ростопчи́н, ur. 23 marca 1763 w obwodzie orłowskim, zm. 30 stycznia 1826 w Moskwie) – rosyjski polityk, wicekanclerz Rosji w latach 1799–1801. W 1799 uzyskał tytuł hrabiowski wraz z nadaniem odmiany herbu "Kur".
W 1801 popadł w niełaskę, ponieważ krytykował pokój z Napoleonem. W 1810 wrócił do łask, w latach 1812–1814 był generał-gubernatorem Moskwy. Przeprowadził ewakuację miasta przed zajęciem go przez wojska Napoleona. Według niektórych źródeł zorganizował i wydawał rozkazy podpalenia Moskwy.
Życiorys.
Wykształcenie podstawowe otrzymał w domu. Jako młodzieniec wstąpił do służby w pułku preobrażeńskim. W 1782 uzyskał stopień podporucznika. W latach 1786–1788 odbył podróże do Niemiec, Wielkiej Brytanii i Holandii. Uczęszczał na wykłady na uniwersytecie w Lipsku. W 1792 opuścił służbę wojskową. W latach 1798–1801 pracował w Kolegium Spraw Zagranicznych na rozmaitych stanowiskach, zmieniających się w wyniku intryg pałacowych i walk frakcyjnych.
Kiedy został zdymisjonowany, zajął się twórczością literacką. Swoje przemyślenia zawarł w broszurze "Mysli wsłuch na Krasnom krylce" (1807).
Generał-gubernator Moskwy.
W latach 1812–1814 sprawował funkcję dowódcy i gubernatora generalnego Moskwy, oraz generała piechoty. Podczas wojny z Napoleonem Rostopczyn zorganizował ewakuację ludności Moskwy. Jemu też przypisuje się inicjatywę oraz kierowanie akcją spalenia Moskwy.
Po wycofaniu się wojsk francuskich z Moskwy, jako gubernator generalny organizował odbudowę miasta. Stopniowa odbudowa miasta, odbywała się pod kierownictwem Rostopczyna i zgodnie z zatwierdzonym przezeń planem odbudowy.
Na skutek narastającej niechęci do jego osoby, szczególnie ze strony samych moskwian, obwiniających go o utratę domów podczas pożaru, został w 1814 odwołany ze stanowiska gubernatora generalnego Moskwy i wysłany na kongres wiedeński.
Za granicą.
Celem poprawy stanu zdrowia, Rastopczyn wyjechał za granicę, gdzie spotkał się z entuzjastycznym przyjęciem. W Europie był witany jako bohater – człowiek, który pokonał Napoleona, został przyjęty przez króla Prus i króla Anglii. Otoczony sławą, hrabia wrócił do Rosji dopiero pod koniec 1823, gdzie zmarł 30 stycznia 1826.
Rodzina.
Miał żonę Katarzynę Protasową (1776–1859), dawną damę dworu Katarzyna II, i ośmioro dzieci, w tym Natalię, żona gubernatora Krymu Dmitrija Naryszkina oraz Zofię, która wyszła za mąż we Francji i jako Zofia de Segur (franc. Comtesse de Segur) była znana jako pisarka dla dzieci. Żona w na początku lat 20. XIX wieku potajemnie przeszła na katolicyzm.

</doc>
<doc id="1286717" url="https://pl.wikipedia.org/wiki?curid=1286717" title="Aleksander Bezborodko">
Aleksander Bezborodko



</doc>
<doc id="1286725" url="https://pl.wikipedia.org/wiki?curid=1286725" title="Pierre d’Oubril">
Pierre d’Oubril

Pierre d’Oubril, również Peter von Oubril, (ros. Пётр Яковлевич Убри, "Piotr Jakowlewicz Ubri") (ur. 1775 w Moskwie, zm. 1847) – dyplomata rosyjski pochodzenia francuskiego.
Życiorys.
Jego ojciec przybył do Rosji z terenów obecnej Holandii. Podobnie jak ojciec, podjął służbę dyplomatyczną. Od 1801 był sekretarzem poselstwa rosyjskiego w Paryżu, w 1803-1804 został charge d'affaires. Od 2 maja do 9 czerwca 1806 roku przebywał w Paryżu z misja specjalną, podpisał w imieniu Rosji traktat pokojowy, którego ostatecznie nie ratyfikował car Aleksander I. Odwołany, popadł w niełaskę. W latach 1823-1824 poseł w Holandii, 1824-1835 w Hiszpanii oraz 1835-1847 w Związku Niemieckim.

</doc>
<doc id="1286730" url="https://pl.wikipedia.org/wiki?curid=1286730" title="Can’t Stand Losing You">
Can’t Stand Losing You

„Can't Stand Losing You” to utwór zespołu The Police wydany w 1978 roku promujący debiutancki album zespołu, "Outlandos d’Amour". Wydany ponownie w 1979 roku. Stacja BBC odmówiła promocji singla w radiu ze względu na kontrowersyjną okładkę przedstawiającą wisielca stojącego na bryle z lodu.

</doc>
<doc id="1286732" url="https://pl.wikipedia.org/wiki?curid=1286732" title="Murray Rose">
Murray Rose

Iain Murray Rose (ur. 6 stycznia 1939 w Nairn, zm. 15 kwietnia 2012 w Sydney) – australijski pływak, wielokrotny medalista olimpijski.
Życiorys.
Urodził się w Szkocji, jednak jego rodzina wyemigrowała do Australii po zakończeniu II wojny światowej. Specjalizował się w stylu dowolnym. W igrzyskach brał udział dwukrotnie, startował w Melbourne i Rzymie, łącznie zdobył sześć medali. Podczas IO 1956 zdobył trzy złote medale w wyścigach kraulem. Miał wówczas siedemnaście lat, wkrótce później wyjechał na studia do Stanów Zjednoczonych (University of Southern California). Podczas igrzysk w Rzymie obronił tytuł na dystansie 400 metrów, także w pozostałych konkurencjach wywalczył medale. Wielokrotnie bił rekordy świata.
W 2000 r. był jedną z osób wnoszących flagę olimpijską na stadion w czasie ceremonii otwarcia igrzysk w Sydney.

</doc>
<doc id="1286736" url="https://pl.wikipedia.org/wiki?curid=1286736" title="Pneumokok">
Pneumokok



</doc>
<doc id="1286743" url="https://pl.wikipedia.org/wiki?curid=1286743" title="Walking on the Moon">
Walking on the Moon

"Walking on the Moon" – utwór zespołu The Police wydany w 1979 roku promujący album "Reggatta de Blanc".

</doc>
<doc id="1286746" url="https://pl.wikipedia.org/wiki?curid=1286746" title="Kenneth Gangnes">
Kenneth Gangnes

Kenneth Gangnes (ur. 15 maja 1989 w Gjøviku) – norweski skoczek narciarski, reprezentant klubu Kolbukameratene IL. Srebrny medalista indywidualnie oraz złoty w drużynie mistrzostw świata w lotach narciarskich z 2016 roku. Trzeci zawodnik klasyfikacji generalnej Puchar Świata w skokach narciarskich 2015/2016 oraz drugi zawodnik Letniego Grand Prix 2015.
Przebieg kariery.
2005–10: początki.
We wrześniu 2005 w swoim debiutanckim starcie zdobył punkty zawodów FIS Cup w Predazzo. W sezonie 2005/2006 zadebiutował również w Pucharze Kontynentalnym. We wrześniu 2007 w Lillehammer zdobył pierwsze punkty Letniego Pucharu Kontynentalnego, a w grudniu w Engelbergu – zimowej edycji tego cyklu. 7 marca 2008 w Lillehammer zadebiutował w Pucharze Świata, zajmując 37. miejsce. W latach 2005–2009 trzykrotnie wystąpił na mistrzostwach świata juniorów w narciarstwie klasycznym. Indywidualnie najwyżej sklasyfikowany został w 2008, na 5. miejscu, a w drużynie dwukrotnie zajmował 4. pozycję.
W sierpniu 2008 zadebiutował w Letnim Grand Prix. 29 listopada 2008 w Ruce zajął 5. miejsce w drużynowych zawodach Pucharu Świata. W sezonie 2008/2009 Pucharu Kontynentalnego dwukrotnie zajmował miejsca na podium: 2. w Engelbergu i 3. w Bischofshofen. W ramach Letniego Grand Prix 2009, zajął między innymi 10. miejsce w konkursie w Klingenthal. 5 grudnia 2009 w Lillehammer zajął 30. lokatę w konkursie Pucharu Świata, po raz pierwszy karierze zdobywając punkt cyklu.
2011–13: po pierwszej kontuzji.
W maju 2010 w wyniku upadku podczas treningu zerwał więzadło krzyżowe w prawym kolanie. Do startów powrócił w styczniu 2011. W ciągu tygodnia od pierwszego występu zdobył kolejne punkty Pucharu Świata, zajmując 29. miejsce w konkursie w Sapporo. W sezonie 2011/2012 kilkukrotnie zajmował w tym cyklu miejsca w najlepszej trzydziestce, najwyżej sklasyfikowanym będąc na 11. miejscu, 6 stycznia w Bischofshofen. Startował również w Pucharze Kontynentalnym. Siedmiokrotnie stawał na podium, w tym dwukrotnie na jego najwyższym stopniu w grudniu w Engelbergu. Pozwoliło to Gangnesowi zająć 2. miejsce w klasyfikacji generalnej Pucharu Kontynentalnego 2011/2012. Z kolei przez całą zimową część sezonu 2012/13 nie występował w zawodach międzynarodowych.
2014–16: po drugiej kontuzji.
We wrześniu 2013, w wyniku upadku podczas kwalifikacji do zawodów Letniego Grand Prix w Hinzenbach, u Gangnesa ponownie doszło do zerwania więzadła w prawej nodze. Do startów po kontuzji powrócił we wrześniu 2014. W sezonie 2014/2015 ośmiokrotnie zdobywał punkty Pucharu Świata, w swoim najlepszym występie zajmując 7. miejsce na mamuciej skoczni Vikersundbakken w Vikersund. Zajął również drugie miejsce w klasyfikacji generalnej Pucharu Kontynentalnego 2014/2015.
Dwukrotnie zwyciężył w konkursach Letniego Grand Prix 2015 rozgrywanych we wrześniu w Czajkowskim. Na podium w konkursach indywidualnych stawał również w Wiśle i Hinzenbach, łącznie sześciokrotnie kończąc zawody w najlepszej dziesiątce. W klasyfikacji generalnej cyklu zajął drugie miejsce.
Wystąpił we wszystkich konkursach sezonu 2015/2016 Pucharu Świata. 5 grudnia 2015 w Lillehammer pierwszy raz w karierze stanął na podium konkursu indywidualnego tego cyklu, zajmując drugą pozycję. Dzień później na tej samej skoczni odniósł zwycięstwo. W kolejnych konkursach regularnie zajmował lokaty w najlepszej dziesiątce. W grudniu stanął jeszcze na podium w Engelbergu (3. miejsce), a w styczniu był drugi w Garmisch-Partenkirchen, trzeci w Innsbrucku i drugi w Willingen. Wystąpił na Mistrzostwach Świata w Lotach Narciarskich 2016, gdzie zdobył srebrny medal indywidualnie, a także, wraz z Andersem Fannemelem, Johannem André Forfangiem i Danielem-André Tande, złoto w drużynie. W lutym i marcu kontynuował regularne zajmowanie pozycji w pierwszej dziesiątce zawodów Pucharu Świata. Jeszcze trzykrotnie stawał na podium: był drugi w Vikersund, ponownie drugi w Wiśle i trzeci w Titisee-Neustadt. W klasyfikacji generalnej cyklu sezon zakończył na 3. miejscu z 1348 punktami.
2017–18: po trzeciej kontuzji.
W czerwcu 2016 Gangnes podczas treningu zerwał więzadła w lewym kolanie oraz uszkodził łąkotkę. Była to najpoważniejsza z odniesionych przez niego do tego czasu kontuzji. Do startów powrócił latem 2017. W siedmiu konkursach Letniego Grand Prix, w których wystąpił, czterokrotnie zajął miejsca w pierwszej dziesiątce, w tym raz na podium – 26 sierpnia w Hakubie był drugi.
W listopadzie 2017 po raz kolejny zerwał więzadło krzyżowe w lewym kolanie. Planował powrót do treningów jesienią 2018, doznał jednak kontuzji uda. 26 grudnia 2018 roku ogłosił zakończenie kariery sportowej.

</doc>
<doc id="1286748" url="https://pl.wikipedia.org/wiki?curid=1286748" title="Swen">
Swen

Swen – imię męskie, pochodzące od staronordyjskiego "sveinn" – „młody mężczyzna”. Imię to pojawiło się również w Polsce. W 1994 roku w Polsce żyło 6 osób o tym imieniu; najstarsza z nich urodzona w latach 60..
Inne formy w językach skandynawskich: "Svein", "Svend".
Osoby noszące imię Swen:

</doc>
<doc id="1286751" url="https://pl.wikipedia.org/wiki?curid=1286751" title="Ostatnie wakacje">
Ostatnie wakacje

Ostatnie wakacje (ang. "Last Holiday") – amerykański film z 2006 roku w reżyserii Wayne’a Wanga.
Obsada.
i inni. 

</doc>
<doc id="1286752" url="https://pl.wikipedia.org/wiki?curid=1286752" title="Svein">
Svein



</doc>
<doc id="1286753" url="https://pl.wikipedia.org/wiki?curid=1286753" title="Svend">
Svend



</doc>
<doc id="1286755" url="https://pl.wikipedia.org/wiki?curid=1286755" title="Sveinn">
Sveinn



</doc>
<doc id="1286760" url="https://pl.wikipedia.org/wiki?curid=1286760" title="The Legend of Sleepy Hollow">
The Legend of Sleepy Hollow



</doc>
<doc id="1286761" url="https://pl.wikipedia.org/wiki?curid=1286761" title="Lorraine Crapp">
Lorraine Crapp

Lorraine Joyce Crapp (ur. 17 października 1938 w Sydney) – australijska pływaczka, wielokrotna medalistka olimpijska.
Specjalizowała się w stylu dowolnym. W igrzyskach brała udział dwukrotnie, startowała w Melbourne i Rzymie, łącznie zdobyła cztery medale. Podczas IO 56 wywalczyła trzy medale w wyścigach kraulem. Podczas igrzysk w Rzymie dorzuciła srebro w sztafecie 4x100 m. Wielokrotnie stawała na podium Commonwealth Games, biła także rekordy świata.
W 2000 była jedną z osób wnoszących flagę olimpijską na stadion w czasie ceremonii otwarcia igrzysk w Sydney.

</doc>
<doc id="1286762" url="https://pl.wikipedia.org/wiki?curid=1286762" title="Sikinos">
Sikinos

Sikinos - grecka wyspa na Cykladach. Wyspa jest położona pomiędzy Ios a Folegandros. W czasach starożytnych wyspa była znana jako Oinoe (wyspa wina). 
Leży w administracji zdecentralizowanej Wyspy Egejskie, w regionie Wyspy Egejskie Południowe, w jednostce regionalnej Thira, w gminie Sikinos. 
W porównaniu z Ios wyspa jest mniejsza, spokojniejsza oraz słabiej rozwinięta. Na Sikinos znajdują się dwa miasta, w jednym z nich znajduje się główny port wyspy. W okolicach portu znajduje się tawerna oraz jedna z dwóch dużych plaż piaszczystych. Na wyspie znajdują się zaledwie dwie drogi asfaltowe, trzecia droga jest obecnie budowana w celu połączenia głównego miasta Sikinos z heliportem, ewentualnie droga będzie zbudowana także do kurortu na jednej z plaż. Słaba infrastruktura powoduje, że poruszanie się po wyspie jest ograniczone i bardzo trudne. Głównym zajęciem mieszkańców wyspy jest rolnictwo. Z censusu pochodzącego z 2001 roku wynika, że Sikinos zamieszkuje 238 osób. Powierzchnia wyspy wynosi 42,507 km² (wraz z niezamieszkaną wyspą Kardiotisa).

</doc>
<doc id="1286770" url="https://pl.wikipedia.org/wiki?curid=1286770" title="Małgorzata pomorska (1553–1581)">
Małgorzata pomorska (1553–1581)

Małgorzata (ur. 1 marca 1553, zm. 5 września 1581 w Ratzeburgu) – księżniczka wołogoska, księżna sasko-lauenburska, córka Filipa I z dynastii Gryfitów.
Życiorys.
Była ósmym w kolejności znanym dzieckiem i średnią córką Filipa I, księcia wołogoskiego oraz Marii, elektorówny saskiej. Imię otrzymała po babce matczynej Małgorzacie, księżniczce anhalckiej lub po siostrze ojca Małgorzacie
W latach 1569–1572 toczyły się rozmowy w sprawie wydania młodej księżniczki za mąż za króla duńskiego Fryderyka II. Nie zakończyły się one małżeństwem, w związku z czym podjęto próbę wyswatania jej wpierw w grudniu 1573, z księciem wirtemberskim Ludwikiem, a następnie z księciem sasko-lauenburskim Franciszkiem II. Po długich rokowaniach, 26 grudnia 1574 doszło w końcu do ślubu z tym ostatnim.
Małgorzata zmarła w połogu 5 września 1581 w Ratzeburgu i została pochowana w tamtejszym kościele katedralnym.

</doc>
<doc id="1286772" url="https://pl.wikipedia.org/wiki?curid=1286772" title="Ernst Förstemann">
Ernst Förstemann

Ernst Wilhelm Förstemann (ur. 18 września 1822 w Gdańsku, zm. 4 listopada 1906 w Charlottenburgu) – niemiecki historyk, językoznawca, bibliotekarz, archeolog. 
Życiorys.
Był jednym z sześciorga dzieci nauczyciela matematyki. W 1840 r. ukończył Gimnazjum Miejskie w Gdańsku. Do 1844 r. studiował językoznawstwo porównawcze na Uniwersytecie Fryderyka Wilhelma w Berlinie, zaś tytuł doktorski uzyskał w tym samym roku na Uniwersytecie w Halle. Po powrocie do rodzinnego miasta, był w latach 1845-1851 nauczycielem w Gimnazjum Miejskim. W tym okresie prowadził też amatorskie badania archeologiczne, głównie na terenie Gdańska oraz powiatu puckiego, odkrywając przede wszystkim popielnice twarzowe kultury pomorskiej. W 1851 r. przeniósł się do Wernigerode (Saksonia-Anhalt), gdzie pracował w liceum i jako archiwista-bibliotekarz u hrabiów zu Stolberg. Tam w latach 1856-1859 powstała jego ważna rozprawa "Altdeutsches Namenbuch". W 1865 r. przeniósł się do Drezna i został kierownikiem Biblioteki Królewskiej. Tam też powstało jego najsławniejsze dzieło "Zur Entzifferung der Mayahandschriften" (Odcyfrowanie rękopisów Majów), wyd. 1887-1898, w którym dokonał pierwszego odczytania pisma obrazkowego Majów.

</doc>
<doc id="1286774" url="https://pl.wikipedia.org/wiki?curid=1286774" title="Atenas Río Cuarto">
Atenas Río Cuarto

Club Sportivo y Biblioteca Atenas - argentyński klub piłkarski z siedzibą w mieście Río Cuarto leżącym w prowincji Córdoba.
Historia.
Klub "Atenas" założony został 9 lipca 1916 roku. Udany występ w piątej lidze (Torneo Argentino C) w sezonie 2006/07 sprawił, że w sezonie 2007/08 klub wystąpił w czwartej lidze (Torneo Argentino B).

</doc>
<doc id="1286775" url="https://pl.wikipedia.org/wiki?curid=1286775" title="Gaius Sallustius Crispus">
Gaius Sallustius Crispus



</doc>
<doc id="1286776" url="https://pl.wikipedia.org/wiki?curid=1286776" title="Sergio Omar Almirón">
Sergio Omar Almirón

Sergio Omar Almirón (ur. 18 sierpnia 1958 w Rosario, Santa Fe) – argentyński piłkarz, który występował na pozycji napastnika.
Kariera klubowa.
W swojej karierze grał w takich klubach jak: Newell’s Old Boys, Tours FC (Francja), Tigres UANL (Meksyk), Estudiantes La Plata, Central Córdoba Rosario i Talleres Córdoba.
Kariera reprezentacyjna.
Almirón był w kadrze Argentyny, gdy ta wygrała mistrzostwo świata w 1986 roku. Podczas samego turnieju nie wszedł jednak na boisko. Pomimo bycia napastnikiem otrzymał on koszulkę z numerem 1, co tradycyjnie zarezerwowane jest dla bramkarzy. Argentyna jednak przydzielała numery na trykotach zgodnie z alfabetem.
Sukcesy.
Klubowe.
Newell's Old Boys
Reprezentacyjne.
Argentyna
Linki zewnętrzne.
Profil na footballdatabase.eu

</doc>
<doc id="1286777" url="https://pl.wikipedia.org/wiki?curid=1286777" title="Synagoga w Santo Domingo">
Synagoga w Santo Domingo

Synagoga w Santo Domingo – synagoga znajdująca się w Santo Domingo, stolicy Dominikany, przy Avenida Sarasota 21.
Synagoga należy do kongregacji Centro Israelita de República Dominicana, która skupia niewielką, głównie sefardyjską społeczność żydowską Dominikany. Jest jedyną czynną synagogą w kraju, a także na wyspie Haiti. Nabożeństwa odbywają się w niej we wszystkie szabaty oraz święta żydowskie.

</doc>
<doc id="1286783" url="https://pl.wikipedia.org/wiki?curid=1286783" title="Stimmfach">
Stimmfach

Stimmfach (l.mn. "Stimmfächer") – niemiecki system kategoryzacji śpiewaków, zwłaszcza operowych, na podstawie skali, mocy i kolorytu głosu. Jest używany przede wszystkim w Europie, szczególnie w krajach niemieckojęzycznych i operach grających klasyczny repertuar.
Poniżej znajduje się lista "Stimmfächer", ich skala zapisana na pięciolinii oraz typowe dla danego głosu role. Kiedy podane są dwie nazwy, pierwsza jest tą współcześnie częściej używaną. Kiedy jest to możliwe, podano polski odpowiednik – chociaż nie wszystkie nazwy mają takowy. Należy pamiętać, że niektóre role są w repertuarze różnych „fachów” i nie każdego śpiewaka można dokładnie zaklasyfikować: np. wiele sopranów śpiewa zarówno partie dla Koloratursopran, jak i dla Dramatischer Koloratursopran. W dodatku trudniejsze do obsadzenia role bywają śpiewane niekoniecznie przez przypisany sobie "Stimmfach" – Królowa Nocy z "Czarodziejskiego fletu" to zgodnie z tradycją rola dla sopranu koloraturowego dramatycznego, ale z braku takich często śpiewają ją liryczne koloraturowe.

</doc>
<doc id="1286786" url="https://pl.wikipedia.org/wiki?curid=1286786" title="Henrique">
Henrique

Henrique Adriano Buss (ur. 14 października 1986 w Marechal Cândido Rondon) – brazylijski piłkarz występujący na pozycji obrońcy w brazylijskim klubie Corinthians Paulista. Były reprezentant Brazylii.
Kariera klubowa.
Wczesne lata.
Henrique Adriano Buss zawodową karierę rozpoczynał w 2007 w zespole Coritiba FBC. Zajął z nim drugie miejsce w drugiej lidze i awansował do najwyższej klasy rozgrywek w kraju – Campeonato Brasileiro Série A. Po zakończeniu sezonu brazylijski obrońca zdecydował się zmienić klub i ostatecznie trafił do SE Palmeiras, w barwach którego zadebiutował w pierwszej lidze brazylijskiej. W drużynie tej Henrique udało się wywalczyć miejsce w podstawowej jedenastce.
Barcelona.
28 czerwca 2008 Brazylijczyk za około dziewięć milionów euro przeszedł do FC Barcelona, jednak już w lipcu został wypożyczony do Bayeru 04 Leverkusen. W Bundeslidze zadebiutował 16 sierpnia w przegranym 2:3 meczu z Borussią Dortmund. Dla Bayeru rozegrał 27 ligowych pojedynków i zajął dziewiąte miejsce w tabeli Bundesligi. Po zakończeniu rozgrywek Henrique powrócił do Barcelony.
W barwach Barcelony Brazylijczyk pierwszy raz wystąpił 24 lipca 2009 w nieoficjalnym spotkaniu z Tottenhamem Hotspur podczas Wembley Cup. Pod koniec letniego okienka transferowego piłkarz został wypożyczony na rok do Racingu Santander. W sezonie 2009/2010 rozegrał w tym zespole 22 mecze ligowe i zdobył jedną bramkę, po czym powrócił do Barcelony. Na sezon 2010/2011 został jednak ponownie wypożyczony do Racingu Santander.
Palmeiras.
15 lipca 2011 roku piłkarz został wypożyczony do SE Palmeiras. 2 czerwca 2012 roku natomiast Barcelona ogłosiła, że zgodziła rozwiązać się kontrakt Brazylijczyka. Henrique więc już jako wolny zawodnik związał się z klubem z São Paulo. Już za czasów Luiza Felipe Scolariego zawodnik zaczął grać jako pomocnik i przyczynił się w dużej mierze do zdobycia przez swój klub Copa do Brasil 2012. Po odejściu z klubu Marcosa Assunção został nawet kapitanem zespołu.
Napoli.
30 stycznia 2014 roku Henrique podpisał kontrakt z SSC Napoli. Transfer wyniósł €4 miliony, a sam piłkarz podpisał 3,5-letni kontrakt.
Kariera reprezentacyjna.
21 marca 2008 Henrique po raz pierwszy został powołany do reprezentacji Brazylii na towarzyski mecz przeciwko Szwecji. W spotkaniu tym ostatecznie jednak nie wystąpił, w drużynie narodowej zadebiutował natomiast w czerwcowym pojedynku z Wenezuelą.

</doc>
<doc id="1286787" url="https://pl.wikipedia.org/wiki?curid=1286787" title="Henrique Adriano Buss">
Henrique Adriano Buss



</doc>
<doc id="1286792" url="https://pl.wikipedia.org/wiki?curid=1286792" title="Ludwik Weyher">
Ludwik Weyher



</doc>
<doc id="1286794" url="https://pl.wikipedia.org/wiki?curid=1286794" title="Eragrostis">
Eragrostis



</doc>
<doc id="1286795" url="https://pl.wikipedia.org/wiki?curid=1286795" title="Sun of the Sleepless">
Sun of the Sleepless

Sun of the Sleepless / SOTS – boczny projekt muzyczny, założony w 1999 roku przez Ulfa Theodora Schwadorfa (pseudonim artystyczny muzyka Empyrium i The Vision Bleak Marcusa Stocka). Zadebiutował w barwach Prophecy Productions wydanym w 1999 roku mini-albumem "Poems to the Wretched Heart", który zawierał muzykę utrzymaną w blackmetalowej konwencji. Według samego Schwadorfa koncept projektu Sun of the Sleepless miał być hołdem dla zespołów takich jak Burzum, Ulver, czy Dark Throne.
Drugim materiałem był wydany rok później MCD "Tausend kalte Winter", który poza metalowymi dźwiękami znanymi z wcześniejszego wydawnictwa zawierał pierwsze elementy muzyki ambient.
Od utworu "Neunter November"nagranego na kompilację "To magic...2" oraz trzeciego materiału "I" wydanego jako plit z Nachtmahr SOTS – pod taką nazwą projekt funkcjonuje – ukazuje nowe, eksperymentalne oblicze. Kompozycje utrzymane są w mrocznym, elektronicznym klimacie Dark ambient. W przyszłości SOTS planuje tworzyć swe dźwięki jeszcze głębiej wnikając w ciemną, elektroniczna muzykę inkorporując dźwięki soundtracków filmów grozy oraz elementy trip hop'owe.

</doc>
<doc id="1286796" url="https://pl.wikipedia.org/wiki?curid=1286796" title="Florence Crauford Grove">
Florence Crauford Grove

Florence Crauford Grove (1838 – 1902) – angielski alpinista i autor, znany również jako F. Crauford Grove. Syn Williama Grove. W 1874 (wraz z Frederickiem Gardnerem, Horace Walkerem, Peterem Knublem i przewodnikiem Ahiyą Sottaievem) jako pierwszy człowiek zdobył zachodni szczyt Elbrusa – wznoszącego się ok. 40 metrów wyżej od szczytu wschodniego.

</doc>
<doc id="1286797" url="https://pl.wikipedia.org/wiki?curid=1286797" title="Vehicle Stability Assist">
Vehicle Stability Assist

VSA - ("Vehicle Stability Assist") - system stabilizacji pojazdu, inaczej system antypoślizgowy montowany w samochodach.
Pod skrótem VSA występuje głównie w samochodach marki Honda. Inni producenci ten sam system nazywają innymi skrótami (np. VSC - Toyota, DSC - Volvo).
System wspomaga stabilizację ścieżki po której porusza się pojazd wchodząc w zakręt z za dużą prędkością aby nie doszło do poślizgu i wypadnięcia z drogi.
Linki zewnętrzne.
O systemie VSA.

</doc>
<doc id="1286801" url="https://pl.wikipedia.org/wiki?curid=1286801" title="Tessenderlo">
Tessenderlo

Tessenderlo – miejscowość i gmina we flamandzkiej części Belgii, w Limburgii. W 2006 roku liczba ludności wynosiła 16.811 osób.
Jedną ze znanych osób urodzonych w tym mieście jest piosenkarka tworząca muzykę w stylu pop i dance Kate Ryan ur. 22 lipca 1980 roku.

</doc>
<doc id="1286802" url="https://pl.wikipedia.org/wiki?curid=1286802" title="Siew">
Siew

Siew – umieszczanie materiału siewnego w łożu siewnym na zalecanej głębokości i w odpowiednich odstępach, z jednoczesnym przykrywaniem go warstwą ziemi. Siewowi towarzyszą często dodatkowe czynności uprawowe ułatwiające równomierne i wysokiej jakości wschody, takie jak: wyrównywanie, dociskanie lub spulchnianie roli, wykonywanie bruzdki siewnej, dociskanie nasion lub przykrywanie ich warstwą ziemi, wyrównywanie lub profilowanie gleby.

</doc>
<doc id="1286803" url="https://pl.wikipedia.org/wiki?curid=1286803" title="Eragrostis abyssinica">
Eragrostis abyssinica



</doc>
<doc id="1286804" url="https://pl.wikipedia.org/wiki?curid=1286804" title="Chronicles of Culture">
Chronicles of Culture



</doc>
<doc id="1286807" url="https://pl.wikipedia.org/wiki?curid=1286807" title="Michel Fourniret">
Michel Fourniret

Michel Fourniret (ur. 4 kwietnia 1942 w Sedanie, zm. 10 maja 2021 w Paryżu) – francuski seryjny morderca i pedofil, nazywany Ogrem z Arden. 
Został zatrzymany w czerwcu 2003 przy próbie zamordowania emigrantki z Konga. Przyznał się do uprowadzenia, zgwałcenia i zamordowania dziewięciu dziewczynek. Morderstw dokonywał w latach 80. i 90. XX w. – na przestrzeni 14 lat. Był również podejrzewany o dokonanie 10 innych morderstw: dziewięciu we Francji i jednego w Belgii. Od zatrzymania przebywał w areszcie na terytorium Belgii. 27 marca 2008 rozpoczął się jego proces karny, który trwał dwa miesiące. 28 maja 2008 został skazany na karę dożywotniego pozbawienia wolności za popełnienie ośmiu morderstw.
Jego żona, Monique Olivier, zadenuncjowała swojego męża po tym jak w innym procesie sąd skazał Michelle Martin, żonę innego seryjnego mordercy, Marca Dutroux, za współudział w jego zbrodniach. Po zatrzymaniu zaczęła zeznawać w nadziei na niższy wymiar kary. Olivier była oskarżona o jedno morderstwo i pomoc mężowi w kolejnych sześciu. Mimo współpracy z policją, podobnie jak Michel, została skazana na karę dożywotniego pozbawienia wolności.
Michael Fourniret był z wykształcenia elektrykiem. Odsiadywał już wyrok za przestępstwa na tle seksualnym we Francji. Mimo to otrzymał pracę dozorcy w szkole w Belgii.

</doc>
<doc id="1286810" url="https://pl.wikipedia.org/wiki?curid=1286810" title="Don Schollander">
Don Schollander

Don Schollander, właściwie Donald Arthur Schollander (ur. 30 kwietnia 1946 w Charlotte) – amerykański pływak. Wielokrotny medalista olimpijski.
Specjalizował się w stylu dowolnym (kraulu). W igrzyskach brał udział dwukrotnie, startował w Tokio i Meksyku, łącznie zdobył sześć medali. Podczas IO 64 zdobył cztery złote medale w wyścigach kraulem. Miał wówczas osiemnaście lat, wkrótce podjął studia na Uniwersytecie Yale. Podczas igrzysk w Meksyku wywalczył swój piąty tytuł w sztafecie oraz srebro na 200 m kraulem. Właśnie dystans 200 metrów uchodził za jego najmocniejszy, jednak nie udało mu się na nim wywalczyć olimpijskiego złota (w Tokio nie było tej konkurencji). Wielokrotnie bił rekordy świata. Opublikował książki wspomnieniowe.

</doc>
<doc id="1286813" url="https://pl.wikipedia.org/wiki?curid=1286813" title="Donald Schollander">
Donald Schollander



</doc>
<doc id="1286814" url="https://pl.wikipedia.org/wiki?curid=1286814" title="Claudio Borghi">
Claudio Borghi

Claudio Daniel Borghi (ur. 28 września 1964 w Castelar, prowincja Buenos Aires) - były argentyński piłkarz grający jako pomocnik.
Kariera piłkarska.
Borghi rozpoczął karierę jako ofensywny pomocnik w Argentinos Juniors na początku lat 80. Był uważany za wielki talent i wiązano z nim ogromne nadzieje związane z występem na mistrzostwach świata w Meksyku w 1986. Podczas turnieju jednak nie zachwycił i nigdy później nie otrzymał już powołania do "selección".
Argentyńczyk grał przez następne kilka lat bez większych sukcesów w Europie. Wrócił do Argentyny w 1988, skąd przeniósł się do Brazylii, a potem do Chile. Właśnie w tym kraju na nowo pokazał swoje umiejętności, walnie przyczyniając się w 1992 roku do zdobycia Copa Interamericana i Recopa Sudamericana przez CSD Colo-Colo.
Kariera trenerska.
Po zakończeniu kariery piłkarskiej Borghi rozpoczął pracę jako trener. W 2006 roku wygrał rozgrywki Clausurę i Aperturę z CSD Colo-Colo i doprowadził tę drużynę do finału Copa Sudamericana. Został wybrany najlepszym najlepszym szkoleniowcem Ameryki Południowej w tym samym roku.

</doc>
<doc id="1286817" url="https://pl.wikipedia.org/wiki?curid=1286817" title="The American Conservative">
The American Conservative

The American Conservative (TAC) - amerykański dwutygodnik opinii założony w 2002 roku przez Scotta McConella, Pata Buchanana oraz Taki'ego Theodoracopulosa. Magazyn jest redagowany przez McConella i wydawany przez Rona Unza. Nakład wynosi ok. 15 tys. egzemplarzy.
"TAC" jest pismem tradycjonalistycznym, antywojennym propagującym idee paleokonserwatyzmu oraz powiązanym z paleolibertarianami, sprzeciwia się również dominującym (w opinii redakcji pisma) mediom neokonserwatywnym.
W przeciwieństwie do wielu konserwatywnych mediów "TAC" sprzeciwia się interwencjonistycznej polityce zagranicznej George'a W. Busha co przekłada się również na sprzeciw wobec prezydenckiej wizji polityki imigracyjnej oraz handlowej. Jest też w przeciwieństwie od innych amerykańskich magazynów (takich jak np. The Weekly Standard, czy National Review) jest raczej proeuropejski. Pogląd na wiele spraw pokrywa się z linią innego paleokonserwatywnego wydawnictwa; miesięcznika Chronicles co sprawia, że część dziennikarzy publikuje w obu periodykach.

</doc>
<doc id="1286821" url="https://pl.wikipedia.org/wiki?curid=1286821" title="Osek nad Bečvou">
Osek nad Bečvou

Osek nad Bečvou – miejscowość i gmina (obec) w Czechach, w kraju ołomunieckim, w powiecie Przerów. W 2022 roku liczyła 1300 mieszkańców.

</doc>
<doc id="1286826" url="https://pl.wikipedia.org/wiki?curid=1286826" title="Héctor Zelada">
Héctor Zelada

Héctor Miguel Zelada Bertoqui (ur. 30 kwietnia 1957 w Maciel, prowincja Santa Fe). Były argentyński bramkarz.
Rozpoczął swą karierę w Rosario Central, ale więcej grał w Meksyku dla Club América. Był trzecim golkiperem reprezentacji Argentyny w 1986, gdy ta zdobyła mistrzostwo świata.

</doc>
<doc id="1286828" url="https://pl.wikipedia.org/wiki?curid=1286828" title="Felicjan August Kralewski">
Felicjan August Kralewski

Felicjan August Kralewski (ur. 1756, zm. 18 września 1805 w Warszawie) – generał major w powstaniu kościuszkowskim, oficer Legionów Polskich we Włoszech.
W 1777 kupił rangę porucznika w 13. Regimencie Pieszym Ordynacji Ostrogskiej. W 1781 wstąpił do loży masońskiej Doskonała Tajemnica na Wschodzie Dubna, a w 1786 do loży Polak Dobroczynny na Wschodzie Dubna. W 1790 uzyskał nominację na buńczucznego buławy litewskiej przy hetamanie wielkim litewskim Michale Kazimierzu Ogińskim i u jego boku wziął udział w wojnie polsko-rosyjskiej 1792 roku.
Brał udział w sprzysiężeniu, przygotowującym wybuch powstania w 1794. W czasie insurekcji warszawskiej dowodził oddziałem, który zabarykadował się na Placu Saskim. Tadeusz Kościuszko mianował go 9 czerwca 1794 generałem majorem w sztabie generalnym wojska. Brał udział w obronie Warszawy (12 lipca–6 września 1794) jako dowódca jednego z odcinków obrony. Po upadku powstania wyjechał do Wiednia, skąd w 1797 przedostał się do Mediolanu.
Jako nadliczbowy szef batalionu w Legionach Polskich był komendantem placu w Rimini i Ferrarze. 18 lipca 1798 mianowany majorem 2. legii, został przeniesiony do Mantui. 5 października 1799 objął w Nicei komendę nad resztkami 2. legii. W wyniku konfliktu osobistego z dowódcami legionów, w 1800 złożył dymisję. W 1802 osiadł w Warszawie.

</doc>
<doc id="1286830" url="https://pl.wikipedia.org/wiki?curid=1286830" title="Wysokość ortometryczna">
Wysokość ortometryczna

Wysokość ortometryczna - odległość (różnica wysokości) mierzona od powierzchni Ziemi do geoidy, wzdłuż linii pionu w rzeczywistym polu siły ciężkości.

</doc>
<doc id="1286834" url="https://pl.wikipedia.org/wiki?curid=1286834" title="Noekk">
Noekk

Noekk – boczny projekt muzyczny Thomasa Helma i Marcusa Stocka założony w 2004 roku. Obaj muzycy współpracowali ze sobą w Empyrium, Sun of the Sleepless i Nachtmahr. Noekk zadebiutowall w barwach Prophecy Productions w 2006 albumem "The Water Sprite". Do tej pory nagrał trzy długogrające albumy.
Muzycznie czerpie z wcześniejszych dokonań Empyrium oraz muzyki progresywnej w stylu King Crimson, czy szwedzkiego Landberk, nie stroniąc od starego, klasycznego hard rocka. Teksty dotyczą mistycyzmu natury.

</doc>
<doc id="1286839" url="https://pl.wikipedia.org/wiki?curid=1286839" title="Taras Stećkiw">
Taras Stećkiw

Taras Stepanowycz Stećkiw, ukr. Тарас Степанович Стецьків (ur. 7 czerwca 1964 we Lwowie) – ukraiński polityk, z wykształcenia historyk, deputowany kilku kadencji.
Życiorys.
Ukończył w 1986 studia na Uniwersytecie Iwana Franki. W latach 1990–2005 przez cztery kadencje sprawował mandat posła do Rady Najwyższej. Należał m.in. do Partii Ludowo-Demokratycznej, następnie był liderem ugrupowania Reformy i Porządek.
W trakcie pomarańczowej rewolucji pełnił funkcję komendanta nadzorującego blokadę budynków administracji prezydenta Łeonida Kuczmy w Kijowie. W okresie od lutego do września 2005 był prezesem ukraińskiej telewizji publicznej NTU.
W 2006 nie dostał się do parlamentu, kandydując z listy bloku PRP-Pora. W tym samym roku objął funkcję doradcy Wiktora Juszczenki. W 2007 odszedł z partii i zasilił szeregi Ludowej Samoobrony Jurija Łucenki. W przedterminowych wyborach ponownie został deputowanym z ramienia NU-NS. W 2012 nie uzyskał reelekcji.

</doc>
<doc id="1286841" url="https://pl.wikipedia.org/wiki?curid=1286841" title="Małgorzata pomorska">
Małgorzata pomorska

Miano odnoszące się do kilku księżnych pochodzących z rodu Gryfitów, rządzącego Pomorzem Zachodnim:

</doc>
<doc id="1286842" url="https://pl.wikipedia.org/wiki?curid=1286842" title="Zofia Kisielewowa">
Zofia Kisielewowa

Zofia z Potockich Kisielewowa (ur. 1801, zm. 2 stycznia 1875), córka Stanisława Szczęsnego Potockiego i jego trzeciej żony, Zofii z Glavanich Wittowej.
W 1821 wyszła za mąż za generała Pawła Kisielowa, z którym pozostawała w separacji od 1829. Mieli jednego syna Włodzimierza (1822–1824), który zmarł nagle w dzieciństwie.

</doc>
<doc id="1286846" url="https://pl.wikipedia.org/wiki?curid=1286846" title="Jan Gisiler">
Jan Gisiler

Jan Gisiler (Gezler, Giesler, Gissler) herbu Złotorzek (druga połowa XVIII wieku) – generał major w powstaniu kościuszkowskim.
Syn pułkownika austriackiego Jana.
W 1790 jako pułkownik batalionu Skarbu Koronnego otrzymał nobilitację. W czasie insurekcji warszawskiej przeprawił się z Pragi i wzmocnił swoim oddziałem załogę Arsenału. Za udział w walkach awansowany 7 czerwca 1794 do rangi generała majora. Jego batalion został rozwinięty w 16 Regiment Pieszy Były Skarbowy. Gisiler pełnił funkcję pułkownika dyżurnego garnizonu warszawskiego. 10 lipca osłaniał linię Narwi. Do drugiej połowy września był komendantem Pragi. W czasie szturmu dostał się do rosyjskiej niewoli.

</doc>
<doc id="1286848" url="https://pl.wikipedia.org/wiki?curid=1286848" title="Generator asynchroniczny">
Generator asynchroniczny



</doc>
<doc id="1286851" url="https://pl.wikipedia.org/wiki?curid=1286851" title="Zofia Sutorowska">
Zofia Sutorowska

Zofia Irena Sutorowska (ur. 16 września 1899 w Warszawie, zm. 30 sierpnia 1985 w Rabce) – polska nauczycielka i bibliotekarka, działaczka Polskiego Towarzystwa Tatrzańskiego, zasłużona dla Rabki i regionu.
Życiorys.
Była córką urzędnika handlowego Edwarda i Marianny Teresy z Kamockich. W latach 1909-1919 uczęszczała do Gimnazjum Żeńskiego przy pensji Marii Klary Ledworuskiej w Warszawie, egzamin dojrzałości zdając w 1919 ze stopniem celującym. W 1920 podjęła studia w zakresie historii i filologii romańskiej na Uniwersytecie Warszawskim, ukończone uzyskaniem dyplomu doktora filozofii 3 lipca 1926. Rozprawę doktorską "Dyktat dokumentów Bolesława Wstydliwego" przygotowała pod kierunkiem Jana Karola Kochanowskiego-Korwina. Jednocześnie studiowała w Instytucie Francuskim w Warszawie i Grenoble, a od 1922 bezpłatnie praktykowała w Bibliotece Uniwersyteckiej, zajmując się katalogowaniem zbiorów. W czerwcu 1926 przez miesiąc prowadziła prace katalogowe w Muzeum imienia Chałubińskiego w Zakopanem. Od 21 listopada 1929 legitymowała się dyplomem nauczyciela szkół średnich.
Od roku szkolnego 1926/1927 pracowała jako nauczycielka. Początkowo uczyła języka polskiego, historii i propedeutyki filozofii w Gimnazjum Żeńskim im. Królowej Korony Polskiej Sióstr Niepokalanek w Nowym Sączu, w 1928 przeniosła się do Rabki, gdzie została nauczycielką historii i języka francuskiego w Gimnazjum Sanatoryjnym pod wezwaniem św. Teresy. Lata 1930-1938 spędziła poza Rabką, do 1934 pracując w Gimnazjum i Seminarium Nauczycielskim Sióstr Zmartwychwstanek na warszawskim Żoliborzu, a przez kolejne cztery lata w Gimnazjum i Liceum Sióstr Nazaretanek w Częstochowie (pełniła tamże funkcję kierowniczą); w Rabce przebywała w miesiącach wakacyjnych. W 1938 osiedliła się w Rabce na stałe. Do wybuchu II wojny światowej pracowała w bibliotece Towarzystwa Szkoły Ludowej.
Od lat 20. XX wieku Sutorowska zaangażowana była w działalność w rabczańskim oddziale Polskiego Towarzystwa Tatrzańskiego. W grudniu 1927 uczestniczyła w spotkaniu założycielskim oddziału, obok ks. Jana Kantego Surowiaka (pierwszego prezesa), ks. Justyna Bulandy, Stanisława Dunin-Borkowskiego, Jerzego Czoponowskiego oraz Władysława Klempki. Szczególnie aktywna w sekcji etnograficznej, wspólnie z ks. Surowiakiem uczestniczyła w akcji gromadzenia eksponatów do tworzonego muzeum. W sierpniu 1929 wspólnie z Dunin-Borkowskim odbyła wyprawę do Poręby Wielkiej w celu uzyskania zgody Władysława Orkana na przyjęcie patronatu Podhalańskiego Muzeum Regionalnego; pisarz nie tylko zgodził się zostać patronem muzeum, ale i w nawiązaniu do planów etnografa krakowskiego Kazimierza Dobrowolskiego określił zasięg terytorialny działania przyszłej placówki.
W chwili wybuchu II wojny światowej Zofia Sutorowska przystąpiła do ratowania zbiorów bibliotecznych Towarzystwa Szkoły Ludowej, część z książek ukrywając u siebie, część u zaprzyjaźnionych i zaufanych osób. Włączyła się także niebawem do akcji tajnego nauczania. Namawiała do współpracy nauczycieli oraz przekonywała rodziców, by ich dzieci kontynuowały naukę szkolną w warunkach konspiracyjnych. Sama układała programy nauczania na poziomie szkoły podstawowej i średniej, a książki, w ramach popularnej "biblioteki wędrującej", dostarczała bezpośrednio do domów. W ten sposób za jej pośrednictwem w Rabce skorzystało z tajnego nauczania około 180 uczniów, a Sutorowska działała też w niedalekim Jordanowie, ucząc przedmiotów humanistycznych w konspiracyjnym liceum. Swoje działania prowadziła pod przykryciem obnośnego krawiectwa, usług cerowania i łatania odzieży oraz bielizny.
W styczniu 1945 uczestniczyła w pracach nad odnowieniem szkolnictwa w Rabce, a wiosną tegoż roku zasiadała w Nowym Targu w komisji weryfikującej świadectwa uzyskane w tajnym nauczaniu. Od 1945 była nauczycielką historii i francuskiego w Gimnazjum Ogólnokształcącym Jana Wieczorkowskiego. Zajmowała się także organizacją bibliotek w powiecie, by w 1949 przejść na stanowisko kierownika Biblioteki Gminnej w Rabce, późniejszej Biblioteki Miejskiej. W 1961 przeszła na emeryturę, ale nadal pracowała w bibliotece w wymiarze 1/2 etatu. Działała w szeregu organizacji społecznych; była członkinią komisji historycznej oddziału Polskiego Towarzystwa Turystyczno-Krajoznawczego w Rabce, członkinią Komisji Oświatowej Miejskiej Rady Narodowej, współzałożycielką oddziału Towarzystwa Opieki nad Zwierzętami.
Pod własnym nazwiskiem lub pseudonimem I.K. publikowała liczne artykuły w pismach „Ziemia”, „Oświata i Wychowanie”, „Stolica”, „Podhalanka”; większość z nich dotyczyła tematyki lokalnej. W okresie okupacji niemieckiej pisała pamiętnik, już po śmierci autorki opublikowany w „Tygodniku Podhalańskim” w 1993 (nr 11-23) w opracowaniu Bogdany Pilichowskiej.
Nie założyła rodziny. Zmarła w Rabce 30 sierpnia 1985, pochowana została na miejscowym cmentarzu przy ulicy Władysława Orkana.

</doc>
<doc id="1286854" url="https://pl.wikipedia.org/wiki?curid=1286854" title="Talpa streeti">
Talpa streeti



</doc>
<doc id="1286859" url="https://pl.wikipedia.org/wiki?curid=1286859" title="Prosenice">
Prosenice

Prosenice – miejscowość i gmina (obec) w Czechach, w kraju ołomunieckim, w powiecie Przerów. W 2022 roku liczyła 793 mieszkańców.

</doc>
<doc id="1286863" url="https://pl.wikipedia.org/wiki?curid=1286863" title="Adrian Utley">
Adrian Utley

Adrian Francis Utley (ur. 27 kwietnia 1957 w Northampton) – angielski gitarzysta jazzowy i producent muzyczny, pochodzący z Bristolu. Znany jest przede wszystkim dzięki grze w zespole trip hopowym Portishead; odpowiadał także za produkcję płyt grupy. Zanim rozpoczął współpracę z Geoffem Barrowem i Beth Gibbons, był muzykiem jazzowym. Jako swoje inspiracje wymieniał Milesa Davisa, Johna Coltrane'a i Elvina Jonesa, ale także niejazzowych wykonawców, takich jak Jimi Hendrix, Stevie Wonder, Ennio Morricone, Mick Ronson, Herbie Hancock, Howlin’ Wolf, A Tribe Called Quest, Public Enemy, Radiohead, The Beatles, Nirvana, Ravi Shankar, Gustav Mahler, Muddy Waters, Claude Debussy, Wes Montgomery czy Joy Division. Utley gra nie tylko na gitarze, ale też na basie, pianinie, syntezatorach; podejmował się również aranżacji instrumentów dętych czy strunowych. Razem z Barrowem wyprodukował wszystkie albumy Portishead, a także trzeci album The Coral, "The Invisible Invasion". Utley współpracował m.in. z Goldfrapp i Sparklehorse.
W połowie lat 80. Utley stał na czele założonej w Bath grupy The Glee Club. Wydany został singel zespołu, „Let My People Twist/Gleebop”. W 1991 Utley napisał muzykę do krótkometrażowego filmu "Sort of Champion" w reżyserii Ricka Holbrooka i Hazel Grian, w którym miał też małą rolę. Muzykę do filmu nagrał The Adrian Utley Quartet w składzie Utley, Tony Orrell, Dave Goodier, John Baggott i Will Gregory.

</doc>
<doc id="1286866" url="https://pl.wikipedia.org/wiki?curid=1286866" title="The Greatest Hits (album Texas)">
The Greatest Hits (album Texas)

The Greatest Hits – pierwsza kompilacja zespołu Texas z największymi hitami wydany w roku 2000. Dotarł do 1 miejsca oficjalnej listy UK Albums Chart w Wielkiej Brytanii pozostając na niej przez 63 tygodnie. 20 kwietnia 2001 uzyskał status sześciokrotnej platyny przyznany przez British Phonographic Industry za sprzedaż ponad 1,9 mln egzemplarzy. The Greatest Hits okazał się bestsellerem w Wielkiej Brytanii i był 42 najlepiej sprzedającym się albumem w latach 2000. Wersja kanadyjska nosi tytuł "Song Book". W brytyjskiej edycji albumu pojawiają się dwa dodatkowe utwory "Insane" i "Tired of Being Alone", które nie pojawiają się na wydaniu międzynarodowym. Wydana została także wersja japońska o niezmienionej liście utworów.
Lista utworów (inne wersje).
Deluxe Sound + Vision.
zawiera bonusowe nagranie akustycznej wersji Summer Son w Brixton Academy, luty 2001 oraz wywiad z Sharleen.
Twórcy.
Źródło

</doc>
<doc id="1286869" url="https://pl.wikipedia.org/wiki?curid=1286869" title="Reborn (album Ery)">
Reborn (album Ery)

Reborn – czwarty album Ery wydany w 2008 roku.
Lista utworów.
Opracowano na podstawie materiału źródłowego.

</doc>
<doc id="1286873" url="https://pl.wikipedia.org/wiki?curid=1286873" title="Arkadiusz Kamiński">
Arkadiusz Kamiński

Arkadiusz Kamiński (ur. 23 czerwca 1985 w Gorzowie Wielkopolskim) – polski siatkarz występujący na pozycji środkowego. Przez całą karierę występował w GTPS Gorzów.
Obecnie gra w amatorskiej lidze koszykówki w Gorzowie. 

</doc>
<doc id="1286879" url="https://pl.wikipedia.org/wiki?curid=1286879" title="Grasiczak">
Grasiczak

Grasiczak (łac. "thymoma") – rzadki nowotwór wywodzący się z tkanki nabłonkowej grasicy. Może zawierać nacieki z niezmienionych nowotworowo limfocytów. W około 90% lokalizuje się w przednim śródpiersiu.
Objawy i przebieg.
Grasiczak stosunkowo często objawia się zespołami paraneoplastycznymi, zwłaszcza miastenią. 
Leczenie.
Zawsze dąży się do całkowitej resekcji zmiany, konieczne jest przeprowadzenie resekcji zmiany w całości ("en bloc"). W przypadku nieusunięcia zmiany w całości przeprowadza się adiuwantową radioterapię. Radioterapia nie jest rutynowo stosowana u chorych z całkowitą resekcją nowotworu (resekcja R0). Neoadiuwantowa radioterapia znajduje zastosowanie w przypadku dużych, nieoperacyjnych guzów w celu umożliwienia przeprowadzenia zabiegu chirurgicznego.
Nie opracowano dotąd standardów ogólnoustrojowego leczenia grasiczaka. Stosuje się chemioterapię opartą na cisplatynie. Stwierdzono aktywność schematów ADOC (cisplatyna, doksorubicyna, winkrystyna i cyklofosfamid), PAC (cisplatyna, doksorubicyna, cyclofosfamid), PE (cisplatyna i etopozyd) i VIP (cisplatyna, ifosfamid i etopozyd).

</doc>
<doc id="1286886" url="https://pl.wikipedia.org/wiki?curid=1286886" title="Stawno (przystanek kolejowy)">
Stawno (przystanek kolejowy)

Stawno - kolejowy przystanek osobowy w Stawno w województwie zachodniopomorskim, w Polsce. Zatrzymują się na nim jedynie regionalne pociągi osobowe relacji Szczecin Główny – Kamień Pomorski.
W roku 2017 przystanek obsługiwał 20–49 pasażerów na dobę.

</doc>
<doc id="1286892" url="https://pl.wikipedia.org/wiki?curid=1286892" title="Mike Lapper">
Mike Lapper

Michael Steven Lapper (ur. 28 sierpnia 1970 w Huntington Beach w stanie Kalifornia) – były amerykański piłkarz występujący na pozycji obrońcy, uczestnik finałów Mistrzostw Świata w piłce nożnej 1994.
College.
Lapper w czasach college'u grał w klubie North Huntington Beach Untouchables. Jednym z jego kolegów z drużyny był Joe Max-Moore. Po rozpoczęciu nauki na Uniwersytecie Kalifornijskim od 1988 do 1991, reprezentował swoją uczelnię. Zdobył z nią mistrzostwo NCAA w 1990. Bronił wtedy również barw miejscowego Los Angeles Heat, z którym dwukrotnie triumfował w Western Soccer League.
Kariera reprezentacyjna.
Lapper zadebiutował w kadrze narodowej 7 kwietnia 1991 roku przeciwko Korei Południowej.
Reprezentował swój kraj na Pan American Games w 1991 roku, Olimpiadzie w 1992 i Copa América 1995. Gdy Bora Milutinović zmienił ustawienie obrony, Lappera w pierwszym składzie zastąpił Alexi Lalas. Drużyna awansowała do drugiej rundy, ale Mike podczas turnieju nie zagrał ani minuty.
Wystąpił natomiast w kilku spotkaniach pod koniec 1994 i na początku 1995 roku, a jego ostatnim meczem w reprezentacji była porażka ze Szwecją 16 sierpnia 1995. Ogółem, w drużynie narodowej rozegrał 44 mecze, strzelając jednego gola.
Europa.
Lapper rozpoczął profesjonalną karierę zawodniczą w 1994 w barwach niemieckiego VFL Wolfsburg, dla którego w debiucie zdobył bramkę. W pierwszym składzie grał jednak tylko za kadencji trenera Eckharda Krautzuna. Kiedy zmienił go Gerd Roggensack, Amerykanin wylądował na trybunach. Wolfsburgowi tymczasem nie udało się awansować do Bundesliga. W 1995 Lapper na swoją prośbę przeszedł do Southend United za 100 tys. dolarów. Dwa lata później wrócił do Stanów, aby podpisać kontrakt z Major League Soccer.
Powrót do USA.
Po powrocie do ojczyzny, Lapper został przydzielony do Columbus Crew. W barwach tego klubu rozegrał 110 spotkań, strzelił 5 goli i asystował 10 razy.
Poza boiskiem.
Po zakończeniu kariery w 2002 dołączył do kierownictwa Columbus Crew jako dyrektor ds. rozwoju piłki nożnej. W nowej pracy skupia się na rozbudowie obozów treningowych drużyny, klinik medycznych i akademii piłkarskich.

</doc>
<doc id="1286893" url="https://pl.wikipedia.org/wiki?curid=1286893" title="Alexandrina">
Alexandrina

Alexandrina – jest to przybrzeżne jezioro w Australii Południowej, około 100 km na południowy wschód od Adelaide. Stanowi ujście najdłuższej rzeki Australii Murray-Darling oraz licznych mniejszych rzek i potoków wypływających ze wschodnich stoków pasma Mount Lofty. Wypływ wód do morza znajduje się na południowym krańcu jeziora i nosi nazwę "Murray Mouth".
Jezioro jest obszerne (64 900 ha, ale jednocześnie bardzo płytkie (średnia głębokość 2,8 m, maksymalna 5 m), a w latach suszy opada poniżej poziomu morza, co powoduje wdzieranie się słonych wód oceanicznych, co jednak nie wpływa negatywnie na florę i faunę Alexandriny, na którą składają się liczne gatunki ptaków i ryb słodkowodnych z europejskim karpiem na czele. Położona na jeziorze Hindmarsh Island jest największą na świecie wyspą, którą opływa zarówno słodka woda rzeczna (od północy), jak i słona oceaniczna (od południa).

</doc>
<doc id="1286894" url="https://pl.wikipedia.org/wiki?curid=1286894" title="Odachi">
Odachi



</doc>
<doc id="1286897" url="https://pl.wikipedia.org/wiki?curid=1286897" title="Frédérik Deburghgraeve">
Frédérik Deburghgraeve

Frédérik Deburghgraeve (ur. 1 czerwca 1973 w Roeselare, Belgia) – były belgijski pływak, specjalizujący się w stylu klasycznym.
Deburghgraeve zdominował w 2 połowie lat 90. dystans 100 metrów stylem klasycznym, zdobywając na nim tytuły mistrza olimpijskiego w 1996 roku, mistrza świata 1998 oraz mistrza Europy 1995. Obok tych tytułów wywalczył brązowe medale w Mistrzostwach Świata 1994 (100 metrów) oraz Mistrzostwach Europy 1995 (200 metrów stylem klasycznym).
Po zakończeniu kariery pływackiej Deburghgraeve pracuje jako sprzedawca obuwia.

</doc>
<doc id="1286899" url="https://pl.wikipedia.org/wiki?curid=1286899" title="Parlé">
Parlé

Parlé to amerykańska grupa R&amp;B z Raleigh (Karolina Północna). W skład wchodzą: Scuda, Dee i Twan. Ich inspiracją byli Karen Clark, John P. Kee, Kim Burrell, Men of Standard i Kirk Franklin.
Kariera.
Wczesne lata.
Parlé już od najmłodszych lat interesowali się muzyką R&amp;B. W 1994 podpisali kontrakt z wytwórnią Diamond Life Entertainment. W tym czasie współpracowali z Total, Joe, Blackstreet i Monicą. Wszystko się zmieniło, kiedy w 1996 trójka pojechała do Atlanty, gdzie podczas Freaknic Festival, gdzie spotkali Dwayne’a „Wise” Smitha z Bad Boy Entertainment, dzięki któremu poznali JoaQuine’a „Waah” Deana i Darrina „Dee' Deana, właścicieli Ruff Ryders Entertainment, z którymi w styczniu 1998 podpisali kontrakt, jako pierwsza grupa R&amp;B w wytwórni.
Ruff Ryders.
Parlé wystąpili na wszystkich trzech pierwszych składankach Ruff Ryders (całą trójkę można zobaczyć na okładce ""), a także na debiutanckich albumach Jadakissa i Drag-Ona. Na DVD Ruff Ryders, "The Documentary", można zobaczyć ich klip (dostępny również na ich stronie myspace).
Debiutancki album Parlé, "Love and War" był zapowiadany od 2001, dotąd nie został jednak wydany.
Plany na przyszłość.
Według pogłosek, Parlé odeszli od Ruff Ryders. Aktualnie pracują nad swoim albumem, który ma być wydany w 2008.

</doc>
<doc id="1286900" url="https://pl.wikipedia.org/wiki?curid=1286900" title="Górki Pomorskie">
Górki Pomorskie

Górki Pomorskie - osobowy przystanek kolejowy (dawniej stacja) w Górkach w województwie zachodniopomorskim, w Polsce. Zatrzymują się na nim jedynie regionalne pociągi osobowe relacji Szczecin Główny – Kamień Pomorski, oraz Kamień Pomorski – Wysoka Kamieńska.
W roku 2017 przystanek obsługiwał 20–49 pasażerów na dobę.

</doc>
<doc id="1286906" url="https://pl.wikipedia.org/wiki?curid=1286906" title="Idżma">
Idżma

Idżma (arab. إجماع - dosł.: jednomyślne postanowienie) - zgodna opinia uczonych muzułmańskich w określonej kwestii prawa lub teologii, jedno z czterech podstawowych źródeł prawa muzułmańskiego.
Tradycyjnie stworzenie koncepcji idżmy, podobnie jak idei czterech źródeł prawa muzułmańskiego (oprócz idżmy Koranu, sunny i kijasu) przypisuje się Asz-Szafi'iemu (zm. 820), uważanemu za "największego reformatora i systematyka prawa muzułmańskiego". Koncepcja idżmy opiera się na idei, że najpobożniejsi i najbardziej uczeni członkowie ummy nie mogą działać w sposób niezgodny z wolą Boga. Idżma nie może pozostawać w sprzeczności z Koranem i sunną, jest zatem mniej ważnym niż te dwa naczelne źródłem prawa. Rozróżnia się m.in. idżmę polegającą na zgodzie wszystkich prawników ("Iğmāʿ muţlaq") lub zgodę jakiejś ich grupy ("Iğmāʿ mud.āf"). Każda ze szkół prawa inaczej określa jaki rodzaj idżmy jest brany pod uwagę. W najszerszym zakresie idżmą posługują się hanafici. Wahhabici uznają jedynie idżmę pomiędzy towarzyszami Proroka. Szyici w ogóle nie uznają idżmy.

</doc>
<doc id="1286909" url="https://pl.wikipedia.org/wiki?curid=1286909" title="Jarszewo (przystanek kolejowy)">
Jarszewo (przystanek kolejowy)

Jarszewo – kolejowy przystanek osobowy w Jarszewie w województwie zachodniopomorskim, w Polsce. Zatrzymują się na nim jedynie regionalne pociągi osobowe relacji Szczecin Główny – Kamień Pomorski.
W roku 2017 przystanek obsługiwał 0–9 pasażerów na dobę.

</doc>
<doc id="1286910" url="https://pl.wikipedia.org/wiki?curid=1286910" title="Single promocyjny">
Single promocyjny



</doc>
<doc id="1286919" url="https://pl.wikipedia.org/wiki?curid=1286919" title="Nowojorski Komitet Wyborczy Solidarności">
Nowojorski Komitet Wyborczy Solidarności

Nowojorski Komitet Wyborczy Solidarności – komitet powołany do życia w maju 1989 roku przez przebywających w tamtym czasie w Nowym Jorku ludzi „Solidarności”, na okres kampanii wyborczej przed wyborami parlamentarnymi w Polsce w 1989 roku do Sejmu i Senatu. Komitet postawił sobie za cel: zbiórkę pieniędzy na Fundusz Wyborczy Solidarności w kraju, prezentacje kandydatów „Solidarności” do Sejmu i Senatu oraz społeczną kontrolę przebiegu wyborów w aglomeracji nowojorskiej. 
Działalność w Nowojorskim Komitecie Wyborczym podjęli m.in.: Władysław Andreasik, Edward Fiałkowski (b. działacz „Solidarności” Ziemia olkuska), Barbara Jurewicz, Czesław Karkowski, Andrzej Krajewski (b. redaktor podziemnego CDN), Stanisław Kusiński (b. działacz ROPCiO oraz „Solidarności” Ziemia przemyska), Maria Kmicik-Lejman, Witold Łuczywo (twórca poligrafii korowskiego „Robotnika” oraz b. działacz „Solidarności” Region Mazowsze), Józef Ruszar (b. działacz Studenckiego Komitetu Solidarności w Krakowie), Piotr Stasiński (b. działacz „Solidarności” PAN, Celina Imielinska (informatyk), oraz redaktor podziemnego tygodnika „Wola”), Maria Zalewska i Tomasz Zalewski.
Z ramienia Komitetu Obywatelskiego „Solidarność”, mężami zaufania strony niezależnej w Nowym Jorku na okres wyborów, które w Stanach Zjednoczonych odbyły się 3 czerwca zostali: Edward Fiałkowski, Barbara Jurewicz, Maria Kmicik-Lejman, Andrzej Krajewski, Witold Łuczywo oraz Tomasz Zalewski.
Tego dnia w konsulacie PRL przy Madison Avenue na Manhattanie wzięło udział w głosowaniu 8,5 tysiąca ludzi, którzy masowo poparli kandydatów „Solidarności”.

</doc>
<doc id="1286920" url="https://pl.wikipedia.org/wiki?curid=1286920" title="Chelerytryna">
Chelerytryna

Chelerytryna – organiczny związek chemiczny, alkaloid z grupy benzofenantrydyny, zawarta m.in. w glistniku jaskółcze ziele z rodziny makowatych. Chelerytryna silnie drażni skórę i błony śluzowe, w większych dawkach poraża ośrodkowy układ nerwowy. Miejscowo działa znieczulająco. Posiada właściwości bakterio- i fungistatyczne.

</doc>
<doc id="1286923" url="https://pl.wikipedia.org/wiki?curid=1286923" title="Aldole">
Aldole

Aldole, β-hydroksyaldehydy, aldehydoalkohole – związki organiczne zawierające grupę aldehydową i alkoholową. Otrzymywane są w wyniku kondensacji aldolowej. Ich odkrywcą jest Charles Adolf Wurtz. 
Terminem "aldol" określa się zwyczajowo acetaldol, czyli 3-hydroksybutanal, produkt kondensacji aldolowej acetaldehydu.

</doc>
<doc id="1286924" url="https://pl.wikipedia.org/wiki?curid=1286924" title="Trzebieszewo Kamieńskie">
Trzebieszewo Kamieńskie

Trzebieszewo Kamieńskie - zlikwidowany kolejowy przystanek osobowy w Trzebieszewie w województwie zachodniopomorskim, w Polsce. Dworzec kolejowy znajdował się przy drodze prowadzącej do miejscowości Mokrawica - około 0.5 km od zabudowań byłej RSP w Trzebieszewie. 
Obecnie budynek zrujnowany - pozostały po nim jedynie fundamenty i pozostałości piwnic. 

</doc>
<doc id="1286927" url="https://pl.wikipedia.org/wiki?curid=1286927" title="Motocyklowe Mistrzostwa Świata 2008">
Motocyklowe Mistrzostwa Świata 2008

Motocyklowe Mistrzostwa Świata 2008 były 60 edycją tej imprezy. Cykl rozpoczął się 9 marca 2008 w Katarze. Był to pierwszy wyścig mistrzostw przy sztucznym oświetleniu. Ostatnią eliminacją rozegraną był wyścig o Grand Prix Walencji 26 października.
Mistrzostwa rozegrane zostały w 15 krajach na 4 kontynentach, aż trzy eliminacje rozegrane zostały w Hiszpanii.
Obrońcami tytułów byli:
Jednak żaden z nich nie obronił mistrzowskiego tytułu. Talmácsi zajął trzecie miejsce tracąc do zwycięzcy Mike Di Meglio 58 punktów. Jorge Lorenzo nie mógł obronić tytułu, ponieważ zadebiutował w najwyższej kategorii MotoGP, gdzie zajął czwarte miejsce. Stoner zajął drugie miejsce tracąc do zwycięzcy Valentino Rossi 93 oczka.
Podczas całego sezonu odwołano jeden konkurs. Podczas Motocyklowe Grand Prix Indianapolis przez Indianę (stan w którym organizowane były zawody) przechodził Huragan Ike, który spowodował obfite opady deszczu oraz mocny wiatr, który nie pozwolił wystartować zawodnikom klasy 250 cm³. Również w pozostałych klasach zawody rozegrano nie bez problemów. Zawodnicy startujący w najmniej pojemnych motocyklach, stu dwudziestkach piątkach zjechali z toru po 16 okrążeniach (planowano 23), zaś w klasie MotoGP zawody zakończono po 20 okrążeniach.

</doc>
<doc id="1286928" url="https://pl.wikipedia.org/wiki?curid=1286928" title="Pomnik księcia Józefa Poniatowskiego w Warszawie">
Pomnik księcia Józefa Poniatowskiego w Warszawie

Pomnik księcia Józefa Poniatowskiego – pomnik konny znajdujący się w Warszawie przy ul. Krakowskie Przedmieście przed Pałacem Prezydenckim.
Pomnik przedstawia księcia Józefa Poniatowskiego siedzącego na koniu i trzymającego w prawym ręku miecz. Rzeźba dłuta Bertela Thorvaldsena była wzorowana na pomniku Marka Aureliusza na Kapitolu w Rzymie.
Historia.
Zbiórkę pieniędzy na pomnik rozpoczęto na początku 1814, kilka miesięcy po śmierci księcia w bitwie pod Lipskiem. Zgodę na postawienie monumentu w Warszawie uzyskała u cara Aleksandra I Anna z Tyszkiewiczów Potocka. Na czele Komitetu Budowy stanął Adam Jerzy Czartoryski.
Monument został zamówiony w 1818 u mieszkającego w Rzymie duńskiego rzeźbiarza Bertela Thorvaldsena. Ostateczną umowę podpisano w lipcu 1820 podczas wizyty Thorvaldsena w Warszawie. Pierwotną lokalizacją pomnika był plac Krasińskich, jednak podczas swojej wizyty w Warszawie w czerwcu 1829 car Mikołaj I zmienił ją na dziedziniec Pałacu Namiestnikowskiego przy Krakowskim Przedmieściu.
Z powodu wielu innych zleceń Thorvaldsen przystąpił do realizacji umowy dopiero w 1826, wykonując w Rzymie model rzeźby Poniatowskiego na koniu. Z powodów technicznych i logistycznych (konieczność wyschnięcia obu figur oraz transport drogą morską z Livorno przez Helsingør do Gdańska, gdzie model dotarł w październiku 1828 i spędził zimę w związku ze spodziewanym pogorszeniem się warunków żeglugi na Wiśle). Został on zaprezentowany społeczeństwu w czerwcu 1829. Model wystawiono w specjalnej szopie wzniesionej obok sal redutowych Teatru Narodowego na placu Krasińskich.
Projekt nie został dobrze przyjęty przez część opinii publicznej, wywołując długą i burzliwą dyskusję. Zarzucano mu m.in. brak podobieństwa do Poniatowskiego, sztywność i statyczność; jednak największą krytykę wywołał antyczny kostium księcia. Spodziewano się bowiem ujrzeć walecznego żołnierza w polskim stroju narodowym, tymczasem Thorvaldsen, w swojej artystycznej wizji Poniatowskiego jako bohatera otoczonego wieczną sławą, wykorzystał klasyczny wzór konnego pomnika Marka Aureliusza w Rzymie i przedstawił go jako półnagiego rzymskiego wodza. Nie zgadzając się z romantycznymi poglądami Polaków, że monument powinien budzić uczucia i wspomnienia narodowe oraz być wyrazem prawdy historycznej, duński rzeźbiarz stwierdził, że nie lubi posyłać swoich dzieł do krajów, „gdzie nie ma poczucia sztuki”.
Przedstawiony przez Thorvaldsena projekt został jednak zrealizowany. Na podstawie modelu, w warszawskim zakładzie Klaudiusza i Emila Gregoire’ów przy ul. Długiej, w sierpniu 1830 rozpoczęto odlewanie pomnika. Prace zostały przerwane przez wybuch powstania listopadowego. Zostały ukończone w sierpniu 1832. W 1834 zgoda władz rosyjskich na ustawienie pomnika przed Pałacem Namiestnikowskim została jednak cofnięta w związku z sankcjami po upadku powstania. Komitet budowy pomnika planował ubieganie się w tej sytuacji o pozwolenie na jego ustawienie w Krakowie lub Jabłonnie. Jednak w październiku 1834 car Mikołaj I nakazał przewiezienie rzeźby wraz z modelem gipsowym do Twierdzy Modlin, rozliczenie się przez komitet z Thorvaldsenem i Gregoirami oraz przeznaczenie pozostałych środków na cele dobroczynne (przekazano je na budowę cmentarza prawosławnego na Woli).
Ponieważ przewiezienie ciężkiego monumentu do Modlina w całości było niemożliwe z powodu niedostatecznej wytrzymałości mostu i lodu na Wiśle, w 1836 został on rozebrany na części i przewieziony do twierdzy w 10 skrzyniach. W 1840, na rozkaz komendanta Iwana Dehna, pomnik zmontowano ponownie z okazji inspekcji twierdzy przez cara Mikołaja I. W czasie tej wizyty rosyjski monarcha podarował monument Iwanowi Paskiewiczowi. Pomnik został wywieziony tymczasowo do Dęblina, a stamtąd w 1842 do pałacu Paskiewiczów w Homlu. Został ustawiony na tarasie pałacu obok armat zdobytych w 1829 w czasie wojny rosyjsko-tureckiej. Pozostawiony w Modlinie gipsowy model prawdopodobnie uległ zniszczeniu.
W miejscu przeznaczonym pierwotnie pod pomnik Poniatowskiego, w lipcu 1870, w obecności cara Aleksandra II, uroczyście odsłonięto pomnik Iwana Paskiewicza autorstwa Mikołaja Pimienowa i Aleksandra von Bocka. Wybór miejsca miał dla społeczeństwa polskiego oczywistą wymowę. Monument został rozebrany w 1917.
Podejmowane w 1861, 1905 i 1917 próby odzyskania dzieła Thorvaldsena z Homla nie dały rezultatów.
Pomnik Poniatowskiego wrócił do Polski w marcu 1922, w ramach akcji rewindykacji zabytków i dzieł sztuki na mocy traktatu ryskiego. Stanął tymczasowo na dziedzińcu Zamku Królewskiego. Powołano Komitet Wzniesienia Pomnika ks. Poniatowskiego pod przewodnictwem premiera Antoniego Ponikowskiego. W kwietniu 1922 wskazał on cztery miejsca, w których mógł stanąć monument: przed Pałacem Namiestnikowskim, przed kościołem Wizytek, na placu Saskim oraz w Alejach Ujazdowskich. Ostatecznie 4,5-metrową rzeźbę przeniesiono w 1923 na plac Saski. Ustawiono ją na cokole projektu Aleksandra Bojemskiego przed pałacem Saskim i Grobem Nieznanego Żołnierza. Cokół został wykonany z płyt pochodzących z rozebranego pomnika Paskiewicza. Uroczystość odsłonięcia pomnika 3 maja 1923 była powiązana z przyjazdem i mianowaniem Marszałkiem Polski Ferdinanda Focha. Podczas uroczystości odsłonięcia pomnika grupa polskich wojskowych została odznaczona francuskimi orderami.
1 września 1940, w czasie uroczystości związanej z „pierwszą rocznicą rządów niemieckich”, pomnik został zasłonięty rusztowaniem z okolicznościową dekoracją. Wzbudziło to obawy mieszkańców Warszawy, że stanowi to przygotowanie do usunięcia monumentu, który podzieli los pomnika Fryderyka Chopina (został zniszczony przez Niemców 31 maja). 12 września na cokole umieszczono kartkę z napisem: "Józiu, jeżeli chcesz uniknąć mego losu, podaj się za Volksdeutscha – Chopin".
W styczniu 1941 Niemcy nakazali komisarycznemu burmistrzowi Warszawy Julianowi Kulskiemu przestawienie pomnika w inne miejsce na terenie Warszawy. Do końca okresu okupacji to polecenie nie zostało jednak wykonane.
Monument został wysadzony w powietrze przez Niemców po powstaniu warszawskim, 16 grudnia 1944.
W kwietniu 1945, w ruinach fabryki Lilpop, Rau i Loewenstein, znaleziono fragmenty zniszczonego pomnika. Pomimo sprzeciwu Ministerstwa Kultury i Sztuki oraz prasy, w maju 1946 wysadzono w powietrze cokół monumentu. Z uwagi na zbyt silny ładunek dynamitu, w okolicy wypadły szyby z okien, uszkodzeniu uległ także dach pobliskiego gmachu Zachęty.
Nowy odlew rzeźby, wykonany w latach 1948–1951 według modelu z Muzeum Thorvaldsena w Kopenhadze wykonanego przez Paula Lauritza Rasmussena, podarowało Warszawie Królestwo Danii. 23 lutego 1952 pomnik ustawiono przed Starą Pomarańczarnią w Łazienkach Królewskich, a w 1965 przeniesiono na dziedziniec pałacu Rady Ministrów (Prezydenckiego), gdzie od 19 października 1965 znajduje się do dziś. Dwustopniowy cokół, zaprojektowany przez Zygmunta Stępińskiego, został obłożony sinostalowym piaskowcem ze Strzegomia.
Pozostałości oryginalnej rzeźby są eksponowane w parku Wolności przy Muzeum Powstania Warszawskiego.

</doc>
<doc id="1286929" url="https://pl.wikipedia.org/wiki?curid=1286929" title="Jatki (przystanek kolejowy)">
Jatki (przystanek kolejowy)

Jatki – zlikwidowany kolejowy przystanek osobowy w Jatkach w województwie zachodniopomorskim, w Polsce.

</doc>
<doc id="1286938" url="https://pl.wikipedia.org/wiki?curid=1286938" title="The Brights">
The Brights

The Brights – ruch społeczny, którego celem jest promocja naturalistycznego punktu widzenia. Został założony w 2003 przez Paula Geiserta i Mynga Futrella. Wyraz "bright" (jasny, bystry) został wybrany przez Geiserta jako ogólne pojęcie, a Futrell zdefiniował je jako "osoba, której punkt widzenia jest naturalistyczny (wolny od nadprzyrodzonych i mistycznych elementów)".
Cele.
Trzy główne cele:
Ruch powstał jako społeczność internetowa sformowana wokół "The Brights' Net", każdy z uczestników ma pełną swobodę w wypowiadaniu się we własnym imieniu. Obecnym motto witryny jest "Elevating the Naturalistic Worldview".
Historia.
Paul Geisert był nauczycielem biologii w Chicago w latach 60., profesorem w latach 70., a przedsiębiorcą i pisarzem w latach 80. W latach 90. został współautorem materiałów edukacyjnych i stron internetowych związanych z nauczaniem religii w szkołach publicznych.
Przystąpił do "Marszu Bezbożnych Amerykanów na Waszyngton" ("Godless Americans March on Washington") w 2002, ale nie podobała mu się etykieta "bezbożni" i postanowił znaleźć lepsze, pozytywnie brzmiące słowo. Pracując z współzałożycielem ruchu, Futrellem chciał doprowadzić do współpracy wielu niereligijnych osób, nienależących do żadnej z istniejących wtedy organizacji. Aby to osiągnąć, spopularyzował słowo "bright" oraz ideę społeczności obywatelskiej, która może łączyć ludzi za pośrednictwem Internetu.
Po pierwszych próbach na początku 2003 uruchomili stronę internetową 4 czerwca. Ruch stał się popularny dzięki artykułom Richarda Dawkinsa i Daniela Dennetta, w ciągu roku liczba członków wyrażała się pięciocyfrową liczbą. Coraz większą popularność zawdzięcza publicznej debacie wokół tzw. "nowego ateizmu" oraz całej serii książek, z których najważniejsze to: "Bóg urojony", "Odczarowanie. Religia jako zjawisko naturalne", "Bóg nie jest wielki", "Koniec wiary" i "List do chrześcijańskiego narodu". Do marca 2008 zarejestrowało się ponad 38 tysięcy członków ruchu należących do 148 narodów.
Ruch.
Zgodnie z definicją pojęcia "bright" wielu członków – choć nie wszyscy – identyfikuje się także jako ateiści, humaniści, świeccy humaniści, wolnomyśliciele, obiektywiści, racjonaliści, naturaliści, agnostycy, sceptycy itd. Jednym z celów ruchu jest właśnie wprowadzenie ogólnego pojęcia, z którym może się identyfikować tak rozumiana "społeczność rozumu". Ale celem jest połączenie działań wszystkich ludzi mających naturalistyczny światopogląd, dlatego termin "bright" jest z założenia szerszy niż te kategorie. Do ruchu należą nawet duchowni protestanccy. 
Dawkins wyjaśniając to pojęcie pisze:
Pomimo oczywistej różnicy pomiędzy rzeczownikiem a przymiotnikiem, użycie tego słowa wywołało wiele komentarzy. Daniel Dennett zaproponował by ludzie o innym niż naturalistyczny poglądzie zaniepokojeni użyciem tego słowa znaleźli swoje o równie pozytywnym brzmieniu, jak np. "supers" (ang. "supernaturalism"). Twórcy pojęcia "bright" powołują się na skojarzenia ze słowem Oświecenie, oznaczającym epokę, która odznaczyła się szacunkiem dla nauki, swobodnego dociekania i duchem sceptycyzmu.
Do ruchu należą znani biolodzy tacy jak: Richard Dawkins i Richard J. Roberts, psycholog Steven Pinker, filozof Daniel Dennett, oraz iluzjoniści i demistyfikatorzy James Randi, Penn i Teller.

</doc>
<doc id="1286941" url="https://pl.wikipedia.org/wiki?curid=1286941" title="Scalopus">
Scalopus



</doc>
<doc id="1286943" url="https://pl.wikipedia.org/wiki?curid=1286943" title="Lingwizm">
Lingwizm



</doc>
<doc id="1286946" url="https://pl.wikipedia.org/wiki?curid=1286946" title="Dziedziniec Stefana Batorego na Wawelu">
Dziedziniec Stefana Batorego na Wawelu

Dziedziniec Stefana Batorego – dziedziniec w Krakowie znajdujący się pomiędzy skrzydłem zachodnim Zamku Królewskiego i katedrą na Wawelu.
Nazwa pochodzi od kaplicy Batorego – największej z przylegających do dziedzińca kaplic katedry, w której znajduje się nagrobek króla Polski Stefana Batorego. W podziemiach dziedzińca znajduje się krypta, będąca pozostałością po kościele świętego Gereona.
Dawniej wznosił się tu zbudowany w XVI wieku parterowy budynek Łaźni Królowej, do której prowadziło zejście okrągłą klatką schodową wprost z apartamentu królowej Bony Sforzy. Nad Łaźnią królowa Bona poleciła zbudować dwie kondygnacje mieszkalne, a na dachu umieścić taras widokowy. Budynek wyburzono na polecenie konserwatorów zabytków przed 1910 rokiem. O dawnej funkcji tego miejsca przypomina stara kamienna wanna, ustawiona pod loggią.
II wojna światowa.
17 stycznia 1945 radzieckie lotnictwo podczas zdobywania Krakowa zrzuciło na dziedziniec Batorego bombę lotniczą, która uszkodziła część zamku oraz katedrę.

</doc>
<doc id="1286948" url="https://pl.wikipedia.org/wiki?curid=1286948" title="Scapanulus">
Scapanulus



</doc>
<doc id="1286950" url="https://pl.wikipedia.org/wiki?curid=1286950" title="Gostyniec (przystanek kolejowy)">
Gostyniec (przystanek kolejowy)

Gostyniec - zlikwidowany osobowy przystanek kolejowy w Gostyńcu w województwie zachodniopomorskim, w Polsce.

</doc>
<doc id="1286951" url="https://pl.wikipedia.org/wiki?curid=1286951" title="Hans von Ohain">
Hans von Ohain

Hans Joachim von Ohain (ur. 14 grudnia 1911 w Dessau, zm. 13 marca 1998 w Melbourne (Floryda)) – niemiecki naukowiec; twórca pierwszego silnika odrzutowego o praktycznym zastosowaniu.
W 1933 sformułował teorię napędu odrzutowego. W 1935 uzyskał tytuł doktora w dziedzinie fizyki i aerodynamiki na Uniwersytecie w Getyndze i został młodszym asystentem Roberta Pohla. W 1936 opatentował koncepcję silnika turboodrzutowego i rozpoczął pracę w wytwórni lotniczej Heinkla. Wspólnie z mechanikiem samochodowym Maxem Hahnem zbudował silnik oznaczony jako He S1, który był zasilany wodorem, a następnie benzyną. He S1 nie został użyty do napędu samolotów. Potwierdził jedynie słuszność założeń Ohaina.
Po II wojnie światowej został przerzucony do USA w ramach "Operacji Spinacz" ("Paperclip").

</doc>
<doc id="1286954" url="https://pl.wikipedia.org/wiki?curid=1286954" title="Amelia pomorska">
Amelia pomorska

Amelia pomorska (ur. 28 stycznia 1547 na zamku w Wołogoszczy, zm. 16 września 1580 tamże) – księżniczka pomorska, córka Filipa I z dynastii Gryfitów.
Życie.
Była piątym w kolejności znanym dzieckiem i najstarszą córką Filipa I, księcia pomorskiego, szczecińskiego i wołogoskiego oraz Marii, elektorówny saskiej. Być może nosiła również imię Zofia. Imię otrzymała po babce ze strony ojca, Amelii. W 1566 rozpoczęły się pierwsze rozmowy na temat wydania księżniczki za mąż. Na zjeździe Rzeszy w Augsburgu jej najstarszy brat Jan Fryderyk rozmawiał na temat ślubu bliżej niedoprecyzowanego Karola, księcia ziębickiego, z księżniczką pomorską. Wyżej wspomnianego księcia Karola identyfikuje się albo, co bardziej prawdopodobne, z Karolem Krzysztofem z Podiebradów, albo z Karolem II, księciem ziębicko-oleśnickim, również pochodzącym z rodu Podiebradów. Jednak do małżeństwa nie doszło. Istnienie również hipoteza, że w 1569 dwór polski planował wydanie księżniczki za Albrechta Fryderyka, księcia pruskiego i lennika polskiego. Niepowodzenie projektów matrymonialnych spowodowało, że Amelia pozostała w stanie panieńskim, a potem wstąpiła do klasztoru.
W literaturze przedmiotu można spotkać się z opinią, że księżniczka była osobą chorowitą. Rezygnowała ze zbytków na rzecz skromnego życia. Księżniczka zmarła 16 września 1580 na zamku w Wołogoszczy, a w sześć dni później (22 września) pochowano ją w kościele św. Piotra w Wołogoszczy.

</doc>
<doc id="1286955" url="https://pl.wikipedia.org/wiki?curid=1286955" title="Gabrielė Petkevičaitė-Bitė">
Gabrielė Petkevičaitė-Bitė

Gabrielė Petkevičaitė-Bitė (ur. 18 marca 1861 w Puzyniszkach koło Poniewieża, zm. 14 czerwca 1943 w Poniewieżu) - pisarka i publicystka, działaczka litewskiego odrodzenia narodowego, nauczyciel, polityk ludowy i posłanka na Sejm Ustawodawczy Litwy (1920-22). 
Pochodziła ze szlacheckiej rodziny Pietkiewiczów osiadłej w guberni kowieńskiej. Ojciec był lekarzem, z tego też powodu rodzina przeniosła się do Joniszek. W młodości Petkevičaitė pobierała nauki u Laurynasa Ivinskisa, później uczyła się w Mitawie. Pracowała jako pielęgniarka w szpitalu w Johanniszkielach kierowanym przez ojca. Uczyła w szkołach litewskich, m.in. od 1919 roku w gimnazjum w Poniewieżu. 
W 1920 roku została wybrana do sejmu ustawodawczego z listy partii ludowej ("Lietuvos valstiečių liaudininkų sąjunga") - jako najstarsza wiekiem posłanka miała zaszczyt otworzyć pierwsze posiedzenie litewskiego Sejmu.

</doc>
<doc id="1286956" url="https://pl.wikipedia.org/wiki?curid=1286956" title="You Shook Me">
You Shook Me

You Shook Me – utwór bluesowy napisany przez Williego Dixona i J. B. Lenoira. Pierwszą wersję akustyczną nagrał Earl Hooker; w 1962 został nałożony wokal Muddy'ego Watersa. 
Wykonawcy wersji pierwotnej:
Utwór był nagrywany wielokrotnie, m.in. przez Jeffa Becka, na albumie Truth (1968), oraz przez zespół Led Zeppelin, na albumie Led Zeppelin (1969).
Jako że wersja Led Zeppelin ukazała się kilka miesięcy później, Beck oskarżył zespół o kradzież jego pomysłu. Podobieństwo obu wersji doprowadziło do długoletniego sporu pomiędzy Beckiem a gitarzystą Led Zeppelin, Jimmym Page'em (do tej pory muzycy byli dobrymi przyjaciółmi). Basista i klawiszowiec LZ zagrał również na organach na wersji Becka, jako że był wtedy jeszcze muzykiem sesyjnym.
"You Shook Me" był jednym z pierwszych utworów Led Zeppelin, w którym pojawiła się cecha charakterystyczna dla muzyki bluesowej, tzw. efekt "zawołanie i odpowiedź". Utwór grany był często podczas początkowych koncertów zespołu, prawdopodobnie dzięki temu, że jego budowa pozwalała na wykazanie się wszystkim członkom zespołu.
Jimmy Page wykonywał ten utwór podczas trasy koncertowej z zespołem The Black Crowes w 1999. Jedno takie nagranie pojawiło się na albumie Live at the Greek.

</doc>
<doc id="1286958" url="https://pl.wikipedia.org/wiki?curid=1286958" title="Niczonów (przystanek kolejowy)">
Niczonów (przystanek kolejowy)

Niczonów - zlikwidowany przystanek kolejowy w Niczonowie w województwie zachodniopomorskim, w Polsce.

</doc>
<doc id="1286960" url="https://pl.wikipedia.org/wiki?curid=1286960" title="Semangelof">
Semangelof



</doc>
<doc id="1286963" url="https://pl.wikipedia.org/wiki?curid=1286963" title="Steve Upton">
Steve Upton

Steve Upton (ur. w Wrexham w Walii 24 maja 1946, wychowywał się w Exeter w hrabstwie Devon w Anglii) - perkusista zespołu rockowego Wishbone Ash, w którym grał w latach 1969-1990. Jego precyzyjna gra była kluczowym elementem brzmienia zespołu. Był jednym z pierwszych perkusistów, który grał w pozycji otwartej (bez krzyżowania rąk). Jest leworęczny. 
W niektórych okresach działania zespołu odpowiedzialny był również za kontakt z managerami, agentami, ekipą koncertową, promotorami, itd., dzięki czemu zyskał sobie przydomek "Pułkownik" (ang. "Colonel"). Pod koniec lat '80 stał się pełnoprawnym managerem zespołu. W roku 1990 odszedł z zespołu z powodów osobistych i z chęci prowadzenia spokojnego życia. 

</doc>
<doc id="1286964" url="https://pl.wikipedia.org/wiki?curid=1286964" title="WSZiM Płomień Sosnowiec">
WSZiM Płomień Sosnowiec



</doc>
<doc id="1286965" url="https://pl.wikipedia.org/wiki?curid=1286965" title="Karnice (stacja kolejowa)">
Karnice (stacja kolejowa)

Karnice – zlikwidowana stacja kolejowa w Karnicach w województwie zachodniopomorskim, w Polsce.
Zobacz też.
Karnice Wąskotorowe

</doc>
<doc id="1286966" url="https://pl.wikipedia.org/wiki?curid=1286966" title="Okręty podwodne typu James Madison">
Okręty podwodne typu James Madison

Okręty podwodne typu James Madison – amerykańskie okręty podwodne z napędem atomowym przenoszące pociski balistyczne. Zbudowano 10 okrętów tego typu. Weszły do służby w 1964 roku. Okręty serii często zaliczane są do typu "Lafayette", różnią się od nich pod względem konstrukcyjnym w niewielkim stopniu.
Historia.
Projekt okrętów typu "James Madison" powstał w wyniku wprowadzenia niewielkich zmian w konstrukcji produkowanych wcześniej okrętów typu "Lafayette". Główną zmianą wprowadzoną w nowych okrętach była możliwość przenoszenia pocisków Polaris A-3 w miejsce Polaris A-2. Na okrętach zastosowano także zmodernizowane wyposażenie nawigacyjne i nowy system kierowania ogniem. Zmiany te były spowodowane zwiększonym zasięgiem pocisków Polaris A-3.
Okręty były budowane w tych samych stoczniach co jednostki typu "Lafayette". Zamówienie na pierwszą jednostkę typu USS „James Madison” złożono 20 lipca 1961 w stoczni Newport News. Rozpoczęcie budowy tej jednostki miało miejsce 5 marca 1962. Wodowanie nastąpiło 15 marca 1964, wejście do służby 28 lipca 1964.
Wraz z czterema innymi typami strategicznych okrętów podwodnych, jednostki typu "James Madison" należały do grupy okrętów nazywanej „41 for Freedom”, która składała się z 41 jednostek wyposażonych w pociski balistyczne.
Jedna z jednostek: USS Casimir Pulaski nosiła imię polskiego bohatera wojny o niepodległość Stanów Zjednoczonych.
W 1985 podjęto decyzję o znacznej redukcji liczby amerykańskich strategicznych okrętów podwodnych. Efektem tego było wycofanie ze służby już w 1986 pierwszej jednostki typu "James Madison". Proces wycofywania jednostek trwał do 1995, kiedy to wycofano ze służby ostatnią jednostkę tego typu.

</doc>
<doc id="1286967" url="https://pl.wikipedia.org/wiki?curid=1286967" title="Podiebradowie">
Podiebradowie

Podiebradowie, Podiebradowicze – dynastia wywodząca się od króla czeskiego Jerzego z Podiebradów panująca w hrabstwie kłodzkim 1465–1501, księstwie opawskim 1465–1485, księstwie ziębickim 1465–1569 i księstwie oleśnickim 1495–1647.

</doc>
<doc id="1286970" url="https://pl.wikipedia.org/wiki?curid=1286970" title="Motocyklowe Grand Prix Kataru">
Motocyklowe Grand Prix Kataru

Motocyklowe Grand Prix Kataru – eliminacja Mistrzostw Świata Motocyklowych Mistrzostw Świata rozgrywana od 2004 roku.
Historia.
Pierwszy wyścig miał tu miejsce 2 października 2004 roku. Była to trzynasta eliminacja sezonu, a jej zwycięzcami zostali zawodnicy posługujący się językiem hiszpańskim: Jorge Lorenzo (w 125 cm³), Sebastian Porto (250 cm³), Sete Gibernau (MotoGP). W następnym roku mistrzostwa odbyły się 10 października, a zwyciężyli Gábor Talmácsi (125 cm³), Casey Stoner (250 cm³) oraz Valentino Rossi (MotoGP). Następny wyścig odbył się już w kwietniu, dnia ósmego. Swoje drugie zwycięstwa na tym torze odnieśli wtedy Jorge Lorenzo oraz Valentino Rossi. W 2007 roku Lorenzo wygrał po raz trzeci.
W roku 2008 Grand Prix Kataru rozpoczynało sezon. Po raz pierwszy odbył się wyścig nocy. Miało to miejsce 9 marca. Start najlepszych motocyklistów rozpoczął się o 23:00 co przyczyniło się do zmiany parametrów opon wśród motorów (dotychczas wyścig odbywał się przy bardzo wysokich temperaturach). Pierwszym, który wygrał w nocy został Hiszpan Sergio Gadea, natomiast wśród klasy MotoGP najlepszy okazał się Casey Stoner.
Następna edycja (2009) miała zostać rozegrana 12 kwietnia, jednak ze względu na opady deszczu odbyła się ona 13 kwietnia. Po raz kolejny w klasie MotoGP zwyciężył Stoner.
W sezonie 2010 tor po raz kolejny przeszedł do historii mistrzostw świata. Tym razem po raz pierwszy odbył się tutaj wyścig o Moto2, następcy wyścigu klasy do 250 cm³. W wyścigu tym zwyciężył Japończyk Shōya Tomizawa, zaś w klasie MotoGP po trzech latach przerwy zwyciężył Rossi.
W 2011 roku w dniu 20 marca odbyła się kolejna edycja Grand Prix Kataru. W klasie do 125 cm³ zwyciężył po raz drugi z rzędu Hiszpan Nicolás Terol. W Moto2 po raz drugi w karierze wygrał Stefan Bradl, zaś w MotoGP ponownie zwyciężył Casey Stoner.
W 2012 roku kolejną edycję GP Kataru wygrali: Jorge Lorenzo (klasa MotoGP), Marc Márquez (Moto2) i Maverick Viñales (Moto3).
W 2013 roku piąty triumf w Katarze zaliczył Jorge Lorenzo (klasa MotoGP), wyprzedzając Valentino Rossiego i debiutanta w najwyższej klasie Marca Marqueza. W innych klasach wygrali Pol Espargaró i Luis Salom.
W 2014 roku kolejny nocny wyścig w Katarze okazał się szczęśliwy dla Marca Marqueza, Esteve Rabata i Jacka Millera. Szczególnie dramatyczny był wyścig w najwyższej klasie MotoGP, gdzie z powodu śliskiej nawierzchni z wyścigu wyleciało kilku czołowych zawodników: Jorge Lorenzo, Stefan Bradl, Álvaro Bautista i inni.
Lista zwycięzców.
Najwięcej zwycięstw wśród narodowości w Grand Prix Kataru ma Hiszpania (22 z 49 wyścigów). 12 zwycięstw mają Włochy, 6 Australia, 2 Niemcy i Japonia, a po 1 mają Argentyna, Węgry, Francja i Szwajcaria

</doc>
<doc id="1286971" url="https://pl.wikipedia.org/wiki?curid=1286971" title="Gocławice (przystanek kolejowy)">
Gocławice (przystanek kolejowy)

Gocławice - zlikwidowany przystanek kolejowy w Gocławicach w województwie zachodniopomorskim, w Polsce.

</doc>
<doc id="1286973" url="https://pl.wikipedia.org/wiki?curid=1286973" title="Czaplin (przystanek kolejowy)">
Czaplin (przystanek kolejowy)

Czaplin - zlikwidowany przystanek kolejowy w Czaplinie Małym w województwie zachodniopomorskim, w Polsce.

</doc>
<doc id="1286974" url="https://pl.wikipedia.org/wiki?curid=1286974" title="Trzebiatkowo">
Trzebiatkowo

Trzebiatkowo - zlikwidowany przystanek kolejowy w Trzebiatowie w województwie zachodniopomorskim, w Polsce.

</doc>
<doc id="1286975" url="https://pl.wikipedia.org/wiki?curid=1286975" title="Cry Freedom">
Cry Freedom



</doc>
<doc id="1286977" url="https://pl.wikipedia.org/wiki?curid=1286977" title="Bóg nie jest wielki">
Bóg nie jest wielki

Bóg nie jest wielki. Jak religia wszystko zatruwa – książka publicystyczna autorstwa pisarza i dziennikarza Christophera Hitchensa, wydana w maju 2007 roku.
Opisuje w niej religię jako „okrutną, irracjonalną, nietolerancyjną, sprzyjającą rasizmowi, plemienną, bigoteryjną, zaangażowaną w ignorancję i wrogą wobec niezależnych dociekań, wymuszającą pogardę wobec kobiet i przymus wobec dzieci”. Argumentacja łączy osobiste relacje, udokumentowane opowieści oraz krytyczną analizę tekstów religijnych. Treść dotyczy głównie religii bliskowschodnich, ale autor omawia także inne religie takie jak np. hinduizm i buddyzm.
Krytyka religii skoncentrowana jest na czterech punktach:
Polskie tłumaczenie ukazało się nakładem wydawnictwa Sonia Draga w październiku 2007. 

</doc>
<doc id="1286978" url="https://pl.wikipedia.org/wiki?curid=1286978" title="Choroba Castlemana">
Choroba Castlemana

Choroba Castlemana (ang. Castleman's disease) – rzadkie schorzenie polegające na nienowotworowym rozroście komórek układu limfatycznego, do którego dochodzi w węzłach chłonnych lub poza nimi. Choroba Castlemana może być zlokalizowana (ang. unicentric Castleman's disease, UCD) lub wieloogniskowa (ang. multicentric Castleman's disease, MCD). Około 50% przypadków MCD spowodowanych jest przez herpeswirusy KSHV (ang. Kaposi's sarcoma-associated herpesvirus), a w patofizjologii choroby odgrywa istotną rolę hipersekrecja IL-6.
Chorobę opisał w 1954 roku amerykański patolog Benjamin Castleman.

</doc>
<doc id="1286979" url="https://pl.wikipedia.org/wiki?curid=1286979" title="Guz Castlemana">
Guz Castlemana



</doc>
<doc id="1286981" url="https://pl.wikipedia.org/wiki?curid=1286981" title="Kromka">
Kromka



</doc>
<doc id="1286982" url="https://pl.wikipedia.org/wiki?curid=1286982" title="Rocznik Kaliski">
Rocznik Kaliski

Rocznik Kaliski – czasopismo naukowe, rocznik wydawany od 1968 w Kaliszu przez miejscowy oddział Polskiego Towarzystwa Historycznego.
Pierwsze posiedzenie komitetu redakcyjnego „Rocznika Kaliskiego” odbyło się 6 marca 1964, uczestniczyli w nim Krzysztof Dąbrowski, Aleksander Gieysztor, Gerard Labuda, Wiktoria Kunicka (sekretarz) i Władysław Rusiński (redaktor). Na posiedzeniu ustalono nazwę czasopisma i postanowiono traktować je jako kontynuację "Osiemnastu wieków Kalisza", publikacji wydanej w latach 1960–1962 pod redakcją Aleksandra Gieysztora. Od 1969 w pracach komitetu redakcyjnego udział brał Andrzej Nowak.

</doc>
<doc id="1286984" url="https://pl.wikipedia.org/wiki?curid=1286984" title="Flaga Łazisk Górnych">
Flaga Łazisk Górnych

Flaga Łazisk Górnych – jeden z symboli miasta Łaziska Górne w postaci flagi ustanowiony uchwałą rady miejskiej nr XIII/121/11 z 25 października 2011.
Wygląd i symbolika.
Flaga obowiązująca od 5 stycznia 2012 jest żółta z dwoma poziomymi pasami koloru błękitnego (każdy szerokości dziesiątej części szerokości flagi) znajdującymi się na zewnętrznej, górnej i dolnej, części flagi. W środku, w żółtym pasie, umieszczono herb miasta. Flaga ma wymiary 5:8, została przyjęta uchwałą Rady Miejskiej 25 października 2011 r. 
Historia.
Do 4 stycznia 2012 flaga przedstawiała herb miasta umieszczony na białym tle. W przeszłości nad tarczą herbową znajdował się napis "ŁAZISKA GÓRNE" (podobnie jak na starej wersji herbu), ale został usunięty jako niezgodny z zasadami heraldyki.
Zasady używania flagi zostały określone uchwałą rady miejskiej nr XXXVII/327/05 z dnia 18 października 2005 roku, uchylone w uchwale z 25 października 2011.

</doc>
<doc id="1286985" url="https://pl.wikipedia.org/wiki?curid=1286985" title="Krowiziół">
Krowiziół



</doc>
<doc id="1286987" url="https://pl.wikipedia.org/wiki?curid=1286987" title="Zespół Laugiera i Hunzikera">
Zespół Laugiera i Hunzikera



</doc>
<doc id="1286988" url="https://pl.wikipedia.org/wiki?curid=1286988" title="Zespół Vogta, Koyanagiego i Harady">
Zespół Vogta, Koyanagiego i Harady



</doc>
<doc id="1286989" url="https://pl.wikipedia.org/wiki?curid=1286989" title="Ludwig von Putbus">
Ludwig von Putbus

Ludwig I von Putbus lub Ludwik I von Putbus (ur. 1549 w Podbórzu, zm. 10 sierpnia 1594 w Swobnicy) – komtur swobnicki w latach 1576–1594.
Życiorys.
Ludwig von Putbus pochodził ze starej rugijskiej rodziny. Oficjalnie był synem Jerzego I, pana na Podbórzu (Georg lub Jürgen Freiherr zu Putbus) i Anny Katarzyny, hrabianki Hohenstein na Vierraden (Anna Katharina von Honstein-Vierraden) w ziemi wkrzańskiej. Ludwig był faworytem księcia pomorskiego Filipa I i być może jego nieślubnym synem. W 1574 ożenił się z Anną Marią, hrabianką Hohenstein. 
W dwa lata później, w 1576 otrzymał od księcia wołogoskiego Ernesta Ludwika ewangelicką komandorię swobnicką jako własność dziedziczną. Według tradycji komtur swobnicki i pastor w Baniewicach Łukasz Hamel byli zaciekłymi wrogami. Po śmierci Ludwiga jego potomkowie dzierżyli komturię do roku 1640.
Ludwig von Putbus zmarł w Swobnicy (daw. Wildenbruch) w wieku 45 lat. Został pochowany w podziemiach kościoła św. Marii Magdaleny w Vilmnitz, w krypcie pełniącej od połowy XIV w. rolę rodzinnego mauzoleum Putbusów. Kamienne epitafium Ludwiga powstało w latach 1599-1602.
Rodzina.
Ludwig von Putbus ze związku małżeńskiego z Anną Marią (zm. 1595), który został zawarty w 1574 w Klettenbergu miał czternaścioro dzieci:

</doc>
<doc id="1286991" url="https://pl.wikipedia.org/wiki?curid=1286991" title="James A. Owen">
James A. Owen

James A. Owen − amerykański pisarz, grafik i wydawca. Mieszka w Silvertown w Arizonie.
Życiorys.
W latach 90. Owen znany był głównie jako twórca serii 24 komiksów fantasy "Starchild", wydawanych przez założone przez niego w 1992 roku wydawnictwo Taliesin Press. W roku 1995 wydawnictwo Taliesin Press zmieniło nazwę na Coppervale International.
Na początku XXI wieku, w Niemczech, popularność zdobył sobie jego cykl powieści fantasy, wydawany pod nazwą "Kai Meyers Mythenwelt"; w 2003 pierwsza część cyklu, "Die ewige Bibliothek", została nominowana do nagrody Phantastik Preis w kategorii „powieść zagraniczna”.
W 2006 Owen opublikował "Here, There Be Dragons", pierwszy tom fantastycznego cyklu "Kroniki Imaginarium Geographica". Prawa do ekranizacji wykupiła wytwórnia Warner Brothers; film ma trafić na ekrany w 2008. W Polsce książka została wydana pod tytułem "Tu żyją smoki" (2008).
Fabuła "Tu żyją smoki".
Książka rozpoczyna się w Londynie podczas I wojny światowej. Trzech przyjaciół, John, Jack i Charles, wyrusza w podróż po świecie mitów i baśni, którego atlas nosi nazwę „Imaginarium Geographica”. Podróż ta sprawi, że wszyscy trzej zostaną autorami powieści fantastycznych; pod koniec książki okazuje się, że John to John R.R. Tolkien, Jack to Clive Staples Lewis, zaś Charles to Charles Williams, w rzeczywistości przyjaciele i członkowie nieformalnego klubu literackiego „Inklingowie”. "Tu żyją smoki" zawiera wiele nawiązań do ich twórczości.

</doc>
<doc id="1286992" url="https://pl.wikipedia.org/wiki?curid=1286992" title="Alfosceran choliny">
Alfosceran choliny

Alfosceran choliny – organiczny związek chemiczny, pochodna choliny, prekursor fosfatydylocholiny i nośnik choliny w ośrodkowym układzie nerwowym. Związek jest stosowany w lecznictwie jako lek nootropowy, głównie w zaburzeniach pamięci i funkcji poznawczych w otępieniu starczym. Znajduje także zastosowanie w leczeniu zaburzeń pamięci i trudnościach z koncentracją uwagi u ludzi młodych (tylko jako lek pomocniczy). Obecnie lek dość rzadko stosowany.

</doc>
<doc id="1286995" url="https://pl.wikipedia.org/wiki?curid=1286995" title="Halla">
Halla



</doc>
<doc id="1286996" url="https://pl.wikipedia.org/wiki?curid=1286996" title="Izumi (Osaka)">
Izumi (Osaka)

 – miasto w Japonii, na wyspie Honsiu, w prefekturze Osaka.
Położenie.
Miasto leży w południowej części prefektury, w aglomeracji Osaki. Graniczy z:
Historia.
Miasto otrzymało prawa miejskie 1 września 1956 roku.

</doc>
<doc id="1286997" url="https://pl.wikipedia.org/wiki?curid=1286997" title="Odczarowanie">
Odczarowanie

Odczarowanie. Religia jako zjawisko naturalne – książka amerykańskiego filozofa Daniela Dennetta, w której przedstawia projekt naukowej analizy zjawiska religii, w celu przewidzenia jej przyszłości. Rozważa argumenty za i przeciwko takiej analizie. Pisze, że zaklęciem, które ma nadzieje złamać, nie jest religia sama w sobie, ale przekonanie, że religia jest poza granicami naukowych dociekań.
Książka podzielona jest na trzy części:
Używana przez autora robocza definicja religii brzmi: „system społeczny, którego uczestnicy wyznają wiarę w ponadnaturalny czynnik, lub czynniki, których aprobaty szukają”. Stwierdza, że ta definicja jest tylko „punktem startowym, a nie czymś wyrytym w kamieniu”.
PIW, Warszawa 2008, s. 479. 

</doc>
<doc id="1287000" url="https://pl.wikipedia.org/wiki?curid=1287000" title="Izumiōtsu">
Izumiōtsu

 – miasto w Japonii, na wyspie Honsiu, w prefekturze Osaka.
Położenie.
Miasto leży w południowej części prefektury nad zatoką Osaka, w aglomeracji Osaki. Graniczy z:
Historia.
Miasto otrzymało prawa miejskie 1 kwietnia 1942 roku.

</doc>
<doc id="1287001" url="https://pl.wikipedia.org/wiki?curid=1287001" title="National Review (USA)">
National Review (USA)

National Review (NR) – amerykański konserwatywny dwutygodnik opinii założony w Nowym Jorku w 1955 roku przez Williama F. Buckleya. Wersja internetowa magazynu jest dostępna za darmo (choć jest zasadniczo oddzielnym wydawnictwem).
U podstaw założenia "NR" leżało przekonanie iż amerykańska prawica była niezorganizowaną grupa ludzi mających podobne do siebie poglądy, lecz niezdolnych do przemówienia jednym głosem. Ponadto celem czasopisma była marginalizacja wpływów tzw. "starej prawicy" opierającej się m.in. na izolacjonizmie.
Pierwszy numer magazynu pojawił się 19 listopada 1955 roku. Zespół redakcyjny składał się z tradycjonalistów (Russell Kirk), katolickich intelektualistów, libertarian (Deroy Murdock) oraz byłych marksistów (James Burnham, Frank Meyer).
Obecnym redaktorem naczelnym jest Rich Lowry. Wielu komentatorów "NR" jest związanych z think tankami takimi jak Heritage Foundation, czy American Enterprise Institute.
Krytyka.
Ostatnimi czasy niektórzy konserwatyści krytykowali linię programową NR jako, że wspierał liberalizm i bezkrytycznie podchodził do idei wolnego rynku kosztem innych pryncypiów. Jeffrey Hart długoletni redaktor tego wydawnictwa, krytykował pismo za zbytnie zaślepienie ideologiczne.

</doc>
<doc id="1287002" url="https://pl.wikipedia.org/wiki?curid=1287002" title="National Review">
National Review



</doc>
<doc id="1287003" url="https://pl.wikipedia.org/wiki?curid=1287003" title="Pustynia Pstra">
Pustynia Pstra

Pustynia Pstra (ang. "Painted Desert") – półpustynia w amerykańskim stanie Arizona na Wyżynie Kolorado. Rozciąga się od Parku Narodowego Wielkiego Kanionu do Parku Narodowego Skamieniałego Lasu na północnym brzegu rzeki Małe Kolorado. Na jej terenie znajdują się rezerwaty Indian plemion Hopi i Navaho.
Nazwa pustyni, po raz pierwszy wprowadzona w 1858 roku przez Josepha Ivesa, żołnierza, botanika i eksploratora Arizony, pochodzi od powszechnych, zalegających płytowo formacji skalnych o jaskrawych kolorach, głównie czerwonych, pomarańczowych, żółtych i szarych. 
Około 200 mln lat temu Pustynia Pstra była szeroką, bagnistą równiną zalewową. Zalewy pozostawiły po sobie warstwy mułu, żwiru i popiołów wulkanicznych, z których powstały piaskowce i łupki. Później tereny te zalało duże morze a następnie, około 65 mln lat temu, obszar Pustyni Pstrej został wypiętrzony podczas ruchów górotwórczych, które utworzyły Góry Skaliste. Pustynia leży na średniej wysokości 1825 m n.p.m. (od 1370 do 1980 m n.p.m.). Obecnie na jej terenie znajdują się liczne skamieniałości z okresu triasu, między innymi liczne egzemplarze skrzemieniałego drewna, z których znany jest Park Narodowy Skamieniałego Lasu.
Na pustyni panują bardzo trudne do życia warunki klimatyczne. Średnioroczne opady wahają się od 127 do 229 mm, natomiast temperatury w lecie dochodzą do 41°C, podczas gdy w zimie spadają do - 31°C. W klasyfikacji klimatów Köppena jest to zimny klimat pustynny (BWk). 

</doc>
<doc id="1287004" url="https://pl.wikipedia.org/wiki?curid=1287004" title="Sybilla pomorska">
Sybilla pomorska

Sybilla (ur. 25 kwietnia 1541, zm. 21 września 1564 w Kołbaczu) – córka Barnima IX Pobożnego, księcia pomorskiego, szczecińskiego i wołogoskiego oraz Anny.
Życiorys.
Była piątym w kolejności znanym dzieckiem i zarazem Barnima IX Pobożnego i Anny brunszwickiej. Nosiła imię niespotykane ani w najbliższej rodzinie ojca, ani matki. W sprawie jej zamążpójścia rozpoczęto starania w 1560, kiedy to swatano ją z blisko czterdziestoletnim wdowcem (od 1558) Popponem XII, hrabią Hennebergu. W 1562 rozmowy prowadzono z kolei z Bernardem VII, księciem Anhaltu. Natomiast w 1564 próbowano wydać Sybillę za Ottona I, hrabiego Salm-Kyrburg, Wild- i Rheingrafa. 
Wszystkie te plany nie zakończyły się sukcesem, dwa pierwsze się rozwiały, trzeci natomiast po śmierci Sybilli upadł, a niedoszły małżonek w 1567 pojął za żonę Otylię, hrabiankę Nassau. Księżniczka Sybilla, w wyniku zarazy zmarła 21 września 1564 w Kołbaczu i została pochowana trzy dni później, w tamtejszym klasztorze cysterskim.

</doc>
<doc id="1287005" url="https://pl.wikipedia.org/wiki?curid=1287005" title="Dor Yeshorim">
Dor Yeshorim

Dor Yeshorim (hebr.: "pokolenie prawych", Ps. 112:2; także Committee for Prevention of Genetic Diseases) – organizacja oferująca przesiewowe badania genetyczne członkom światowej diaspory żydowskiej. Jej celem jest zmniejszenie i wyeliminowanie chorób genetycznych częstych w populacji Żydów, takich jak np. choroba Taya-Sachsa.
Siedziba Dor Yeshorim znajduje się w Brooklynie w Nowym Jorku, ale biura organizacji mieszczą się w Izraelu i wielu krajach na całym świecie. Dor Yeshorim ogłasza możliwość badań w gazetach wydawanych przez lokalne społeczności żydowskie, w ortodoksyjnych szkołach żydowskich i na swojej stronie internetowej.
Zarówno u Żydów Aszkenazyjskich jak i u Żydów Sefardyjskich, stwierdza się zwiększoną częstość określonych chorób genetycznych. Wiele z nich, jak wspomniana choroba Taya-Sachsa, jest dziedziczonych w sposób autosomalny recesywny, co oznacza, że zdrowe osoby mogą być nosicielami zmutowanego genu choroby, a ich potomstwo ma 25% szansę zachorowania i 25% szansę nieodziedziczenia mutacji. Ortodoksyjni Żydzi nie uznają aborcji; mimo że halacha dopuszcza możliwość diagnostyki przedimplantacyjnej (PGD), jest to zbyt kosztowne i uciążliwe by mogło być stosowane rutynowo. Zaproponowano więc, że poradnictwo genetyczne umożliwiające uniknięcie małżeństw osób będących nosicielami doprowadzi do zmniejszenia zachorowalności na choroby w populacji Żydów i doprowadzi do zmniejszenia częstości zmutowanych alleli w społeczności.

</doc>
<doc id="1287007" url="https://pl.wikipedia.org/wiki?curid=1287007" title="The Weekly Standard">
The Weekly Standard

The Weekly Standard – amerykański, neokonserwatywny tygodnik opiniodawczy należący do News Corporation. Pierwszy numer pisma ukazał się 17 września 1995. Do głównych redaktorów należą: William Kristol (założyciel) oraz Fred Barnes. Nakład tego czasopisma wynosi ok. 83 tys. egzemplarzy.

</doc>
<doc id="1287009" url="https://pl.wikipedia.org/wiki?curid=1287009" title="Filip I Pobożny">
Filip I Pobożny



</doc>
<doc id="1287010" url="https://pl.wikipedia.org/wiki?curid=1287010" title="Izumisano">
Izumisano

 – miasto w Japonii, na wyspie Honsiu, w prefekturze Osaka.
Położenie.
Miasto położone w południowej części prefektury nad zatoką Osaka. Należy do niego część sztucznej wyspy, na której usytuowany jest port lotniczy Kansai. Graniczy z:
Historia.
Miasto otrzymało prawa miejskie 1 kwietnia 1948 roku.

</doc>
<doc id="1287012" url="https://pl.wikipedia.org/wiki?curid=1287012" title="Zwyrodnienie ziarnisto-wodniczkowe">
Zwyrodnienie ziarnisto-wodniczkowe

Zwyrodnienie ziarnisto-wodniczkowe (ang. "granulovacular degeneration", "GVD") – zmiany neurodegeneracyjne mające postać wodniczek (wakuoli) średnicy od 3 do 5 μm w cytoplazmie neuronów piramidowych formacji hipokampa, zawierających centralnie położone zasadochłonne i srebrochłonne ziarnistości. Szczególnie predysponowany do GVD jest kwadrant brzuszno-boczny formacji hipokampa.
GVD są charakterystyczne, ale nie patognomoniczne dla choroby Alzheimera. Wykazywano ich obecność w wielu różnych chorobach neurodegeneracyjnych: postępującym porażeniu nadjądrowym, chorobie Hallervordena-Spatza, zwyrodnieniu korowo-podstawnym i chorobie Picka, a także w zdrowym mózgowiu starszych ludzi.
Znaczenie GVD jest niejasne; w jednych badaniach nie stwierdzono wyraźnej korelacji między gęstością tych zmian w mózgowiu czy ich topografią a obrazem klinicznym (wiekiem, obecnością otępienia), w innych stwierdzono predylekcję zmian do regionów H1 i H2 hipokampa oraz korelację między wiekiem i otępieniem a obecnością zmian typu GVD (u osób powyżej 60. roku życia i bez otępienia zmiany były stwierdzane rzadko).
Immunohistochemicznie wykazano w GVD obecność α- i β-tubuliny, NFP, ubikwityny, kinazy kazeinowej 1α (CK1α), 1δ (CK1δ) i 1ε (CK1ε). Zaproponowano, że CK1α może być markerem GVD.
Zwyrodnienie ziarnisto-wodniczkowe opisał jako pierwszy Teofil Simchowicz w 1911 roku.

</doc>
<doc id="1287017" url="https://pl.wikipedia.org/wiki?curid=1287017" title="Barnim IX Stary">
Barnim IX Stary



</doc>
<doc id="1287018" url="https://pl.wikipedia.org/wiki?curid=1287018" title="Barnim XI Pobożny">
Barnim XI Pobożny



</doc>
<doc id="1287019" url="https://pl.wikipedia.org/wiki?curid=1287019" title="Barnim XI Stary">
Barnim XI Stary



</doc>
<doc id="1287020" url="https://pl.wikipedia.org/wiki?curid=1287020" title="Out Campaign">
Out Campaign

The OUT Campaign – kampania społeczna rozpoczęta przez Richarda Dawkinsa w celu stworzenia pozytywnego wizerunku ateizmu. Ateiści mogą się identyfikować symbolem ruchu: szkarłatną literą "A". Uczestników zachęca się do ujawnienia się publicznie jako ateistów. Jest to swego rodzaju ateistyczny coming out.
Dawkins wskazuje na ruch na rzecz praw osób homoseksualnych jako inspirację kampanii, zachęca do ujawnienia tylko siebie, a nie innych osób. Zachęca ateistów by:
Akcja używa wyraźnych symboli: Szkarłatnego 'A' oraz wyrażenia "OUT" typograficznie wyróżnionego z całej frazy. Są dyskretną formą manifestacji, ponieważ poza nimi nie ma żadnego jawnego odniesienia do ateizmu, więc jeśli ktoś nie zna tych symboli, nie zrozumie znaczenia jakie za nimi stoi. Zysk ze sprzedaży dostępnych w sklepie internetowym na stronie Richarda Dawkinsa koszulek, naklejek i innych gadżetów z symbolami kampanii przeznaczony jest na rzecz Richard Dawkins Foundation for Reason and Science.
Obecnie Szkarłatne 'A' współzawodniczy z Niewidzialnym Różowym Jednorożcem o rolę dominującego symbolu ateistów.
Polską częścią inicjatywy jest Internetowa Lista Ateistów i Agnostyków.

</doc>
<doc id="1287021" url="https://pl.wikipedia.org/wiki?curid=1287021" title="Torbiel Nabotha">
Torbiel Nabotha



</doc>
<doc id="1287022" url="https://pl.wikipedia.org/wiki?curid=1287022" title="Ovula Nabothi">
Ovula Nabothi



</doc>
<doc id="1287023" url="https://pl.wikipedia.org/wiki?curid=1287023" title="Socjalistyczna Partia Kraju Basków – Baskijska Lewica">
Socjalistyczna Partia Kraju Basków – Baskijska Lewica

Socjalistyczna Partia Kraju Basków – Baskijska Lewica lub PSE-EE (bask.:"Euskadiko Alderdi Sozialista – Euskadiko Ezkerra") – skonfederowana część Hiszpańskiej Socjalistycznej Partii Robotniczej (PSOE) działającej na terenie Kraju Basków. Partia powstała w 1977 roku po śmierci generała Francisco Franco i demokratyzacji ustroju w Hiszpanii. Filie partii znajdują się w Guipúzcoa, Vizcaya oraz Araba. Przed rokiem 1982 partia posiadała również filie w Nawarze jednak w tym roku powstała tam osobna partia o nazwie Socjalistyczna Partia Nawarry (PSN). PSE posiada bliskie związki z partią Euskadiko Ezkerra (EE) będącym jednym z przedstawicieli promujących baskijski nacjonalizm. Na początku 1991 roku obie partie założyły koalicje stając się w 1993 główna siłą w regionie Baskijskim. Między 1998-2002 obie partie przygotowały się do połączenia które nastąpiło w 2002 roku kiedy zarząd obu partii wybrał Patxiego Lópeza na sekretarza generalnego połączonych partii.
Po wyborach z 2009 roku koalicja PSE-EE jest obecnie drugą pod względem wielkości partią w Kraju Basków po Nacjonalistycznej Partii Basków (z historii wyborów w tym regionie wynika, że PSE zajmuje drugie lub trzecie miejsce w wyborach, a jej pozycja jest zależna od wyniku uzyskanego przez Partię Ludową).

</doc>
<doc id="1287025" url="https://pl.wikipedia.org/wiki?curid=1287025" title="Test Kveima">
Test Kveima



</doc>
<doc id="1287027" url="https://pl.wikipedia.org/wiki?curid=1287027" title="Rybaki (dzielnica Wilna)">
Rybaki (dzielnica Wilna)



</doc>
<doc id="1287029" url="https://pl.wikipedia.org/wiki?curid=1287029" title="Guz desmoidalny">
Guz desmoidalny

Guz desmoidalny, włókniakowatość typu głębokiego () – miejscowo agresywny nowotwór o pośredniej złośliwości zaliczany do nowotworów tkanki włóknistej z fibroblastów i miofibroblastów. Nowotwór nie posiada zdolności do wytworzenia przerzutów odległych, choć wykazuje tendencję do agresywnego naciekania sąsiednich tkanek. Ze względu na lokalizację, przebieg i epidemiologię wyróżnia się postać pozabrzuszną, brzuszną i wewnątrzbrzuszną.
Głównym objawem choroby jest pojawienie się wyczuwalnego palpacyjnie guza w tkankach miękkich oraz dolegliwości bólowe. Podejrzenie choroby jest stawiane na podstawie badań obrazowych, jednak do postawienia ostatecznego rozpoznania konieczne jest pobranie materiału tkankowego podczas biopsji guza i ocena histopatologiczna. W leczeniu guza desmoidalnego u części chorych wystarczającym postępowaniem jest czujna obserwacja. U chorych wymagających leczenia stosuje się leczenie operacyjne, radioterapię lub leczenie ogólnoustrojowe obejmujące hormonoterapię, niesteroidowe leki przeciwzapalne albo chemioterapię.
Definicja i klasyfikacja.
Guz desmoidalny (włókniakowatość typu głębokiego) jest definiowany jako klonalny rozrost fibroblastów w głębokich tkankach miękkich, charakteryzujący się agresywnym naciekiem i tendencją do lokalnych nawrotów przy niezdolności do wytwarzania przerzutów odległych. Guz jest zaliczany do nowotworów tkanki włóknistej z fibroblastów i miofibroblastów o pośredniej złośliwości, lokalnie agresywnych (złośliwych klinicznie). Synonimami pojęcia guz desmoidalny ("desmoid tumor") są włókniakowatość typu głębokiego ("deep fibromatosis"), fibromatoza typu głębokiego ("deep fibromatosis") i agresywna fibromatoza ("agressive fibromatosis").
Epidemiologia.
Guz desmoidalny jest rzadkim nowotworem, stanowi około 0,03% nowotworów u ludzi i około 3% nowotworów tkanek miękkich. Zapadalność na włókniakowatość typu głębokiego jest oceniana na 2–4 przypadków rocznie na 1 000 000. Nowotwór występuje pomiędzy 15. a 60. rokiem życia, ze szczytem zapadalności przypadającym na 30–35. rok życia. W grupie chorych pomiędzy 20. a 40. rokiem życia przeważają kobiety i najczęściej występuje postać brzuszna. W starszej grupie wiekowej w przybliżeniu równie często występuje postać brzuszna, jak i pozabrzuszna. W większości przypadków guz występuje sporadycznie, ale w 5–10% guz desmoidalny pojawia się w ramach dziedziczonej autosomalnie dominująco rodzinnej polipowatości gruczolakowatej (FAP).
Postacie kliniczne i obraz kliniczny.
Guz desmoidalny może pojawić się w dowolnej lokalizacji. Ze względu na lokalizację, przebieg i epidemiologię klinicznie wyróżnia się postać pozabrzuszną, brzuszną i wewnątrzbrzuszną, choć wymienione postacie są nierozróżnialne makroskopowo i w obrazie mikroskopowym. W różnych badaniach oszacowano relatywną częstość występowania poszczególnych postaci klinicznych guza desmoidalnego. W pracy Reitamo postać brzuszna występowała u 49% chorych na guza desmoidalnego, postać pozabrzuszna u 43% chorych, a postać wewnątrzbrzuszna u 8% chorych na guza desmoidalnego.
Postać brzuszna.
Postać brzuszna pojawia się u młodych kobiet w trakcie ciąży lub po urodzeniu dziecka. Zmiany pojawiają się w obrębie mięśni i powięzi ścian jamy brzusznej, głównie w mięśniu prostym brzucha i mięśniu skośnym wewnętrznym, a także ich powięziach. Guz rośnie powoli, początkowo nie daje żadnych objawów poza obecnością wyczuwalnej palpacyjnie masy w jamie brzusznej, czasem występuje łagodny ból brzucha.
Postać pozabrzuszna.
Postać zwykle występuje u nastolatków i młodych dorosłych ze szczytem zapadalności przypadającym na 25–35 rok życia, częściej występując u kobiet. Możliwe jest występowanie tych guzów u dzieci. Zmiany w postaci pozabrzusznej wywodzą się z tkanki łącznej mięśni, powięzi oraz rozcięgien, pojawiają się głównie w okolicy stawu ramiennego, uda, ścianie klatki piersiowej oraz w obrębie głowy i szyi.
W okolicy stawu barkowego guz desmoidalny pojawia się w obrębie mięśnia naramiennego, okolicy łopatkowej, dołu nadobojczykowego i trójkąta bocznego szyi. Zmiany mogą zajmować dół pachowy i górną część ramienia. Ze względu na częste zajmowania splotu ramiennego lub ważnych naczyń wycięcie zmian w tych lokalizacjach jest trudne. W zakresie kończyny dolnej nowotwór pojawia się w mięśniach pośladkowych, mięśniu czworobocznym oraz dole podkolanowym. W obrębie głowy i szyi guzy bywają zlokalizowane w twarzy, jamie ustnej, zatokach przynosowych i oczodołach. Zmiany w tej lokalizacji cechuje bardziej agresywny przebieg z naciekaniem mięśni i destrukcją części kostnych. Guz desmoidalny może pojawiać się w gruczole piersiowym.
Głównym objawem choroby jest stwierdzenie słabo odgraniczonego guza w głębokich tkankach miękkich cechującego się powolnym, podstępnym wzrostem. Zmiana może powodować niewielkie dolegliwości bólowe lub być bezbolesna. Guz może spowodować upośledzenie ruchomości zajętego stawu. W przypadku ucisku nerwów mogą się pojawić dolegliwości bólowe o znacznym nasileniu, drętwienie i upośledzenie ruchomości. Rzadko zmiany mogą być wieloogniskowe.
Postać wewnątrzbrzuszna.
Postać wewnątrzbrzuszna dotyczy krezki i miednicy małej. Zmiany w miednicy małej częściej występują u młodych kobiet, ale nie wykazują one związku z ciążą czy porodem. Z kolei zmiany w krezce częściej pojawiają się u mężczyzn. W wariancie miedniczym zmiany pojawiają się w dole biodrowym i dolnej części miednicy. Zmiany manifestują się jako wyczuwalny guz w jamie brzusznej, który czasem może powodować ból brzucha. Duże zmiany mogą uciskać narządy miednicy małej i powodować wodonercze. W 8% przypadków guza desmoidalnego pojawia się on w krezce, głównie jelita cienkiego, ale może również być obecny w krezce poprzecznicy, więzadle żołądkowo-okrężniczym, otrzewnej i przestrzeni zaotrzewnowej. Guz objawia się jako wyczuwalna masa w jamie brzusznej, może powodować ucisk na sąsiednie struktury, ból brzucha, krwawienie z przewodu pokarmowego i być przyczyną ostrego brzucha z powodu perforacji. Postać wewnątrzbrzuszna często jest powiązana z zespołem polipowatości rodzinnej (FAP).
Historia naturalna.
Guz desmoidalny histologicznie nie posiada zdolności do wytworzenia przerzutów odległych, klinicznie cechuje się agresywnym naciekającym wzrostem oraz znaczną tendencją do nawrotów po chirurgicznym wycięciu zmiany. Przebieg choroby jest bardzo trudny do przewidzenia. Część z tych guzów przyjmuje powolny, miejscowo inwazyjny typ wzrostu, inne ulegają szybkiej progresji powodując nasilone objawy, a część z guzów przestając rosnąć osiąga długie okresy stabilizacji choroby. Możliwe są spontaniczne remisje guzów desmoidalnych, szczególnie u kobiet po pierwszej miesiączce lub po menopauzie.
Histopatologia.
Niezależnie od postaci klinicznej guzy desmoidalne cechują się tym samym obrazem makroskopowym i mikroskopowym, choć guzy położone poza jamą brzuszną są mniejsze. Makroskopowo guzy są przytwierdzone do mięśnia lub powięzi. W momencie rozpoznania większość zmian osiąga wielkość 5–10 cm, choć możliwe są nawet mierzące 20 cm guzy. Guz jest lity i twardy, na przekroju koloru szarobiałego o lśniącej powierzchni z obecnym grubym beleczkowaniem, może przypominać bliznowca. Guz desmoidalny makroskopowo nacieka sąsiednie tkanki, ale w obrębie jamy brzusznej guzy mogą wydawać się dobrze odgraniczone.
Mikroskopowo guz jest zbudowany z wydłużonych, smukłych komórek wrzecionowatych o jednolitej morfologii nie wykazujących cech atypii. Komórki wrzecionowate budujące utkanie guza desmoidalnego posiadają małe, blade i ostro odgraniczone jądro komórkowe z jednym lub kilkoma jąderkami. Komórki są otoczone zrębem kolagenowym z dobrze widocznymi naczyniami. Komórki i włókna kolagenu są ułożone w wiązki, które jednak nie są tak wyraźnie zaznaczone jak we włókniakomięsaku. Utkanie guza wykazuje pewne zróżnicowanie pod względem komórkowości, indeks mitotyczny waha się w dość szerokich granicach. Czasem podścielisko składa się z wiązek kolagenu przypominające bliznowiec. Guz jest słabo odgraniczony i penetruje do sąsiednich tkanek.
Etiologia i czynniki predysponujące.
Patogeneza guza desmoidalnego jest wieloczynnikowa, istotną rolę pełnią uwarunkowania genetyczne i hormonalne.
Rola szlaku wnt/β-katenina i mutacja APC.
Deregulacja szlaku wnt/β-katenina jest kluczowym elementem patogenezy guza desmoidalnego, zarówno w przypadkach sporadycznych, jak i w tych związanych z zespołem rodzinnej polipowatości gruczolakowatej. Zaburzenia szlaku wnt/β-katenina prowadzą do zaburzenia regulacji proliferacji, apoptozy i wpływają na inwazyjność fibroblastów.
W warunkach prawidłowych stężenie β-kateniny w cytoplazmie jest utrzymywane na niskim poziomie poprzez eliminowanie β-kateniny przez kompleks składający się z APC, CK1α i GSK3β. Rozkład β-kateniny w cytoplazmie uniemożliwia jej translokację do jądra komórkowego, gdzie wpływa na ekspresję różnych genów. Z kolei w przypadku obecności wnt kompleks kierujący β-kateninę do zniszczenia jest rozkładany i stężenie cytoplazmatyczne β-kateniny rośnie, co umożliwia jej translokację do jądra, a następnie aktywację transkrypcji odpowiednich genów. Stężenie wnt jest z kolei regulowane poprzez układ jego agonistów i antagonistów. W 85% sporadycznych guzów desmoidalnych stwierdza się mutację genu CTNNB1 kodującego β-kateninę, mutacja prowadzi do stabilizacji β-kateniny i jej gromadzenia w cytoplazmie, a następnie przechodzenia do jądra komórkowego.
Kolejną drogą prowadzącą do zwiększenia stężenia β-kateniny jest somatyczna lub germinalna mutacja genu APC. W wyniku mutacji APC również dochodzi do nagromadzenia β-kateniny w cytoplaźmie i jej przechodzenia do jądra komórkowego. W około 20–30% guzów desmoidalnych wykrywa się somatyczną mutację genu APC prowadzącą do utraty białka APC lub jego nieprawidłowej budowy i utraty funkcji. Germinalna mutacja genu APC jest przyczyną dziedziczonej autosomalnie dominująco rodzinnej polipowatości gruczolakowatej. Choroba znacząco zwiększa ryzyko rozwoju wielu nowotworów, przede wszystkim raka jelita grubego. Rodzinna polipowatość gruczolakowata 800–1000-krotnie zwiększa ryzyko rozwoju guza desmoidalnego i u 10–15% chorych na rodzinną polipowatość gruczolakowatą rozwija się guz desmoidalny. Do rozwoju guza desmoidalnego jest konieczna somatyczna mutacja drugiego allelu genu APC.
Estrogeny.
Liczne pośrednie dowody wskazują na wpływ estrogenów na historię naturalną guza desmoidalnego. Guz desmoidalny występuje z większą częstością u kobiet w trakcie ciąży lub okresie okołoporodowym. Ponadto u kobiet w wieku rozrodczym zaobserwowano wyższe tempo wzrostu guza desmoidalnego. Z drugiej strony obserwuje się samoistne regresje guza u kobiet po pierwszej miesiączce lub po menopauzie.
Estrogeny wywierają mitogenny wpływ na wiele typów komórek, w tym na fibroblasty. W badaniach na zwierzętach laboratoryjnych po podaniu estrogenów zaobserwowano pojawienie się nowotworów przypominających guz desmoidalny. Większość guzów desmoidalnych wykazuje ekspresję receptora estrogenowego β (ERβ), przy czym nie obserwuje się ekspresji receptora α (ERα). Wczesne badania sugerowały podobną rolę receptora estrogenowego w inicjacji szlaku sygnalizacyjnego prowadzącego do pobudzenia proliferacji jak w raku piersi, jednak późniejsze badania wykazały brak korelacji pomiędzy ekspresją receptora estrogenowego, a korzyściami w leczenia antyestrogenem tamoksyfenem.
Urazy i zabiegi operacyjne.
Prawdopodobnie przebycie urazu, szczególnie zabiegu operacyjnego, jest czynnikiem predysponującym do rozwoju guza desmoidalnego w okolicy urazu. Wywiad urazu jest stwierdzany w około 25% przypadków guza desmoidalnego. 70–85% przypadków postaci brzusznej poprzedza zabieg chirurgiczny wykonany w ciągu ostatnich pięciu lat. U 70% chorych na rodzinną polipowatość gruczolakowatą, u których rozwinął się guz desmoidalny, w ciągu ostatnich pięciu lat poprzedzających rozwój choroby przeprowadzano operację w obrębie jamy brzusznej. Powstawanie guzów desmoidalnych w obrębie urazu może być związane z dysregulacją β-kateniny, a także z promowaniem wzrostu guza przez cytokiny wydzielane przez różne komórki w gojącej się ranie.
Rozpoznanie.
Podejrzenie guza desmoidalnego jest stawiane na podstawie badań obrazowych, z których największe znaczenie kliniczne ma rezonans magnetyczny. Ostateczne rozpoznanie wymaga pobrania biopsji guza i oceny histopatologicznej.
Diagnostyka obrazowa.
Badania obrazowe pełnią istotną rolę w diagnostyce guza desmoidalnego. Pozwalają na rozpoznanie guza położonego w obrębie tkanek miękkich oraz ustalenia jego dokładnej lokalizacji, marginesów oraz stosunku do ważnych struktur anatomicznych. Pozwala to na zaplanowanie dalszej diagnostyki oraz określenie możliwości wykonania zabiegu operacyjnego. Ponadto metody diagnostyki obrazowej znajdują zastosowanie w monitorowaniu progresji choroby podczas obserwacji oraz odpowiedzi na leczenie ogólnoustrojowe.
Ultrasonografia (USG) ze względu na wysoką dostępność często jest pierwszym badaniem obrazowym stosowanym we wstępnej diagnostyce. Metoda pozwala na określenie położenia, wielkości, obrysu i homogeniczności guza. Obraz ultrasonograficzny guza desmoidalnego jest nieswoisty. Zmiany mogą przyjmować obraz od dobrze odgraniczonych, hipoechogenicznych litych guzów do słabo odgraniczonych, niejednorodnych echogenicznie zmian o nierównych brzegach. Przydatne jest wykorzystanie USG Dopler, w którym w blisko 70% przypadków nie uwidacznia się unaczynienie. Ponadto ultrasonografia jest przydatna podczas naprowadzania igły podczas biopsji gruboigłowej.
Zwykle zdjęcie rentgenowskie (RTG) nie wykazuje zauważalnych zmian, jednak może wykazać obecność masy w tkankach miękkich lub zajęcie kości.
Tomografia komputerowa (TK) jest przydatnym narzędziem w diagnostyce guza desmoidalnego. Pozwala rozpoznać obecność litego guza w obrębie tkanek miękkich, określić jego lokalizację i rozmiar. Jest pomocną metodą w diagnostyce powikłań guza związanych z jego lokalizacją. W tomografii komputerowej guz desmoidalny jest słabo widoczny, ponieważ guz jest izodensyjny lub lekko hipodensyjny względem mięśni. Zmiana ze względu na bogate unaczynienie naczyń włosowatych ulega wzmocnieniu kontrastowemu. Ze względu na inwazyjny wzór wzrostu marginesy zmiany mogą być słabo odgraniczone.
Rezonans magnetyczny (MRI) jest podstawową metodą obrazowania wykorzystywaną w diagnostyce, planowaniu leczenia oraz ocenie odpowiedzi na leczenie guza desmoidalnego. W porównaniu do tomografii komputerowej metoda oferuje dokładniejsze odwzorowanie tkanek miękkich, co pozwala na lepsze określenie stosunku guza do sąsiednich ważnych struktur, w tym naczyń, nerwów, mięśni oraz narządów wewnętrznych.
Wzór sygnału guza desmoidalnego w pewnym stopniu koreluje z obrazem histopatologicznym i różni się w zależności od stosunku fibroblastów do zrębu kolagenowego. Obszary o niskim natężeniu odpowiadają kolagenowym pasmom i nie ulegają wzmocnieniu po podaniu gadoliny, z kolei dobrze unaczynione pęczki komórek wrzecionowatych ulegają wzmocnieniu kontrastowemu. Zatem podanie kontrastu pomaga wyeksponować pasma kolagenu i obszary komórkowe. W każdym kolejnym etapie wzrostu guza desmoidalnego obserwuje się niższą intensywność sygnału w sekwencjach T1 i T2-zależnych. W pierwszym etapie wzrostu guza desmoidalnego jest on bardziej komórkowy, wówczas obserwuje się niską intensywność sygnału na sekwencjach T1-zależnych oraz wysoki sygnał w obrazach o długim czasie repetycji (TR). W kolejnym etapie ze względu na większą koncentrację kolagenu w guzie obserwuje się wzrost niejednorodności sygnału w sekwencjach T2-zależnych, występują pasmowate obszary o niskiej intensywności sygnału oraz obszary o wyższej intensywności sygnału, które po podaniu kontrastu ulegają wzmocnieniu. W trzecim etapie rozwoju choroby zwiększa się ilość zrębu kolagenowego i spada komórkowość zmian, wówczas guz desmoidalny wykazuje niską intensywność sygnału w sekwencjach T1 i T2-zależnych.
Typowo obraz guza jest heterogenny (niejednorodny), w sekwencjach T2-zależnych są obecne obszary o intensywności tkanki tłuszczowej, a w sekwencjach T1-zależnych obszary o intensywności tkanki mięśniowej. Po podaniu kontrastu gadolinowego guz wykazuje wzmocnienie kontrastowe umiarkowane do intensywnego. Marginesy guza mogą wykazywać różny wygląd. Zmiany mogą być dobrze odgraniczone, jednak ze względu na naciekanie sąsiednich tkanek margines może być nieregularny.
Podstawowe znaczenie ma odróżnienie guza desmoidalnego od mięsaków, które nie wykazują tendencji do rozprężającego wzrostu, raczej z zastępowaniem tkanek niż ich naciekiem, zwykle pozostają w obrębie jednego przedziału mięśniowego bez naciekania powięzi, wykazują tendencję do wytwarzania pseudotorebki, ponadto często obecne są obszary krwotoczne i martwicy.
Pozytonowa tomografia emisyjna (PET) może być przydatna w diagnostyce różnicowej guza desmoidalnego od nowotworów złośliwych.
Biopsja.
Diagnostyka różnicowa guza desmoidalnego z mięsakami, niezależnie od obrazu radiologicznego, wymaga uzyskania materiału tkankowego do oceny histopatologicznej, który pozyskuje się drogą biopsji gruboigłowej. Biopsję guza desmoidalnego, podobnie jak innych guzów tkanek miękkich, przeprowadza się według zasad obowiązujących przy podejrzeniu mięsaka tkanek miękkich. Zatem zabieg jest przeprowadzany w taki sposób, by nie utrudnić ewentualnego leczenia chirurgicznego. Uwzględnia to dokładne zaplanowanie ścieżki przebiegu igły i unikanie niepotrzebnego naruszania przedziałów mięśniowych. Pomocne podczas przeprowadzania zabiegu są techniki obrazowe, szczególnie ultrasonografia, a czasem tomografia komputerowa.
Badanie histopatologiczne.
Podstawą rozpoznania guza desmoidalnego jest badanie histopatologiczne materiału uzyskanego drogą biopsji. W badaniu mikroskopowym rozpoznaje się ubogokomórkowy rozrost fibroblastów naciekających sąsiednie tkanki.
W badaniu immunohistochemicznym wykrywa się ekspresję wimentyny, SMA ("smooth muscle actin"), MSA ("muscle speciﬁc actin") oraz β-kateniny. W badaniach genetycznych stwierdza się trisomię chromosomu 8 i 20, a także delecję regionu 5q21-q32.
Guz różnicuje się przede wszystkim z włókniakomięsakiem, którego od guza desmoidalnego odróżnia atypia komórek wrzecionowatych, większa komórkowość oraz indeks mitotyczny, atypowe komórki i włókna kolagenowe ułożone w wyraźne pęczki, a zrąb jest wyraźnie uboższy.
Leczenie.
W leczeniu guza desmoidalnego u części chorych wystarczającym postępowaniem jest czujna obserwacja. U chorych wymagających leczenia stosuje się leczenie operacyjne, radioterapię lub leczenie ogólnoustrojowe obejmujące hormonoterapię, niesteroidowe leki przeciwzapalne oraz chemioterapię.
Choroba operacyjna.
W przypadku choroby potencjalnie operacyjnej leczenie może polegać na zabiegu chirurgicznym lub wyłącznie samej czujnej obserwacji. Znaczna część guzów desmoidalnych nigdy nie ulega progresji (postępowi choroby), a część z nich ulega samoistnej regresji (zmniejszeniu zmiany). Zatem nie wszyscy chorzy będą wymagać leczenia, które jednak jest konieczne w przypadku guzów wywołujących istotne dolegliwości lub położonych w pewnych niekorzystnych lokalizacjach. Strategia wyłącznej czujnej obserwacji polega na okresowej ocenie radiologicznej guza i ewentualnemu rozpoczęciu leczenia, gdy choroba ulega progresji. Leczenie chirurgiczne polega na usunięciu guza w granicach zdrowych tkanek. Kluczowe jest unikanie nadmiernych deficytów funkcjonalnych związanych z leczeniem operacyjnym.
Obserwacja.
Guz desmoidalny cechuje się trudną do przewidzenia historią naturalną. Znaczna część guzów desmoidalnych nie ulega progresji, a ponadto część ulega spontanicznej, samoistnej regresji. Badania oceniające ryzyko progresji guza desmoidalnego podczas obserwacji sugerują, że do progresji dochodzi w 10–20% przypadków tej choroby. W badaniu Briand i współpracowników u blisko połowy chorych po roku obserwacji nie stwierdzono progresji pozabrzusznego guza desmoidalnego. W pracy Colombo i współpracowników podczas blisko 40 miesięcznej obserwacji u 56% chorych stwierdzono stabilizację choroby, a u 20% stwierdzono samoistną regresję. Podobnie w badaniu Bonvalot u 25% chorych z postacią brzuszną obserwowano stabilizację, a 20% regresję choroby.
Progresja podczas obserwacji zwykle pojawiała się podczas pierwszego roku obserwacji, guzy pozostające stabilne przez pierwsze 3 lata obserwacji zwykle pozostają stabilne przez 10 lat obserwacji. Strategia obserwacji pomaga odróżnić guzy o indolentnym przebiegu wymagające jedynie okresowej kontroli od tych, które będą postępować i wymagać leczenia. Pozwala to uniknąć niepotrzebnego leczenia guzów nie wykazujących tendencji do progresji.
W przypadku guzów bezobjawowych, z wyjątkiem lokalizacji, które w przypadku powiększenia guza mogą spowodować znaczne zaburzenia czynnościowe (głównie głowa i szyja), wystarczającym postępowaniem jest czujna obserwacja ("watchful waiting"). W ramach strategii obserwacji chorych okresowo poddaje się kontroli za pomocą badań obrazowych, przede wszystkim za pomocą rezonansu magnetycznego. Strategia obserwacji nie pogarsza wyników leczenia chirurgicznego i lokalnej kontroli choroby. Jeśli podczas obserwacji wystąpi progresja zmiany nowotworowej, chorego poddaje się leczeniu chirurgicznemu z lub bez radioterapii z lub bez leczenia ogólnoustrojowego.
Leczenie chirurgiczne.
Leczenie chirurgiczne jest podstawową metodą leczenia potencjalnie resekcyjnego (operacyjnego) guza desmoidalnego. Ze względu na agresywnie naciekający wzór wzrostu guz desmoidalny charakteryzuje się bardzo wysokim odsetkiem nawrotów po leczeniu operacyjnym. Ze względu na agresywnie naciekający wzór wzrostu guza desmoidalnego marginesy wolne od mikroskopowego nacieku osiąga się u 16–22% leczonych chirurgicznie, a u 20–50% jedynie udaje się osiągnąć margines z mikroskopowym naciekiem nowotworu (bez nacieku makroskopowego). Podstawowym celem operacji jest zachowanie jakości życia i kontrola dolegliwości, zatem dąży się do wykonywania zabiegów oszczędzających i zachowujących funkcję. Próby osiągnięcia marginesów chirurgicznych wolnych od nacieku nowotworowego mogą prowadzić do nadmiernych deficytów funkcjonalnych, a ponadto mogą nie zapobiec nawrotowi choroby. Zatem korzyści z szerokiego i całkowitego wycięcia muszą być zbalansowane do ryzyka znacznego kalectwa i zaburzeń funkcjonalnych. W leczeniu operacyjnym dąży się do resekcji guza z osiągnięciem marginesów chirurgicznych wolnych od nacieku nowotworowego, jednak zabieg powinien wiązać się z jak najmniejszymi zaburzeniami czynnościowymi.
U większości chorych przyjmuje się strategię czujnej obserwacji ("watchful waiting"). Operację wykonuje się, gdy guz desmoidalny wywołuje objawy lub znajduje się w obszarze, w którym progresja choroby wiązałaby się z nasilonymi dolegliwościami lub zagrażała życiu chorego, szczególnie w obrębie głowy i szyi.
Rola marginesów chirurgicznych wolnych od nacieków nowotworu w miejscowej kontroli choroby jest niejasna. Część badań wskazuje, że dodatnie marginesy chirurgiczne (z naciekiem nowotworowym) są niezależnym czynnikiem ryzyka nawrotu choroby, a część z nich nie wykazała związku dodatnich marginesów z ryzykiem nawrotu choroby. Nie wykazano różnicy w medianie przeżycia wolnego od nawrotu (RFS) pomiędzy chorymi, u których osiągnięto operację z wolnymi od nacieku marginesami chirurgicznymi, a chorymi, u których uzyskano marginesy z mikroskopowym naciekiem nowotworowym. Zatem osiągnięcie jedynie marginesów z mikroskopowym naciekiem nowotworowym (resekcja R1) wolnych makroskopowo od nacieku nowotworowego jest akceptowalne, gdy osiągnięcie marginesu resekcji wolnego mikroskopowo od nacieku nowotworu (resekcja R0) wiązałaby się z nadmiernym kalectwem. U chorych z marginesem z mikroskopowym naciekiem nowotworowym (R1) alternatywą do obserwacji jest reoperacja. Chorzy, u których nie udało się osiągnąć marginesów makroskopowo wolnych od nacieku nowotworowego (resekcja R2), są leczeni na zasadach leczenia choroby nieoperacyjnej.
Radioterapia.
Radioterapia znajduje zastosowanie jako leczenie adiuwantowe po resekcji guza desmoidalnego, a także jako samodzielna metoda w leczeniu choroby nieoperacyjnej lub guza, który uległ progresji podczas obserwacji. Radioterapię pooperacyjną stosuje się u niektórych chorych z wysokim ryzykiem nawrotu choroby po resekcji guza. Ze względu na odległe działania niepożądane radioterapii, co jest szczególnie istotne u osób młodych, przed kwalifikacją do leczenia bierze się pod uwagę korzyści z zastosowania tej metody i ewentualne niekorzystne jej następstwa. W kilku badaniach zaobserwowano poprawę kontroli miejscowej choroby po zastosowaniu radioterapii w ramach leczenia uzupełniającego po zabiegu chirurgicznym; w kilku innych badaniach nie zaobserwowano takiej korzyści.
Leczenie choroby nieoperacyjnej i nawrotowej.
W leczeniu choroby nieoperacyjnej (niemożliwej do wyleczenia metodami chirurgicznymi) oraz nawrotu choroby opcjami terapeutycznymi są leczenie ogólnoustrojowe oraz radioterapia.
Leczenie ogólnoustrojowe.
Leczenie ogólnoustrojowe jest konieczne, gdy podczas obserwacji guza desmoidalnego stwierdza się jego progresję, a leczenie operacyjne wiązałoby się z dużymi zaburzeniami funkcjonalnymi. Leczenie ogólnoustrojowe wykorzystuje się również w terapii choroby nawrotowej. Brak dużych randomizowanych badań oceniających skuteczność i toksyczność stosowanych metod leczenia ogólnoustrojowego nie pozwala jednoznacznie wskazać optymalnej strategii leczenia. Postępowanie jest indywidualizowane i podczas wyboru optymalnej metody terapii pod uwagę bierze się dynamikę wzrostu guza, jego lokalizację i wywoływane objawy, spodziewaną długość leczenia i profil toksyczności. W leczeniu ogólnoustrojowym stosuje się chemioterapię z programami z niskimi dawkami cytostatyków opartą o połączenie metotreksatu z winblastyną albo winorelbiną, inhibitory kinazy tyrozynowej (imatynib, sorafenib) lub chemioterapię opartą o antracykliny, przede wszystkim o doksorubicynę i jej formę liposomalną.
Antyestrogeny i niesteroidowe leki przeciwzapalne.
W leczeniu guzów desmoidalnych stosuje się antyestrogeny takie jak tamoksyfen (hormonoterapia), które mogą być stosowane samodzielnie lub w połączeniu z niesteroidowymi lekami przeciwzapalnymi. Z uwagi na małą toksyczność połączenie antyestrogenu z niesteroidowym lekiem przeciwzapalnym często jest stosowane w pierwszej linii leczenia ogólnoustrojowego.
Zastosowanie w leczeniu antyestrogenów opierało się na obserwacji związku guza desmoidalnego z ciążą oraz regresją nowotworu po menopauzie. Zdecydowana większość guzów desmoidalnych wykazuje ekspresję receptora estrogenowego, jednak odsetek odpowiedzi na antyestrogeny jest niski. Najwięcej danych oceniających zastosowanie antyestrogenów dotyczy tamoksyfenu, jednak nie ma dostępnych wyników badań klinicznych na dużych seriach chorych oceniających leczenia antyestrogenami. W przeglądzie Janinis i współpracowników publikacji dotyczących zastosowania tamoksyfenu na podstawie dostępnych danych nie udało się ustalić optymalnej dawki. Jedno nierandomizowane badanie sugeruje, że wyższe dawki tamoksyfenu (120–200 mg dziennie) mogą być skuteczniejsze niż niższe (10–40 mg dziennie).
W guzie desmoidalnym obserwuje się zaburzenia szlaku Wnt/β-katenina, który za pośrednictwem COX-2 wpływa na konstytutywną aktywność PDGFRA i PDGFRB, zatem uzasadnia to zastosowanie w leczeniu niesteroidowych leków przeciwzapalnych będących inhibitorami COX-2. Wdrożenie do leczenia guza desmoidalnego niesteroidowych leków przeciwzapalnych jest oparte na obserwacji regresji nowotworu po włączeniu do leczenia popromiennego zapalenia wsierdzia indometacyny. W leczeniu guza desmoidalnego stosuje się sulindak, indometacynę i meloksykam. W małych nierandomizowanych badaniach oceniano skuteczność sulindaku i indometacyny, obserwując częściowe i całkowite odpowiedzi na te leki. Nie istnieją randomizowane badania oceniające skuteczność połączenia antyestrogenów i niesteroidowych leków przeciwzapalnych, ale skojarzenie obu leków prawdopodobnie wykazuje większą skuteczność w leczeniu tej choroby. W prospektywnym badaniu połączenie antyestrogenu tamoksyfenu i niesteroidowego leku przeciwzapalnego sulindaku wywoływało stabilizację choroby.
Chemioterapia.
Chemioterapia jest jedną z metod leczenia ogólnoustrojowego stosowaną w terapii guzów nieoperacyjnych, ulegających progresji podczas leczenia antyestrogenami, zmian wykazujących agresywny wzrost dających nasilone objawy lub zlokalizowanych w pobliżu krytycznych struktur i zagrażających życiu chorego. Ze względu na działania niepożądane zwykle jest wykorzystywana jako leczenie kolejnego rzutu po progresji podczas obserwacji i nieskuteczności leczenia hormonalnego z lub bez niesteroidowych leków przeciwzapalnych. Jednak w przypadku zmian wykazujących szybką progresję, nasilone objawy lub zlokalizowanych w pobliżu krytycznych struktur i zagrażających życiu chorego chemioterapię stosuje się już w pierwszej linii leczenia. W chemioterapii guza desmoidalnego wykorzystuje się programy oparte na połączeniu metotreksatu z winblastyną lub doksorubicyny z dakarbazyną. W przeglądzie Janinis i współpracowników kilkunastu badań oceniających wykorzystywane w leczeniu programy chemioterapii, w tym połączenia metotreksatu z winblastyną lub winorelbiną, doksorubicyny z dakarbazyną, doksorubicyny z cyklofosfamidem i winkrystyną, mediana odpowiedzi na leczenie wynosiła około 50%.
Połączenie metotreksatu i winorelbiny w niskich dawkach podawane zwykle przez okres około 1 roku pozwala na kontrolę choroby z akceptowalną toksycznością. W populacji pediatrycznej połączenie metotreksatu i winorelbiny w niskich dawkach pozwoliło na kontrolę choroby u 18 chorych z 27 badanych. U osób dorosłych podczas długoterminowego leczenia schemat jest dość toksyczny i unika się jego podawania powyżej jednego roku. W badaniu Azzarelli i współpracowników połączenie metotreksatu z winblastyną wywołało 40% odsetek odpowiedzi obiektywnych. W badaniu Weiss i współpracowników 80% leczonych metotreksatem z winorelbiną zgłosiło poprawę nasilenia dolegliwości bólowych, a u 60% zaobserwowano obiektywną odpowiedź.
Pełnodawkowa chemioterapia wykorzystuje programy stosowane w leczeniu mięsaków oparte o doksorubicynę (antracyklina) lub ifosfamid. Doksorubicyna daje stosunkową szybką kliniczną odpowiedź w postaci redukcji dolegliwości bólowych, a stabilizacja radiologiczna zmiany pojawia się później i utrzymuje się długo po zakończeniu leczenia cytostatykiem. Z powodu kardiotoksyczności zwykle podaje się 6–8 kursów antracyklin. W badaniu na 11 chorych wykazano aktywność połączenia doksorubicyny z dakarbazyną w leczeniu guza desmoidalnego. We francuskim badaniu na 62 chorych oceniano skuteczność chemioterapii w leczeniu guza desmoidalnego i porównano odsetek odpowiedzi schematów opartych na antracyklinach z programami bez antracyklin, głównie metotreksatu z winorelbiną. Zaobserwowano wyższy odsetek odpowiedzi u chorych leczonych programami zawierającymi doksorubicynę w porównaniu do programów nie zawierających tego leku, odsetek odpowiedzi wynosił odpowiednio 54% dla schematów z doksorubicyną i 12% dla schematów bez doksorubicyny. Pegylowana liposomalna doksorubicyna charakteryzująca się mniejszą kardiotoksycznością w porównaniu do doksorubicyny wykazuje aktywność w leczeniu guza desmoidalnego. W małym badaniu potwierdzono aktywność ifosfamidu w połączeniu z etopozydem z lub bez mitomycyny.
Guz desmoidalny posiada receptory PDGFR oraz KIT, co uzasadnia stosowanie inhibitorów kinazy tyrozynowej takich jak imatynib czy sorafenib. W nierandomizowanych badaniach II fazy imatynib wykazywał wysoki odsetek stabilizacji choroby, ale niski odsetek odpowiedzi. Odpowiedź na imatynib nie koreluje ze statusem mutacji KIT. Sugeruje to, że lek działa poprzez blokadę innych elementów szlaku sygnalizacyjnego takich jak PDGFR. Sorafenib również jest inhibitorem kinazy tyrozynowej. W badaniu na 26 chorych sorafenib wykazał aktywność w leczeniu guza desmoidalnego, w badaniu u 25% zaobserwowano obiektywną odpowiedź.
Radioterapia.
Radioterapia znajduje zastosowanie w leczeniu objawowej choroby nieoperacyjnej lub nawrotu choroby w obrębie kończyn, głowy i szyi oraz tułowia. Radioterapia nie jest zalecana w przypadku lokalizacji guza w przestrzeni zaotrzewnowej oraz wewnątrzbrzusznie. Również podczas kwalifikacji do radioterapii pod uwagę bierze się późne niekorzystne następstwa leczenia, szczególnie, że leczeniu często poddaje się osoby młode. W badaniu na 44 chorych zaobserwowano trzyletnią kontrolę miejscową u 81% leczonych. W innym badaniu na 13 chorych wykazano 92% odsetek kontroli miejscowej po 3 latach.
Izolowana perfuzja kończyny.
Izolowana perfuzja kończyny w hipertermii z podaniem melfalanu i TNF-α znajduje zastosowanie w leczeniu guzów desmoidalnych zlokalizowanych w obrębie kończyn, gdy leczenie chirurgiczne mogłoby się wiązać z nieakceptowalnym upośledzeniem funkcji kończyny lub amputacją. W retrospektywnym badaniu po ponad 80 miesiącach obserwacji metoda prowadziła do stabilizacji lub regresji guza u 60% leczonych.
Rokowanie.
Nowotwór charakteryzuje się bardzo wysokim odsetkiem nawrotów po leczeniu chirurgicznym, jednak śmiertelność spowodowana lokalnym wzrostem guza nie przekracza 10%.
Historia.
Guz desmoidalny został opisany przez Müllera w 1838 roku. Termin „desmoid” pochodzi z greckiego co oznacza „ścięgnisty” i został wprowadzony przez Müllera w 1838 roku.
Weterynaria.
Guz desmoidalny jest stosunkowo rzadkim nowotworem u innych zwierząt, choć opisano jego występowanie u kilku gatunków, przede wszystkim u koni i psów. Przebieg kliniczny i obraz mikroskopowy nie odbiega od tego opisanego u ludzi. Podstawową metodą leczenia jest chirurgiczna resekcja guza.

</doc>
<doc id="1287030" url="https://pl.wikipedia.org/wiki?curid=1287030" title="Desmoid">
Desmoid



</doc>
<doc id="1287032" url="https://pl.wikipedia.org/wiki?curid=1287032" title="Ciałka Hirano">
Ciałka Hirano



</doc>
<doc id="1287034" url="https://pl.wikipedia.org/wiki?curid=1287034" title="JAMA">
JAMA



</doc>
<doc id="1287035" url="https://pl.wikipedia.org/wiki?curid=1287035" title="Gleby autogeniczne">
Gleby autogeniczne

Gleby autogeniczne - gleby utworzone bez udziału materiałów i czynników zewnętrznych (np. wód gruntowych). 
Należą do nich gleby czarnoziemne, brunatnoziemne i bielicowe.

</doc>
<doc id="1287036" url="https://pl.wikipedia.org/wiki?curid=1287036" title="Gleby mułowe">
Gleby mułowe

Gleby mułowe - występują w obszarach zalewanych okresowo (telmatycznych) lub stale (limnetycznych). Warunkiem ich powstania jest okresowa aeracja stymulująca proces humifikacji materii organicznej pochodzenia roślinnego. Są to gleby o intensywnych procesach biologicznych i dużej troficzności, wyrażających się dużą produkcją biomasy oraz dużym tempem jej rozkładu.
Akumulacja organicznego utworu glebowego jest niewielka, szczególnie w siedliskach telmatycznych, ok. 0,1 mm/rok. W siedliskach limnetycznych powstawanie mułów jest uwarunkowane natlenieniem wody, co związane jest z rozwojem megaplanktonu. Przy braku natlenienia odkłada się torf. Różnica między torfem a mułem polega na tym, że w mule znajduje się minimalna ilość niezhumifikowanego włókna roślinnego oraz znaczna ilość osadzonej zawiesiny mineralnej, tworzącej z humusem związki organiczno-mineralne. W przypadku okresowego zmniejszenia się natlenienia i zmniejszenia humifikacji resztek roślinnych powstają utwory torfopodobne lub torfy, charakterystyczne dla gleb torfowo-mułowych. Do mułów limnetycznych należy także gytia, powstająca w jeziorach z udziałem planktonu i fauny bentosu.

</doc>
<doc id="1287038" url="https://pl.wikipedia.org/wiki?curid=1287038" title="Foreign Affairs">
Foreign Affairs

Foreign Affairs – amerykański dwumiesięcznik publikowany od września 1922 przez Radę Stosunków Międzynarodowych ("Council on Foreign Relations", "CFR") utworzoną w Nowym Jorku w 1921 roku. Celem wydawnictwa jest upowszechnianie zagadnień z dziedziny polityki zagranicznej oraz określenie miejsca Ameryki w świecie.
Pierwszymi redaktorami naczelnymi pisma zostali: prof. Archibald Cary Coolidge z Uniwersytetu Harvarda, który ze względu na to, że nie zgodził się na przeprowadzkę z Bostonu do Nowego Jorku otrzymał pracę na pół etatu, oraz absolwent Uniwersytetu Princeton i europejski korespondent "New York Evening Post" (obecnie New York Post) Hamilton Fish Armstrong jako redaktor pełnoetatowy. Współpracowali ze sobą przy pomocy codziennej wymiany listów.
Dziennik Foreign Affairs jest kontynuacją "Journal of International Relations" (wychodzącego w latach 1910–1922) oraz "Journal of Race Development" (ukazującego się w latach 1911–1919). Obecnie nakład czasopisma wynosi ok. 200 tys. egzemplarzy.
Lata 20. i 30. XX wieku.
Artykuł wstępny w pierwszym numerze wydawnictwa został napisany przez sekretarza stanu w gabinecie Teodora Roosevelta, Elihu Roota.
W 1925 roku magazyn opublikował serię artykułów autorstwa W.E.B. Du Bois. Poruszał on w nich kwestie rasowe.
W późnych latach 30. w piśmie publikowała swe artykuły również dziennikarka magazynu Time, Dorothy Thompson (uznawana przez ówczesnych za najbardziej wpływową kobietę w Ameryce po Eleonorze Roosevelt).
Zimna wojna.
Okres największego znaczenia czasopisma przypadł na lata powojenne, kiedy kwestie międzynarodowe znalazły się w Ameryce w centrum uwagi. Wtedy opublikowano w "FA" tzw. "Długi telegram" autorstwa George’a Kennana, a zawarte w nim tezy umożliwiły sformułowanie doktryny powstrzymywania, na której opierała się zimnowojenna polityka Stanów Zjednoczonych.
W tym czasie jedenastu sekretarzy stanu publikowało w "FA" eseje.

</doc>
<doc id="1287039" url="https://pl.wikipedia.org/wiki?curid=1287039" title="Ballad of Hollis Brown">
Ballad of Hollis Brown

Ballad of Hollis Brown – piosenka skomponowana przez Boba Dylana, nagrana przez niego w sierpniu 1963 i wydana na trzecim studyjnym albumie "The Times They Are a-Changin’" w styczniu 1964.
Historia i charakter utworu.
Jest to jedna z najbardziej dramatycznych kompozycji Boba Dylana. Opowiada ona historię zdeterminowanego, pozbawionego wszystkiego farmera z Dakoty Południowej, który zabija swoją rodzinę i siebie. Dylan kilkakrotnie podkreślał prawdziwość tej historii. m.in., gdy po raz pierwszy opublikował tę kompozycję w magazynie folkowym Broadside (producentami byli „Sis” Cunningham i Gorden Friesen) jako „The Rise and Fall of Hollis Brown: A True Story”.
Struktura utworu jest interesująca, gdyż muzycznie jest on folkową balladą, ale tekst ma typową formę bluesową. Wykazuje także niewielki wpływy muzyki z Appalachów, zwłaszcza w figurach granych na pojedynczych strunach basowych, co przypomina ballady o mordercach typu „Railroad Boy”, która to piosenka znalazła się na "Anthology of American Folk Music" (Folkways 1952 i wznowienie w 1997 przez Smithsonian Institution).
Piosenka jest znakomicie skomponowana pod względem dramatycznym i mogłaby być scenariuszem do filmu w stylu "Gron gniewu", "Z zimną krwią" czy "Badlands".

</doc>
<doc id="1287041" url="https://pl.wikipedia.org/wiki?curid=1287041" title="Skryboniusz Largus">
Skryboniusz Largus

Scribonius Largus – lekarz rzymski, który w roku 43 n.e. towarzyszył Klaudiuszowi w wyprawie do Brytanii.
Skryboniusz jest autorem dzieła "De compositione medicamentorum" (O sporządzaniu leków), z którego zachowały się jedynie fragmenty. Około 47 n.e. na prośbę Gajusza Juliusza Kallistusa, wyzwoleńca cesarza, sporządził listę 271 recept ("compositiones"), w większości jego własnych, choć przyznał, że jest przy tym dłużnikiem swych nauczycieli, przyjaciół i pism wybitnych lekarzy.
Był uczniem Tryfona i Apulejusza Celsusa. Niektóre z jego przepisów przytaczał Galen.

</doc>
<doc id="1287042" url="https://pl.wikipedia.org/wiki?curid=1287042" title="Małe Kolorado">
Małe Kolorado

Małe Kolorado (ang. "Little Colorado River")– rzeka w amerykańskim stanie Arizona, jeden z większych dopływów rzeki Kolorado, do którego uchodzi w Wielkim Kanionie Kolorado. Ma ponad 500 km długości. Wzdłuż północnego brzegu na długości około 240 km rozciąga się 25 - 80 km pasem Pustynia Pstra.

</doc>
<doc id="1287045" url="https://pl.wikipedia.org/wiki?curid=1287045" title="Kościół Chwały">
Kościół Chwały

Kościół Chwały – chrześcijański Kościół protestancki działający w Warszawie i w innych miastach w Polsce. Kościół nawiązuje bezpośrednio do apostolskiej spuścizny początków chrześcijaństwa. 
Profil doktrynalny i niektóre formy działalności.
Kościół opiera się na fundamencie Biblii, która jest ostatecznym źródłem i autorytetem w sprawach życia i wiary. 
Kościół odwołuje się również i korzysta z osiągnięć myśli teologicznej i społecznej wielkiej reformacji europejskiej XVI w. oraz późniejszego dorobku chrześcijańskich nurtów przebudzeniowych. Kościół Chwały charakteryzuje radykalne nauczanie Słowa Bożego i gorliwa modlitwa, unikalna muzyka skupiona na oddawaniu Bogu chwały i czci oraz nabożeństwa tętniące życiem i energią. Kościół dużą uwagę przykłada do wzbudzenia nowego pokolenia wierzących, realizując pracę z dziećmi i młodzieżą. Kościół prowadzi działalność na rzecz polsko-izraelskiego pojednania - organizacja oraz uczestnictwo w szeregu inicjatyw wspierających zbliżenie między dwoma narodami stała się istotnym elementem zaangażowania kościoła. Każdego roku w siedzibie głównej Kościoła w Warszawie odbywa się stacjonarna szkoła biblijna - Szkoła Bożych Liderów - instytucja powołana, by szkolić pastorów i przywódców, którzy pogłębiają objawienie Słowa dotyczące różnych dziedzin posługi, a także jako wsparcie w ich osobistej relacji z Jezusem.
Kierownictwo.
Kościół figuruje w rejestrze kościołów i innych związków wyznaniowych, prowadzonym przez Ministerstwo Spraw Wewnętrznych i Administracji pod numerem 157. Jego centrala znajduje się w Warszawie, a na terenie całego kraju prowadzi sieć kościołów lokalnych.
Głównymi Pastorami Kościoła Chwały są Marcin i Urszula Podżorscy. Ponadto w skład Rady Kościoła wchodzi sześć osób w funkcji pastora. 
Historia.
Początki ruchu, z którego wywodzi się Kościół Chwały sięgają przełomu lat osiemdziesiątych i dziewięćdziesiątych XX w. Wówczas to na fali społecznych przemian w kraju, w atmosferze również duchowej odnowy, zaczęły powstawać niezależne organizacyjnie, niezrzeszone kościoły chrześcijańskie (m.in Centrum Biblijne „Jezus Jest Panem” oraz Kościół Chrześcijański w Warszawie), z których pochodzi część wiernych obecnego Kościoła Chwały. W krótkim czasie z niewielkiej grupy chrześcijan w Warszawie powstał dynamicznie rozwijający się kościół lokalny, który swoim wpływem zaczął obejmować cały kraj. Dzięki organizowanym na szeroką skalę konferencjom chrześcijańskim z udziałem uznanych na świecie kaznodziejów i mówców ewangelikalnych, prowadzonej stacjonarnej Szkole Biblijnej, intensywnej pracy wydawniczej oraz działalności ewangelizacyjno-misyjnej zyskał uznanie wielu środowisk chrześcijańskich.
Od 10 października 2003 do listopada 2013 nosił nazwę Chrześcijański Kościół Reformacyjny „Jezus Jest Panem”.
Kościół założył w maju 2004 roku Fundację Nadzieja dla Przyszłości, która promuje wartości judeochrześcijańskie oraz myśl protestancką w społeczeństwie poprzez szerokie spektrum działań edukacyjno-charytatywnych i artystycznych. Poza tym zajmuje się dystrybucją książek i prowadzi sklep internetowy, a w latach 2005 - 2012 wydawała drukiem Magazyn Chrześcijański „Cel”. 
W czerwcu 2017 r. pod auspicjami kościoła powstał zespół uwielbienia Sound of Glory. 
W kwietniu 2019 r. zainaugurowano nowy magazyn „Głos Przebudzenia". Magazyn promuje idee przebudzenia i reformacji w społeczeństwie, prezentując jednoznaczne biblijne stanowisko w sprawach społeczno - politycznych.
Kościoły Lokalne oraz placówki misyjne.
Główna siedziba: Kościół Chwały w Warszawie
Kościoły lokalne oraz placówki misyjne:
"Źródło": oficjalna strona

</doc>
<doc id="1287046" url="https://pl.wikipedia.org/wiki?curid=1287046" title="Council on Foreign Relations">
Council on Foreign Relations

Council on Foreign Relations (CFR) – amerykańska, niezależna organizacja polityczna non-profit, założona w Nowym Jorku w 1921. Zajmuje się szeroko rozumianymi kwestiami związanymi z polityką międzynarodową oraz miejscem i rolą Stanów Zjednoczonych na arenie międzynarodowej.
Organizacja dysponuje własnym think tankiem noszącym nazwę "The David Rockefeller Studies Program".
Jednym z założycieli i pierwszym przewodniczącym organizacji był Paul Warburg, szef amerykańskiego oddziału koncernu I. G. Farben.
Council on Foreign Relations jest wydawcą dwumiesięcznika „Foreign Affairs”.

</doc>
<doc id="1287047" url="https://pl.wikipedia.org/wiki?curid=1287047" title="Lucius Scribonius Libo Drusus">
Lucius Scribonius Libo Drusus



</doc>
<doc id="1287051" url="https://pl.wikipedia.org/wiki?curid=1287051" title="Rada Stosunków Międzynarodowych">
Rada Stosunków Międzynarodowych



</doc>
<doc id="1287055" url="https://pl.wikipedia.org/wiki?curid=1287055" title="Organy i jednostki organizacyjne Unii Europejskiej oraz Euroatomu">
Organy i jednostki organizacyjne Unii Europejskiej oraz Euroatomu

Instytucje Unii Europejskiej.
Instytucje Unii Europejskiej to 7 głównych organów UEE wymienionych w art. 13. Traktatu o Unii Europejskiej.
Jedna spośród nich, Europejski Bank Centralny, posiada ponadto własną, odrębną podmiotowość w stosunkach międzynarodowych.

</doc>
<doc id="1287059" url="https://pl.wikipedia.org/wiki?curid=1287059" title="Hernanes">
Hernanes

Hernanes, właśc. Anderson Hernanes de Carvalho Viana Lima (ur. 29 maja 1985 w Aliança) – brazylijski piłkarz występujący na pozycji pomocnika w chińskim klubie Hebei China Fortune.
Kariera klubowa.
Jeszcze jako Anderson Hernanes de Carvalho Andrade Lima zawodową karierę rozpoczął w 2005 w São Paulo. W pierwszym sezonie występów w tej drużynie wystąpił w osiemnastu spotkaniach Campeonato Brasileiro, w których trzy razy wpisał się na listę strzelców. Debiut w pierwszej lidze zanotował 19 czerwca podczas wygranego 1:0 meczu z Botafogo. Sezon 2006 młody Brazylijczyk spędził na wypożyczeniu w Santo André, z którym zajął siódme miejsce w rozgrywkach Campeonato Brasileiro Série B.
Po powrocie do São Paulo Hernanes wywalczył sobie miejsce w podstawowej jedenastce i był jednym z najlepszych zawodników swojego zespołu. Zagrał w 31 meczach i w dużym stopniu przyczynił się do wywalczenia przez swój klub tytułu mistrza kraju. Został także wybrany najlepszym piłkarzem sezonu. Następnie zainteresowanie pozyskaniem brazylijskiego pomocnika zainteresowało się wiele europejskich drużyn, między innymi AC Milan. Hernanes pozostał jednak w São Paulo, z którym w 2008 wywalczył drugie z rzędu mistrzostwo kraju.
Na początku sierpnia 2010 piłkarz podpisał pięcioletni kontrakt z rzymskim S.S. Lazio. Włoski klub zapłacił za zawodnika 13,5 miliona euro. W Serie A zadebiutował 29 sierpnia w przegranym 0:2 meczu z Sampdorią.
31 stycznia 2014 roku został zawodnikiem Interu Mediolan, z którym podpisał 4,5-letni kontrakt.
Kariera reprezentacyjna.
W reprezentacji Brazylii Hernanes zadebiutował 26 marca 2008 w wygranym 1:0 meczu towarzyskim przeciwko Szwecji. Na boisku pojawił się w 64. minucie zastępując Josué. W tym samym roku został powołany do prowadzonej przez Carlosa Dungę kadry do lat 23 na Igrzyska Olimpijskie w Pekinie, gdzie razem z reprezentacją Brazylii zdobył brązowy medal.

</doc>
<doc id="1287065" url="https://pl.wikipedia.org/wiki?curid=1287065" title="Formuła 1 Sezon 1966">
Formuła 1 Sezon 1966

Sezon 1966 Formuły 1 był 17. sezonem organizowanych przez FIA wyścigów. Rozpoczął się 22 maja 1966, i zakończył 23 października po dziewięciu wyścigach.
Film "Grand Prix" jest fikcyjną wersją rozgrywanych w 1966 roku wyścigów, zawiera on zarówno reżyserowane sceny jak i zdjęcia z prawdziwych wyścigów.
Podsumowanie sezonu.
Sezon ten był pierwszym w którym maksymalna dopuszczona pojemność silnika wynosiła 3 litry (dwa razy więcej niż w latach poprzednich). Ferrari wydawało się być tak dobrze przygotowane jak w 1961 roku, ale John Surtees postanowił przejść do Coopera po sporze w Le Mans. Jack Brabham wywalczył trzecie w karierze mistrzostwo, tym razem bolidem własnej konstrukcji. BRM i Lotus przez większość sezonu używali 2-u litrowych silników. Silnik H16 zrobiony przez BRM nie spełniał oczekiwań, chociaż Jim Clark wygrał Grand Prix USA w swoim Lotusie napędzanym właśnie tym silnikiem. Według przepisów wprowadzonych w 1966 roku zawodnik który nie przejechał 90% trasy wyścigu nie otrzymywał punktów nawet jeżeli został sklasyfikowany w pierwszej szóstce.

</doc>
<doc id="1287071" url="https://pl.wikipedia.org/wiki?curid=1287071" title="Kazimierz Milewski">
Kazimierz Milewski

Kazimierz Milewski ps. „Janka” (ur. 16 sierpnia 1921 w Gdańsku, zm. 22 sierpnia 1944 w Warszawie) – harcerz, powstaniec warszawski, żołnierz II plutonu „Alek” 2. kompanii „Rudy” batalionu „Zośka” Zgrupowania „Radosław” Armii Krajowej. 
Życiorys.
Syn Bernarda Milewskiego, inspektora Urzędu Emigracyjnego Wolnego Miasta Gdańska, współzałożyciela Macierzy Szkolnej, wiceprezesa Gminy Polskiej i Jadwigi z Pyczyńskich, działaczki Towarzystwa Polek i śpiewaczki w Chórze Polskim „Lutnia”. Oboje rodzice działali w Polonii Wolnego Miasta Gdańsk. Brat Tadeusza Milewskiego. Uczęszczał do Gimnazjum Polskiego Gdańsk. Działał od 1932 r. w IV lotniczej Gdańskiej Drużynie Harcerzy im. Żwirki i Wigury. Od 1935 r. mieszkał we Wrzeszczu, następnie w Sopocie. 
Tuż przed wybuchem wojny wyjechał wraz z bratem Tadeuszem do Warszawy, gdzie przebywała ich matka, młodszy brat Stanisław oraz siostra Jadwiga. Z Warszawy wyjechał do Kowla, gdzie poznał Wojciecha Omyłę, a stamtąd do Kowna. W listopadzie 1941 r. powrócił do stolicy i przyłączył się do konspiracji.
W powstaniu warszawskim walczył na Woli i Starym Mieście. Brał udział w wyzwalaniu obozu koncentracyjnego KL Warschau przy ul. Gęsiej („Gęsiówka”). Ciężko ranny 19 sierpnia od pocisku, który urwał mu prawą rękę, zmarł trzy dniu później w Szpitalu Jana Bożego. Jego ciała nigdy nie odnaleziono. Jego symboliczny grób znajduje się na Cmentarzu Wojskowym na Powązkach w kwaterze żołnierzy batalionu „Zośka” (kwatera A20-3-18).
Został odznaczony Krzyżem Walecznych.

</doc>
<doc id="1287073" url="https://pl.wikipedia.org/wiki?curid=1287073" title="Sherbooke">
Sherbooke



</doc>
<doc id="1287075" url="https://pl.wikipedia.org/wiki?curid=1287075" title="Gabriele Petkevicaite-Bite">
Gabriele Petkevicaite-Bite



</doc>
<doc id="1287078" url="https://pl.wikipedia.org/wiki?curid=1287078" title="Atenas Rio Cuarto">
Atenas Rio Cuarto



</doc>
<doc id="1287082" url="https://pl.wikipedia.org/wiki?curid=1287082" title="Ellak">
Ellak

Ellak – chan Hunów w latach 453–454. Syn i następca Attyli, zginął w bitwie nad rzeką Nedao w 454 roku. Pokonany przez Ardaryka, króla Gepidów. Po tej klęsce zdziesiątkowane oddziały Hunów wycofały się na stepy Morza Czarnego, gdzie zmieszały się z Ujgurami, Madziarami i Bułgarami, zakładając państwo bułgarskie.
Nieliczni pod wodzą innego syna Attyli – Dengizeka utrzymali się na Bałkanach do około 469 roku.

</doc>
<doc id="1287083" url="https://pl.wikipedia.org/wiki?curid=1287083" title="Artur Sitnik">
Artur Sitnik

Artur Sitnik - (ur. 1973 - zm. 2006) - polski rysownik komiksowy. Absolwent Wydziału Grafiki na ASP w Warszawie. Był współtwórcą kilku książek, związany z redakcją Nowej Fantastyki. Jego ostatni komiks ukazał się pośmiertnie w antologii komiksowej o tematyce społecznej "Niewinne dzieci" (wyd. Timof i cisi wspólnicy, 2007).

</doc>
<doc id="1287085" url="https://pl.wikipedia.org/wiki?curid=1287085" title="Mazowiecki Związek Piłki Nożnej">
Mazowiecki Związek Piłki Nożnej

Mazowiecki Związek Piłki Nożnej - Wojewódzki Związek Piłki Nożnej zarządzający rozgrywkami województwa mazowieckiego z siedzibą w Warszawie.
Rozgrywki.
Prowadzi m.in. następujące rozgrywki:
Linki zewnętrzne.
mzpn.pl

</doc>
<doc id="1287087" url="https://pl.wikipedia.org/wiki?curid=1287087" title="Atlético Famaillá">
Atlético Famaillá

Club Atlético Famaillá - argentyński klub piłkarski z siedzibą w mieście Famaillá leżącym w prowincji Tucumán.
Historia.
Klub "Atlético Famaillá" założony został 8 czerwca 1908 roku. Udane występy w piątej lidze argentyńskiej (Torneo Argentino C) w sezonie 2006/07 sprawiły, że w sezonie 2007/08 klub przystąpił do rozgrywek czwartoligowych (Torneo Argentino B).

</doc>
<doc id="1287089" url="https://pl.wikipedia.org/wiki?curid=1287089" title="Atletico Famailla">
Atletico Famailla



</doc>
<doc id="1287091" url="https://pl.wikipedia.org/wiki?curid=1287091" title="Marcelinas Šikšnys">
Marcelinas Šikšnys

Marcelinas Šikšnys-Šiaulėniškis (ur. 14 maja 1874 w Notiniszkach koło Radziwiliszek, zm. 15 sierpnia 1970 w Wilnie) – działacz litewskiego odrodzenia narodowego, dramaturg i pedagog, dyrektor gimnazjum im. Witolda Wielkiego w Wilnie. 
W 1893 roku ukończył gimnazjum w Szawlach. Przez pięć lat studiował na Uniwersytecie Moskiewskim (wydział fizyczno-matematyczny), by po jego zakończeniu podjąć pracę nauczyciela matematyki w Rydze, Woroneżu i Wilnie. Działał w tajnym sto­warzyszeniu studentów litewskich. Przez kilkanaście lat (w l.1918-1939) był dyrektorem litewskojęzycznego gimnazjum im. Witolda Wielkiego w Wilnie. Wykładał matematykę, napisał kilka podręczników, z których korzystali nie tylko Litwini w Wilnie, ale i w niepodległej Litwie. Opracowywał litewską ter­minologię matematyczną. Działał w Litewskim Towarzystwie Naukowym, był członkiem jego zarządu, a w latach 1930-1932 prezesem. 
W młodości pisał wiersze, tłumaczył poezję z języków rosyjskiego i or­miańskiego. Później napisał kilka dramatów mających cechy romantyzmu i symbolizmu. Dramat "Pilėnų kunigaikštis" (Książę Pullen) 6 maja 1906 r, został wystawiony w sali wileńskiego ratusza. Było to pierwsze znaczące przedstawienie w języku litewskim w Wilnie. Jak głosi strona tytułowa tego dramatu (wyd. Ryga 1905 r.), temat (także postacie bohaterów) został zaczerpnięty z powieści "Kunigas" Józefa Ignacego Kraszewskiego. 
W okresie międzywojennym walczył o litewskie gimnazjum, w tej spra­wie wystosował nawet wniosek do Ligi Narodów. Już wtedy stał się jedną z popularniejszych postaci litewskiego Wilna. Jeszcze bardziej lubiany był w okresie sowieckim, zarówno z powodu niezależnej postawy, jak i pięk­nego wieku (jedyny pozostały przy życiu współpracownik gazety „Varpas" Vincasa Kudirki). U schyłku życia Šikšnys był najstarszym pisarzem nie tylko na Litwie, ale i w całym imperium sowieckim.
Zmarł w Wilnie, pochowany został na cmentarzu na Rossie.

</doc>
<doc id="1287092" url="https://pl.wikipedia.org/wiki?curid=1287092" title="Shinano (rzeka)">
Shinano (rzeka)

 – najdłuższa rzeka w Japonii (dł. 367 km), na wyspie Honsiu ("Honshū"). 
W górnym biegu nosi nazwę Chikuma. Średni przepływ wody 518 m³/s, powierzchnia dorzecza 11 900 km² (3. lokata według powierzchni dorzecza). Wypływa z góry o nazwie Kobushi (Kobushi-ga-take) i uchodzi do Morza Japońskiego. Jest to rzeka nieżeglowna, o dużych różnicach poziomów wody. Znajdują się na niej liczne hydroelektrownie. Jest wykorzystywana do nawadniania terenów rolnych. 
Ważniejsze miasta położone nad rzeką Shinano:
Ważniejsze dopływy rzeki Shinano:

</doc>
<doc id="1287094" url="https://pl.wikipedia.org/wiki?curid=1287094" title="Oleg Gazmanow">
Oleg Gazmanow

Oleg Michajłowicz Gazmanow, ros. Олег Михайлович Газманов (ur. 22 lipca 1951 w Gusiewie) – rosyjski piosenkarz, poeta i kompozytor. W 2002 roku otrzymał tytuł Ludowego Artysty Federacji Rosyjskiej.
Kontrowersje.
Zaliczany jest do głównych apologetów polityki Władimira Putina wśród rosyjskich muzyków, w jego utworach obecna jest apologia ideologii wielkoruskiej i nostalgia za ZSRR. W 2014 roku artyście odmówiono z tego powodu wjazdu na Łotwę, a w 2016 roku na Litwę. W 2015 roku został uznany przez SBU za osobę zagrażającą bezpieczeństwu narodowemu Ukrainy.
18 marca 2022 roku był jedną z głównych gwiazd koncertu z okazji 8. rocznicy aneksji Krymu przez Rosję, będącego jednocześnie wyrazem poparcia dla trwającej agresji na Ukrainę.

</doc>
<doc id="1287095" url="https://pl.wikipedia.org/wiki?curid=1287095" title="Phir Hera Pheri">
Phir Hera Pheri

Phir Hera Pheri (hindi फिर हेरा फेरी, urdu پھر ہیرا پھیری) – bollywoodzka komedia zrealizowana w 2006 roku przez scenarzystę Neeraj Vora, reżysera "Khiladi 420". Film jest dalszym ciągiem komedii "Hera Pheri". Cieszył się olbrzymim sukcesem u widzów indyjskich. W 2008 roku przewidziana jest premiera kolejnej części "International Hera Pheri". W rolach głównych Akshay Kumar, Paresh Rawal i Sunil Shetty. Towarzyszą im Bipasha Basu i Rimi Sen. Film przedstawia w komiczny sposób przygody trójki przyjaciół, którzy szybko dorobiwszy się pieniędzy, równie szybko je tracą próbując pomnożyć. W tej komedii przekręt goni przekręt.
Muzyka i piosenki.
Muzykę skomponował Himesh Reshammiya, nominowany za muzykę do filmów: "Humraaz" (2002), "Dla ciebie wszystko" (2003), "Aksar" (2006), "Aashiq Banaya Aapne", autor muzyki do takich filmów jak "Aitraaz", "Dil Maange More", "Vaada", "Blackmail", "Yakeen", "Kyon Ki", "Shaadi Se Pehle", "Cicho sza!", "Dil Diya Hai", "Namastey London", "Ahista Ahista", "Shakalaka Boom Boom", "Apne", "Maine Pyaar Kyun Kiya?", "Silsilay", "36 China Town", "Humko Deewana Kar Gaye", "Banaras – A Mystic Love Story", "Fool and Final", "Good Boy Bad Boy", "Welcome (film)" i "Karzzzz".

</doc>
<doc id="1287099" url="https://pl.wikipedia.org/wiki?curid=1287099" title="Litewskie Gimnazjum w Święcianach">
Litewskie Gimnazjum w Święcianach

Litewskie Gimnazjum w Święcianach im. Kiejstuta (lit. "Švenčionių Lietuvių gimnazija", "LDK Kęstučio gimnazija") - litewska szkoła średnia istniejąca w Święcianach na Wileńszczyźnie od 1919 roku do 1937 roku. 
W dwudziestoleciu międzywojennym szkoła była jedną z dwóch litewskojęzycznych szkół średnich w granicach RP. Nie posiadała praw publicznych, a egzaminy dojrzałości jej absolwencji zdawali eksternistycznie przy wileńskim gimnazjum im. Witolda Wielkiego. W 1930 roku szkoła przeprowadziła się do nowoczesnego budynku zbudowanego z funduszy stowarzyszenia "Rytas". 
W 1937 roku władze polskie zamknęły gimnazjum na fali antylitewskiej kampanii prowadzonej przez wojewodę Bociańskiego. 
Obecnie szkoła mieści się w nowym budynku i funkcjonuje pod nazwą gimnazjum im. Z. Žemaitisa. 

</doc>
<doc id="1287103" url="https://pl.wikipedia.org/wiki?curid=1287103" title="Jezioro Pień">
Jezioro Pień



</doc>
<doc id="1287105" url="https://pl.wikipedia.org/wiki?curid=1287105" title="Goshogawara">
Goshogawara

 – miasto w północnej Japonii, na wyspie Honsiu. Znajduje się w prefekturze Aomori. Miasto ma powierzchnię 404,20 km2 . W 2020 r. mieszkało w nim 51 435 osób, w 20 898 gospodarstwach domowych (w 2010 r. 58 423 osoby, w 21 274 gospodarstwach domowych). 
Geografia.
Miasto położone jest w zachodniej części prefektury i podzielone jest na dwie części, rozdzielone przez miejscowości Tsugaru i Nakadomari. Główna część miasta leży na wschodnim brzegu rzeki Iwaki u nasady półwyspu Tsugaru. Druga część położona jest na północny zachód od części głównej, nad brzegiem Morza Japońskiego i jeziora Jūsan.
Goshogawara skomunikowana jest liniami kolejowymi Gonō-sen i Tsugaru-sen oraz drogami 101 i 339.
Festiwal Tachineputa.
Co roku w dniach od 4 do 8 sierpnia w Goshogawara odbywa się Festiwal Tachineputa. Nazwa pochodzi od ogromnych świetlnych figur przemieszczanych w paradzie poprzez miasto. Poza okresem festiwalu można je oglądać w muzeum o nazwie Tachineputa no Yakata.

</doc>
<doc id="1287106" url="https://pl.wikipedia.org/wiki?curid=1287106" title="Hirakawa">
Hirakawa

 – miasto w północnej Japonii, na wyspie Honsiu. Znajduje się w prefekturze Aomori. Miasto ma powierzchnię 346,01 km2 . W 2020 r. mieszkało w nim 30 621 osób, w 10 066 gospodarstwach domowych (w 2010 r. 33 779 osób, w 10 062 gospodarstwach domowych).
Geografia.
Miasto położone jest w południowo-środkowej części prefektury, na północny zachód od jeziora Towada. Zajmuje powierzchnię 346,01 km2 .
Przez Hirakawę przebiegają linie kolejowe Ōu-honsen i Kōnan-sen, autostrada Tōhoku Jidōsha-dō oraz drogi 7, 102, 182 i 454.
Demografia.
Według danych z kwietnia 2014 roku miasto zamieszkiwało 33 061 osób, w tym 15 501 mężczyzn i 17 560 kobiet, tworzących 11 633 gospodarstw domowych.

</doc>
<doc id="1287108" url="https://pl.wikipedia.org/wiki?curid=1287108" title="Kuroishi">
Kuroishi

 
 – miasto w północnej Japonii, na wyspie Honsiu. Znajduje się w prefekturze Aomori. Miasto ma powierzchnię 217,05 km2 . W 2020 r. mieszkały w nim 31 972 osoby, w 11 680 gospodarstwach domowych (w 2010 r. 36 117 osób, w 11 795 gospodarstwach domowych).
Geografia.
Miasto położone jest w środkowej części prefektury, granicząc od północy z Aomori, jej stolicą.
Przez Kuroishi przebiega linia kolejowa Kōnan-sen, autostrada Tōhoku oraz drogi 102 i 314.
Demografia.
Według danych z marca 2014 roku miasto zamieszkiwało 35 693 osób, w tym 16 684 mężczyzn i 19 009 kobiet, tworzących 13 518 gospodarstw domowych.

</doc>
<doc id="1287109" url="https://pl.wikipedia.org/wiki?curid=1287109" title="Misawa">
Misawa

 
 – miasto w północnej Japonii, na wyspie Honsiu, w prefekturze Aomori. Miasto ma powierzchnię 119,87 km2 . W 2020 r. mieszkało w nim 39 181 osób, w 17 259 gospodarstwach domowych (w 2010 r. 41 260 osób, w 16 246 gospodarstwach domowych).
Miasto jest usytuowane na płaskim terenie w południowo-wschodniej części prefektury Aomori. Jest zwrócone w stronę Oceanu Spokojnego na wschodzie i jeziora Ogawara na zachodzie. 
Na obszarze tym znajdują się mokradła Hotoke-numa zarejestrowane na mocy „Konwencji ramsarskiej” (ang. Ramsar Convention on Wetlands) jako obszar wodno-błotny o znaczeniu globalnym.

</doc>
<doc id="1287111" url="https://pl.wikipedia.org/wiki?curid=1287111" title="Mutsu (miasto)">
Mutsu (miasto)

 – miasto w północnej Japonii, na wyspie Honsiu, w prefekturze Aomori. Miasto ma powierzchnię 864,12 km2 . W 2020 r. mieszkały w nim 54 122 osoby, w 24 072 gospodarstwach domowych (w 2010 r. 61 053 osoby, w 24 756 gospodarstwach domowych).

</doc>
<doc id="1287112" url="https://pl.wikipedia.org/wiki?curid=1287112" title="Tsugaru (miasto)">
Tsugaru (miasto)

 – miasto w północnej Japonii, na wyspie Honsiu, w prefekturze Aomori. Miasto ma powierzchnię 253,55 km2 . W 2020 r. mieszkało w nim 30 979 osób, w 10 806 gospodarstwach domowych (w 2010 r. 37 261 osób, w 11 469 gospodarstwach domowych).
Geografia.
Miasto położone jest w północno-zachodniej części prefektury, nad Morzem Japońskim, gdzie zajmuje 253,55 km2 powierzchni. Wzdłuż wschodniej granicy miasta płynie rzeka Iwaki, a północna granica leży nad jeziorem Jūsan. W środkowej części miasta leży jezioro Tappi. Część zachodnią miasta pokrywają liczne, mniejsze jeziora.
Tsugaru skomunikowane jest linią kolejową Gonō z czterema stacjami: Koshimizu, Mitsumorita, Nakata i Kizukuri oraz drogą 101.
Historia.
Miasto zostało utworzone 11 lutego 2005 roku, przez połączenie miasteczka Kizukuri i wsi Morita, Kashiwa, Inagaki oraz Shariki.
Demografia.
Według danych z 30 kwietnia 2014 roku miasto zamieszkiwało 35 214 osób, w tym 16 637 mężczyzn i 18 577 kobiet, tworzących 13 514 gospodarstw domowych.

</doc>
<doc id="1287113" url="https://pl.wikipedia.org/wiki?curid=1287113" title="Daisen">
Daisen

 – miasto w północnej Japonii, na wyspie Honsiu, w prefekturze Akita. Ma powierzchnię 866,79 km2 . W 2020 r. mieszkało w nim 77 715 osób, w 28 429 gospodarstwach domowych (w 2010 r. 88 299 osób, w 28 343 gospodarstwach domowych).
Geografia.
Miasto położone jest środkowo-wschodniej części prefektury, nad rzeką Omono, gdzie zajmuje 866,79 km2 .
Przebiegają przez Daisen linie kolejowe Akita Shinkansen, Tazawako-sen oraz Ōu-honsen, autostrada Akita Jidōsha-dō oraz drogi krajowe: 13, 46, 105.

</doc>
<doc id="1287114" url="https://pl.wikipedia.org/wiki?curid=1287114" title="Katagami">
Katagami

 – miasto w północnej Japonii, na wyspie Honsiu, wchodzące w skład prefektury Akita. Ma powierzchnię 97,72 km2 . W 2020 r. mieszkały w nim 31 743 osoby, w 12 279 gospodarstwach domowych (w 2010 r. 34 443 osoby, w 11 936 gospodarstwach domowych).
Historia.
Miasto powstało 22 marca 2005 roku z połączenia miasteczek ("machi"): Tennō, Iitagawa i Shōwa.
Geografia.
Miasto położone jest w środkowo-zachodniej części prefektury, granicząc od południa z jej stolicą, Akitą. Leży nad Morzem Japońskim i zbiornikiem Hachirō-gata.
Przez miasto przebiegają linie kolejowe Ōu-honsen i Oga-sen, autostrada Akita Jidōsha-dō oraz drogi: 7 i 101.
Demografia.
Liczbę ludności 30 kwietnia 2014 roku szacowano na 33 995 osób, zamieszkałych w 13 284 gospodarstwach domowych.

</doc>
<doc id="1287115" url="https://pl.wikipedia.org/wiki?curid=1287115" title="Kazuno">
Kazuno

 – miasto w północnej Japonii, na wyspie Honsiu, wchodzące w skład prefektury Akita. Ma powierzchnię 707,52 km2 . W 2020 r. mieszkało w nim 29 107 osób, w 10 979 gospodarstwach domowych (w 2010 r. 34 479 osób, w 11 862 gospodarstwach domowych).
Historia.
Tereny Kazuno zostały włączone do prefektury Akita w 1871 roku. Miasto utworzone zostało 18 grudnia 1972 roku przez połączenie miasteczek ("machi"): Hanawa, Towada i Osarizawa oraz wsi Hachimantai.
Geografia.
Kazuno leży w północno-wschodnim krańcu prefektury, granicząc z prefekturami Aomori i Iwate. W jego północnej części leży jezioro Towada, a w południowej Park Narodowy Towada-Hachimantai. Zajmuje powierzchnię 707,52 km2 i rozciąga się 20,1 km ze wschodu na zachód i 52,3 km z północy na południe. Ulokowane jest w dolinie Hanawa, nad rzeką Yoneshiro-gawa.
Przez miasto przebiega linia kolejowa Hanawa-sen, autostrada Tōhoku oraz drogi: 282, 103, 341 i 104.
Demografia.
Według stanu na 26 marca 2014 roku w mieście mieszka 33 593 osób, w tym: 15 793 mężczyzn i 17 800 kobiet, tworząc 13 317 gospodarstw domowych.

</doc>
<doc id="1287116" url="https://pl.wikipedia.org/wiki?curid=1287116" title="Kita-Akita">
Kita-Akita

 – miasto w północnej Japonii, na wyspie Honsiu ("Honshū"). Znajduje się w prefekturze Akita, na północ od miasta Akita (nazwa miasta oznacza północne Akita, Akita-Północ). Ma powierzchnię 1 152,76 km2 . W 2020 r. mieszkało w nim 30 217 osób, w 12 079 gospodarstwach domowych (w 2010 r. 36 397 osób, w 12 838 gospodarstwach domowych).
Historia.
Miasto powstało z połączenia miasteczek ("machi"): Takanosu, Aikawa, Moriyoshi i Ani.
Geografia.
Miasto leży w środkowo-północnej części prefektury, zajmując powierzchnię 1 152,76 km2 . Położone jest nad rzekami Yoneshiro i Ani. W południowej części miasta wznosi się góra Moriyoshi, u której podnóży znajdują się lasy bukowe objęte ochroną przez park prefekturalny Moriyoshizan Kenritsu Shizen Kōen. Na północ od niego leży jezioro Taihei.
Komunikacja.
Przez miasto przebiegają linie kolejowe: Akita Nairiku-sen i Ōu-honsen. W centrum znajduje się stacja Takanosu. Pozostałe to: Maeyama i Nukazawa na linii Ōu oraz Nishi-Takanosu, Ogata, Onodai, Aikawa, Kamisugi, Yonaizawa, Katsurase, Animaeda, Maedaminami, Kobuchi, Aniai, Arase, Kayakusa, Okashinai, Iwanome, Hitachinai, Okuanai i Animatagi na linii Akita Nairiku.
W mieście znajduje się port lotniczy Odate-Noshiro Kūkō.
Główne drogi krajowe to: 7, 105, 285.

</doc>
<doc id="1287117" url="https://pl.wikipedia.org/wiki?curid=1287117" title="Nikaho">
Nikaho

 – miasto w północnej Japonii, na wyspie Honsiu, w prefekturze Akita. Ma powierzchnię 241,13 km2 . W 2020 r. mieszkało w nim 23 455 osób, w 8 632 gospodarstwach domowych (w 2010 r. 27 545 osób, w 9 204 gospodarstwach domowych).
Historia.
Miasto powstało 1 października 2005 roku z połączenia miasteczek ("machi"): Nikaho, Konura i Kisakata.
Geografia.
Nikaho leży w południowo-zachodnim krańcu prefektury, nad Morzem Japońskim, u podnóży Chōkai-san. Ma powierzchnię 241,13 km2 i rozciąga się 23 km z północy na południe i 17 km ze wschodu na zachód.
Miasto skomunikowane jest linią kolejową Uetsu-honsen oraz drogami 7 i 131.
Demografia.
W 2010 roku miasto zamieszkiwało 13 591 mężczyzn i 14,726 kobiet, a znajdowało się w nim 9 567 gospodarstw domowych.

</doc>
<doc id="1287118" url="https://pl.wikipedia.org/wiki?curid=1287118" title="Noshiro">
Noshiro

 – miasto w północnej Japonii, na wyspie Honsiu, w prefekturze Akita. Ma powierzchnię 426,95 km2 . W 2020 r. mieszkało w nim 50 005 osób, w 21 220 gospodarstwach domowych (w 2010 r. 59 095 osób, w 22 810 gospodarstwach domowych).
Geografia.
Miasto położone jest w północno-zachodniej części prefektury, nad Morzem Japońskim, u ujścia rzeki Yoneshiro, gdzie zajmuje 426,95 km2 powierzchni.
Przez miasto przebiegają dwie linie kolejowe: Ōu-honsen ze stacjami Higashi-Noshiro, Tsurugata, Tomine i Futatsui oraz Gono-sen ze stacją Noshiro. Przez Noshiro przechodzą także drogi 7, 101.

</doc>
<doc id="1287119" url="https://pl.wikipedia.org/wiki?curid=1287119" title="Oga (miasto)">
Oga (miasto)

 – miasto w północnej Japonii, na wyspie Honsiu, w zachodniej części prefektury Akita. Ma powierzchnię 241,09 km2 . W 2020 r. mieszkało w nim 25 175 osób, w 10 491 gospodarstwach domowych (w 2010 r. 32 319 osób, w 22 810 gospodarstwach domowych).
Geografia.
Miasto położone jest po południowej stronie półwyspu Oga, nad Morzem Japońskim, na zachód od jeziora-laguny Hachirō. Do wyższych wzniesień należą Kanpū (355 m n.p.m.) i Hon (715 m n.p.m.).
Przez miasto i półwysep biegnie droga krajowa nr 101. Rozpoczyna się w nim linia kolejowa Oga-Namahage, która łączy je ze stacjami: Hadachi, Wakimoto, Funakoshi, Tennō, Futada, Kamifutada, Detohama i linią Ōu. W pobliżu stacji Oga znajduje się port Funagawa.
Kultura.
Region miasta Oga, które administracyjnie obejmuje cały półwysep, jest słynny z zimowego festiwalu demonów namahage, organizowanego co roku, w drugi piątek, sobotę i niedzielę lutego.
Demografia.
Liczbę ludności 30 kwietnia 2014 roku szacowano na 30 582 osób, w tym 14 412 mężczyzn i 16 170 kobiet, zamieszkałych w 13 264 gospodarstwach domowych.

</doc>
<doc id="1287120" url="https://pl.wikipedia.org/wiki?curid=1287120" title="Ōdate">
Ōdate

 – miasto w północnej Japonii, na wyspie Honsiu, w Akita. Ma powierzchnię 913,22 km2 . W 2020 r. mieszkało w nim 69 280 osób, w 27 999 gospodarstwach domowych (w 2010 r. 78 951 osób, w 28 563 gospodarstwach domowych).
Geografia.
Ōdate leży w północnej części prefektury, nad rzekami Yoneshiro i Nagaki. 
W mieście zbiegają się linie kolejowe Ōu-honsen i Hanawa-sen. Do ważniejszych dróg należą: 7, 103 i 285. Na południowy zachód od miasta położony jest port lotniczy Ōdate-Nōshiro Kūkō.
Demografia.
W 2014 r. populacja miasta szacowana jest na 77 169 osób, zamieszkujących w 31 490 gospodarstwach domowych.

</doc>
<doc id="1287121" url="https://pl.wikipedia.org/wiki?curid=1287121" title="Semboku">
Semboku

 – miasto w północnej Japonii, na wyspie Honsiu. Znajduje się w prefekturze Akita. Ma powierzchnię 1 093,56 km2 . W 2020 r. mieszkało w nim 24 629 osób, w 9 247 gospodarstwach domowych (w 2010 r. 29 572 osoby, w 9 856 gospodarstwach domowych)
Historia.
Miasto Semboku zostało utworzone 20 września 2005 roku z połączenia trzech miejscowości Kakunodate, Tazawako i Nishiki. Miasteczko Tazawako powstało we wrześniu 1956 z połączenia miasteczka Obonai oraz wsi Tazawa i Jindai. Kakunodate powstało jako miasto zamkowe. W 1889 Kakunodate wraz z miejscowościami Nakagawa, Kumosawa i Shiraiwa zaczęło tworzyć system municypalny, kończąc jako jedno miasto w marcu 1955 roku. Wieś Nishiki powstała w 1956 roku z połączenia wiosek: Saimyoji i Hinokinai.
Geografia.
Semboku leży w środkowo-wschodniej części prefektury, granicząc z prefekturą Iwate. W pobliżu środka miasta znajduje się najgłębsze jezioro Japonii, Tazawa. We wschodniej części leży wulkan Akita-Komagatake, w północnej Hachimantai, a w południowej Semboku Plain. Powierzchnia miasta wynosi 1 093,56 km2 , co stanowi 9,4% powierzchni prefektury.
90% powierzchni stanowią lasy. Źródłem wody są zaś spływające z gór Ōu potoki.
Przez teren Semboku przebiegają linie kolejowe Akita Shinkansen i Akita Nairiku-sen, a do głównych dróg należą 105, 46 i 341.

</doc>
<doc id="1287122" url="https://pl.wikipedia.org/wiki?curid=1287122" title="Yokote">
Yokote

 – miasto w północnej Japonii, na wyspie Honsiu, wchodzące w skład prefektury Akita. Ma powierzchnię 692,80 km2 . W 2020 r. mieszkały w nim 85 584 osoby, w 31 099 gospodarstwach domowych (w 2010 r. 98 379 osób, w 31 802 gospodarstwach domowych).
Historia.
Miasto Yokote, w obecnym kształcie, utworzone zostało 1 października 2005 roku z połączenia miasta Yokote, miasteczek Masuda, Hiraka, Omonogawa, Ōmori i Jūmonji oraz wsi Sannai i Taiyū.
Miasto Yokote powstało 1 kwietnia 1951 roku z połączenia miasteczka Yokote z wioskami Asahi i Sakae. 1 kwietnia 1955 roku włączono do niego wsie Sakaimachi oraz Kurokawa, a 30 września 1956 roku miasteczko Kanazawa. 22 kwietnia 1956 roku część Kanazawy odłączyła się od miasta i weszła w skład Sennan. Z kolei 1 listopada 1959 roku włączono do miasta część Ōsawy.
Geografia.
Yokote znajduje się w południowo-wschodniej części prefektury, nad rzekami Omono-gawa i Yokote-gawa. Zajmuje 693,6 km² powierzchni. Drugie pod względem wielkości miasto Akity.
Przez miasto przechodzą linie kolejowe Akita Shinkansen, Ōu-honsen i Kitakami-sen, autostrada Akita Jidōsha-dō oraz drogi: Yuzawa-Yokote, 13 i 107.
Demografia.
Liczbę ludności na 2013 rok szacowano na 94 499 osób.

</doc>
<doc id="1287123" url="https://pl.wikipedia.org/wiki?curid=1287123" title="Shrewsbury">
Shrewsbury

Shrewsbury – miasto i civil parish w Anglii, w regionie West Midlands, w hrabstwie ceremonialnym i jednolitej jednostce administracyjnej ("unitary authority") Shropshire, położone nad rzeką Severn. W 2011 roku civil parish liczyła 71 715 mieszkańców.
W tym mieście rozwinęło się rzemiosło oraz turystyka. Ponadto rozwinął się przemysł browarniczy, maszynowy, elektrotechniczny oraz metalowy. Shrewsbury jest wspomniana w Domesday Book (1086) jako "Ciropesberie".

</doc>
<doc id="1287124" url="https://pl.wikipedia.org/wiki?curid=1287124" title="Kościół Świętego Mikołaja w Wilnie">
Kościół Świętego Mikołaja w Wilnie

Kościół Świętego Mikołaja (lit. "Vilniaus Šv. Mikalojaus bažnyčia") – najstarszy kościół w Wilnie położony na starym mieście.
Historia kościoła.
Kościół został zbudowany około 1440 roku. Po 1812 roku zbudowano zakrystię. Na prośbę arcybiskupa Bolesława Kłopotowskiego w dniu 31 grudnia 1900 roku biskup Stefan Aleksander Zwierowicz (Stephen Aleksandras Žveravičius) przekazał kościół nielicznej litewskojęzycznej społeczności mieszkającej w mieście. Od tego czasu, przed I wojną światową oraz w dwudziestoleciu międzywojennym kościół stał się miejscem spotkań litewskiej społeczności Wilna. Był to jedyny kościół w Wilnie, w którym odbywały się kazania w języku litewskim. W 1930 roku w kościele umieszczono popiersie księcia Witolda Kiejstutowicza, które wyrzeźbił Rafał Jachimowicz. 
W nocy z 22 na 23 marca 1943 roku miał miejsce nalot samolotów sowieckich na Wilno. Jedna z bomb trafiła w plebanię parafii św. Mikołaja. Zginął wówczas proboszcz parafii ksiądz Krzysztof Czybir (lit. Kristupas Čibiras). Ranni zostali ks. arcybiskup Mieczysław Reinys i ks. Wincenty Taszkun. W 1972 roku kościół został wyremontowany. Pseudogotyckie elementy na szczycie frontowym są rekonstrukcją z XX wieku. 

</doc>
<doc id="1287126" url="https://pl.wikipedia.org/wiki?curid=1287126" title="Yurihonjō">
Yurihonjō

 – miasto w północnej Japonii, na wyspie Honsiu. Znajduje się w prefekturze Akita. Ma powierzchnię 1 209,59 km2 . W 2020 r. mieszkały w nim 74 763 osoby, w 28 313 gospodarstwach domowych (w 2010 r. 85 230 osób, w 28 639 gospodarstwach domowych).
Geografia.
Miasto położone jest w południowo-zachodniej części prefektury, nad brzegiem Morza Japońskiego, nad rzeką Koyoshi-gawa. Zajmuje powierzchnię 1 209,59 km2, co stanowi 10,4% powierzchni prefektury. Około 2% miasta pokrywają lasy.
Yurihonjō skomunikowane jest dwiema liniami kolejowymi: Uetsu-honsen i Chōkai Sanroku-sen.
Demografia.
Liczbę ludności na 2013 rok szacowano na 82 004 osób. W 2005 roku znajdowało się tu 28 564 gospodarstw domowych.

</doc>
<doc id="1287127" url="https://pl.wikipedia.org/wiki?curid=1287127" title="Autumnblaze">
Autumnblaze

Autumnblaze – niemiecki zespół założony w 1996 roku przez wokalistę i lidera formacji Markusa Baltesa łączący w swej muzyce wiele stylów charakterystycznych dla formacji takich jak Elbow, Katatonia, Sigur Rós, The Cure, Radiohead, Portishead, Anathema – od ciężkich, mrocznych i melodyjnych dźwięków metalowych z pogranicza Doom metalu (wcześniejsze materiały), czy kończąc na po nowoczesnych alternatywno-rockowych i triphopowych dźwiękach na ostatnich wydawnictwach (szczególnie album "Mute Boy, Sad Girl"). Tematyka tekstów zawsze oscylowała wokół uczuć, miłości, smutku, życia i śmierci.
Ostatnia płyta Autumnblaze "Words are not what they seem" wydana w 2004 roku inspirowana jest muzyką z serialu "Miasteczko Twin Peaks" Angela Badalamentiego. Markus Baltes rozwiązał zespół w 2006, aby skupić się na nowym projekcie Sidewaytown (muzyczny mix post-rocka, progressive i electroniki).

</doc>
<doc id="1287128" url="https://pl.wikipedia.org/wiki?curid=1287128" title="Yuzawa">
Yuzawa

 – miasto w północnej Japonii, na wyspie Honsiu, w prefekturze Akita. Ma powierzchnię 790,91 km2 . W 2020 r. mieszkało w nim 42 096 osób, w 15 686 gospodarstwach domowych (w 2010 r. 50 863 osoby, w 16 857 gospodarstwach domowych). 
Historia.
Yuzawa powstała jako miasto zamkowe. W 1905 roku otwarto przechodzącą przez nie kolej Ōu-honsen. W 1963 roku ukończono tu budowę tamy Minase. W 1997 otwarto drogę Yuzawa-Yokote.
Geografia.
Yuzawa leży w południowo-wschodnim krańcu prefektury, granicząc z prefekturami Miyagi i Yamagata. Zajmuje powierzchnię 790,91 km2, co stanowi 6,8% powierzchni prefektury. Przepływają przez nią liczne rzeki, w tym: Omono, Kaize i Yakunai. We wschodniej części wznoszą się góry Ōu, a w zachodniej wzgórza Dewa. W południowej części Yuzawy położone są liczne szczyty, w tym Torage i Takamatsu.
Przez miasto przebiega linia kolejowa Ōu-honsen oraz drogi nr: 13, 108 i 398. Yuzawę łączy z autostradą Akita Jidōsha-dō droga Yuzawa-Yokote.

</doc>
<doc id="1287129" url="https://pl.wikipedia.org/wiki?curid=1287129" title="Abiko">
Abiko

 – miasto w Japonii, na wyspie Honsiu ("Honshū"), w prefekturze Chiba. Ma powierzchnię 43,15 km2 . W 2020 r. mieszkało w nim 130 590 osób, w 56 265 gospodarstwach domowych (w 2010 r. 134 047 osób, w 53 172 gospodarstwach domowych).

</doc>
<doc id="1287130" url="https://pl.wikipedia.org/wiki?curid=1287130" title="Asahi (Chiba)">
Asahi (Chiba)

 – miasto w środkowej Japonii, na głównej wyspie Honsiu ("Honshū"), w prefekturze Chiba. Ma powierzchnię 130,45 km2 . W 2020 r. mieszkało w nim 63 788 osób, w 24 172 gospodarstwach domowych (w 2010 r. 69 074 osoby, w 23 121 gospodarstwach domowych).

</doc>
<doc id="1287131" url="https://pl.wikipedia.org/wiki?curid=1287131" title="Chōshi">
Chōshi

 – miasto w Japonii, na wyspie Honsiu ("Honshū"). Znajduje się w prefekturze Chiba, u ujścia rzeki Tone do Pacyfiku. Ma powierzchnię 84,20 km2 . W 2020 r. mieszkało w nim 58 478 osób, w 25 515 gospodarstwach domowych (w 2010 r. 70 225 osób, w 26 948 gospodarstwach domowych).

</doc>
<doc id="1287132" url="https://pl.wikipedia.org/wiki?curid=1287132" title="Futtsu">
Futtsu

 – miasto w środkowej Japonii, na głównej wyspie Honsiu ("Honshū"), w prefekturze Chiba. Ma powierzchnię 205,47 km2 . W 2020 r. mieszkało w nim 42 508 osób, w 17 818 gospodarstwach domowych (w 2010 r. 48 075 osób, w 17 311 gospodarstwach domowych).

</doc>
<doc id="1287133" url="https://pl.wikipedia.org/wiki?curid=1287133" title="Inzai">
Inzai

 – miasto w środkowej Japonii, na głównej wyspie Honsiu ("Honshū"), w prefekturze Chiba. Ma powierzchnię 123,79 km2 . W 2020 r. mieszkało w nim 102 651 osób, w 38 200 gospodarstwach domowych (w 2010 r. 88 146 osób, w 29 719 gospodarstwach domowych).

</doc>
<doc id="1287135" url="https://pl.wikipedia.org/wiki?curid=1287135" title="Himesh Reshammiya">
Himesh Reshammiya

Himesh Reshammiya (hindi: हिमेश रेशम्मिया; ur. 23 lipca 1973 w Bhavnagar, w stanie Gudżarat) – indyjski muzyk filmowy. Śpiewa też w Playbacku i gra w filmach. W kinie aktywny od 1998 roku.
Nagroda Filmfare za Najlepszy Playback Męski za piosenkę "Aashiq Banaya Aapne" (w filmie "Aashiq Banaya Aapne"), nominowany za piosenkę "Jhalak Dikhlaja" w filmie "Aksar" (2006). Nagroda Zee Cine za Najlepszą Muzykę i Nagroda Screen Weekly za Najlepszą Muzykę – za film "Tere Naam". Nominacje do nagród za muzykę do "Aitraaz", "Dil Maange More", "Humraaz", "Aashiq Banaya Aapne" i "Aksar".

</doc>
<doc id="1287136" url="https://pl.wikipedia.org/wiki?curid=1287136" title="Krążek Secchiego">
Krążek Secchiego

Krążek Secchiego - skonstruowany w 1865 przez włoskiego astronoma ks. Pietro Angelo Secchiego przyrząd do pomiaru przezroczystości wody. Składa się z białego (lub biało-czarnego) krążka opuszczanego na wyskalowanej linie lub pręcie z podziałką centymetrową. Odczyt głębokości, na której krążek przestaje być widoczny, wskazuje na stopień zmętnienia wody.
Odczyty z krążka Secchiego nie dają dokładnych wyników; błędy powodować mogą takie czynniki, jak odblaski słońca na wodzie czy różnice w jakości wzroku dokonujących pomiaru, stąd też dokładne pomiary przezroczystości wody przeprowadza się przy pomocy nefelometru.

</doc>
<doc id="1287137" url="https://pl.wikipedia.org/wiki?curid=1287137" title="Isumi">
Isumi

 – miasto w środkowej Japonii, na głównej wyspie Honsiu ("Honshū"), w prefekturze Chiba. Ma powierzchnię 157,50 km2 . W 2020 r. mieszkało w nim 35 571 osób, w 14  580 gospodarstwach domowych (w 2010 r. 40 969 osób, w 14 690 gospodarstwach domowych).

</doc>
<doc id="1287138" url="https://pl.wikipedia.org/wiki?curid=1287138" title="Cabos">
Cabos

Cabos - program p2p korzystający z sieci gnutella. Program oparty jest na kodzie źródłowym LimeWire. LimeWire jest napisany w języku java, jednakże interfejs graficzny Cabos został stworzony w REALbasic - dialekcie języka BASIC.

</doc>
<doc id="1287142" url="https://pl.wikipedia.org/wiki?curid=1287142" title="Alfred P. Sloan">
Alfred P. Sloan

Alfred Pritchard Sloan, Jr. (ur. 23 maja 1875 w New Haven, zm. 17 lutego 1966 w Nowym Jorku) – amerykański przedsiębiorca, długoletni prezes General Motors oraz członek zarządu. Założyciel Fundacji Alfreda Sloana.
Urodził się w New Haven w stanie Connecticut. Studiował inżynierię elektryczną na MIT. Uczelnię tę ukończył w roku 1892. Autor książki "My Years with General Motors".
Zmarł w nowojorskim szpitalu Memorial Sloan Kettering Cancer Center, przyczyną śmierci był atak serca.

</doc>
<doc id="1287144" url="https://pl.wikipedia.org/wiki?curid=1287144" title="Jezioro Wąchabno">
Jezioro Wąchabno



</doc>
<doc id="1287145" url="https://pl.wikipedia.org/wiki?curid=1287145" title="Muzeum Thorvaldsena">
Muzeum Thorvaldsena

Muzeum Thorvaldsena (duń. "Thorvaldsens Museum") w Kopenhadze – muzeum sztuki zlokalizowane w stolicy Królestwa Danii przy Bertel Thorvaldsens Plads 2, obok pałacu Christiansborg.
Historia.
W 1837 rozpoczęła się zbiórka pieniędzy na muzeum rzeźbiarza Bertela Thorvaldsena, który w 1838 wrócił do kraju po 40 latach pobytu w Rzymie. W 1839 ruszyła budowa muzeum pod nadzorem Michaela Gottlieba Bindesbøla i zostało ono otwarte 18 września 1848 jako pierwsze muzeum w Danii. Thorvaldsen zmarł w 1844 i tydzień przed otwarciem trumna z jego prochami została przeniesiona z katedry na dziedziniec muzeum i tu pochowano ostatecznie artystę.

</doc>
<doc id="1287146" url="https://pl.wikipedia.org/wiki?curid=1287146" title="Przyżeganie (fryzjerstwo)">
Przyżeganie (fryzjerstwo)

Przyżeganie – przypalanie włosów otwartym ogniem. 
Stosuje się je najczęściej w przypadku podłużnego rozszczepu włosa (trichoptilosis), polegającego na rozdwajaniu się końcówek włosów. Włosy dotknięte tym schorzeniem mają skłonność do rozszczepiania się również po obcięciu, natomiast w procesie przyżegania ulegają spojeniu wskutek stopienia się substancji rogowej. Przyżeganie włosów wykonuje się zwykle w płomieniu świecy (stąd nazwa „velaterapia”, od portugalskiego słowa "vela", czyli świeca), po skręceniu pasm włosów tak, aby na zewnątrz wystawały tylko końce.

</doc>
<doc id="1287147" url="https://pl.wikipedia.org/wiki?curid=1287147" title="Thorvaldsens Museum">
Thorvaldsens Museum



</doc>
<doc id="1287149" url="https://pl.wikipedia.org/wiki?curid=1287149" title="Wolne licencje">
Wolne licencje



</doc>
<doc id="1287151" url="https://pl.wikipedia.org/wiki?curid=1287151" title="Alfred Sloan">
Alfred Sloan



</doc>
<doc id="1287152" url="https://pl.wikipedia.org/wiki?curid=1287152" title="Moja macocha jest kosmitką">
Moja macocha jest kosmitką

Moja macocha jest kosmitką (tytuł oryg. "My Stepmother Is an Alien") – amerykański film komediowy, którego bohaterami są pechowy naukowiec i piękna przybyszka z Kosmosu.
Treść.
Naukowiec Steven Mills przeprowadza niezbyt kontrolowany eksperyment, w wyniku którego zagrożona jest odległa, wysoce rozwinięta cywilizacja. Cywilizacja wysyła swoją tajną agentkę, piękną blondynkę Celeste, aby usunąć zagrożenie. Konieczne jest szybkie powtórzenie eksperymentu. Szybko okazuje się, że najlepszą metodą na skłonienie Stevena do współpracy jest jego uwiedzenie. Jednak wiedza kosmitów o ludzkich obyczajach jest ograniczona, co prowadzi do wielu zabawnych sytuacji. Celeste zjawia się w koszmarnym kapeluszu na przyjęciu, gdzie zjada niedopałki papierosów, zapala marchewkę jak cygaro i szuka szpinaku jako środka do ogrzania rąk. Goście traktują ją jako osobę wynajętą do rozbawienia towarzystwa. Uwiedzenie Stevena nie jest trudne, choć Celeste musiała się nauczyć co to jest pocałunek i seks (na jej planecie dawno zaprzestano tego). Ostatecznie zauroczony naukowiec poślubia Celeste, ale powtórzenie niezbyt kontrolowanego eksperymentu nie jest proste. Jednocześnie córka Millsa zaczyna podejrzewać, że jej macocha jest kosmitką, szczególnie po zobaczeniu jak Celeste wypija kwas z akumulatora i wyjmuje rękoma jajka ze wrzącej wody. Jessie demaskuje Celeste, ale ojciec jej nie wierzy, a Celeste zaprzecza wszystkiemu. Jednak gdy Jessie uciekając rowerem, trafia na jadący z naprzeciwka samochód, Celeste ratuje ją, jednocześnie się demaskując. Przekonuje tym Jessie do siebie. Wreszcie udaje się powtórzyć eksperyment... 

</doc>
<doc id="1287154" url="https://pl.wikipedia.org/wiki?curid=1287154" title="Heimo Pfeifenberger">
Heimo Pfeifenberger

Heimo Pfeifenberger (ur. 29 grudnia 1966 w Zederhaus) – piłkarz austriacki grający na pozycji napastnika oraz trener.
Kariera klubowa.
Piłkarską karierę Pfeifenberger rozpoczął w amatorskim klubie USV Zederhaus. Jego pierwszym profesjonalnym klubem stał się SV Salzburg, w barwach którego zadebiutował w sezonie 1985/1986. Przez trzy lata występował z Salzburgiem w rozgrywkach drugiej ligi, a w 1988 roku przeszedł do jednego z najbardziej utytułowanych klubów w kraju i ówczesnego mistrza Austrii, Rapidu Wiedeń. W jego barwach zadebiutował w pierwszej lidze i występował tam w pierwszym składzie. W kolejnych trzech sezonach zdobywał ponad 10 goli na sezon, a w czwartym z nich zaliczył 9 trafień. W 1992 roku wrócił do Salzburga i w sezonie 1992/1993 wywalczył z nim wicemistrzostwo Austrii. Z 19 golami był też trzecim najlepszym strzelcem ligi. Bardziej obfity w sukcesy był sezon 1993/1994. Heimo dotarł z Salzburgiem do finału Pucharu UEFA, w którym austriacki klub przegrał dwukrotnie 0:1 z włoskim Interem Mediolan. Po raz pierwszy w karierze został mistrzem Austrii, a zdobywając 14 goli w lidze został królem strzelców wraz z klubowym kolegą, Chorwatem Nikolą Jurčeviciem. Latem zdobył Superpuchar Austrii, a następnie awansował z Salzburgiem do fazy grupowej Ligi Mistrzów. Za rok 1994 otrzymał nagrodę Piłkarza Roku w Austrii. W sezonie 1994/1995 obronił ze swoim klubem tytuł mistrzowski, a latem 1995 zdobył kolejny Superpuchar. W sezonie 1995/1996 także występował w Salzburgu, ale nie osiągnął z nim sukcesu w lidze i bronił się przed spadkiem do drugiej ligi.
Latem 1996 Pfeifenberger przeszedł do niemieckiego Werderu Brema. W Bundeslidze zadebiutował 17 sierpnia w przegranym 2:3 wyjazdowym meczu z SC Freiburg. Swoją pierwszą bramkę na niemieckich boiskach zdobył 19 października w spotkaniu z Karlsruher SC, wygranym przez bremeńczyków 3:1. W Werderze występował w pomocy, zdobył 3 gole i zajął 8. miejsce. W sezonie 1997/1998 jako rezerwowy strzelił 2 bramki, a Werder był siódmy w lidze.
W 1998 roku Pfeifenberger znów był piłkarzem Salzburga. W 2000 roku dotarł z nim do finału Pucharu Austrii, w którym Salzburg przegrał po serii rzutów karnych z Grazer AK. W drużynie był już częściej rezerwowym, jak grał w wyjściowym składzie. W 2003 roku zajął 3. miejsce w lidze, a w 2004 zakończył piłkarską karierę.
W 2005 roku Heimo został trenerem młodzieży w Red Bull Salzburg. W 2007 roku wznowił karierę i grał w amatorskim SV Seekirchen, a następnie został grającym trenerem innego amatorskiego klubu SV Gröding.
Kariera reprezentacyjna.
W reprezentacji Austrii Pfeifenberger zadebiutował 23 sierpnia 1989 roku w wygranym 2:1 spotkaniu z reprezentacją Islandią. W 1990 roku był w kadrze Austrii na Mistrzostwa Świata we Włoszech, jednak nie zagrał tam w żadnym spotkaniu. W 1998 roku został powołany przez selekcjonera Herberta Prohaskę do kadry na Mistrzostwa Świata we Francji. Tam zaliczył trzy mecze, grając w pierwszym składzie. Zagrał z Kamerunem (1:1), z Chile (1:1) oraz z Włochami (1:2). Po tym turnieju zakończył reprezentacyjną karierę. W drużynie narodowej wystąpił w 40 meczach i strzelił 9 goli.

</doc>
<doc id="1287156" url="https://pl.wikipedia.org/wiki?curid=1287156" title="Zederhaus">
Zederhaus

Zederhaus - gmina w Austrii, w kraju związkowym Salzburg, w powiecie Tamsweg.

</doc>
<doc id="1287157" url="https://pl.wikipedia.org/wiki?curid=1287157" title="Revolution (język programowania)">
Revolution (język programowania)

Revolution – język programowania czwartej generacji (4GL) typu RAD, oparty na HyperTalk, działający na wielu platformach. Jest dynamicznie typowany, a jego składnia przypomina naturalny język angielski.
Poniższy kod:
 repeat ten times
 put "Hello world at" &amp;&amp; the time &amp; return after field 1
 wait two seconds
 end repeat
umieści 10 linii "Hello world at 9:00 AM" w pierwszym polu (zakładając, że akurat taki jest czas systemowy).

</doc>
<doc id="1287161" url="https://pl.wikipedia.org/wiki?curid=1287161" title="Pranas Jodelė">
Pranas Jodelė

Pranas Jodelė (13 lutego 1871 w Kupriai koło Rakiszek, zm. 8 grudnia 1955 w Kownie) – litewski chemik, działacz odrodzenia narodowego na Litwie, profesor Uniwersytetu Litewskiego w Kownie i jego rektor.
Ukończył gimnazjum w rosyjskim Orle. Od 1891 do 1896 roku studiował weterynarię na Uniwersytecie w Charkowie. W 1904 roku ukończył politechnikę w Kijowie, by dwa lata później uzyskać dyplom dyplom inżyniera.
W latach 1908-09 przebywał na stypendium w Niemczech i Szwajcarii. Od 1909 roku nauczał na politechnice w Kijowie. W 1912 roku otrzymał tytuł profesora nadzwyczajnego. Rok później zaprojektował pierwszą na Litwie fabrykę cementu w Valkininkai, nad którą objął kierownictwo.
Po uzyskaniu przez Litwę niepodległości pracował w kowieńskim departamencie leśnym. W 1921 roku współorganizował tzw. wyższe kursy naukowe w Kownie, które rok później przekształciły się w Uniwersytet Litewski. Od 1922 do 1927 roku sprawował urząd dziekana wydziału techniki, a w latach 1932-40 prorektora uniwersytetu. Przez rok (1928-29) był również jego rektorem. Za jego kadencji powstał m.in. budynek Wydziału Medycyny oraz Instytutu Chemiczno-Fizycznego na Aleksocie.

</doc>
<doc id="1287162" url="https://pl.wikipedia.org/wiki?curid=1287162" title="Zandra Rhodes">
Zandra Rhodes

Zandra Lindsey Rhodes (ur. 19 września 1940 w Chatham, w hrabstwie Kent) – angielska projektantka mody, znana z niecodziennych strojów i krzykliwych kolorów.
Życiorys.
Do świata mody została wprowadzona przez swoją matkę, która pracowała w paryskim domu mody oraz w Medway College of Art. Rhodes studiowała w Medway oraz w londyńskim Royal College of Art. Projektowała stroje dla Diany Spencer, członków brytyjskiej rodziny królewskiej oraz celebrytów. Najbardziej znana jest ze współpracy z wokalistą grupy rockowej Queen, Freddiem Merycurym.
Nagrody i wyróżnienia.
Została uhonorowana wieloma akademickimi i zawodowymi odznaczeniami oraz Orderem Imperium Brytyjskiego w 1997 roku.

</doc>
<doc id="1287165" url="https://pl.wikipedia.org/wiki?curid=1287165" title="Dla słuchaczy">
Dla słuchaczy

Dla słuchaczy – trzeci album studyjny polskiej grupy muzycznej Mor W.A. Wydawnictwo ukazało się 1 maja 2004 roku nakładem wytwórni muzycznej Pomaton EMI.
Materiał został wyprodukowany przez członków zespołu Mor W.A., a także przez takich twórców jak: Waco, Zbynia, Korzeń, O.S.T.R. i Pele. Płytę zmiksował Waco, a mastering wykonał Jacek Gawłowski. Oprawę graficzną albumu wykonał Grzegorz „Forin” Piwnicki.
W ramach promocji płyty zostały zrealizowane teledyski do utworów „Dla słuchaczy”, „Rap jak znalazł”, „Ciekawe czasy” oraz „Śmieszne pieniądze”, a także remiksu „Dla słuchaczy” w wykonaniu Kejo. Płyta dotarła do 20. miejsca listy OLiS w Polsce. Pewną popularnością w kraju cieszył się pochodzący z albumu utwór tytułowy, który dotarł do 9. i 15. miejsca, odpowiednio Szczecińskiej Listy Przebojów PR i Listy Przebojów Polskiego Radia Pomorza i Kujaw.
We wrześniu 2004 roku, pochodzące z albumu utwory w formie "a cappella" i instrumentalnej ukazały się na 12" płycie winylowej.
Lista utworów.
Opracowano na podstawie materiału źródłowego.

</doc>
<doc id="1287167" url="https://pl.wikipedia.org/wiki?curid=1287167" title="Drink the Water">
Drink the Water



</doc>
<doc id="1287168" url="https://pl.wikipedia.org/wiki?curid=1287168" title="Publiusz Waleriusz Publikola">
Publiusz Waleriusz Publikola

Publius Valerius Publicola (zm. 503 p.n.e.) – jeden z głównych uczestników spisku przeciw Tarkwiniuszowi Pysznemu. W 509 p.n.e., gdy konsul Tarkwiniusz Kollatyn zrzekł się urzędu konsula, Waleriusz został wybrany na jego miejsce. Urząd konsula sprawował jeszcze w 508 p.n.e., 507 p.n.e. i 504 p.n.e. Zadał ostateczną klęskę Etruskom, zwyciężył także Wejentów i Sabinów. Zmarł w 503 p.n.e.
Plutarch napisał jego biografię. Do jego legendy nawiązuje również opera "Muzio Scevola", gdzie Publikola jest jedną z postaci.

</doc>
<doc id="1287170" url="https://pl.wikipedia.org/wiki?curid=1287170" title="Uliczne Esperanto">
Uliczne Esperanto

Uliczne Esperanto – czwarty album studyjny polskiej grupy muzycznej Mor W.A., wydany 15 czerwca 2007 roku przez EMI Music Poland.
Gościnnie w nagraniach wzięli udział: Wilku WDZ (Molesta Ewenement), Sqbass, Miodu (Jamal), Felipe, Bułgar i Juras. Płyta dotarła do 43. miejsca listy OLiS w Polsce.
Lista utworów.
Opracowano na podstawie materiału źródłowego.

</doc>
<doc id="1287171" url="https://pl.wikipedia.org/wiki?curid=1287171" title="Gebicca">
Gebicca

Gebicca (znany także jako: "Gjúki", "Gifica", "Gibica", "Gebicar", "Gibicho" lub "Gippich") – król Burgundów od końca IV w. n.e. do śmierci w 407 r. n.e. Ojciec Gundomara I, Giselhera i Gunthera.
Został on wspomniany w poemacie Widsith jako "Gifica" oraz jako "Gjúki" w poemacie Atlakviða, gdzie jest ojcem Gunnara (zobacz Gunther).

</doc>
<doc id="1287173" url="https://pl.wikipedia.org/wiki?curid=1287173" title="Felipe (ur. 1984)">
Felipe (ur. 1984)

Felipe Dias da Silva dal Belo (ur. 31 sierpnia 1984 w Guaratinguecie) – brazylijski piłkarz występujący na pozycji obrońcy we włoskim klubie SPAL. Posiada także obywatelstwo włoskie.
Kariera.
Felipe Dias da Silva dal Belo zawodową karierę rozpoczynał w 2002 roku w Udinese Calcio. W Serie A zadebiutował 6 kwietnia 2003 roku w przegranym 3:0 pojedynku z Chievo Werona. W pierwszym sezonie występów na Stadio Friuli Felipe wystąpił tylko w 4 ligowych spotkaniach, jednak z czasem grywał coraz częściej. W rozgrywkach 2003/2004 na boisku pojawił się 16 razy, a w kolejnych sezonach był już podstawowym zawodnikiem swojej drużyny. 14 września 2005 roku w wygranym 3:0 meczu z Panathinaikosem Ateny brazylijski gracz zadebiutował w Lidze Mistrzów. Dzięki dobrym występom zarówno w Serie A jak i Champions League, w 2006 roku chęć pozyskania Brazylijczyka wyraził Juventus F.C.. Działacze Udinese zażądały za swojego piłkarza siedmiu milionów euro i do transferu ostatecznie nie doszło.
W lutym 2008 roku Felipe podpisał ze swoim klubem nowy kontrakt, który ma obowiązywać do 2012 roku. Sezon 2008/2009 brazylijski piłkarz rozpoczął jednak jako rezerwowy i rundzie jesiennej rozegrał tylko jedno spotkanie. W rundzie wiosennej wystąpił już jednak w 15 ligowych pojedynkach (wszystkich w podstawowym składzie) i strzelił 2 gole – w zremisowanych spotkaniach z Romą (1:1) i Sampdorią (2:2).
W styczniu 2010 roku Felipe został wypożyczony do Fiorentiny do końca sezonu 2009/2010.

</doc>
<doc id="1287174" url="https://pl.wikipedia.org/wiki?curid=1287174" title="Wyżnia Brama Chochołowska">
Wyżnia Brama Chochołowska

Wyżnia Brama Chochołowska (pod Zawiesistą) – ciasne, zbudowane z dolomitów wrota skalne w Dolinie Chochołowskiej w Tatrach Zachodnich. Znajdują się na wysokości ok. 1030 m n.p.m., na odcinku pomiędzy Polaną pod Jaworki a leśniczówką TPN (dawne schronisko Blaszyńskich). Utworzone są przez czoła grzbietów Kominiarskiego Wierchu i Bobrowca (tzw. Chochołowskie Czoła), w których Chochołowski Potok wyżłobił wąwóz. Część jego wód zanika tutaj w ponorze, płynąc podziemnymi, wymytymi w skale szczelinami, wypływa dopiero niżej w Wywierzysku Chochołowskim. W stromych ścianach masywu Bobrowca (po zachodniej stronie) znajduje się największa jaskinia Doliny Chochołowskiej – Szczelina Chochołowska oraz kilka mniejszych jaskiń. (Schron przy Szczelinie, Dziura w Zawiesistej, Zbójnicka Dziura, Kamienne Mleko, Jaskinia Rybia, Dziura nad Potokiem, Jaskinia Mała). Bezpośrednio ponad Wyżnią Bramą Chochołowską po stronie zachodniej znajdują się turnia Olejarnia i Zawiesista. Po stronie wschodniej, w zboczu Kominiarskiego Wierchu, u wylotu dolinki Dudziniec, znajduje się jaskinia Schron w Wyżniej Bramie Chochołowskiej.
Wyżnia Brama Chochołowska znajduje się niemal dokładnie w odległości 1 km od dolnego zwężenia – Niżniej Bramy Chochołowskiej. Powyżej Wyżniej Bramy Chochołowskiej dolina rozwidla się; ku wschodowi odgałęzia się od niej Dolina Starorobociańska, główna zaś oś doliny skręca w kierunku południowo-zachodnim.

</doc>
<doc id="1287175" url="https://pl.wikipedia.org/wiki?curid=1287175" title="Felipe (piłkarz)">
Felipe (piłkarz)



</doc>
<doc id="1287176" url="https://pl.wikipedia.org/wiki?curid=1287176" title="Shyok">
Shyok

Shyok – rzeka w Indiach i Pakistanie o długości 550 km, powierzchni dorzecza 33 670 km² oraz średnim przepływie 310 m³/s.
Rzeka ta wypływa z gór Karakorum, a uchodzi do rzeki Indus.
Główny dopływ rzeki to Nubra.

</doc>
<doc id="1287177" url="https://pl.wikipedia.org/wiki?curid=1287177" title="Balys Sruoga">
Balys Sruoga

Balys Sruoga (ur. 2 lutego 1896 w Baibokai koło Birż, zm. 16 października 1947 w Wilnie) – litewski poeta, prozaik, dramaturg i teatrolog, profesor Uniwersytetu Litewskiego w Kownie, więzień obozu koncentracyjnego Stutthof.
Życiorys.
Ukończył gimnazjum realne w Poniewieżu. W 1914 roku przeniósł się do Petersburga, gdzie studiował w tamtejszym Instytucie Leśnym oraz na Wydziale Historii i Filologii Uniwersytetu Piotrogrodzkiego. Od 1916 roku studiował literaturę na Uniwersytecie Moskiewskim.
Po powrocie na Litwę pracował w redakcji dziennika „Lietuvos”, by w 1921 roku wyjechać na stypendium do Monachium, gdzie kształcił się w dziedzinie slawistyki oraz teatrologii. W 1924 roku obronił dysertację i uzyskał tytuł doktora filozofii. Podjął pracę na Uniwersytecie Kowieńskim na Wydziale Nauk Humanistycznych, gdzie wykładał m.in. literaturę rosyjską oraz wiedzę o teatrze.
W czasie okupacji niemieckiej został aresztowany i przewieziony do obozu koncentracyjnego Stutthof. Był więźniem podobozu Hopehill. Wspomnienia z obozu opisał w książce pt. "Las Bogów". Po II wojnie światowej działał i pracował w Wilnie. Jest pochowany na cmentarzu na Rossie.
Upamiętnienie.
1 października 1966 roku na domu pisarza na Zielonej Górze w Kownie została odsłonięta tablica upamiętniająca. Została zmodyfikowana w 2007 roku. 5 lutego 2006 roku z okazji 110. rocznicy urodzin poety została organizowana wystawa „Balys iš Baibokai”. W otwarciu wystawy wzięli udział niektórzy krewni pisarza.

</doc>
<doc id="1287178" url="https://pl.wikipedia.org/wiki?curid=1287178" title="Traszigang (miasto)">
Traszigang (miasto)

Traszigang – miasto w północnym Bhutanie. Jest oddalone od Thimphu, stolicy kraju o 560 km. W 2002 rozpoczął się tam, organizowany przez rząd, wyścig "Ruszaj dla zdrowia".

</doc>
<doc id="1287180" url="https://pl.wikipedia.org/wiki?curid=1287180" title="Arnold Wesker">
Arnold Wesker

Arnold Wesker (ur. 24 maja 1932 w Londynie, zm. 12 kwietnia 2016 w Brighton) – brytyjski dramatopisarz, członek nurtu tzw. realizmu zlewu kuchennego. 
Życiorys.
Napisał 42 sztuki teatralne, 4 zbiory krótkich opowiadań, 2 zbiory esejów, książkę dla dzieci, wiele materiałów dziennikarskich oraz innych wydawnictw.
Związany z awangardowym teatrem English Stage Company. W roku 2006 uzyskał tytuł szlachecki.
Chorował na chorobę Parkinsona. Zmarł 12 kwietnia 2016 w szpitalu w Brighton.

</doc>
<doc id="1287182" url="https://pl.wikipedia.org/wiki?curid=1287182" title="Gjúki">
Gjúki



</doc>
<doc id="1287184" url="https://pl.wikipedia.org/wiki?curid=1287184" title="Mats Söderlund">
Mats Söderlund



</doc>
<doc id="1287194" url="https://pl.wikipedia.org/wiki?curid=1287194" title="Pipe Masters">
Pipe Masters

Pipe Masters – zawody surferskie, odbywające się co roku na rafie Banzai Pipeline, na północnym wybrzeżu Oʻahu. Są finałowymi zawodami, kończącymi zmagania w ramach ASP World Tour. Cieszą się dużą renomą i prestiżem, a wygranie ich jest dla surfera zaszczytem. W przeszłości Pipe Masters wygrał m.in. Kelly Slater. Niemal wszystkie zawody Pipe Masters zostały opisane w różnego rodzaju książkach lub nagrane i wydane na DVD i wideo.
Fragment zawodów został ukazany w filmie "Blue Crush".

</doc>
<doc id="1287197" url="https://pl.wikipedia.org/wiki?curid=1287197" title="Haker (film 2002)">
Haker (film 2002)

Haker – polska komedia sensacyjna z 2002 roku w reżyserii Janusza Zaorskiego. 
Film kręcono w okresie 16 marca—25 kwietnia 2001 roku w następujących miejscach plenerowych: w Warszawie (Pałac Kultury i Nauki, Most Świętokrzyski, ul. Ossolińskich, Galeria Mokotów przy ul. Wołoskiej), Walewicach (stadnina koni), Konstancinie-Jeziornie oraz w Kalifornii (Los Angeles, plaża w Santa Monica, okolice Malibu).
Fabuła.
Marcin Makowski „Mac Fly” i Adam Nowak „Turbo” to przyjaciele z ławy szkolnej. Łączą ich dwie rzeczy – mianowicie filmy z cyklu "Powrót do przyszłości" oraz hakerstwo. Pewnego dnia do Turbo zgłasza się jego koleżanka – maturzystka Laura. Dziewczyna prosi go o pomoc w matematyce. Turbo składa Marcinowi propozycję – pomoże mu zdobyć Laurę. W tym celu licealiści włamują się na konta bankowe i przelewają ogromne sumy pieniędzy. Na trop zdolnych hakerów wpada jednak skorumpowany oficer CBŚ, Burza (Marek Kondrat). Postanawia wykorzystać zdolności nastolatków do własnych celów. Zleca gangsterowi Kosie (Paweł Wilczak), który dla niego pracuje, aby zmusił Marcina i Turbo do „współpracy”. Zastraszeni Nowak i Makowski zgadzają się.
Ścieżka dźwiękowa.
Haker - ścieżka dźwiękowa do filmu ukazała się 9 września 2002 roku nakładem wytwórni muzycznej BMG Poland. Na płycie znalazły się piosenki m.in. takich wykonawców jak: Andrzej Smolik, Futro i Stereophonics. Na albumie znalazły się także dwa utwory napisane przez Marka Kościkiewicza specjalnie na potrzeby filmu „Dziewczyny hakera” w wykonaniu piosenkarki Fiolki Najdenowicz oraz „Numer o hakerach” w wykonaniu rapera Funky'ego Filona.

</doc>
<doc id="1287198" url="https://pl.wikipedia.org/wiki?curid=1287198" title="The American Enterprise">
The American Enterprise

The American Enterprise był amerykańskim magazynem politycznym wydawanym przez American Enterprise Institute w Waszyngtonie. Linia programowa gazety opierała się na akcentowaniu roli wolnego rynku oraz na neokonserwatywnym podejściu do polityki zagranicznej Stanów Zjednoczonych.
W 2007 roku został zamknięty, a jego kontynuacją jest magazyn The American.

</doc>
<doc id="1287202" url="https://pl.wikipedia.org/wiki?curid=1287202" title="Zabić Sekala">
Zabić Sekala

Zabić Sekala () – czesko-słowacko-polsko-francuski dramat wojenny z 1998 roku w reżyserii Vladimíra Michálka.
Za plenery posłużyły okolice miejscowości Varvažov w południowych Czechach.
Fabuła.
Akcja filmu toczy się w czasie II wojny światowej w 1943 w niewielkiej osadzie na Morawach. Do wsi przyjeżdża Ivan Sekal, dawny mieszkaniec. Jako nieślubny syn odrzucony przez ojca przez wiele lat był upokarzany i wyśmiewany przez mieszkańców i nazywany „bękartem”. W latach 30. walczył w hiszpańskiej wojnie domowej po stronie lewicowego rządu przeciwko prawicowej opozycji wspieranej m.in. przez III Rzeszę. Teraz przysłuża się nazistowskiemu okupantowi i z jego pomocą postanawia zemścić się za doznane krzywdy. Wykorzystując swoje wpływy, kolejno przejmuje ziemie gospodarzy, którzy go poniżali, a w razie oporu wydaje ich Niemcom na śmierć. Przerażeni mieszkańcy snują plan zabicia Sekala, gdyż to zapewni im wreszcie bezpieczeństwo we wsi. Żaden z nich nie podejmuje się tego zadania. Wobec tego posługując się szantażem, gromada zmusza do wykonania zabójstwa Jurę Barana, w odróżnieniu od reszty protestanta, byłego partyzanta poszukiwanego przez gestapo, który niedawno osiadł na wsi.
Wersja polska.
Wersja polska: Start International Polska
Reżyseria: Ewa Złotowska
Dźwięk: Janusz Tokarzewski
Kierownik produkcji: Bogumiła Adler
Udział wzięli:
Nagrody i nominacje.
MFF w Karlowych Warach 1998
23. Festiwal Polskich Filmów Fabularnych w Gdyni
Czeskie Lwy 1998
1. ceremonia wręczenia Orłów

</doc>
<doc id="1287208" url="https://pl.wikipedia.org/wiki?curid=1287208" title="Marcus Valerius Laevinus">
Marcus Valerius Laevinus

Marcus Valerius Laevinus (zm. 201 p.n.e.) – Rzymianin, naczelny dowódca armii walczącej w roku 214 p.n.e. z Kartagińczykami. W roku 214 p.n.e. walczył z Filipem w Macedonii, zdobywając wiele miast. W roku 210 p.n.e. walczył z Kartagińczykami na Sycylii. U schyłku życia został propretorem w Macedonii.

</doc>
<doc id="1287213" url="https://pl.wikipedia.org/wiki?curid=1287213" title="Wał (Garb Tenczyński)">
Wał (Garb Tenczyński)

Góra Wał – wzgórze o wysokości 301 m n.p.m. Znajduje się na Garbie Tenczyńskim w północnej części miejscowości Balice. Wschodni stok wzgórza opada do rzeki Rudawa a zachodni do tzw. "Balickich Dołów".
Przypisy.
Zobacz też: Wał

</doc>
<doc id="1287214" url="https://pl.wikipedia.org/wiki?curid=1287214" title="Dolina Huciańska">
Dolina Huciańska



</doc>
<doc id="1287215" url="https://pl.wikipedia.org/wiki?curid=1287215" title="Order Szlachetności">
Order Szlachetności

 Order Szlachetności (, ) – pruskie odznaczenie nadawane w latach 1687-1740. Pierwowzór Orderu Pour le Mérite.
Zarys historii.
Order został ustanowiony w roku 1687 jako rodzaj zakonu rycerskiego przez księcia-elektora Brandenburgii Fryderyka III, od 1701 pierwszego króla "w Prusiech" pod imieniem Fryderyka I, i był aż do wstąpienia na tron Fryderyka Wielkiego jedynym odznaczeniem Prus obok Orderu Orła Czarnego. Niektóre źródła podają, że był stworzony już w 1665 przez następcę tronu Brandenburgii i Prus Książęcych Karola Emila (1655-1674), starszego brata Fryderyka III (nie byłby to jedyny przypadek ustanowienia orderu przez małoletniego członka domu panującego – w tym samym czasie ostatni panujący Piastowicz, książę Jerzy Wilhelm Legnicki, ustanowił w wieku lat 12 Order Złotego Jelenia). Posiadanie orderu, czy też członkostwo w zakonie, zobowiązywało rycerzy do krzewienia cnót szlachetności i szczodrobliwości. Nie zachowały się żadne statuty orderu (jeśli w ogóle istniały). Po wstąpieniu na tron w roku 1740 Fryderyk Wielki przetworzył go w znany order Pour le Mérite, pierwotnie nadawany zarówno za zasługi cywilne jak i wojskowe.
W 1711 otrzymał "Ordre de la Générosité" książę Christian August von Anhalt-Zerbst, feldmarszałek pruski, ojciec carycy Katarzyny Wielkiej.
Insygnium.
Nie zachowały się żadne insygnia orderu. Według Ackermanna oznaką był złoty krzyż maltański. Na górnym pionowym ramieniu krzyża widniał monogram FIII ukoronowany mitrą elektorską – po 1701 zmieniono monogram na FI pod koroną królewską. Na poziomych i dolnym pionowym ramieniu krzyża znajdował się napis "Géné-rosi-té". 
Order noszony był na szyi na niebieskiej wstędze. 
Według encyklopedii Meyera u zbiegu ramion krzyża umieszczony był kamień szlachetny, czego Ackermann nie podaje.

</doc>
<doc id="1287216" url="https://pl.wikipedia.org/wiki?curid=1287216" title="Fundacja Alfreda P. Sloana">
Fundacja Alfreda P. Sloana

Fundacja Alfreda P. Sloana () – fundacja finansująca głównie badania i kształcenie naukowe, techniczne, ekonomiczne oraz dotyczące jakości życia w USA. Jeden z jej programów nosi nazwę „Powszechny dostęp do utrwalonej wiedzy” i wspiera wolny dostęp do ludzkiej wiedzy.
Została utworzona w 1934 roku przez ówczesnego prezesa i CIO General Motors Alfreda Sloana.
25 marca 2008 roku Fundacja Alfreda P. Sloana ogłosiła przekazanie Fundacji Wikimedia wsparcia finansowego w kwocie trzech milionów dolarów.

</doc>
<doc id="1287217" url="https://pl.wikipedia.org/wiki?curid=1287217" title="Hymn Mandżukuo">
Hymn Mandżukuo

Podczas swojej 14-letniej historii, Mandżukuo miało dwa hymny państwowe.
Hymn z 1933.
Pierwszy hymn państwowy został przyjęty 24 lutego 1933 roku. Autorem słów hymnu był pierwszy premier Mandżukuo, Zheng Xiaoxu. Zawarł w pieśni odwołania do filozofii konfucjańskiej i dynastii Qing.
Hymn z 1942.
5 września 1942 z polecenia premiera Mandżukuo Zhang Jinghui wprowadzono nowy hymn. Miał on również swoją japońską wersję.

</doc>
<doc id="1287218" url="https://pl.wikipedia.org/wiki?curid=1287218" title="The Atlantic Monthly">
The Atlantic Monthly

The Atlantic Monthly (również określany mianem "The Atlantic") – amerykański miesięcznik założony w Bostonie w 1857 roku. Początkowo był to periodyk stricte literacki i kulturalny, obecnie skupia się na stosunkach międzynarodowych, polityce, ekonomii oraz kulturze.
Założyciele.
Założycielami była grupa pisarzy m.in. Harriet Beecher Stowe, Ralph Waldo Emerson, Henry Wadsworth Longfellow, Oliver Wendell Holmes Sr. oraz James Russell Lowell (który został pierwszym redaktorem naczelnym).
Format i nakład.
Początkowo czasopismo ukazywało się co miesiąc, obecnie ukazuje się 10 razy w roku. Nakład wynosi ok. 480 tys. egzemplarzy. Magazyn skupia się na kwestiach nauk politycznych, stosunkach międzynarodowych oraz na krytyce literackiej. W 2005 roku redakcja ogłosiła, że wstrzymuje publikację opowiadań w regularnych wydaniach na rzecz publikacji jednego numeru poświęconego krótkim formom literackim rocznie.
Obecnie wydawnictwem kieruje John Fox Sullivan, a redaktorem naczelnym jest James Bennet.

</doc>
<doc id="1287219" url="https://pl.wikipedia.org/wiki?curid=1287219" title="Literatura (tygodnik)">
Literatura (tygodnik)

„Literatura” – tygodnik literacko-społeczny wydawany w latach 1972–1981 w Warszawie. Redaktorem naczelnym był Jerzy Putrament, a w skład zespołu redakcyjnego wchodzili m.in. Krzysztof Gąsiorowski, Gustaw Gottesman (do 1975), Jan Kłossowicz, Jan Koprowski, Witold Zalewski, Ryszard Matuszewski (do 1976), Julian Rogoziński (do 1979), Michał Sprusiński, Jacek Syski, Małgorzata Szejnert. 
Kontynuacją tygodnika od 1982 był miesięcznik literacko-społeczny „Literatura”.

</doc>
<doc id="1287222" url="https://pl.wikipedia.org/wiki?curid=1287222" title="Dorbiany">
Dorbiany



</doc>
<doc id="1287223" url="https://pl.wikipedia.org/wiki?curid=1287223" title="Sitting, Waiting, Wishing">
Sitting, Waiting, Wishing

Sitting, Waiting, Wishing – piosenka Jacka Johnsona, pochodząca z jego wydanego w 2005 roku albumu "In Between Dreams". W marcu tego samego roku została wydana jako singel.
Singel cieszył się początkowo umiarkowanym zainteresowaniem, a jego popularność wzrosła dopiero po występie Johnsona na gali Brit Awards 2006.
Piosenka została nominowana do nagrody Grammy w kategorii Best Male Pop Vocal Performance, a także do nagrody MTV Video Music Awards w kategorii Best Male Video.
W wideoklipie „Sitting, Waiting, Wishing” występował tzw. „odwrotny ruch”, czyli np. poruszanie się nie do przodu, tylko do tyłu.
Do stworzenia piosenki Johnsona zainspirował jego przyjaciel, próbujący poderwać pewną kobietę.

</doc>
<doc id="1287224" url="https://pl.wikipedia.org/wiki?curid=1287224" title="Powstanie w Kurlandii">
Powstanie w Kurlandii



</doc>
<doc id="1287225" url="https://pl.wikipedia.org/wiki?curid=1287225" title="Páně &amp; Uhelná pánev">
Páně &amp; Uhelná pánev

Páně &amp; Uhelná pánev – album czeskiej grupy muzycznej Umbrtka. Wydawnictwo ukazało się 2 lutego 2008 roku nakładem wytwórni płytowej Metal Swamp.
Lista utworów.
Opracowano na podstawie materiału źródłowego.

</doc>
<doc id="1287226" url="https://pl.wikipedia.org/wiki?curid=1287226" title="Stefan Arski">
Stefan Arski

Stefan Arski (właśc. Artur Salman, pseud. "Jan Wiljan", "Leliwa", "Roman Warecki", "S. Kalinowski", "Star.", ur. 14 czerwca 1910 r. w Łodzi, zm. 2 kwietnia 1993 r. w Warszawie) – polski dziennikarz, działacz socjalistyczny i komunistyczny, publicysta historyczny, pochodzenia żydowskiego.
Życiorys.
Syn Natana Salmana i Pauliny Finkelhaus. Przed II wojną światową należał do Czerwonego Harcerstwa TUR, Związku Niezależnej Młodzieży Socjalistycznej, od 1931 r. w PPS, współzałożyciel pisma partii „Płomienie”. W latach 30. XX w. pracownik Głównego Urzędu Statystycznego oraz urzędnik Państwowego Banku Związkowego. Studiował na Wydziale Ekonomii i Statystyki Szkoły Głównej Handlowej w Warszawie (nie uzyskał magisterium w wyniku wybuchu II wojny światowej). Po agresji III Rzeszy i ZSRR na Polskę we wrześniu 1939 znalazł się w Wilnie, przyłączonym 28 październiku 1939 do Litwy. Był tam przewodniczącym Rady Głównej wileńskiej „Wolności” (1939-1940), następnie przez Sztokholm wyjechał do Stanów Zjednoczonych, gdzie został oficjalnym przedstawicielem Komitetu Zagranicznego Polskiej Partii Socjalistycznej w Londynie na Amerykę. Pracował w piśmie „Robotnik Polski”, współpracował z dwutygodnikiem „Poland Fights-Polska Walczy” (oficjalny periodyk informacyjny rządu polskiego na terenie Stanów Zjednoczonych) oraz z pismem „Nowyj Put'” (organ rosyjskich mienszewików). Następnie w piśmie „W przededniu” (organ rozłamowców PPS-u na emigracji pod przywództwem Oskara Langego), pracował także w sekcji polskiej amerykańskiego Biura Informacji Wojskowej (Office of War Information). Współorganizował Polską Służbę Informacyjną w Stanach Zjednoczonych (m.in. z Józefem Winiewiczem). Od 1946 r. redagował miesięcznik „Poland of Today”. W latach 1946-1947 korespondent pisma „Robotnik” w USA.
Od 1947 r. w Polsce. Przez krótki okres był redaktorem naczelnym „Robotnika” (listopad 1947-grudzień 1948). W latach 1948-1964 prezes rady nadzorczej wydawnictwa „Książka i Wiedza”. Od marca 1949 do 1951 r. był zastępcą redaktora naczelnego „Trybuny Ludu”. Od 1951 do 1969 r. był redaktorem naczelnym popularnego ogólnopolskiego tygodnika ilustrowanego „Świat”. W latach 50. XX w. autor propagandowych broszur, pisanych z punktu widzenia polskich władz komunistycznych (m.in. o polityce państw Europy Zachodniej i Dwudziestoleciu międzywojennym w Polsce). Po 1969 r. redaktor naczelny miesięcznika ukazującego się w trzech językach pt. „Polskie Perspektywy”. Od 1977 r. na emeryturze.
Członek: Związku Niezależnej Młodzieży Socjalistycznej (1931-1939, w tym członek Komitetu Wykonawczego 1932-1935), Polskiej Partii Socjalistycznej (1932-1948), Rady Głównej „Czerwonego Harcerstwa” (1932-1939), Polskiej Zjednoczonej Partii Robotniczej (1948-1982); Syndykatu Dziennikarzy Polskich w USA, Związku Zawodowego Dziennikarzy RP, Stowarzyszenia Dziennikarzy Polskich, Związku Zawodowego Pracowników Książki, Prasy i Radia, ZAiKS-u, „NSZZ „Solidarność”.
Odznaczenia.
Żonaty z Magdaleną Arską z d. Hertz (dziennikarką), a następnie z Ireną Rawicz-Arską (1924-1983), dziennikarką.
Mieszkał w Warszawie. Spoczął na cmentarzu Powązkowskim w Warszawie (kw. 64-VI-19/20)

</doc>
<doc id="1287227" url="https://pl.wikipedia.org/wiki?curid=1287227" title="Dotleniacz">
Dotleniacz

Dotleniacz – publiczna instalacja Joanny Rajkowskiej, wystawa Centrum Sztuki Współczesnej Zamek Ujazdowski w Warszawie, której głównymi elementami są: wzbogacony tlenem sztuczny staw wkomponowany w trawnik miejski i futurystyczne ławki opodal. 
Opis.
Dotleniacz pojawił się na warszawskim placu Grzybowskim w 2007. Aparatura instalacji tworzyła bulgoczące bąbelki gazu w stawie i sztuczną mgiełkę, unoszącą się nad taflą wody, a także charakterystyczną woń ozonu, prawie kompletnie rozkładającego się na normalny tlen w wyniku ozonowania wody stawu. Zestaw uzupełniał obszerny trawnik naokoło stawu i obecność wodnych roślin. Staw miał 150 m² powierzchni i metr głębokości.
Otwarciu Dotleniacza towarzyszyła debata na temat roli przestrzeni publicznej w rozwoju miasta – cel artystki, jakim było zintegrowanie lokalnej społeczności, został osiągnięty, a pozostający na uboczu Warszawy plac stał się odwiedzany przez ludzi z całego miasta. Dotleniacz wygrał plebiscyt Wydarzenie Roku 2007, a Joanna Rajkowska, nominację na Człowieka Roku 2007 – w Warszawie, według jury dziennikarzy Gazety Wyborczej.
Jesienią 2007 został on rozebrany na zimę, przy czym miasto obiecało jego powrót na wiosnę 2008. Władze, wbrew opiniom mieszkańców i protestom specjalistów od przestrzeni miejskiej, opinii burmistrza dzielnicy Śródmieście, Wojciecha Bartelskiego, a także Zielonych 2004 przygotowały plany zagospodarowania placu, na których nie było Dotleniacza. Tomasz Gamdzyk, naczelnik wydziału estetyki przestrzeni publicznej w stołecznym Biurze Architektury uznał, że „mieszkańcy okolicy nie mogą zawłaszczać placu”, budząc polemikę w mediach i ostry sprzeciw wśród mieszkańców. 
Ostatecznie w opisie rozpisanego w 2008 konkursu na zagospodarowanie placu Grzybowskiego znalazł się warunek umieszczenia oczka wodnego.

</doc>
<doc id="1287229" url="https://pl.wikipedia.org/wiki?curid=1287229" title="Instytucje Wspólnot Europejskich">
Instytucje Wspólnot Europejskich



</doc>
<doc id="1287230" url="https://pl.wikipedia.org/wiki?curid=1287230" title="Instytucje Wspólnoty Europejskiej">
Instytucje Wspólnoty Europejskiej



</doc>
<doc id="1287231" url="https://pl.wikipedia.org/wiki?curid=1287231" title="Instytucje Euratom">
Instytucje Euratom



</doc>
<doc id="1287232" url="https://pl.wikipedia.org/wiki?curid=1287232" title="Instytucje Euratomu">
Instytucje Euratomu



</doc>
<doc id="1287233" url="https://pl.wikipedia.org/wiki?curid=1287233" title="Instytucje UE">
Instytucje UE



</doc>
<doc id="1287234" url="https://pl.wikipedia.org/wiki?curid=1287234" title="Instytucje WE">
Instytucje WE



</doc>
<doc id="1287235" url="https://pl.wikipedia.org/wiki?curid=1287235" title="Struktura instytucjonalna Unii Europejskiej">
Struktura instytucjonalna Unii Europejskiej



</doc>
<doc id="1287236" url="https://pl.wikipedia.org/wiki?curid=1287236" title="Struktura instytucjonalna UE">
Struktura instytucjonalna UE



</doc>
<doc id="1287237" url="https://pl.wikipedia.org/wiki?curid=1287237" title="Struktura instytucjonalna WE">
Struktura instytucjonalna WE



</doc>
<doc id="1287239" url="https://pl.wikipedia.org/wiki?curid=1287239" title="Dolina Huciańska (Dolina Chochołowska)">
Dolina Huciańska (Dolina Chochołowska)

Dolina Huciańska – orograficznie prawe odgałęzienie Doliny Chochołowskiej. Nazwa pochodzi od znajdującej się u wylotu doliny polany Huciska.
Topografia.
Dolina wcięta jest pomiędzy zbocza reglowych wzniesień. Od północnej strony są to Klinowa Czuba (1276 m) i Wierch Kuca (1305 m), od wschodu Wierch Spalenisko (1324 m) i Mały Opalony Wierch (1448 m), od południa Spalona Czuba (1257 m) i Jamska Czuba (1108 m). Dolina ciągnie się przez polanę Huciska we wschodnim kierunku, w górnym końcu polany rozgałęziając się na dwie odnogi. Główny ciąg Doliny Huciańskiej skręca na północny wschód, zaś w południowo-wschodnim kierunku ciągnie się odnoga zwana Kamiennym Żlebem.
Opis doliny.
Dolina znajduje się na obszarze Tatrzańskiego Parku Narodowego, ale jest własnością nie jego, lecz Wspólnoty Leśnej Uprawnionych Ośmiu Wsi, która pod kontrolą TPN prowadzi w dolinie działalność gospodarczą (kulturowy wypas owiec i gospodarka leśna). Doliną spływa potok Huciańska Woda. Jego głównym dopływem jest Kamienny Potok spływający z Kamiennego Żlebu. Wzdłuż polany prowadzi droga gospodarcza. Dawniej na zboczach doliny (w Klinowej Czubie) znajdowały się kopalnie rud metali Huciańskie Banie.
Dolina nie jest udostępniona dla turystów. Dobrze widać ją z polany Jamy przy czarnym szlaku turystycznym (Ścieżka nad Reglami).

</doc>
<doc id="1287240" url="https://pl.wikipedia.org/wiki?curid=1287240" title="Jon Andersen">
Jon Andersen

Jon Andersen-Reel (ur. 8 stycznia 1977 w San Francisco w stanie Kalifornia) – amerykański zawodnik futbolu amerykańskiego, zawodowy zapaśnik, kulturysta i profesjonalny strongman. .
Osiągnięcia strongman.
2003
2004
2005
2006

</doc>
<doc id="1287242" url="https://pl.wikipedia.org/wiki?curid=1287242" title="Formuła 1 Sezon 1967">
Formuła 1 Sezon 1967

Sezon 1967 Formuły 1 był 18. sezonem organizowanych przez FIA wyścigów. Rozpoczął się 2 stycznia 1967 i zakończył 22 października po jedenastu wyścigach.
Podsumowanie sezonu.
Podczas Grand Prix Holandii Lotus ujawnił nowy silnika Forda Cosworth DFV, który okazał się jednym z najbardziej utytułowanych silników w historii motoryzacji – 155 zwycięstw w Grand Prix, Le Mans i Indianapolis. Chociaż Jim Clark wygrał cztery wyścigi, tytuł mistrzowski zdobył Denny Hulme.

</doc>
<doc id="1287245" url="https://pl.wikipedia.org/wiki?curid=1287245" title="Mistrzostwa Czterech Kontynentów w Łyżwiarstwie Figurowym 2005">
Mistrzostwa Czterech Kontynentów w Łyżwiarstwie Figurowym 2005

Mistrzostwa czterech kontynentów w łyżwiarstwie figurowym 2005 – 7. edycja zawodów rangi mistrzowskiej dla łyżwiarzy figurowych z Azji, Afryki, Ameryki oraz Australii i Oceanii. Mistrzostwa odbywały się od 14 do 20 lutego 2005 w hali Gangneung Ice Arena w południowokoreańskim Gangneungu.
Mistrzami w konkurencjach solowych zostali Amerykanin Evan Lysacek i Japonka Fumie Suguri. Wśród par sportowych triumfowali Chińczycy Zhang Dan i Zhang Hao. Natomiast w konkurencji par tanecznych złoto wywalczyli Amerykanie Tanith Belbin i Benjamin Agosto.
Kwalifikacje.
W zawodach mogli wziąć udział reprezentanci czterech kontynentów: Azji, Afryki, Ameryki oraz Australii i Oceanii, którzy przed dniem 1 lipca 2004 roku ukończyli 15 rok życia. W odróżnieniu od innych zawodów rangi mistrzowskiej w łyżwiarstwie figurowym, podczas mistrzostw czterech kontynentów każdy kraj może wystawić 3 reprezentantów w każdej konkurencji, niezależnie od wyników osiągniętych przed rokiem.

</doc>
<doc id="1287246" url="https://pl.wikipedia.org/wiki?curid=1287246" title="Jego muzyczna kariera">
Jego muzyczna kariera

Jego muzyczna kariera (ang. "His Musical Career") – amerykański niemy film komediowy z 1914 roku, w reżyserii Charliego Chaplina. Premiera filmu odbyła się 7 listopada 1914.

</doc>
<doc id="1287247" url="https://pl.wikipedia.org/wiki?curid=1287247" title="Sam McMahon">
Sam McMahon

Sam McMahon (ur. 25 lutego 1975) – amerykański strongman.
Mieszka w Milwaukee (stan Wisconsin).
Wymiary:

</doc>
<doc id="1287249" url="https://pl.wikipedia.org/wiki?curid=1287249" title="Fury and Flames">
Fury and Flames

Fury and Flames - album amerykańskiej grupy muzycznej Hate Eternal. Wydawnictwo było promowane podczas trasy koncertowej po Europie podczas której Hate Eternal wystąpił wraz z Cephalic Carnage, Skeletonwitch oraz Deadborn.
Twórcy.
Opracowano na podstawie materiału źródłowego.

</doc>
<doc id="1287253" url="https://pl.wikipedia.org/wiki?curid=1287253" title="Engadyńskie Okno Tektoniczne">
Engadyńskie Okno Tektoniczne

Engadyńskie Okno Tektoniczne - jedno z dwóch wybitnych okien tektonicznych we Wschodnich Alpach Centralnych. 
Tektonika.
"Engadyńskie Okno Tektoniczne" tworzy niezbyt duży obszar we Wschodnich Alpach Centralnych na terenie Dolnej Engadyny (szwajcarski kanton Gryzonia) o charakterze okna tektonicznego. W oknie tym odsłaniają się osadowe skały przeważnie wieku jurajskiego spod niezgodnie leżących na nich starszych skał metamorficznych. Otaczające okno tektoniczne utwory metamorficzne stanowiące zapewne jądra płaszczowin zostały oderwane od podłoża na skutek ruchów górotwórczych orogenezy alpejskiej i nasunięte na młodsze od nich jurajskie skały osadowe. "Engadyńskie Okno Tektoniczne" powstało na skutek erozji nasuniętych, metamorficznych skał nadkładu.
Drugim, znacznie większym, wybitnym oknem tektonicznym we Wschodnich Alpach Centralnych jest Tauryjskie Okno Tektoniczne.

</doc>
<doc id="1287258" url="https://pl.wikipedia.org/wiki?curid=1287258" title="Parle">
Parle



</doc>
<doc id="1287260" url="https://pl.wikipedia.org/wiki?curid=1287260" title="Sadyba (Katowice)">
Sadyba (Katowice)

Sadyba – osiedle mieszkaniowe w zachodniej części Katowic. Wchodzi ono w skład jednostki pomocniczej Ligota-Panewniki, w rejonie historycznej dzielnicy Kokociniec. Osiedle położone jest w rejonie ulic: Jutrzenki, Uroczej i Szafirowej, otoczone z trzech stron Lasami Panewnickimi, nad rzeką Kłodnicą. 
Historia.
Projekt osiedla Sadyba powstał w latach 1984–1985 w CBSiP "Inwestprojekt" Katowice przez zespół architektów: Ryszarda Jurkowskiego, Janusza Kapitońskiego i Jana Pallado. Pierwsza zabudowa osiedla została wybudowana w 1986 roku. Powstały wówczas domy przy ulicy Szafirowej 14, ulicy Jutrzenki 3, 5 i 7 oraz ulicy Uroczej 6 i 8. Do 1990 roku oddano do użytku pozostałe budynki przy ulicy Szafirowej, zaś ostatnie domy ukończono w latach 1992–1996 (ulica Urocza 4, 7 i 7a). 
W kwietniu 2012 roku na osiedlu, przy współfinansowaniu unijnym rozpoczęło działalność Przedszkole Niepubliczne "Skrable". Od września 2013 roku do połowy 2015 roku przeprowadzono na osiedlu prace związane z jego rewitalizacją. Prace te polegały na odnowienie zabudowy osiedla w połączeniu z pracami nad demontażem zawierających azbest płyt typu ACEKOL z uwagi na ich szkodliwość dla zdrowia. W ramach prac wykonano również inne roboty, w tym: przeszklenia galerii prowadzących do mieszkań, wymiana balustrad ceglanych na wykonanych ze szkła bezpiecznego, wymiana pokrycia dachowego na blachodachówkę, wymiana stolarki okiennej czy odnowienie elementów małej architektury.
W ramach budżetu obywatelskiego miasta Katowice za 2014 rok, zrealizowano projekt odtworzenia zieleni na Sadybie po pracach rewitalizacyjnych na osiedlu. W ramach tych prac wykonano nowe nasadzenia drzew, odtworzono trawniki i niską zieleń. Na rzecz integracji oraz celem poprawy warunków życia mieszkańców, od 2016 roku działa Inicjatywa Mieszkańców Osiedli Kokociniec i Sadyba, obejmujących swoim zasięgiem początkowo sam Kokociniec, a późniejszym czasie rozszerzył działalność na Sadybę. 
Charakterystyka.
Osiedle Sadyba mieści się w zachodniej części Katowic, w jednostce pomocniczej Ligota-Panewniki, w rejonie ulic: Jutrzenki, Uroczej i Szafirowej, nieopodal rzeki Kłodnicy. Osiedlem Sadyba zarządza Spółdzielnia Mieszkaniowa "Sadyba" z siedzibą przy ulicy Szafirowej 7. Sama zaś Sadyba składa się przeważnie z bloków 3-piętrowych. Za projekt osiedla odpowiada zespół architektów pod kierunkiem Ryszarda Jurkowskiego.
Działają tu dwa niepubliczne przedszkola: Madzik Place (ulica Szafirowa 14) oraz Przedszkole Niepubliczne "Skrable" (ulica Szafirowa 5). W sąsiedztwie Sadyby, przy ulicy Jutrzenki 4, znajduje się jeszcze siedziba Leśnictwa Zadole, będącego częścią Nadleśnictwa Katowice. Najbliższy przystanek transportu miejskiego znajduje się przy ulicy Kruczej – Kokociniec Ogrodowa, którego obsługują autobusy na zlecenie Zarządu Transportu Metropolitalnego (ZTM). Wierni rzymskokatoliccy z osiedla Sadyba przynależą do panewnickiej parafii św. Ludwika Króla i Wniebowzięcia Najświętszej Maryi Panny.

</doc>
<doc id="1287262" url="https://pl.wikipedia.org/wiki?curid=1287262" title="Jani Illikainen">
Jani Illikainen

Jani Illikainen (ur. 26 stycznia 1976 w Pudasjärvi) – fiński kulomiot i strongman.
 w latach 2005, 2006, 2007 i 2008.
Życiorys.
Jani Illikainen wziął udział w indywidualnych Mistrzostwach Świata IFSA Strongman 2006, jednak nie zakwalifikował się do finału.
Jest zrzeszony w federacji IFSA.
Wymiary:
Rekordy życiowe:

</doc>
<doc id="1287263" url="https://pl.wikipedia.org/wiki?curid=1287263" title="The Ronettes">
The Ronettes

The Ronettes – amerykański, popowy zespół dziewczęcy z lat 60. XX wieku.
Pochodzącą z Nowego Jorku grupę tworzyły wokalistka Veronica Bennett (a.k.a. Ronnie Spector), jej siostra Estelle Bennett oraz ich kuzynka Nedra Talley. Ich najbardziej znanym albumem jest "Presenting the Fabulous Ronettes featuring Veronica" z 1963, a najsłynniejsze utwory to "Be My Baby", "Baby, I Love You", "(The Best Part Of) Breakin’ Up".
W 2007 grupa została wprowadzona do Rock and Roll Hall of Fame.
Historia.
Siostry Estelle (ur. 22 lipca 1941, zm. 11 lutego 2009) i Veronica Bennett (ur. 10 sierpnia 1943, zm. 12 stycznia 2022) oraz ich kuzynka Nedra Talley (ur. 27 stycznia 1946) zachęcane przez babcię śpiewały razem od dziecka. W 1959 podczas wygranego przez nie konkursu talentów zostały dostrzeżone przez promotora i menadżera Phillipa Halikusa.
Po podpisaniu kontraktu z Colpix wydali pierwszy singel "I Want a Boy" jako Ronnie &amp; the Relatives.
W 1963 na zespół występujący już jako The Ronettes zwrócił uwagę producent Phil Spector i podpisał z nim kontrakt. Grupa była przedstawiana jako „niegrzeczne dziewczyny”, co miały wzmacniać fryzury, krótkie spódnice oraz makijaż.
Międzynarodowy hit grupy – „Be My Baby” wykorzystany m.in. w filmie "Dirty Dancing" napisał Spector oraz Jeff Barry i Ellie Greenwich. W 2004 utwór został sklasyfikowany na 22. miejscu listy 500 utworów wszech czasów magazynu Rolling Stone.
W 1964 zespół koncertował w Anglii wspólnie z The Rolling Stones i spotkał się z The Beatles. Kolejne single docierały do czwartej dziesiątki list przebojów ("The Best Part of Breaking Up", "Do I Love You?"), jednak płyta "Presenting the Fabulous Ronettes featuring Veronica" nie osiągnęła spodziewanego sukcesu.
Grupa rozwiązała się w 1966 w związku z brakiem zainteresowania publiczności i minięciem mody na zespoły typu The Ronettes
Wydarzenia późniejsze.
W 1968 Ronnie Bennert wyszła za Phila Spectora i na kilka lat zawiesiła karierę muzyczną. Para rozwiodła się w 1974.
W 2001 zgodnie z wyrokiem sądu Spector musiał zapłacić wokalistkom 3 mln dolarów zaległych tantiem.

</doc>
<doc id="1287275" url="https://pl.wikipedia.org/wiki?curid=1287275" title="Daleko od okna">
Daleko od okna

Daleko od okna – polski film wojenny z 2000 roku na podstawie opowiadania Hanny Krall "Ta z Hamburga" ze zbioru "Taniec na cudzym weselu".

</doc>
<doc id="1287280" url="https://pl.wikipedia.org/wiki?curid=1287280" title="Szwadron (film)">
Szwadron (film)

Szwadron – polski historyczny dramat wojenny z 1992 roku w reżyserii Juliusza Machulskiego, zrealizowany w koprodukcji z Ukrainą, przy współudziale podmiotów z Belgii i Francji (A.K. Productions – Bruksela, High Speed Films – Paryż).
Scenariusz powstał na podstawie opowiadań Stanisława Rembeka "Igła wojewody" i "Przekazana sztafeta". Akcja tocząca się na Sandomierszczyźnie w latach powstania styczniowego daje swoisty obraz polskiej insurekcji z punktu widzenia rosyjskiego oficera sympatyzującego z Polakami.
Plenery nakręcono w Sierpcu, Radomiu, Lanckoronie, Łącku. Wojenne sceny kawaleryjskie były inspirowane obrazami Maksymiliana Gierymskiego (np. "Pochód kozaków", "Pochód ułanów", "Czerkiesi", "Na patrolu"). W muzyce do filmu Krzesimir Dębski wykorzystał w scenach fragmenty "Obrazków z wystawy" Modesta Musorgskiego (m.in. "Goldenberg i Szmul", "Wielka Brama kijowska").

</doc>
<doc id="1287281" url="https://pl.wikipedia.org/wiki?curid=1287281" title="Aminoacetonitryl">
Aminoacetonitryl

Aminoacetonitryl, AAN, – organiczny związek chemiczny z grupy nitryli i amin.
Pochodne aminoacetonitrylu mogą zostać skutecznymi środkami do zwalczania pasożytniczych nicieni.
Występowanie naturalne.
W marcu 2008 roku badacze z wykryli obecność aminoacetonitrylu w chmurze gazowej w gwiazdozbiorze Strzelca.

</doc>
<doc id="1287284" url="https://pl.wikipedia.org/wiki?curid=1287284" title="Marcin Wróbel">
Marcin Wróbel



</doc>
<doc id="1287288" url="https://pl.wikipedia.org/wiki?curid=1287288" title="Osławska">
Osławska

Osławska albo Osłowka, Osłówka lub Młyńska Góra – wzgórze o wysokości 258,4 m n.p.m. znajdujące się na Garbie Tenczyńskim w północno-zachodniej części Olszanicy w Krakowie.
Szczyt wzgórza znajduje się ok. 100 m od granicy z Balicami. Zachodni stok wzgórza opada do autostrady A-4 i płyty startowej lotniska, a północny do rzeki Rudawa.
Do 2005 roku wzgórze miało być zniwelowane, z powodu "przeszkody lotniczej", jednakże z braku funduszy, projekt został wstrzymany. Na wzgórzu usytuowane są lotnicze sygnalizatory świetlne.

</doc>
<doc id="1287292" url="https://pl.wikipedia.org/wiki?curid=1287292" title="Nigdzie w Afryce">
Nigdzie w Afryce

Nigdzie w Afryce (niem. "Nirgendwo in Afrika") – niemiecki film obyczajowy z 2001 roku w reżyserii Caroline Link na podstawie autobiograficznej powieści Stefanie Zweig o tym samym tytule.
Fabuła.
Film rozgrywa się w scenerii z lat 30. i 40. XX wieku. Wobec represji w stosunku do Żydów rodzina Redlichów postanawia wyjechać do Kenii.

</doc>
<doc id="1287295" url="https://pl.wikipedia.org/wiki?curid=1287295" title="Władysław Pietrzak">
Władysław Pietrzak

Władysław Pietrzak (ur. 8 listopada 1919 w Warszawie, zm. 27 marca 2008 w Warszawie) – działacz sportu motorowego, od 1937 członek Polskiego Związku Motocyklowego, żołnierz Armii Krajowej, uczestnik powstania warszawskiego.
Życiorys.
Po zakończeniu II wojny światowej na Śląsku ukończył studia inżynierskie. W latach 1950-1952 był przewodniczącym sekcji motocyklowej Polonii Bytom. Był współtwórcą Zarządu Okręgu Śląsko-Dąbrowskiego Polskiego Związku Motorowego, w latach 1966-1970 wiceprezesem PZM, 1977-1983 zastępcą sekretarza generalnego PZM. W Zarządzie Głównym PZM do 1987, działacz Głównej Komisji Sportu Żużlowego do 1989, członek honorowy PZM, zasłużony działacz Międzynarodowej Federacji Motocyklowej (FIM), od 1956 członek Podkomisji Wyścigów Torowych FIM, a następnie jej wiceprzewodniczący, po utworzeniu Komisji Wyścigów Torowych FIM jej pierwszy prezydent 1973-1982, członek a następnie wiceprezydent Międzynarodowej Komisji Turystyki Motorowej FIM 1959-1973, Honorowy Członek FIM i Honorowy Prezydent Komisji Wyścigów Torowych FIM, odznaczony srebrnym medalem za Zasługi dla Motocyklizmu FIM 1983, od 1983 członek Międzynarodowego Komitetu Fair Play przy UNESCO.
Współpracownik redakcji Motoru, Sportu, Tygodnika Żużlowego, Speedway Star &amp; News i innych pism, od 1946 współpracownik Polskiego Radia oraz Telewizji Polskiej, współtwórca regulaminów sportu żużlowego w Polsce oraz ujednoliconych regulaminów FIM.
Memoriały Władysława Pietrzaka.
Po raz pierwszy memoriał Władysława Pietrzaka został rozegrany w 2011 r. w Pile, w formie pojedynczego biegu po zakończeniu jednej z eliminacji młodzieżowych drużynowych mistrzostw Polski. Druga edycja, rozegrana jako indywidualny turniej z udziałem 16 zawodników, odbyła się w 2013 r. w Ostrowie Wielkopolskim.

</doc>
<doc id="1287298" url="https://pl.wikipedia.org/wiki?curid=1287298" title="Ostatnia akcja">
Ostatnia akcja

Ostatnia akcja – polski film fabularny z 2009 roku w reżyserii Michała Rogalskiego.
Zdjęcia do filmu powstały w Warszawie i trwały od 17 czerwca do 30 lipca 2008. Pierwszoplanowe role zagrali aktorzy będący legendami polskiego kina.
W ciągu trzech dni emisji w polskich kinach jego widzowie wydali na bilety 278 845 zł.
Fabuła.
Współczesna Warszawa. Czterej emeryci, uczestnicy powstania warszawskiego – „Małolat”, „Kotek”, „Rotor” i „Czujny” stają do walki z gangsterem Szaro, którego ludzie pobili wnuka „Małolata”. By zemścić się, weterani przygotowują intrygę z udziałem jajka Faberge.

</doc>
<doc id="1287300" url="https://pl.wikipedia.org/wiki?curid=1287300" title="Peter Ludwig von der Pahlen">
Peter Ludwig von der Pahlen

Peter Ludwig von der Pahlen (lub Piotr Aleksiejewicz Pahlen) (ur. 28 lipca 1745, zm. 25 lutego 1826) – Niemiec kurlandzki, rosyjski wojskowy, polityk i dworzanin, konspirator i uczestnik zamachu na cara Pawła I. Jego synem był Fiodor Piotrowicz Pahlen, a zięciem Christoph Johann Friedrich von Medem.
Od 1760 służył w wojsku, brał udział w wojnie z Turcją 1768-1774. Wyróżnił się w walkach z Turkami w latach 1787–1792, m.in. podczas zdobywania Oczakowa. 1792–1797 był gubernatorem miasta-twierdzy Ryga. Cara Pawła nienawidził, ponieważ władca pozbawił go w roku 1797 tego stanowiska. W latach 1798–1801 był gubernatorem wojskowym Petersburga.
Pomimo tego, że był jednym z ludzi, którym Aleksander I zawdzięczał tron, znienawidzony przez carycę Marię Fiodorowną, dwa tygodnie po zabójstwie cara, został zwolniony ze służby i zmuszony do wyjazdu do dóbr w Ekawie.
Odznaczony Orderem Świętego Andrzeja Apostoła Pierwszego Powołania, Orderem Świętego Aleksandra Newskiego, Orderem Świętego Jerzego III i IV klasy, Orderem Świętego Włodzimierza I klasy, Orderem Świętej Anny I klasy, pruskim Orderem Świętego Jana Jerozolimskiego.
Wzmiankowany w "Dziadach" Adama Mickiewicza jako symbol królobójcy. Jeden z drugoplanowych bohaterów mówi o perspektywie zesłania: „Gdy będę na zaludnieniu, pojmę córeczkę Tatara – może w moim pokoleniu zrodzi się Palen dla cara”.

</doc>
<doc id="1287303" url="https://pl.wikipedia.org/wiki?curid=1287303" title="Bez odwrotu (film 1995)">
Bez odwrotu (film 1995)

Bez odwrotu ("No Way Back") amerykański film sensacyjny z wątkami z pracy agentów FBI. Bohater, pracownik FBI po śmierci swej żony musi sam zdecydować co dalej. Życie samo układa za niego scenariusz.

</doc>
<doc id="1287304" url="https://pl.wikipedia.org/wiki?curid=1287304" title="Krzysztof Ulatowski">
Krzysztof Ulatowski

Krzysztof Ulatowski (ur. 25 lipca 1980 w Trzebnicy) – polski piłkarz, piłkarz Śląska Wrocław. Występował na pozycji środkowego pomocnika bądź napastnika.
Historia.
Karierę piłkarską rozpoczynał w Orkanie Ligota Piękna, a następnie trafił do szkolącego młodzież zespołu Parasola Wrocław. W sezonie 1999 r. został piłkarzem czwartoligowej Polonii Trzebnica, skąd po roku trafił do występującego w trzeciej lidze wrocławskiego Inkopaxu. Po dwuletnim pobycie w zespole braci Pałysów na wypożyczenie Ulatowskiego zdecydował się Marian Putyra, ówczesny trener Śląska Wrocław. Po sezonie 2002/03, zakończonym spadkiem Śląska do III ligi, Ulatowski wrócił do swojego macierzystego klubu, skąd został sprzedany do Zagłębia Lubin. Pobyt w Lubinie nie był zbyt udany dla młodego napastnika i po pół roku znów zagościł w składzie zespołu z Oporowskiej, którego piłkarzem był do jesieni 2010. Od rundy wiosennej sezonu 2010/2011 do końca sezonu 2011/2012 występował w MKS-ie Kluczbork. W czerwcu 2012 roku został piłkarzem Chrobrego Głogów, z którym w sezonie 2013/2014 awansował do I ligi.

</doc>
<doc id="1287306" url="https://pl.wikipedia.org/wiki?curid=1287306" title="Fiodor Pahlen">
Fiodor Pahlen

Fiodor Pietrowicz Pahlen (ros. Фёдор Петрович Пален) (ur. 2 września 1780 w Mitawie, zm. 8 stycznia 1863 w Petersburgu) – rosyjski dyplomata.
Był najmłodszym synem Piotra Aleksiejewicza Pahlena, polityka i wojskowego.
Fiodor Pietrowicz Pahlen pracował na misjach dyplomatycznych Rosji w Szwecji, Francji w Wielkiej Brytanii. W latach 1809–1811 był ambasadorem Rosji w USA, na którym to stanowisku zastąpił szwagra Christopha von Medem.
W latach 1811-1815 był ambasadorem w Brazylii, a potem w latach 1815-1822 w Królestwie Bawarii. Odznaczony Orderem Świętego Aleksandra Newskiego, Orderem Świętego Włodzimierza I klasy, Orderem Świętej Anny I klasy i pruskim Orderem Świętego Jana Jerozolimskiego.
Starszym bratem Fiodora był generał Piotr Pahlen (1778-1864).

</doc>
<doc id="1287310" url="https://pl.wikipedia.org/wiki?curid=1287310" title="Matematyk (album)">
Matematyk (album)

Matematyk – album zespołu Homo Twist wydany w 2008 roku nakładem wytwórni Pomaton EMI. Płyta dotarła do 11. miejsca listy OLiS w Polsce.
Lista utworów.
Źródło.

</doc>
<doc id="1287311" url="https://pl.wikipedia.org/wiki?curid=1287311" title="Lipce Reymontowskie (przystanek kolejowy)">
Lipce Reymontowskie (przystanek kolejowy)

Lipce Reymontowskie – przystanek kolejowy w Lipcach Reymontowskich, w województwie łódzkim, w Polsce. Znajdują się tu 2 perony. Można stąd dojechać do Koluszek, Łodzi, Skierniewic lub Tomaszowa Mazowieckiego.
W roku 2017 przystanek obsługiwał 300–499 pasażerów na dobę.

</doc>
<doc id="1287313" url="https://pl.wikipedia.org/wiki?curid=1287313" title="Miasto śmierci (film 1991)">
Miasto śmierci (film 1991)

Miasto śmierci (tytuł oryg. "Killing Streets") – amerykańsko-izraelski film fabularny z 1991 roku, którego akcja rozgrywa się w Bejrucie w 1984 roku.
Historia Chrisa Craiga, poszukującego swojego brata bliźniaka, kapitana amerykańskiej piechoty morskiej, którego uznano za porwanego i zabitego. W podwójnej roli wystąpił Michael Paré.

</doc>
<doc id="1287314" url="https://pl.wikipedia.org/wiki?curid=1287314" title="Ralf Ber">
Ralf Ber

Ralf Ber, pseudonim Niedźwiedź (ur. 9 kwietnia 1975 w Wiedniu) – austriacki trójboista siłowy i strongman.
Jeden z najlepszych austriackich siłaczy. w latach 1998, 2001, 2003 i 2004.
Życiorys.
Ralf Ber wziął udział trzykrotnie w indywidualnych Mistrzostwach Świata Strongman, w latach 1998, 2001 i 2005. W Mistrzostwach Świata Strongman 1998 i Mistrzostwach Świata Strongman 2001 nie zakwalifikował się do finałów. Jest trzecim austriackim zawodnikiem, po Manfredzie Höberlu i Klausie Wallasie, który zajął najwyższą lokatę w Mistrzostwach Świata Strongman.
Wymiary:
Rekordy życiowe:

</doc>
<doc id="1287316" url="https://pl.wikipedia.org/wiki?curid=1287316" title="Baza wojsk pogranicznych NKWD w Birczy">
Baza wojsk pogranicznych NKWD w Birczy

Plany utworzenia radzieckiej bazy wojskowej w Birczy (siedzibie władz rejonu birczańskiego) powstały już w jesieni 1939, po zajęciu przez Sowietów terenów na prawym brzegu Sanu.
Baza ta miała stanowić zaplecze logistyczne i manewrowe jednostek radzieckich bronących Linii Mołotowa (przebiegającej w odległości około 8–10 km na północ od bazy), jak również jej załoga miała likwidować siły przeciwnika, którym udałoby się przełamać obronę Linii. Podlegała 92 Oddziałowi Wojsk Pogranicznych NKWD.
Budowę bazy rozpoczęto wiosną 1940. Materiały budowlane uzyskano głównie drogą rekwizycji, między innymi przygotowanych na budowę kościoła rzymskokatolickiego w Lipie, oraz na dokończenie budowy nowej cerkwi w Birczy.
Baza składała się z kilku murowanych budynków, rozproszonych na dość dużym płaskim terenie nad rzeką Stupnicą, obok drogi Bircza-Dubiecko:
Obecnie na terenie dawnej bazy znajduje się kilka zakładów produkcyjnych i usługowych.

</doc>
<doc id="1287317" url="https://pl.wikipedia.org/wiki?curid=1287317" title="Kosakowo (spółdzielnia mleczarska)">
Kosakowo (spółdzielnia mleczarska)

Kosakowo – spółdzielnia mleczarska istniejąca w latach 1901–1938 we wsi Kosakowo, zaś od 1938 do 1996 r. w gdyńskiej dzielnicy Grabówek.
Powstanie mleczarni.
27 grudnia 1901 roku członkowie-założyciele spółdzielni uchwalili statut spółdzielni, na podstawie którego została następnie zarejestrowana w Sądzie Królewskim w Wejherowie. Niedługo potem przystąpiono do budowy zakładu w kaszubskiej wsi Kosakowo. Wspólnym nakładem członków mleczarnia została wyposażona w niezbędne urządzenia, m.in. do produkcji masła, które w początkowych latach istnienia spółdzielni było jej głównym produktem.
Lata 1902–1927.
Spółdzielnia skupowała mleko z terenów Kępy Oksywskiej oraz wszystkich przyległych wsi, których łączny obszar wynosił ponad 10 tysięcy hektarów. Przetwory mleczarskie dostarczano głównie do Sopotu i Gdańska. Po I wojnie światowej, mimo oddzielenia tych miast granicą państwową, początkowo Gdańsk pozostawał nadal jednym z głównych odbiorów przetworów z „Kosakowa”. Prosperity spółdzielni trwało do 1924 roku, kiedy to nastąpiło niespodziewane załamanie. Groźnymi konkurentami w dostawie mleka stali się posiadacze ziemscy i wielcy gospodarze na Ziemi Kaszubskiej. Najdotkliwszy cios zadała jednak nowo utworzona spółdzielnia mleczarska w Sopocie. Rynek Wolnego Miasta w tych okolicznościach dla „Kosakowa” definitywnie odpadł. W 1927 roku podjęto decyzję o rozwiązaniu spółdzielni.
Lata 1933–1937.
Działalność mleczarni wrosła jednak już na dobre w krajobraz powstającej Gdyni. Przyzwyczaili się też do swego zakładu rolnicy z Kępy Oksywskiej. Oni przede wszystkim zaprotestowali przeciwko jej likwidacji. W 1933 r. dawni działacze reaktywują kosakowski zakład pod nazwą „Spółdzielnia Mleczarska w Kosakowie”. W tych latach mleczarnia pozyskuje młodych, energicznych fachowców i prężnie się rozwija przy rosnącej, liczącej już 60-70 tysięcy mieszkańców Gdyni. Obszar działania sięga po Puck, Żukowo i powiat kartuski. Jej dzienna dostawa mleka wynosi 12 tysięcy litrów. To na owe czasy dużo.
Lata 1938–1939.
Wcześniej, w okresie krótkotrwałego upadku spółdzielni, z inspiracji ministerstwa rolnictwa, działającego za pośrednictwem Pomorskiej Izby Rolniczej w Toruniu, powołano w Gdyni nowy zakład mleczarski, którego obiekty wzniesiono na Grabówku przy ulicy Morskiej 94. Zakład funkcjonował kolejno, najpierw pod egidą Komisariatu Rządu, potem przeszedł w ręce kilku kolejnych dzierżawców. Zmieniający się gospodarze prowadzili jednak działalność nie sprzyjającą powodzeniu. Około 1938 r. zakład ogłosił upadłość. Do obiektów przy ulicy Morskiej wkracza jak dzierżawca prężna spółdzielnia z Kosakowa. Do nowoczesnego zakładu przeniesiono produkcję i zarząd. Od tej pory przedsiębiorstwo działa pod nazwą Mleczarska Spółdzielnia „Kosakowo” w Gdyni. Wyposażenie zakładu zostaje znacznie wzbogacone i unowocześnione. Dzienna dostawa mleka na gdyński rynek w dalszym ciągu utrzymuje się na poziomie 12 tysięcy litrów, nie jest to jednak mało, zważywszy, że nie brak indywidualnych dostawców mleka, bezpośrednio do mieszkań.
II wojna światowa.
W 1939 w wyniku bombardowania zburzone zostały budynki mleczarni w Kosakowie. Okupant niemiecki natychmiast rozwiązał spółdzielnię, a w budynku administracyjnym przy ul. Morskiej w Gdyni zainstalował się komisaryczny zarządca zakładu. Dawna spółdzielnia stała się jednym z urzędów do ściągania od rolników przymusowych kontyngentów, w głównej części na zaopatrzenie sił zbrojnych III Rzeszy i ludności niemieckiej okupowanej Gdyni.
Lata 1945–1955.
W kwietniu 1945, w zabudowaniach przy ulicy Morskiej 94 zebrała się grupa członków i pracowników przedwojennej spółdzielni. Zniszczenia sięgały 60 proc. wyposażenia. Wszczęte roboty szybko postępowały naprzód, 9 maja, w dniu zakończenia wojny, do zakładu przywieziono pierwsze... 20 litrów mleka. Najbliższe Gdyni wsie były doszczętnie zdewastowane, dlatego ową 20-litrową konwię przywieziono odremontowanym samochodem ciężarowym aż z lęborskiego. Z końcem 1945 r. dzienny skup mleka wynosił już 150 tysięcy litrów. Ludność Gdyni i najbliższych okolic miała codziennie zapewniony ten podstawowy artykuł. W lipcu 1945 r. odbyło się pierwsze walne zgromadzenie. Wspólnie obradowali dawni działacze spółdzielni „Kosakowo” na Kępie Oksywskiej i gdyńskiego „Kosakowa”. W następnym roku obiekty przy ul. Morskiej wykupiono od Pomorskiej Izby Rolniczej w Toruniu. W kolejnych latach przedsiębiorstwo zostało poddane centralnemu zarządowi okręgowych spółdzielni mleczarskich oraz połączone ze Spółdzielnią „Łebcz”. Z biegiem czasu idea spółdzielczości stopniowo ulegała wypaczeniom. W latach 50. na krótko nawet spółdzielnię przekształcono w zakład państwowy.
Lata 1956–1978.
Na fali „popaździernikowej odwilży” w 1956 r. nadeszły nieco lepsze czasy. W końcu 1957 r. odbyło się Walne Zgromadzenie Założycielskie reaktywowanej spółdzielni. W skład po raz pierwszy po wojnie powołanej Rady Nadzorczej weszli m.in. dawni działacze – Józef Rzepa z Pogórza, Leon Ficht z Pierwoszyna, Władysław Kaszuba z Dębogórza. Prezesem wybrano Leona Kuboszka. Nie zabrakło teraz w zakładzie ludzi, którzy wbrew przeciwnościom czynili wszystko, by „Kosakowo” właściwie spełniało swoje zadania. Przedwojenne zabudowania wraz z ich wyposażeniem nie zapewniały właściwej mocy przerobowej. Dlatego w ciągu lat sześćdziesiątych na parceli przy ul. Morskiej realizowano budowę nowych obiektów. Oddano je do użytku w 1971 r. Stary budynek przystosowano do potrzeb biurowych, znalazły się tam również pomieszczenia socjalne. W połowie lutego 1976 r. następuje kolejna reorganizacja. Gdyńska placówka staje się „Zakładem Mleczarskim”. 11 listopada 1980 r. przywrócono jej nazwę „Kosakowo”. Zakład rozwija się, jest głównym dostawcą mleka dla Gdyni, a także częściowo dla Wejherowa, oraz w całości – Sopotu, Rumi i Mierzei Helskiej. Obszar ten zamieszkuje około 400 tys. ludności. Zdolność przerobowa zakładu wynosi do 190 tysięcy litrów mleka na dobę, lecz najbliższe zaplecze wiejskie pokrywa połowę tego zapotrzebowania. Pozostałe ilości transportuje się codziennie z województwa elbląskiego, słupskiego, a także bydgoskiego. Prawdziwa hossa trwa do 1978 r. Średni przerób w tym okresie wynosi 234 tys. litrów mleka na dobę, a maksymalny – 320 tys. litrów, przy obsadzie pracowniczej 345 osób.
Lata 1979–1988.
W związku z nowym podziałem rynku, w wyniku oddania do eksploatacji nowego zakładu mleczarskiego w Gdańsku (Spółdzielnia Mleczarska Maćkowy), przerób mleka spada o około 15 procent – odchodzi zaopatrzenie mleczarskie części Gdańska. W tym czasie zatrudnienie wynosiło 260 pracowników. Spółdzielnia zaczęła się wówczas borykać z trudnościami finansowymi.
Lata 1989–1996.
W połowie 1989 r. zmienia się gospodarka z centralnie zarządzanej na kapitalistyczno-rynkową. Spółdzielnia zaczyna uzyskiwać autentyczną samodzielność gospodarczą. Mimo coraz poważniejszych problemów finansowych, unowocześniono wyposażenie. Wprowadzone zostały nowe fińskie maszyny do paczkowania mleka. Zamontowano nowe agregaty produkcji angielskiej, nalewające mleko do butelek i worków foliowych, zakupiono nową autocysternę marki Volvo, zbudowano nowy komin. W połowie 1990 r. spółdzielnia obchodziła jubileusz swojego 90-lecia. Rozpoczął się on Mszą Św. w kościele parafialnym w Kosakowie, w czasie której został poświęcony nowo ufundowany sztandar. W latach 90. prowadzono również pertraktacje z Niemcami na temat wyposażenia parku maszynowego w nowoczesne urządzenia do paczkowania mleka o przedłużonej trwałości (UHT). Z zakupu tych maszyn zrezygnowano jednak z powodu braku środków pieniężnych.
Upadek spółdzielni.
Rosnąca konkurencja na rynku mleczarskim oraz problemy ze zbytem pogłębiły zadłużenie zakładu. Spółdzielnia miała coraz większe problemy z płaceniem za dostarczone mleko w terminie. W 1996 r. zbuntowani chłopi z kaszubskiej wsi Kielno zablokowali przy użyciu traktorów samochód-cysternę wiozącą mleko do zakładu. Następnego dnia w zakładzie wstrzymano produkcję. Mimo propozycji ugody rolnicy złożyli do sądu rejonowego w Wejherowie wniosek o ogłoszenie upadłości spółdzielni. W 1997 r. sąd ogłosił upadłość przedsiębiorstwa. W tym samym roku zakład został sprzedany prywatnej spółce ANDEX BG z siedzibą w Gąsewie. Mleczarnia wznowiła produkcję, która trwała jeszcze 3 lata. W 2000 r. zakład mleczarski w Gdyni został ostatecznie zlikwidowany. Z początkiem 2001 r. rozpoczęto wyburzanie budynków dawnej mleczarni. Na miejscu wybudowano supermarket.
Produkty.
Spółdzielnia Mleczarska „Kosakowo” produkowała mleko spożywcze, śmietanę w różnych asortymentach, jogurt oraz kefir. Uzupełnieniem produkcji były serki homogenizowane, twarogi, serki fromage i sourage.

</doc>
<doc id="1287318" url="https://pl.wikipedia.org/wiki?curid=1287318" title="Piotr Pahlen">
Piotr Pahlen

Piotr Pietrowicz Pahlen (ur. 31 sierpnia 1777, zm. 19 kwietnia 1864 w Petersburgu) – rosyjski wojskowy. Był synem Piotra Aleksiejewicza Pahlena, polityka i wojskowego.
W 1798 roku awansował do stopnia pułkownika. W 1800 awansował na generała majora.
W latach 1806-1807 wyróżnił się w kampanii w Polsce.
Na lata 1823-1827 wycofał się ze służby. Uczestnik wojny rosyjsko-tureckiej 1828-1829. Uczestnik kampanii 1831 w czasie powstania listopadowego.
Młodszym bratem Piotra był generał Fiodor Pahlen (1780-1863).

</doc>
<doc id="1287323" url="https://pl.wikipedia.org/wiki?curid=1287323" title="Eduardo Costa (piłkarz)">
Eduardo Costa (piłkarz)

Eduardo Costa, właśc. Eduardo Nascimento da Costa (ur. 23 września 1982 we Florianópolis) – brazylijski piłkarz grający na pozycji defensywnego pomocnika.
Kariera klubowa.
Karierę piłkarską Costa rozpoczął w klubie Grêmio Porto Alegre. W 2000 roku włączono go do kadry pierwszego zespołu i wtedy też zadebiutował w pierwszej lidze Brazylii. W Grêmio sukcesy odnosił w 2001 roku, kiedy to wygrał Puchar Brazylii, a także Campeonato Gaúcho, czyli mistrzostwa stanu Rio Grande do Sul.
W lipcu 2001 Eduardo wyjechał do Francji i został zawodnikiem Girondins Bordeaux. W Bordeaux wywalczył miejsce w podstawowym składzie i w swoim pierwszym sezonie zdobył z „Żyrondystami” Puchar Ligi Francuskiej. Zadebiutował też w Pucharze UEFA. W sezonie 2002/2003 zajął z Girondins 4. pozycję w Ligue 1, ale już w 2004 roku zespół uplasował się w środkowej części tabeli. W 2004 roku za 5 milionów euro przeszedł do Olympique Marsylia, w której zadebiutował 15 sierpnia w wygranym 3:0 meczu z Lille OSC. W 90. minucie spotkania zdobył trzecią bramkę dla Olympique. W marsylskim klubie, podobnie jak w Bordeaux, grał w wyjściowym składzie, a w 2005 roku zajął 5. miejsce w lidze.
Latem 2005 roku Costa został zawodnikiem hiszpańskiego RCD Espanyol. Kosztował 4 miliony euro. W Primera División zadebiutował 28 sierpnia w przegranym 0:2 meczu z Getafe CF. W Espanoylu spędził także sezon 2006/2007, jednak częściej przesiadywał na ławce rezerwowych. Zespół z Barcelony dotarł do finału Pucharu UEFA. W połowie 2007 roku został wypożyczony na rok do Grêmio. W 2009 roku został piłkarzem São Paulo FC, a następnie odszedł do AS Monaco.
Kariera reprezentacyjna.
W 1997 roku Eduardo był członkiem pierwszej jedenastki reprezentacji Brazylii U-17 na Mistrzostwa Świata U-17. Młodzi „Canarinhos” zdobyli wówczas złoty medal, dzięki zwycięstwu 2:1 w finale nad Ghaną. W pierwszej reprezentacji Costa zadebiutował 15 lipca 2001 w wygranym 2:0 meczu z Peru, rozegranym podczas Copa América 2001.

</doc>
<doc id="1287324" url="https://pl.wikipedia.org/wiki?curid=1287324" title="Pahlen (ród)">
Pahlen (ród)

Pahlen niemiecko-rosyjski ród arystokratyczny (Niemcy bałtyccy z Kurlandii).

</doc>
<doc id="1287330" url="https://pl.wikipedia.org/wiki?curid=1287330" title="Port lotniczy Nagpur">
Port lotniczy Nagpur

Port lotniczy Nagpur (IATA: NAG, ICAO: VANP) – międzynarodowy port lotniczy położony w Nagpur, w stanie Maharashtra, w Indiach.

</doc>
<doc id="1287341" url="https://pl.wikipedia.org/wiki?curid=1287341" title="Air Vanuatu">
Air Vanuatu

Air Vanuatu – narodowe linie lotnicze Vanuatu, z siedzibą w Port Vila. Głównym węzłem jest port lotniczy Port Vila.
Linie Air Vanuatu eksploatowały samolot Boeing 737-300 (YJ-AV18) wyleasingowany od Qantas, jednak w 2006 roku wycofały samolot ze służby ze względu na wiek samolotu. Zastąpił go samolot Boeing 737-800 (YJ-AV1) „Spirit of Vanuatu”, który wykonuje połączenia międzynarodowe, natomiast połączenia regionalne wykonuje ATR 42-300 (YJ-AV72) oraz 4 Harbiny Y-12.
Agencja ratingowa Skytrax przyznała liniom trzy gwiazdki.
Połączenia.
Międzynarodowe
Krajowe 

</doc>
<doc id="1287342" url="https://pl.wikipedia.org/wiki?curid=1287342" title="Zwyrodnienie ziarnisto-wodniczkowe Simchowicza">
Zwyrodnienie ziarnisto-wodniczkowe Simchowicza



</doc>
<doc id="1287343" url="https://pl.wikipedia.org/wiki?curid=1287343" title="Carina Wiese">
Carina Wiese

Carina Nicolette Wiese (ur. 26 lutego 1968 w Dreźnie) – niemiecka aktorka, studiowała w szkole aktorskiej „Hans Otto” w Lipsku.
Od 1997 roku gra w serialu "Kobra – oddział specjalny". W latach 1997–2006 jako sekretarka w komisariacie. Od 2004 (ślub) do 2014 (rozwód) oraz od 2017 (drugi ślub) gra żonę Semira Gerkhana.

</doc>
<doc id="1287344" url="https://pl.wikipedia.org/wiki?curid=1287344" title="Krystyna Wyhowska">
Krystyna Wyhowska

Krystyna Wyhowska z d. Vinel (ur. 27 sierpnia 1919 w Wilnie, zm. 20 stycznia 2008 w Warszawie) – polska dziennikarka i publicystka.
Studiowała na Wydziale Filologii Polskiej Uniwersytetu Warszawskiego (1952–1955). Od 1956 do 1997 r. pracowała w „Życiu Warszawy”, publikując tam liczne felietony i cykle publicystyczne, reportaże, wywiady, poświęcone sprawom kulturalno-społecznym. W latach 1968–1972 była korespondentką „Życia Warszawy” i Polskiej Agencji Interpress w Rumunii.
Otrzymała Krzyż Kawalerski Orderu Odrodzenia Polski oraz liczne nagrody dziennikarskie. Członek Stowarzyszenia Dziennikarzy RP.
Jej mąż, Andrzej Wyhowski (zm. 1991) był prawnukiem Stanisława Moniuszki, dziennikarzem, m.in. redaktorem naczelnym Redakcji Krajowej PAP. W 2002 r. pamiątki związane z kompozytorem i jego rodziną, znajdujące się w archiwum Krystyny i Andrzeja Wyhowskich zostały przekazane do założonego w XIX wieku przez Moniuszkę Warszawskiego Towarzystwa Muzycznego.
Mieszkała w Warszawie, w dawnym domu pracowników PAP przy ul. Odolańskiej 23.

</doc>
<doc id="1287347" url="https://pl.wikipedia.org/wiki?curid=1287347" title="Tel Quel">
Tel Quel

Tel Quel (tłum. jakie jest) – awangardowe pismo literackie, założone w 1960 roku w Paryżu (wydawca: Éditions du Seuil) przez Philippe’a Sollersa i Jeana-Ederna Halliera. Za główne źródło filozoficzne uważa się Friedricha Nietzschego. Celem pisma było dawanie wyrazu awangardowej wizji klasycznej historii literatury.
Do współczesnych osób, które wywarły wpływ na „Tel Quel” zalicza się Comte de Lautréamonta, Jamesa Joyce’a, Georges’a Bataille’a, Antonina Artauda i Louisa-Ferdinanda Céline’a.
W skład komitetu redakcyjnego wchodzili: Philippe Sollers, Jean-Edern Hallier, Jean-René Huguenin, Jean Ricardou, Jean Thibaudeau, Michel Deguy, Marcelin Pleynet, Denis Roche, Jean-Louis Baudry, Jean-Pierre Faye, Jacqueline Risset, Julia Kristeva.
Wśród osób, które pisały dla pisma „Tel Quel” byli: Roland Barthes, Georges Bataille, Maurice Blanchot, Jacques Derrida, Jean-Pierre Faye, Michel Foucault, Julia Kristeva, Bernard-Henri Lévy, Marcelin Pleynet, Philippe Sollers, Tzvetan Todorov, Francis Ponge, Umberto Eco, Gérard Genette, Pierre Boulez, Jean-Luc Godard i Pierre Guyotat.
W 1982 roku zaprzestano wydawania czasopisma; jego następcą został periodyk „L’Infini”.

</doc>
<doc id="1287356" url="https://pl.wikipedia.org/wiki?curid=1287356" title="Christoph Johann von Medem">
Christoph Johann von Medem



</doc>
<doc id="1287358" url="https://pl.wikipedia.org/wiki?curid=1287358" title="Bülowstraße (stacja metra)">
Bülowstraße (stacja metra)

Bülowstraße - stacja metra w Berlinie w dzielnicy Schöneberg, w okręgu administracyjnym Tempelhof-Schöneberg na linii U2. Stacja została otwarta w 1902.

</doc>
<doc id="1287359" url="https://pl.wikipedia.org/wiki?curid=1287359" title="Kaliska Kolej Dojazdowa">
Kaliska Kolej Dojazdowa

Kaliska Kolej Dojazdowa (KKD), sieć kolei wąskotorowej 750 mm łączącej Opatówek, Russów i Turek z Kaliszem, wybudowana w latach 1914–1917, w 1918 przejęta przez powiat kaliski i przekazana Polskim Kolejom Państwowym
W roku 1913 zarząd Towarzystwa Akcyjnego Cukrowni i Rafinerii w Zbiersku podjął decyzję o budowie kolei podjazdowej z Opatówka do Zbierska. Pierwsza informacja prasowa o podjęciu prac nad budową pochodzi z 17 maja 1914 – budowę rozpoczęto w rejonie Rożdżał. W tym samym czasie powstało również odgałęzienie do Russowa.
W 1916 niemieckie oddziały kolejowe przedłużyły linię od Zbierska do Turku. W 1917 kolejka została zakupiona przez powiat kaliski, który natychmiast przystąpił do budowy odcinka Borków Stary – Kalisz. Ruch pasażerski na kolejce kaliskiej zainaugurowano 15 października 1918. W okresie międzywojennym kolej funkcjonowała pod firmą "Kalisko-Turecka Kolej Powiatowa" jako wspólna własność powiatów kaliskiego i tureckiego. Poza przewozami kolejowymi prowadzony był także publiczny transport autobusowy. W 1939 kolejka znalazła się pod zarządem niemieckim. Okres II wojny światowej, pomimo bardzo intensywnej eksploatacji, przetrwała bez zniszczeń, co umożliwiło wznowienie ruchu regularnego natychmiast po przejściu frontu w 1945.
W 1949 nastąpiło przymusowe przejęcie kolejki przez PKP, które zarząd nad "Kaliską Koleją Wąskotorową" (przemianowaną następnie na "Kaliską Kolej Dojazdową") powierzyło początkowo dyrekcji łódzkiej, a następnie poznańskiej. W tym czasie na kolei jako pierwszej w Polsce, wprowadzono do ruchu towarowego wagony transportery, które wyeliminowały kłopotliwy przeładunek ręczny z wagonów normalnotorowych na wąskotorowe. W latach 50. XX w. kolej przewoziła większość materiałów do budowy kompleksu górniczo-energetycznego w Turku. Po rozpoczęciu eksploatacji elektrowni Adamów, koleją transportowany był mazut do elektrowni. Do roku 1991 prowadzono rozkładowy ruch pociągów pasażerskich na odcinkach: Opatówek – Żelazków, Zbiersk – Turek i Kalisz – Zbiersk. W kwietniu i maju 1994 rozebrano odcinek linii Borków Stary – Kalisz. W 1997 z usług kolejki zrezygnowała Cukrownia Zbiersk. Przewóz towarów w strukturach PKP trwał do końca 2001, po czym została przejęta ponownie przez powiat kaliski (50 km torów oraz ponad 6 ha terenów w Turku). Z chwilą przejęcia kolejki przez samorząd nowym operatorem zostało Stowarzyszenie Kolejowych Przewozów Lokalnych. W 2002, po sześciu miesiącach przerwy, wznowiono ruch pociągów, początkowo turystyczny, a od lipca również towarowy. M.in. w ciągu trzech kwartałów 2009 roku przewieziono ponad 43,6 tysiąca ton towarów, głównie kamienia.
Aktualnie, w okresie letnim, uruchamiane są pociągi turystyczne na odcinku Zbiersk – Petryki, z których w czasie jednego weekendu korzysta 300–500 osób. Pozostała część linii (odcinek Złotniki – Opatówek) jest w złym stanie technicznym i nie nadaje się do użytku.
W 2015 roku KKD nieodpłatnie przejął powiat kaliski, który zamierza odtworzyć linię do Opatówka, przerwaną przez brak przejazdu przez drogę wojewódzką w miejscowości Florentyna. Powiat Turecki od momentu, gdy po reformie PKP w 2001 r. wyłączono ze struktur PKP wszystkie koleje wąskotorowe, zdecydował się nie współfinansować KKD. Brak współfinansowania przyczynił się do zaniechania kursowania kolei do Turku, a ostatni kurs do Turku odbył się w roku 2006.
W styczniu 2019 roku ruszyła grupa Kaliska Kolej Wąskotorowa - Wolontariat zrzeszająca wolontariuszy przy KKD. W ramach tej grupy organizowane są prace remontowe przy infrastrukturze kolei.
W 2019 roku kolej przewiozła 2,3 tysiąca, a w 2020 roku 5,1 tysiąca pasażerów.

</doc>
<doc id="1287367" url="https://pl.wikipedia.org/wiki?curid=1287367" title="EAT">
EAT

EAT () – zysk przedsiębiorstwa uwzględniający wszelkie koszty i po zapłaceniu podatku dochodowego. Odpowiednik zysku netto.

</doc>
<doc id="1287368" url="https://pl.wikipedia.org/wiki?curid=1287368" title="Dziedziczne neuropatie czuciowe i autonomiczne">
Dziedziczne neuropatie czuciowe i autonomiczne

Dziedziczne neuropatie czuciowe i autonomiczne (ang. "hereditary sensory and autonomic neuropathies, HSAN") – grupa uwarunkowanych genetycznie chorób układu nerwowego, w których obrazie klinicznym występuje dysfunkcja czuciowa (osłabione odruchy, osłabione lub zniesione czucie bólu i temperatury) oraz zmiennego stopnia dysfunkcja autonomiczna (dysautonomia): refluks żołądkowo-przełykowy, niedociśnienie ortostatyczne, nadmierna potliwość. Obecnie wyróżnia się cztery klasyczne postaci HSAN, oznaczane od I do IV (podział według Dycka i Ohty); ponieważ grupa tych chorób jest wciąż badana, opisywane są nowe warianty i klasyfikacja jest rozbudowywana. Jako grupa chorób, HSAN są rzadkimi schorzeniami, dotykającymi obu płci. HSAN III spotykana jest niemal wyłącznie u potomków wschodnioeuropejskich Żydów, w której to populacji jej częstość szacowana jest na 1:3600 żywych urodzeń. Opisano kilkaset przypadków HSAN IV; HSAN II na całym świecie jest bardzo rzadka. Leczenie wszystkich chorób grupy HSAN jest jedynie zachowawcze. 
HSAN II.
Inaczej wrodzona neuropatia czuciowa; wiązana jest z mutacjami w locus 12p13.33.
HSAN III (rodzinna dysautonomia, zespół Rileya-Daya).
HSAN III jest najczęstszą postacią HSAN. Spowodowana jest przez mutacje w genie "IKBKAP" w locus 9q31.

</doc>
<doc id="1287369" url="https://pl.wikipedia.org/wiki?curid=1287369" title="Carlo Andrea Pozzo di Borgo">
Carlo Andrea Pozzo di Borgo

Hrabia Carlo Andrea Pozzo di Borgo (ur. 1764, zm. 1842) – rosyjski polityk korsykańskiego pochodzenia.
Życiorys.
Otrzymał wykształcenie prawnicze na uniwersytecie w Pizie. Pasquale Paoli wyznaczył go na reprezentanta Korsyki we francuskim rewolucyjnym Zgromadzeniu Narodowym.
Napoleona uważał za swego osobistego wroga i zdrajcę Korsyki, dlatego dołączył do rosyjskich służb dyplomatycznych.
W latach 1814–1835 (z przerwą na 100 dni Napoleona) był ambasadorem Rosji w Paryżu. W 1839 zwoniony ze służby. W 1842 zmarł w Paryżu.

</doc>
<doc id="1287370" url="https://pl.wikipedia.org/wiki?curid=1287370" title="Ostrava hlavní nádraží">
Ostrava hlavní nádraží

Ostrava hlavní nádraží ("pol." Ostrawa Główna) – główna stacja kolejowa w Ostrawie (Przywozie), w Czechach przy ulicach Wattova 1047/21 i Nádražní 164/215. Leży na Morawach, przy historycznych granicach ze Śląskiem Cieszyńskim i Opawskim. Znajduje się na wysokości 205 m n.p.m.
Stacja kolejowa powstała 1 maja 1847 jako część Kolei Północnej Cesarza Ferdynanda. W latach 60. XIX wieku doszło do rozszerzenia sieci kolejowej z Dworca Głównego przez obecną stację Ostrava střed do Huty Witkowice i do obsługi kopalń w Michałkowicach. Od roku 1862 stacja stała się węzłową - uruchomiono wówczas dla ruchu towarowego linię do Frydka-Mistka, od 1871 roku dla ruchu osobowego.
Zasadniczą zmianą stacji była budowa nowego budynku dworca i zagospodarowania terenu przed nim w 1967 na podstawie projektu Lubora Laciny, który wraz z żoną, rzeźbiarką Sylvią Lacinovą-Jílkovą, zaprojektował obiekt w stylu brukselskim. Dworzec ten charakteryzuje się obecnością takich elementów architektonicznych jak mozaiki i rzeźby. Kompleks ten obejmuje również rozwiązanie zabudowy przed budynkiem dworca, tj. powstanie zadaszenia nad przystankami przy pętli tramwajowej, pętli trolejbusowej, postojem taksówek i parkingiem. Dworzec umieszczono w rozwidleniu torów, tak że dwa perony są ułożone równoleżnikowo, a trzy południkowo.
W budynku dworca znajduje się ČD Centrum, informacja turystyczna, całodobowe kasy biletowe, sklepy, poczekalnia, sklep modelarski, bufet. Na dolnym poziomie dostępny jest również zabudowany komputer z dostępem do bezpłatnego internetu. Przed dworcem zlokalizowano przystanki komunikacji miejskiej oraz parkingi w systemie P+R (Park &amp; Ride).

</doc>
<doc id="1287371" url="https://pl.wikipedia.org/wiki?curid=1287371" title="Zoologischer Garten">
Zoologischer Garten

Niemcy:
Inne:
Zobacz też:

</doc>
<doc id="1287376" url="https://pl.wikipedia.org/wiki?curid=1287376" title="Filip Myszkowski">
Filip Myszkowski

Filip Myszkowski (ur. 8 czerwca 1979 w Pyskowicach k. Gliwic) - polski rysownik, malarz, twórca komiksów, ilustrator.
Pierwsze ilustracje, paski komiksowe i karykatury publikował w drugiej połowie lat 90. w "Głosie Wielkopolskim" i "Gazecie Poznańskiej". Współtworzył magazyn komiksowy "Produkt" przez prawie cały okres wydawniczy (2000-2004), prezentując na jego łamach m.in. autorską serię "Emilia, Tank i Profesor". Losy bohaterów Myszkowskiego doczekały się dwóch albumów komiksowych wydanych nakładem Mandragora i Zin Zin Press oraz szeregu ilustracji.
W latach 2004-2008 związany z magazynem "Mix Komiks", w którym publikował comiesięczną serię komiksową dla dzieci "Zefir", postać stworzoną przez Michała "Śledzia" Śledzińskiego. 
W 2008 roku wykonał ilustracje dla wydawnictwa Fabryka Słów do książek Miroslava Žambocha - "Mrocznego Zbawiciela", T. 1-2 i "Wylęgarni", T. 1-2, 
Od 2009 zajmuje się malarstwem sztalugowym.

</doc>
<doc id="1287381" url="https://pl.wikipedia.org/wiki?curid=1287381" title="Super Seria">
Super Seria

Super Seria (ang. Super Series) – cykl indywidualnych zawodów siłaczy o nazwie Grand Prix. Są to jedne z najważniejszych, międzynarodowych rozgrywek siłaczy.
Historia.
Super Seria została zainaugurowana w roku 2000. Właścicielem marki jest przedsiębiorstwo "World Class Events" (z siedzibą w Szwecji), zarządzane przez byłego kulturystę, Ulfa Bengtssona. W 2004 została podpisana umowa z "TWI (Trans World International)", scalająca dwóch gigantów świata strongman: the World Strongman Super Series i the World’s Strongest Man w the World’s Strongest Man Super Series (WSMSS). Od 2009 cykl nazywa się The World Strongman Super Series.
W ciągu roku, w okresie pomiędzy kwietniem i sierpniem, odbywa się od dwóch do sześciu imprez Grand Prix.
Celem organizatorów jest również zapewnienie transmisji telewizyjnych z tych zawodów. Komentatorami dla telewizji są: mistrz strongman Svend Karlsen i Colin Bryce.
Zawody te były do końca 2008 jednocześnie jedyną i wyłączną kwalifikacją do indywidualnych Mistrzostw Świata Strongman. Czterej najlepsi zawodnicy z każdej eliminacji otrzymywali prawo do udziału w Mistrzostwach Świata Strongman. W 2009 rolę kwalifikacji do mistrzostw przejęły zawody z cyklu Giganci Na Żywo.
Mistrzowie Super Serii.
Miejsca zajęte podczas każdych zawodów Super Serii są punktowane i rejestrowane na koncie zawodnika. Im wyższą lokatę zajął zawodnik, tym większa liczba punktów wpływa na jego konto. Na zakończenie sezonu, zawodnik z największą liczbą punktów otrzymuje tytuł Mistrza Super Serii.

</doc>
<doc id="1287383" url="https://pl.wikipedia.org/wiki?curid=1287383" title="Eamon">
Eamon

Eamon Jonathan Doyle, lepiej znany pod swoim pseudonimem Eamon (ur. 19 września 1983 w Staten Island) – amerykański piosenkarz, autor tekstów, kompozytor R&amp;B i harmonista. W 2003 nagrał singel „Fuck It (I Don’t Want You Back)”. Piosenki Eamona to zazwyczaj ballady zmieszane z agresywnymi tekstami o temacie niewierności.
Życiorys.
Urodził się w Staten Island w Nowym Jorku, jako syn Diane (z domu Zizzo), włosko-amerykańskiej pielęgniarki, oraz Waltera Doyle’a, doradcy z prywatnej praktyki, pochodzenia irlandzkiego. Jego ojciec był członkiem grupy doo wop The Elations. Eamon zaczął śpiewać w wieku dziewięciu lat, koncertował i występował z grupą ojca w tym samym wieku. Mając 15 lat, pracował w studiu muzycznym i zwrócił uwagę dyrektora generalnego Nat Robinsona z First Priority Music, który z kolei przyjął Eamona do autora piosenek / producenta Milka Dee, który pracował z muzykami takimi jak MC Lyte, Janet Jackson i Mary J. Blige. Dee i jego koproducent, Mark Passy, pomogli udoskonalić dźwięk utworów Eamona. Po tym, jak Nat Robinson zaprezentował utwory Eamona w ponad 22 różnych wytwórni muzycznych, Robinson w końcu zawarł umowę z wytwórnią Barry’ego Weissa, a Eamon podpisał ostatecznie kontrakt z Jive Records.

</doc>
<doc id="1287387" url="https://pl.wikipedia.org/wiki?curid=1287387" title="2 Kozacka Dywizja Kawalerii">
2 Kozacka Dywizja Kawalerii

2 Kozacka Dywizja Kawalerii (niem. "2. Kosaken-Kavallerie-Division", ros. "2-я Казачья кавалерийская дивизия") – kolaboracyjny związek taktyczny kawalerii złożony z Kozaków i Niemców pod koniec II wojny światowej
Historia.
Dywizja została sformowana pod koniec listopada 1944 r. na bazie II Kaukaskiej Brygady Kawalerii ze składu 1 Kozackiej Dywizji Kawalerii. Na jej czele stanął Niemiec płk Hans-Joachim von Schultz. Składała się z trzech pułków kawalerii i pułku artylerii oraz służb i oddziałów wsparcia.
Dywizja działała w rejonie miejscowości Tuzla-Gradec-Vinkovci-Osijek, zwalczając wraz z wojskami niemieckimi i chorwackimi komunistyczną partyzantkę Josipa Broz Tity. Pod koniec lutego 1945 r. weszła w skład nowo utworzonego XV Kozackiego Korpusu Kawalerii SS pod dowództwem gen. Helmutha von Pannwitza. Na pocz. marca 1945 r. część oddziałów dywizji dowodzona przez mjr Macha wzięła udział w walkach z wojskami sowieckimi i bułgarskimi na południe od Balatonu, powstrzymując ich natarcie. W trakcie walk przeprowadzono ostatnią szarżę konną.
W pierwszych dniach maja dywizja wraz z pozostałymi jednostkami korpusu przeszła na terytorium austriackiej Karyntii i skapitulowała pod St. Veit an der Glan przed Brytyjczykami. Wbrew zapewnieniom Kozacy pod koniec maja i w ciągu czerwca zostali wydani Sowietom w ramach operacji „Keelhaul”.

</doc>
<doc id="1287390" url="https://pl.wikipedia.org/wiki?curid=1287390" title="Anna Gajewska">
Anna Gajewska

Anna Gajewska (ur. 16 maja 1976 w Białymstoku) – polska aktorka teatralna, telewizyjna i dubbingowa.
Życiorys.
W 1999 roku ukończyła studia w Akademii Teatralnej im. Aleksandra Zelwerowicza w Warszawie. Zadebiutowała w Teatrze Dramatycznym m.st. Warszawy rolą Heleny w przedstawieniu w reżyserii Piotra Cieślaka pt. „Wszystko dobre co się dobrze kończy”.
W 2019 na XIX Festiwalu Dramaturgii Współczesnej „Rzeczywistość Przedstawiona” w Zabrzu, otrzymała nagrodę za rolę w spektaklu „Miłość od ostatniego wejrzenia”.

</doc>
<doc id="1287396" url="https://pl.wikipedia.org/wiki?curid=1287396" title="Rodzinna dysautonomia">
Rodzinna dysautonomia

Rodzinna dysautonomia (zespół Rileya-Daya, ang. "familial dysautonomia", FD, "Riley-Day syndrome") – uwarunkowana genetycznie choroba należąca do grupy dziedzicznych neuropatii czuciowych i autonomicznych (HSAN), zakwalifikowana jako typ III HSAN. Choroba wiąże się z mutacjami w genie "IKBKAP" w locus 9q31. Dziedziczenie jest autosomalne recesywne, a allel warunkujący chorobę spotykany jest niemal wyłącznie u Żydów Aszkenazyjskich. Jednostkę chorobową opisali jako pierwsi Riley i Day w 1949 roku.

</doc>
<doc id="1287398" url="https://pl.wikipedia.org/wiki?curid=1287398" title="Zespół Rileya-Daya">
Zespół Rileya-Daya



</doc>
<doc id="1287399" url="https://pl.wikipedia.org/wiki?curid=1287399" title="Zespół Rileya i Daya">
Zespół Rileya i Daya



</doc>
<doc id="1287400" url="https://pl.wikipedia.org/wiki?curid=1287400" title="I Love Natural">
I Love Natural



</doc>
<doc id="1287402" url="https://pl.wikipedia.org/wiki?curid=1287402" title="Zespół rodzinnej dysautonomii">
Zespół rodzinnej dysautonomii



</doc>
<doc id="1287405" url="https://pl.wikipedia.org/wiki?curid=1287405" title="Committee for Prevention of Genetic Diseases">
Committee for Prevention of Genetic Diseases



</doc>
<doc id="1287410" url="https://pl.wikipedia.org/wiki?curid=1287410" title="Nielegalni (film 1976)">
Nielegalni (film 1976)

Nielegalni (tyt. oryg. Ilegalët) – albański film fabularny z roku 1976 w reżyserii Saimira Kumbaro.
Opis fabuły.
Akcja rozgrywa się w czasie II wojny światowej, w okresie włoskiej okupacji Albanii. W mieście działa silna organizacja ruchu oporu. Agent włoskiego wywiadu SIM (włos. "Servizio Informazioni Militare") podając się za inżyniera Tostiego próbuje przeniknąć w szeregi partyzantów. Czujność komunistów: Besima i Milo udaremnia plany SIM.

</doc>
<doc id="1287414" url="https://pl.wikipedia.org/wiki?curid=1287414" title="Barnis">
Barnis

Barnis ("Barnīs", hist. "Berenike", "Berenice") – miejscowość i port przy przylądku Ras Banas w południowo-wschodniej części Egiptu, położone nad Morzem Czerwonym (Riwiera Morza Czerwonego), ok. 450 km na południe od Hurghady, 145 km na południe od Marsa Alam.
Miasto Berenike założył w III wieku p.n.e. faraon Ptolemeusz II. Nazwa miejscowości pochodzi od imienia jego matki – Bereniki. Znajduje się tu port oraz stanowisko archeologiczne – ruiny starożytnego portu "Berenike Troglodytica". Początkowo port służył do przeładunku transportów słoni afrykańskich. Niektóre z głównych celów podróży statków handlowych wypływających z portu znajdowały się w delcie Indusu, w Muziris i Arikamedu w Indiach, z których przywożono przyprawy i kamienie szlachetne. Z Chin sprowadzano jedwab; kość słoniową z wschodniej Afryki, a kadzidła i mirrę z Arabii. Z portu towary transportowano drogą lądową do Koptos nad Nilem.
Wokół miejscowości znajdują się szczyty górskie Dżabal Farajid i Bereke Bodkin – jedna z największych "igieł skalnych" północnej Afryki i Bliskiego Wschodu.
W Barnis znajduje się Muzeum Beduińskie oraz ruiny świątyni Serapisa odkryte w XIX wieku przez Belzoniego.
Miejscowość jest niedostępna dla turystów z uwagi na bazę marynarki wojennej.
Polsko-amerykańska ekspedycja archeologiczna w Berenike.
Badania ekspedycji polsko-amerykańskiej na stanowisku Berenike (The Berenike Project) trwają od 2008 roku, kierują nimi S.E. Sidebotham z Uniwersytetu Delaware w USA oraz Iwona Zych z Centrum Archeologii Śródziemnomorskiej UW. Projekt stanowi kontynuację wcześniejszych badań amerykańsko-holenderskich prowadzonych w latach 1994–2001 pod kierunkiem S.E. Sidebothama oraz W.Z. Wendricha. Poza pracami wykopaliskowymi przeprowadzone zostały przez Tomasza Herbicha z Instytutu Archeologii i Etnologii PAN badania nieinwazyjne, w wyniku których powstała mapa magnetyczna całego stanowiska. Zidentyfikowano dzięki temu między innymi pozostałości hellenistycznych monumentalnych zabudowań fortowych, badanych w ramach ekspedycji polsko-amerykańskiej przez Marka Woźniaka z CAŚ UW. W komorze bramy wczesnohellenistycznego Berenike odkryto wykutą w skale studnię, której zbadanie pozwoliło archeolog na rekonstrukcję historii wczesnohellenistycznej fortecy. The Berenike Project koncentruje się na odkrywaniu i rekonstrukcji starożytnego krajobrazu południowo-zachodniej zatoki, która identyfikowana jest z portem. Przypływały tu statki z dalekich Indii, a także z południowych obszarów Morza Czerwonego, południowej Arabii czy wschodniej Afryki. Podczas badań odsłonięto zabudowania warsztatowe, pozostałości desek statków, lin, cum a także tzw. portowy temenos z dwiema budowlami o charakterze najprawdopodobniej świątynnym, nazwanymi Lotus Temple i Square Feature. Jednym z najciekawszych odkryć jest cmentarzysko psów, kotów i małpek, złożone z prawie 100 szkieletów tych zwierząt.

</doc>
<doc id="1287425" url="https://pl.wikipedia.org/wiki?curid=1287425" title="Domingo de Iriarte y Nieves Ravelo">
Domingo de Iriarte y Nieves Ravelo

Domingo de Iriarte y Nieves Ravelo (ur. 18 marca 1739 w Puerto de la Cruz na Teneryfie, zm. 22 listopada 1795 w Gironie) – hiszpański dyplomata i radca stanu. Brat dyplomaty Bernarda de Iriarte y Nieves Ravelo (1735-1814).
Życiorys.
Od 1754 przez 15 lat urzędnik magistratu Madrytu ("llamado"). Początkową edukacją jego i braci zajmował się ich wuj, królewski bibliotekarz Juan de Iriarte y Cisneros (1702-1771).
Domingo nakomicie opanował łacinę i grekę, a także języki nowożytne: francuski, angielski, niemiecki i włoski. Dzięki temu kariera dworska stanęła przed nim otworem. Minister Jerónimo Grimaldi uczynił go paziem ("Page de Cartera") w 1763, używając go jako posłańca między swym ministerium i sobą a królem Karolem III. 
Przez 10 lat był sekretarzem wiedeńskiej ambasady Hiszpanii, skąd przeniesiono go do Paryża, gdzie jako ambasador (od 1776 do 1784) urzędował hrabia Pedro de Aranda.
Następnie (1785) został ministrem-plenipotentem ("Ministro plenipotenciario") w Polsce. Później Manuel Godoy oddelegował go do prowadzenia rozmów pokojowych z Francuzami. W latach 1791-1792 był hiszpańskim "Chargé d’affaires" w Paryżu. Gdy w 1791 z francuskiej stolicy wyjechał ambasador Carlos José Gutiérrez de los Rios, Iriarte przejął całość spraw ambasady.
Od 15 grudnia 1793 do stycznia 1794 był hiszpańskim posłem w Rzeczypospolitej. Na początku 1794 ostrzegł pruskiego posła Buchholtza w Warszawie, przed planowanym przez Francuzów powstania w Polsce i na Węgrzech, czego sam dowiedział się od hiszpańskiego posła w Stambule.
Za zawarty na w miarę korzystnych warunkach pokój w Bazylei Karol IV Hiszpański wręczył mu order Karola III i mianował w 1795 ambasadorem w Paryżu. Iriarte nie mógł jednak objąć stanowiska, ponieważ wskutek gruźlicy stan jego zdrowia pogorszył się i wkrótce zmarł.

</doc>
<doc id="1287429" url="https://pl.wikipedia.org/wiki?curid=1287429" title="Agabus">
Agabus



</doc>
<doc id="1287446" url="https://pl.wikipedia.org/wiki?curid=1287446" title="Hymn Wietnamu Południowego">
Hymn Wietnamu Południowego

Wietnam Południowy w ciągu swojej historii posiadał dwa hymny państwowe, "Marsz Młodych" oraz "Wyzwolić Południe".
Thanh Niên Hành Khúc (1948–1975).
Pierwszym hymnem Wietnamu Południowego była pieśń "Thanh Niên Hành Khúc". Autorem pieśni był Lưu Hữu Phước (1921–1989), wietnamski działacz komunistyczny.
Pieśń została przyjęta jako hymn narodowy przez Rząd Tymczasowy 14 czerwca 1948.
W 1956 roku prezydent Ngô Đình Diệm dokonał zmian w tekście hymnu.
Tekst w latach 1948–1956.
Này thanh niên ơi! Đứng lên đáp lời sông núi.
Đồng lòng cùng đi đi đi mở đường khai lối.
Vì non sông nước xưa truyền muôn năm chớ quên.
Nào anh em Bắc Nam cùng nhau ta kết đoàn.
Hồn thanh xuân như gương trong sáng.
Đừng tiếc máu nóng tài xỉn ráng.
Thời khó thế khó khó làm yếu ta.
Dầu muôn chông gai vững lòng chi sá.
Đường mới kiếp phóng mắt nhìn xa bốn phương.
Tung cánh hồn thiếu niên ai đó can trường.
Thanh niên ơi! Ta quyết đi đến cùng.
Thanh niên ơi! Ta nguyền đem hết lòng.
Tiến lên, đồng tiến, vẻ vang đời sống.
Chớ quên rằng ta là giống Lạc Hồng.
Tekst w latach 1956–1975.
Này Công Dân ơi! Quốc gia đến ngày giải phóng
Đồng lòng cùng đi hy sinh tiếc gì thân sống.
Vì tương lai Quốc Dân, cùng xông pha khói tên,
Làm sao cho núi sông từ nay luôn vững bền.
Dù cho phơi thây trên gươm giáo,
Thù nước, lấy máu đào đem báo.
Nòi giống lúc biến phải cần giải nguy,
Người Công Dân luôn vững bền tâm trí.
Hùng tráng quyết chiến đấu làm cho khắp nơi
Vang tiếng người nước Nam cho đến muôn đời!
Công Dân ơi! Mau hiến thân dưới cờ!
Công Dân ơi! Mau làm cho cõi bờ
Thoát cơn tàn phá, vẻ vang nòi giống
Xứng danh nghìn năm giòng giống Lạc Hồng!
Giải phóng miền Nam (1975–1976).
Po zwycięstwie Việt Cộngu w 1975 roku jako nowy hymn Wietnamu Południowego przyjęto hymn Việt Cộngu, "Giải phóng miền Nam" ("Wyzwolić Południe"). Napisana w 1961 roku pieśń, podobnie jak poprzedni hymn, była autorstwa Lưu Hữu Phước.
Tekst.
Giải phóng miền Nam, chúng ta cùng quyết tiến bước.
Diệt Đế quốc Mỹ, phá tan bè lũ bán nước.
Ôi xương tan máu rơi, long hân thù ngất trời.
Sông núi bao nhiêu năm cắt rời.
Đây Cửu Long hùng tráng, Đây Trường Sơn vinh quang.
Thúc giục đoàn ta xung phong đi giết thù.
Vai sát vai chung một bóng cờ.
Vùng lên! Nhân dân miền Nam anh hùng!
Vùng lên! Xông pha vượt qua bão bùng.
Thề cứu lấy nước nhà! Thề hy sinh đến cùng!
Cầm gươm, ôm súng, xông tới!
Vận nước đã đên rồi. Bình minh chiếu khắp nơi.
Nguyện xây non nước sáng tươi muôn đời.

</doc>
<doc id="1287455" url="https://pl.wikipedia.org/wiki?curid=1287455" title="Lüdenscheid (stacja kolejowa)">
Lüdenscheid (stacja kolejowa)

Lüdenscheid – stacja kolejowa w Lüdenscheid, w kraju związkowym Nadrenia Północna-Westfalia, w Niemczech. Znajduje się tu 1 peron.

</doc>
<doc id="1287456" url="https://pl.wikipedia.org/wiki?curid=1287456" title="RT-PCR">
RT-PCR



</doc>
<doc id="1287461" url="https://pl.wikipedia.org/wiki?curid=1287461" title="Osmose Productions">
Osmose Productions

Osmose Productions – francuska wytwórnia płytowa założona w 1991 roku przez Hervé Herbaut. Wydaje głównie muzykę dla grup death, black oraz gothic metalowych .
Absu, Allfader, Angelcorpse, Antaeus, Arkhon Infaustus, Axis Of Advance, Dark Tranquillity, Demoniac, Detonation, Driller Killer, Enslaved, Extreme Noise Terror, Immortal, Impaled Nazarene, Inhume, Marduk, Melechesh, Mord, Obligatorisk Tortyr, Pan.Thy.Monium, Revenge, Ritual Carnage, Rotting Christ, Sadistik Exekution, Samael, Shining i Yyrkoon.

</doc>
<doc id="1287466" url="https://pl.wikipedia.org/wiki?curid=1287466" title="Mike Burns">
Mike Burns

Michael Thomas (Mike) Burns (ur. 14 września 1970 w Marlborough w stanie Massachusetts). Były obrońca grający w reprezentacji Stanów Zjednoczonych podczas Mistrzostw Świata w piłce nożnej w 1994 i 1998 roku. Obecnie dyrektor sportowy w New England Revolution.
W wieku sześciu lat zaczął grać w piłkę w lokalnych ligach. Później reprezentował swoją szkołę średnią Marlborough High School. W 1987 został wybranym najlepszym piłkarzem szkół średnich w Massachusetts. W latach 1988-1991 uczęszczał do Hartwick College. Po ukończeniu tej uczelni Burns grał w reprezentacji olimpijskiej, która przygotowywała się do Igrzysk w 1992 roku. Wcześniej brał udział w Mistrzostwach Świata U-16 w 1987 i U-20 w 1989. W tych drugich Stany Zjednoczone zajęły czwarte miejsce.
W 1995 Major League Soccer rozpoczęła proces tworzenia klubów piłkarskich. Jego integralną częścią była pewność, że każda drużyna ma sprawiedliwą liczbę piłkarzy. W procesie alokacji, MLS przydzieliła Burns'a do drużyny New England Revolution. W sierpniu został on jednak wypożyczony do duńskiego Viborgu. W 1998, dwa lata po powrocie do MLS, Burns został wybrany do drużyny All Star. Rok później zależało mu na ponownym transferze do Europy, ale żaden klub nie wyraził zainteresowania, więc Amerykanin został zmuszony do powrotu do Revolution. W czerwcu 2000 roku wraz z Danem Calichmanem przeniósł się do San Jose Earthquakes w zamian za Mauricio Wrighta. W barwach Earthquakes rozegrał 18 spotkań, ale po dziesięciu miesiącach zmienił klub na Kansas City Wizards. Karierę zakończył w 2002, co było poprzedzone kolejną nominacją do All-Star.
Z drużyną narodową uczestniczył w Mistrzostwach Świata 1994, ale na boisku nie pojawił się ani minuty. Cztery lata później, na mundialu we Francji wystąpił w dwóch meczach grupowych.
10 kwietnia 2005 przejął posadę dyrektora sportowego w New England Revolution.

</doc>
<doc id="1287468" url="https://pl.wikipedia.org/wiki?curid=1287468" title="Wasyl Tatarski">
Wasyl Tatarski

Wasyl Tatarski, ukr. "Василь Татарський" (ur. 28 listopada 1898 r. w Murafie, zm. 2 lipca 1992 r. w Monachium) – ukraiński wojskowy generał chorąży Armii Ukraińskiej Republiki Ludowej, oficer kontraktowy Wojska Polskiego w okresie międzywojennym. Podczas II wojny światowej oficer 14 Dywizji Grenadierów SS, następnie szef sztabu brygady Ukraińskiej Armii Narodowej. Po wojnie emigracyjny działacz wojskowy i kombatancki.
Po ukończeniu gimnazjum wstąpił do armii rosyjskiej. Służył w 9 pułku dragonów, stacjonującym w Gori w guberni tyfliskiej. W grudniu 1917 r. ukończył tam szkołę młodszych oficerów. W 1918 wstąpił do armii ukraińskiej. Służył w 4 berdyczowskim pułku piechoty. Od listopada tego roku brał udział w wojnie z Polakami, a następnie z bolszewikami w szeregach 2 Wołyńskiej Dywizji Strzelców. Został dowódcą jednego z pułków. Od marca 1920 dowodził 2 beresteckim pułkiem piechoty w składzie 1 Zaporoskiej Dywizji Strzelców Armii Ukraińskiej Republiki Ludowej. Doszedł do stopnia generała-chorążego. Po internowaniu ukraińskiej armii w Polsce przebywał w obozie w Kaliszu. W 1926 na wniosek ministerstwa wojny Rządu Ukraińskiej Republiki Ludowej na emigracji rozpoczął naukę w szkole oficerskiej WP. Po jej ukończeniu służył w Wojsku Polskim jako oficer kontraktowy. W 1939 ukończył Wyższą Szkołę Wojenną w Warszawie (1937-1939).
Brał udział w wojnie obronnej 1939 r. Uwolniony z niewoli niemieckiej podjął współpracę z Niemcami, pracując w ukraińskich przedstawicielstwach w Berlinie. W 1944 r. wstąpił do 14 Dywizji Grenadierów SS. W 1945 r. krótko przed końcem wojny objął funkcję szefa sztabu brygady w składzie Ukraińskiej Armii Narodowej. Po wojnie przebywał w obozie przesiedleńczym w zachodnich strefach okupacyjnych Niemiec. Od 1950 r. przewodniczył Związkowi Ukraińskich Weteranów, działał w różnych towarzystwach kombatanckich. Był też członkiem wyższej rady wojskowej przy emigracyjnych władzach URL.

</doc>
<doc id="1287471" url="https://pl.wikipedia.org/wiki?curid=1287471" title="Freiberg (Sachs)">
Freiberg (Sachs)

Freiberg (Sachs) – stacja kolejowa w Freibergu, w kraju związkowym Saksonia, w Niemczech. Znajdują się tu 4 perony.

</doc>
<doc id="1287472" url="https://pl.wikipedia.org/wiki?curid=1287472" title="Bir Szalatin">
Bir Szalatin

Bir Szalatin lub Bir Szalatajn (ar. شلاتين "Šalatīn, "ang. "Shalateen") – miasto położone na skraju Trójkąta Hala’ib (tj. terytorium spornego między Egiptem a Sudanem) w południowo-wschodniej części Egiptu nad Morzem Czerwonym (Riwiera Morza Czerwonego), ok. 550 km na południe od Hurghady, 200 km na południe od Marsa Alam.
Codziennie odbywa się tu targ wielbłądów, na którym można spotkać handlarzy egipskich i sudańskich. Ośrodek rybołówstwa. Centrum administracji lokalnej.

</doc>
<doc id="1287477" url="https://pl.wikipedia.org/wiki?curid=1287477" title="Projector">
Projector

Projector – czwarty album szwedzkiego Dark Tranquillity.

</doc>
<doc id="1287484" url="https://pl.wikipedia.org/wiki?curid=1287484" title="Dinosaur National Monument">
Dinosaur National Monument

Dinosaur National Monument – amerykański pomnik narodowy, znajdujący się na granicy stanów Kolorado, Arizona, Wyoming i Utah, w pobliżu ujścia rzeki Yampa do rzeki Green River.
Pierwszy skamieniały szkielet apatozaura na tym terenie odkrył paleontolog Earl Douglass 17 sierpnia 1909 roku. Do tej pory na terenie pomnika znaleziono tysiące kości należących do 10 gatunków dinozaurów.
Pomnik został ustanowiony decyzją prezydenta Woodrowa Wilsona 4 października 1915 roku, na obszarze 0,32 km². Obszar znajdujący się pod ochroną powiększono 14 lipca 1938 roku. Obecnie zajmuje on powierzchnię 853,26 km² i jak wiele innych pomników narodowych zarządzany jest przez National Park Service. Na terenie parku znajdują się także liczne petroglify i piktogramy naskalne żyjących na tym terenie Indian, począwszy od prekolumbijskiej kultury Fremont. 
Wybudowane w parku w 1957 roku muzeum zostało zamknięte w lipcu 2006 roku ze względu na niestabilność fundamentów i pozostanie zamknięte do momentu rozwiązania tego problemu.

</doc>
<doc id="1287486" url="https://pl.wikipedia.org/wiki?curid=1287486" title="Trąba wodna">
Trąba wodna

Trąba wodna, trąba morska – rodzaj trąby powietrznej, występującej nad powierzchnią zbiornika wodnego (oceanu, morza lub dużego jeziora). Przybiera wygląd wąskiego lejka, odwróconego stożka lub kolumny, wyrastających z podstawy chmury "Cumulonimbus" lub "Cumulus congestus", wydłużających się w kierunku powierzchni wody.
Zjawisko to występuje najczęściej między późną wiosną a wczesną jesienią, ale teoretycznie może się pojawić o każdej porze roku i doby. Jest zwykle krótkotrwałe (czas „życia” trąby wodnej to średnio 5–10 minut, maksymalnie około godziny). Najwięcej trąb tworzy się nad wodami w strefach tropikalnych i subtropikalnych. Często równocześnie występuje kilka trąb wodnych obok siebie. Próby pomiaru prędkości wiatru wewnątrz wiru wykazały, że wartości mieszczą się w zakresie od 15 do 85 m/s (od 54 do 306 km/h), przy czym należy wyraźnie zaznaczyć, że większość wirów ma maksymalne prędkości wiatru bliższe dolnej granicy zakresu, odpowiadające kategorii F0 w skali Fujity. Szacunki prędkości przemieszczania się trąb wskazują na wartości od kilku do maksymalnie 64–80 km/h, jednak w większości przypadków trąby wodne przemieszczają się bardzo powoli. Średnice lejów wahają się w przedziale od kilku do około 100 m (rzadko więcej). Wbrew obiegowej opinii, lej trąby wodnej nie składa się z wody morskiej, zasysanej w górę, na dużą wysokość, ale jest w rzeczywistości chmurą skondensowanych, mikroskopijnych kropel wody.
Mechanizm powstawania.
Pod względem mechanizmu powstawania trąby wodne przypominają słabe tornada. Zdecydowana większość to jednak wiry niezwiązane z mezocyklonem i ograniczone do dolnych warstw atmosfery, choć możliwe jest uformowanie się tornada superkomórkowego nad wodą, i takie zjawisko też zostanie nazwane trąbą wodną. Kiedy „lądowa” trąba powietrzna dociera nad morze, także staje się trąbą wodną. I odwrotnie, trąba wodna może stać się „lądową” trąbą powietrzną, choć w większości takich przypadków wir wkrótce się rozprasza (większość trąb morskich to relatywnie słabe wiry niezwiązane z superkomórką burzową). Warunki sprzyjające rozwojowi trąb morskich to: ciepłe, wilgotne, niestabilne, wznoszące się powietrze, gwałtowny rozwój chmury konwekcyjnej, występowanie w najniższych warstwach troposfery poziomej konwergencji wiatru oraz obecność wystarczająco silnej i skoncentrowanej rotacji w atmosferze. Obserwacje wykazały, że większość trąb przejawia podobny cykl rozwoju:

</doc>
<doc id="1287493" url="https://pl.wikipedia.org/wiki?curid=1287493" title="23 Pułk Piechoty im. płk. Lisa-Kuli">
23 Pułk Piechoty im. płk. Lisa-Kuli



</doc>
<doc id="1287496" url="https://pl.wikipedia.org/wiki?curid=1287496" title="Goslar (stacja kolejowa)">
Goslar (stacja kolejowa)

Goslar – stacja kolejowa w Goslar, w kraju związkowym Dolna Saksonia, w Niemczech. Znajdują się tu 3 perony.

</doc>
<doc id="1287501" url="https://pl.wikipedia.org/wiki?curid=1287501" title="Ras Banas">
Ras Banas

Ras Banas (arab. رأس بناس; hist. gr. "Lepte Akra") – przylądek w Egipcie nad Morzem Czerwonym przy miejscowości Barnis. Jest to wysunięty w morze cypel, na południe od którego znajduje się Okropna Zatoka (ang. "Foul Bay"). W pobliżu znajduje się wyspa Dżazirat Mukawwa. Na rafach koralowych w okolicy Ras Banas znajdują się nieliczne czerwonomorskie tereny lęgowe żółwi morskich.

</doc>
<doc id="1287504" url="https://pl.wikipedia.org/wiki?curid=1287504" title="SMC-3">
SMC-3

SMC-3 – seria informacyjna minikomputera PRS-4. Po uzyskaniu pełnej zgodności prototypu MKJ-28 z minikomputerem HP2114B przygotowano dokumentację ideową i uzupełniono asortyment kart interfejsu o:
Dokumentację przekazano do ZEG w Tychach. Tam zaprojektowano obwody drukowane i dostosowano dokumentację do posiadanej technologii produkcji. W połowie 1975 roku ZEG wyprodukował pierwsze podzespoły serii informacyjnej minikomputera SMC-3. Podzespoły te trafiały do Zakładu Automatyzacji Powierzchniowej Zakładów Konstrukcyjno-Mechanizacyjnych Przemysłu Węglowego w Katowicach, gdzie były uruchamiane, testowane, tam też odbywało się kompletowanie zestawów zgodnie z wymaganiami realizowanych aplikacji.
Głównym problemem w procesie kompletowania była dostępność, a właściwie niedostępność urządzeń peryferyjnych i pamięci operacyjnych. Początkowo usiłowano kupować poszczególne urządzenia w firmach, które je produkowały, ale była to prawdziwa droga przez mękę, kończąca się najczęściej niepowodzeniem. Wreszcie znaleziono rozwiązanie następujące:
Do końca 1977 roku skompletowano w taki sposób 17 minikomputerów SMC-3.
Zastosowania.
Minikomputer SMC-3 został wykorzystany przede wszystkim do przygotowania aplikacji przeznaczonej do zbierania danych pozwalających na kontrolę wykorzystania i sprawności ciągów technologicznych w kopalniach. Systemy takie wdrożono w latach 1975-1976 między innymi w kopalniach: WIECZOREK, WUJEK, STASZIC i ZOFIÓWKA. Przetwarzanie zebranych danych było realizowane w podsystemie I-EAD, który opracowano w Głównym Instytucie Górnictwa i wdrożono w Centralnym Ośrodku Informatyki Górnictwa w Katowicach.
Minikomputer SMC-3 wykorzystano również, w kopalni SZOMBIERKI w 1976 roku, do analizy i prognozowania zagrożeń tąpaniami. Źródłem danych dla minikomputera SMC-3 było urządzenie do klasyfikacji sygnałów sejsmoakustycznych typu SMC-2s, wdrożone rok wcześniej. Zestaw ten stanowił przykład zastosowania techniki komputerowej do zautomatyzowania najbardziej czasochłonnych czynności w procesie przygotowania prognozy zagrożenia tąpaniami.
Niezwykle interesującym projektem było wykorzystanie minikomputera SMC-3 do centralnego zabezpieczenia metanometrycznego kopalni. Była to pierwsza w Polsce próba wykorzystania minikomputera do realizacji tak odpowiedzialnego zadania. Doświadczalną instalację cyfrowej centrali metanometrycznej CMC1, bo tak nazwano ten system, wykonano w roku 1977. Po przeprowadzeniu badań laboratoryjnych centralę zainstalowano w kopalni WESOŁA, gdzie od maja 1978 roku prowadzono badania eksploatacyjne.
Ponadto minikomputer SMC-3 wykorzystano do sterowania ciągami taśmociągów w kopalni RUDNA w Zagłębiu Miedziowym, a Zakład Systemów Automatyki Kompleksowej Polskiej Akademii Nauk (obecnie Instytut Informatyki Teoretycznej i Stosowanej PAN) wykorzystał dwa minikomputery SMC-3 w systemie namiarowania wsadu pierwszego wielkiego pieca i w systemie monitorowania pracy pieców wgłębnych. Systemy zainstalowano w Hucie Katowice pod koniec lat 70. XX wieku.

</doc>
<doc id="1287505" url="https://pl.wikipedia.org/wiki?curid=1287505" title="Bałtyjsk (stacja kolejowa)">
Bałtyjsk (stacja kolejowa)

Bałtyjsk – stacja kolejowa w Bałtyjsku, w obwodzie kaliningradzkim, w Rosji. Znajdują się tu 2 perony.

</doc>
<doc id="1287508" url="https://pl.wikipedia.org/wiki?curid=1287508" title="Dżazirat Mukawwa">
Dżazirat Mukawwa

Dżazirat Mukawwa (arab. "جزيرة مكوى", "Jazīrat Mukawwa‘") – egipska wyspa koralowa na Morzu Czerwonym, na południe od przylądka Ras Banas. Wysokość bezwzględna dochodzi do 34 metrów na południu wyspy. Na północy otoczona przez opadającą prawie prostopadle rafę koralową. Około jednej mili morskiej na południowy zachód od wyspy, na większych głębokościach niż po północnej stronie, rozciąga się południkowo w kierunku południowo-wschodnim kolejna rafa koralowa, długa na trzy mile morskie. W odległości około półtorej mili na południowy zachód położona jest ławica morska z głębokościami od 21,9 do 46 metrów.

</doc>
<doc id="1287512" url="https://pl.wikipedia.org/wiki?curid=1287512" title="Kaliningrad Północny">
Kaliningrad Północny

Kaliningrad Północny () – przystanek kolejowy w Kaliningradzie, w obwodzie kaliningradzkim, w Rosji. Dawny duży budynek dworcowy, wzniesiony 1930 (proj. Martin Stallmann), po 1945 r. został przebudowany na inne cele.
Znajdują się tu 3 perony – 1 przelotowy i 2 krańcowe, z których wyjazd jest możliwy tylko w kierunku północnym (na Sowieck i Pionierskij).

</doc>
<doc id="1287513" url="https://pl.wikipedia.org/wiki?curid=1287513" title="Cle Kooiman">
Cle Kooiman

Cle Kooiman (ur. 3 lipca 1963 w Ontario (Kalifornia). Były obrońca grający w reprezentacji Stanów Zjednoczonych podczas Mistrzostw Świata w piłce nożnej w 1994 roku. Obecnie asystent trenera drużyny narodowej USA U-20.
College.
Kooiman uczęszczał do San Diego State University.
Major Indoor Soccer League.
W 1982 rozpoczął profesjonalną karierę halową w barwach Los Angeles Lazers, dla którego występował do 1987.
Western Soccer League/American Professional Soccer League.
W 1989 podpisał kontrakt z California Kickers, które występowało w Western Soccer League. W tym samym roku został wybrany do drużyny All-Star. Na sezon 1990 przeniósł się do San Diego Nomads. WSL połączyła się wtedy z American Soccer League tworząc American Professional Soccer League.
Meksyk.
Na początku roku 1990 Kooiman został transferowany do meksykańskiego Cobras de Ciudad Juarez, który dwa lata później opuścił na rzecz Cruz Azul. Stał się przy okazji pierwszym Amerykaninem w historii, który przejął opaskę kapitańską w meksykańskim klubie. W 1994 przeszedł do Morelii.
Major League Soccer.
W 1996, nowo założona Major League Soccer przydzielała „markowych” graczy do drużyn piłkarskich. Kooiman został oddelegowany do Tampa Buy Mutiny. W barwach Mutiny rozegrał dwa sezony, po czym został oddany do MLS Expansion Draft. Miami Fusion przyjęła obrońcę na jeden sezon.
Kariera reprezentacyjna.
Pierwszy występ w kadrze narodowej Kooiman zaliczył w 1993. Łącznie rozegrał 12 spotkań. Został również wyselekcjonowany do drużyny, która uczestniczyła w mundialu w USA.
Trener.
Po zakończeniu kariery piłkarskiej, Kooiman pracował jako dyrektor w Alta Loma Club w Kalifornii. W 2006 doprowadził żeńską drużynę Arsenal U-13 do mistrzostwa Północnej Ameryki.

</doc>
<doc id="1287514" url="https://pl.wikipedia.org/wiki?curid=1287514" title="Famaillá">
Famaillá

Famaillá – miasto w Argentynie leżące w prowincji Tucumán, stolica departamentu Famaillá.
Według spisu z 17 listopada 2001 roku miasto liczyło 20 762 mieszkańców.
Miasto leży 30 kilometrów na południowy zachód od stolicy prowincji San Miguel de Tucumán. W 1841 roku niedaleko miasta doszło do bitwy znanej w historii jako bitwa pod Monte Grande, w której siły wierne Juanowi Manuelowi de Rosas dowodzone przez Manuela Oribe zmierzyły się z wojskami Ligi Północy dowodzonymi przez Juana Lavalle.
Miasto jest siedzibą klubu piłkarskiego Atlético Famaillá.

</doc>
<doc id="1287515" url="https://pl.wikipedia.org/wiki?curid=1287515" title="Antoine de Noailles (admirał)">
Antoine de Noailles (admirał)

Antoni, 1 hrabia Noailles (ur. 4 września 1504, zm. 11 marca 1562 w Bordeaux) – francuski admirał oraz ambasador w Anglii w latach 1553-1556 podczas których prowadził walkę dyplomatyczną (nieskuteczną) z ambasadorem Hiszpanii Simonem Renardem.

</doc>
<doc id="1287516" url="https://pl.wikipedia.org/wiki?curid=1287516" title="Sęp plamisty">
Sęp plamisty

Sęp plamisty, sęp Rüppella ("Gyps rueppelli") – gatunek dużego ptaka padlinożernego z rodziny jastrzębiowatych (Accipitridae). Występuje w strefie Sahelu i wschodniej Afryce. Od 2015 uznawany za krytycznie zagrożonego wyginięciem.
Podgatunki i zasięg występowania.
Międzynarodowy Komitet Ornitologiczny (2022) wyróżnia dwa podgatunki:
Komisja Faunistyczna Sekcji Ornitologicznej Polskiego Towarzystwa Zoologicznego wymienia go na liście gatunków stwierdzonych w Polsce, lecz nie zaliczonych do awifauny krajowej (kategoria E w klasyfikacji AERC – pojaw nienaturalny).
Morfologia.
Długość ciała około 101 cm, masa ciała 6,8–9 kg, średnia 7,57 kg (dla jednego przedstawiciela "G. r. erlangeri" 6,384 kg), rozpiętość skrzydeł 230–250 cm. Upierzenie ogółem ciemnobrązowe, pióra tułowia mają jasnokremowe krawędzie, lotki ciemne. Kołnierz biały, szyja ciemna, głowa jasna. Dalsza od ciała część dzioba jasna, u osobników młodocianych cały dziób ciemny. Ponadto osobniki młode mają jaśniejsze upierzenie.
Ekologia i zachowanie.
Środowiskiem życia sępów plamistych są otwarte tereny z zadrzewieniami akacji, obszary trawiaste i górskie. Są towarzyskie, zbierają się przy padlinie. Gniazdują głównie w koloniach na klifach i skarpach. W Etiopii odnotowywane do 4500 m n.p.m. Żywią się padliną i fragmentami kości z większych trucheł, ale jedzą głównie miękką tkankę mięśniową i organy wewnętrzne. 
Są to najwyżej latające ptaki. Jego rekord wysokości to około 11 300 m n.p.m. 29 listopada 1973 zderzył się z samolotem lecącym na wysokości 37 000 stóp (około 11,27 km) nad Abidżanem. Uszkodził jeden z silników, co wymusiło lądowanie. Pozostałościami było 5 kompletnych i 15 niekompletnych piór, które na podstawie porównania z dostępnym w Muzeum Historii Naturalnej w Waszyngtonie materiale przypisano do sępa plamistego.
Status.
Międzynarodowa Unia Ochrony Przyrody (IUCN) zmieniała klasyfikację na przestrzeni lat; do 2004 sęp plamisty klasyfikowany był jako gatunek najmniejszej troski (LC, "Least Concern"), w latach 2007 i 2008 uznany został za gatunek bliski zagrożenia (NT, "Near Threatened"), w 2012 i 2013 za zagrożonego (EN, "Endangered"), a w 2015 rangę zmieniono na krytycznie zagrożonego (CR, "Critically Endangered"). W Gambii stan populacji zdaje się być stabilny, jednak w Mali i Sudanie Południowym populacje zmniejszyły się o, odpowiednio, 96% i 100% (dane z 2006). Możliwe, że sępy plamiste nie występują już także w Nigerii; w 2011 nie stwierdzono ich w Parku Narodowym Yankari, będącym ostoją tych sępów w Nigerii. Badania przeprowadzane na sawannach Burkiny Faso, Mali i Nigru, przeprowadzane w latach 1969–1973 i 2003–2004, wykazały spadek średniej liczebności z 61,3 osobnika na 100 km do 2,5 osobnika na 100 km. Spadek liczebności odnotowano również w Kamerunie (87% w latach 1973–2000), Ugandzie, Kenii, Somalii, Malawi (nie występuje w parkach narodowych Kasungu i Liwonde, gdzie niegdyś występował pospolicie) i Tanzanii. Możliwe, że stan populacji w Etiopii jest stabilny.
Gatunek doświadczył niezwykle gwałtownego spadku liczebności. Dotyczą go podobne zagrożenia, co w przypadku innych sępów – przekształcanie środowiska jego życia w tereny rolnicze i pastwiska, znikanie dzikich kopytnych prowadzące do zmniejszenia się dostępności padliny, odławianie na sprzedaż, tępienie przez człowieka i zatrucia. We wschodniej Afryce głównym problemem dotykającym sępów plamistych jest zatrucie, głównie przez pestycyd karbofuran. W 2007 okazało się, że w Tanzanii rozprowadzany był diklofenak, a brazylijski producent intensywnie go reklamował i eksportował do 15 krajów. Ptaki są również zabijane i sprzedawane na targach. Prawdopodobnie w Nigerii zniknięcie gatunku nastąpiło wskutek odławiania sępów i sprzedawania ich części do praktyk juju.

</doc>
<doc id="1287519" url="https://pl.wikipedia.org/wiki?curid=1287519" title="The Number Twelve Looks Like You">
The Number Twelve Looks Like You

The Number Twelve Looks Like You - Amerykański zespół wywodzący się z fali mathcore, grający skomplikowane połączenie metalu progresywnego i grindcore'u. Zadebiutował krążkiem "Put on Your Rosy Red Glasses"

</doc>
<doc id="1287523" url="https://pl.wikipedia.org/wiki?curid=1287523" title="Ciemność rusza do boju">
Ciemność rusza do boju

Ciemność rusza do boju – film z 2007 roku, będący adaptacją pierwszej z pięciu części powieści Susan Cooper.
Fabuła.
Młody Will dowiaduje się, że jest ostatnim z rasy wojowników od wieków walczących z ciemnością. Przemieszczając się w czasie odkrywa wskazówki wiodące go do ostatniego starcia z siłami ciemności. Los świata spoczywa w rękach Willa.

</doc>
<doc id="1287525" url="https://pl.wikipedia.org/wiki?curid=1287525" title="Leer (stacja kolejowa)">
Leer (stacja kolejowa)

Leer (Ostfriesland) – stacja kolejowa w Leer (Ostfriesland), w kraju związkowym Dolna Saksonia, w Niemczech. Znajdują się tu 2 perony.
Historia.
Otwarty 20 czerwca 1856 roku dworzec kolejowy powstał przy okazji budowy linii kolejowej z Löhne do Emden (daw. "Hannoversche Westbahn"). Budynek został zbudowany w styl arkadowym, składa się z pięciu części i posiada dwa piętra. W latach 70. XIX wieku w związku z rozwijającym się handlem zagranicznym, obok stacji powstał dworzec celny. Obecnie budynek ten pełni funkcje kulturalne. 15 czerwca 1869 roku Leer otrzymało połączenie z Oldenburgiem i Bremą, a 26 listopada 1876 otwarto linię do Neuschanz w Holandii. W 1955 roku obok stacji został otwarty centralny dworzec autobusowy (ZOB).

</doc>
<doc id="1287527" url="https://pl.wikipedia.org/wiki?curid=1287527" title="TV.com">
TV.com

TV.com – strona internetowa poświęcona serialom, założona 1 czerwca 2005 przez CNET Networks.
Strona skupia się na angielskojęzycznych widowiskach w Stanach Zjednoczonych, Wielkiej Brytanii, Kanadzie, Australii, Japonii, i Irlandii.

</doc>
<doc id="1287531" url="https://pl.wikipedia.org/wiki?curid=1287531" title="ArXiv">
ArXiv

arXiv (duże X w nazwie reprezentuje grecką literę χ (chi), nazwę należy więc czytać ‘archiv’) – elektroniczne archiwum naukowych preprintów. Gromadzi artykuły z następujących dziedzin: fizyki z astronomią, matematyki, informatyki, statystyki i biologii ("quantitative biology") i matematyki finansowej. Archiwum powstało w roku 1991 w Los Alamos National Laboratory, początkowo dostępne było pod adresem xxx.lanl.gov. Obecnie funkcjonuje przy Uniwersytecie Cornella.
Prace publikowane w arXiv nie są recenzowane, ale mogą być tam umieszczane wyłącznie przez zarejestrowanych i zaufanych autorów ("endorsers"). Aby zostać zaufanym autorem wystarczy potwierdzenie od innego zaufanego autora. Większość prac umieszczanych w arXiv jest publikowana także w recenzowanych czasopismach naukowych.
Prace umieszczone w archiwum są dostępne bezpłatnie dla wszystkich użytkowników Internetu.
Historia.
Założycielem arXiv był Paul Ginsparg, fizyk pracujący w Laboratorium Los Alamos. Niezadowolony z tradycyjnych metod dystrybucji najświeższych wyników prac naukowych (kopie papierowe przesyłane pocztą lub wersje elektroniczne rozsyłane na listy dystrybucyjne poczty elektronicznej) uruchomił on na swoim biurkowym komputerze NeXT serwis przechowujący elektroniczne wersje preprintów z dziedziny teoretycznej fizyki wysokich energii i automatycznie wysyłający powiadomienia o nowych pracach do zainteresowanych. Początkowo użytkownicy komunikowali się z serwerem za pośrednictwem poczty elektronicznej, po kilku miesiącach dodany został serwer FTP, a po około roku dodany został interfejs WWW – podówczas była to nowa technologia świeżo wynaleziona w CERN-ie.
W 1998 roku domena internetowa archiwum została zmieniona z xxx.lanl.gov na obecną arxiv.org
W roku 2001 Ginsparg przeniósł się na Uniwersytet Cornella, przenosząc ze sobą arXiv. Jako jedną z przyczyn decyzji podawał słabe wsparcie dla swej działalności ze strony kierownictwa laboratorium Los Alamos. Uniwersytet zaproponował mu, poza utrzymaniem samego archiwum, posadę w nowo powołanym Wydziale Informatologii i możliwość pracy nad rozwojem cyfrowych bibliotek i archiwów. Od tego też czasu archiwum zaczęło obejmować prace z innych dziedzin, poza fizyką.
Obecnie (styczeń 2014) archiwum zawiera ponad 900 tys. preprintów, miesięcznie dodawane jest około 8000 nowych, a miesięczna liczba pobrań sięga pięciu milionów.
Finansowanie.
Początkowo arXiv funkcjonował na stacji roboczej na biurku Ginsparga w Los Alamos, sam autor zajmował się w czasie wolnym jego utrzymaniem. Wzrost liczby użytkowników i przechowywanych prac wymusił jednak z czasem przeniesienie archiwum na większy serwer i zatrudnienie etatowych pracowników do jego utrzymania. W Los Alamos działalność ta była finansowana przez państwową Narodową Fundację Nauki, Departament Energii Stanów Zjednoczonych i samo laboratorium.
Po przenosinach na Uniwersytet Cornella finansowanie przejęła biblioteka tego uniwersytetu. W roku 2010 uniwersytet uznał, że nie jest w stanie samodzielnie utrzymywać archiwum i wystosował apel do użytkowników o współfinansowanie. Obecnie, aż do roku 2017, finansowanie projektu jest zagwarantowane wspólnie przez Bibliotekę Uniwersytetu Cornella, Fundację Simonsa i ponad 170 instytucji naukowych z całego świata, które wnoszą wkład wysokości od 1500 do 3000 dolarów rocznie, w zależności od liczby użytkowników w danej instytucji. Wśród instytucji finansujących arXiv jest Wydział Fizyki Uniwersytetu Warszawskiego. Roczny budżet arXiv na rok 2014 to 755 tys. dolarów, z czego 350 tys. daje Fundacja Simonsa, 330 tys. to wpłaty od instytucji współpracujących, a 75 tys. pochodzi od biblioteki Uniwersytetu Cornella.

</doc>
<doc id="1287534" url="https://pl.wikipedia.org/wiki?curid=1287534" title="Nagrody ATP">
Nagrody ATP



</doc>
<doc id="1287535" url="https://pl.wikipedia.org/wiki?curid=1287535" title="Astronomy and Astrophysics">
Astronomy and Astrophysics

Astronomy and Astrophysics jest europejskim czasopismem publikującym wyniki naukowe z zakresu astronomii i astrofizyki, wydawanym przez EDP Sciences, na zlecenie ESO. Pismo powstało w roku 1968 na bazie szeregu narodowych czasopism europejskich o długiej tradycji (np. francuski Annales d'Astrophysique, holenderski Bulletin of the Astronomical Institutes of the Netherlands czy niemiecki Zeitschrift für Astrophysik). Pierwszy zeszyt ukazał się w 1969 roku. Ukazuje się w języku angielskim. Obecnie ukazuje się 12 zeszytów rocznie. Kontrola redakcyjna sprawowana jest poprzez zespół złożony z zawodowych astronomów. Wszystkie artykuły przed drukiem poddawane są procedurze recenzji przez eksperta w danej dziedzinie (ang. "peer review"). Rada Zarządzająca A&amp;A zadecydowała o zakończeniu wydawania wersji papierowej podczas spotkania w Bernie w Szwajcarii. Od 1 stycznia 2016 roku będzie dostępna jedynie wersja elektroniczna. W formie drukowanej ukazywać się będą jeszcze tylko wydania specjalne dotyczące niektórych misji kosmicznych. 
Polska jest także członkiem konsorcjum redagującego Astronomy and Astrophysics i posiada swojego przedstawiciela w Radzie Zarządzającej.

</doc>
<doc id="1287536" url="https://pl.wikipedia.org/wiki?curid=1287536" title="Nominanta">
Nominanta



</doc>
<doc id="1287537" url="https://pl.wikipedia.org/wiki?curid=1287537" title="Nagrody WTA">
Nagrody WTA



</doc>
<doc id="1287539" url="https://pl.wikipedia.org/wiki?curid=1287539" title="Narwa (stacja kolejowa)">
Narwa (stacja kolejowa)

Narwa – stacja kolejowa w Narwie, w prowincji Virumaa Wschodnia, w Estonii. Znajdują się tu 2 perony. Przejście graniczne z Rosją. Również połączenie kolejowe z Petersburgiem i Moskwą.

</doc>
<doc id="1287540" url="https://pl.wikipedia.org/wiki?curid=1287540" title="Emlyn Hughes">
Emlyn Hughes

Emlyn Walter Hughes (ur. 28 sierpnia 1947 w Barrow-in-Furness - zm. 9 listopada 2004) – angielski piłkarz występujący na pozycji obrońcy, kapitan reprezentacji Anglii i wieloletni gracz Liverpoolu. Oficer Orderu Imperium Brytyjskiego (OBE).
Kariera.
Pochodził ze sportowej rodziny. Jego ojciec był rugbystą. Młody Hughes rozpoczął karierę w lokalnym klubie Barrow, z którego trafił do pierwszoligowego Blackpool. Wkrótce dostrzegł go menedżer Liverpoolu, Bill Shankly, który niedługo potem sprowadził Hughesa za sumę 65 tys. funtów. Gdy obaj panowie jechali po sfinalizowaniu transakcji samochodem na Anfield i zatrzymała ich policja, Shankly miał powiedzieć: "Nie wiecie kto jedzie tym autem? To przyszły kapitan reprezentacji Anglii!". Hughes zadebiutował w drużynie 4 marca 1967 w wygranym 2:1 spotkaniu ze Stoke City. Za czasem przejął opaskę kapitańską w Liverpoolu oraz w reprezentacji. Często był chwalony za swoją determinację i nieustępliwość. Dzięki swojej zaciekłości kibice nadali mu przydomek "Crazy Horse". Dla Liverpoolu zagrał w sumie 665 razy i strzelił 48 goli. Do jego największych sukcesów należą dwa Puchary Europy, cztery mistrzostwa kraju i jeden Puchar Anglii. W 1977 został również wybrany przez dziennikarzy najlepszym piłkarzem sezonu. W 1979 odszedł do Wolves, w którym to zadebiutował 22 sierpnia w zwyciężonym 1:0 meczu z Derby County. W 1980 sięgnął z zespołem po Puchar Ligi. W 1981 przeszedł do Rotherham United, gdzie był grającym trenerem, zaś w kolejnych latach bronił barw takich klubów jak Hull City, Mansfield Town oraz Swansea City, w którym w 1984 zakończył karierę.
Debiut w reprezentacji zaliczył 5 listopada 1969 w wygranym 1:0 spotkaniu z Holandią. Jego pierwszym meczem w roli kapitana drużyny był rozegrany 11 maja 1974 pojedynek z Walią, zakończony zwycięstwem Anglii 2:0. W wystąpił w kadrze 62 razy, zdobywając jedną bramkę. W oficjalnym głosowaniu kibiców Liverpoolu na najlepszego piłkarza wszech czasów zajął 10. miejsce. Zmarł z powodu guza mózgu.
Sukcesy.
Liverpool

</doc>
<doc id="1287542" url="https://pl.wikipedia.org/wiki?curid=1287542" title="Benjamín Galindo">
Benjamín Galindo

Benjamín Galindo Marentes (ur. 11 grudnia 1960 w Tierra Blanca) – meksykański piłkarz występujący na pozycji pomocnika, obecnie trener.
Swoją karierę rozpoczął w Tampico Madero, jednak największą sławę zdobył dzięki występom w C.D. Guadalajara. Inne kluby, w których grał, to Santos Laguna, Cruz Azul i Pachuca. Jest rekordzistą pod względem występów w meksykańskiej Primera División – przez 22 lata wystąpił w 697 meczach ligowych. Specjalizował się w wykonywaniu rzutów wolnych i karnych.
Pierwszy profesjonalny mecz rozegrał 30 września 1979 roku. Został mistrzem Meksyku z Guadalajarą w sezonie 1986/87. Triumf ten powtórzył w 1996 roku z Santos Laguną, w 1997 z Cruz Azul i w 1999 z Pachucą.
Z reprezentacją Meksyku uczestniczył w Mistrzostwach Świata 1994 i eliminacjach do Mundialu 1998.
Po zakończeniu kariery pracował w Guadalajarze, Santos Lagunie i Cruz Azul. 18 października 2010 zastąpił José Luisa Matę na stanowisku pierwszego trenera Atlasu, natomiast 8 września 2011 po raz drugi w karierze został szkoleniowcem Santos Laguny, z którą w sezonie Clausura 2012 zdobył mistrzostwo Meksyku. 3 stycznia 2013 powrócił do Chivas de Guadalajara.

</doc>
<doc id="1287543" url="https://pl.wikipedia.org/wiki?curid=1287543" title="Sęp uszaty">
Sęp uszaty

Sęp uszaty ("Torgos tracheliotos") – gatunek dużego ptaka padlinożernego z podrodziny jastrzębi (Accipitrinae) w rodzinie jastrzębiowatych (Accipitridae), jedyny przedstawiciel monotypowego rodzaju "Torgos". Zamieszkuje Afrykę oraz Półwysep Arabski. Zagrożony wyginięciem.
Zasięg występowania.
Sęp uszaty występuje w zależności od podgatunku:
Międzynarodowy Komitet Ornitologiczny (IOC) nie uznaje podgatunku "nubicus" i traktuje go jako synonim podgatunku nominatywnego.
Morfologia.
Osiąga długość ciała 115 cm, rozpiętość skrzydeł 280 cm; masa ciała 5400–9400 g. Ubarwienie: wierzch brązowy, spód skrzydeł ciemny z białawym pasmem z przodu, spód tułowia białawy, długie beżowe i prawie czarne pióra na piersi. Głowa nieopierzona, czerwona, ogon klinowaty. Sęp uszaty dysponuje najmocniejszym dziobem spośród afrykańskich sępów, pozwalającym mu przedrzeć się przez grube i twarde skóry dużych ssaków, z którymi nie radzą sobie inne sępy.
Rozród.
Na większości zasięgu występowania składanie jaj rozpoczyna się w maju. Na niektórych obszarach, np. w Namibii, rozmnażanie jest odwrotnie skorelowane z opadami deszczu, prawdopodobnie z powodu większej śmiertelności ssaków kopytnych w okresach suchych. Ptak ten nie gniazduje kolonijnie, chociaż pary mają tendencję do gniazdowania w bardzo luźnych grupach z gniazdami oddalonymi o około 1 km od siebie. Gniazdo to duża, zbudowana z patyków platforma o średnicy do 2 m, zwykle umieszczona na szczycie małego, izolowanego drzewa. W zniesieniu zwykle jedno jajo (rzadko dwa), matowobiałe z czerwonobrązowymi plamkami. Okres inkubacji wynosi około 56 dni. Para dzieli się obowiązkami rodzicielskimi. Ptaki osiągają dojrzałość płciową w wieku pięciu lub sześciu lat.
Status.
Międzynarodowa Unia Ochrony Przyrody (IUCN) od 2015 roku uznaje sępa uszatego za gatunek zagrożony (EN – "endangered"); wcześniej – od 2000 roku miał on status gatunku narażonego (VU – "vulnerable"), a od 1988 roku – gatunku najmniejszej troski. Liczebność światowej populacji szacuje się na około 5700 dorosłych osobników, a jej trend uznaje się za silnie spadkowy.

</doc>
<doc id="1287545" url="https://pl.wikipedia.org/wiki?curid=1287545" title="Jezioro Goszcza">
Jezioro Goszcza



</doc>
<doc id="1287549" url="https://pl.wikipedia.org/wiki?curid=1287549" title="Walnut Canyon National Monument">
Walnut Canyon National Monument

Walnut Canyon National Monument to amerykański pomnik narodowy, znajdujący się w stanie Arizona. Na jego obszarze znajdują się ruiny osady wybudowanej przez Indian w pionowym urwisku.
Park został ustanowiony decyzją prezydenta Woodrowa Wilsona 30 listopada 1915 roku na powierzchni 14,33 km². Podobnie jak większość pomników narodowych zarządzany jest przez National Park Service.

</doc>
<doc id="1287551" url="https://pl.wikipedia.org/wiki?curid=1287551" title="Death Angel">
Death Angel

Death Angel – powstały w 1982 roku zespół thrashmetalowy, pochodzący z USA.
Zespół ma za sobą długą przerwę w działalności, mianowicie od roku 1991 do 2001, kiedy to wznowili działalność na koncercie dla Chucka Bill'iego, Thrash of the Titans. Założycielem zespołu jest Rob Cavestany.

</doc>
<doc id="1287554" url="https://pl.wikipedia.org/wiki?curid=1287554" title="Marek Piestrak">
Marek Piestrak

Marek Piestrak (ur. 31 marca 1938 w Krakowie) – polski reżyser i scenarzysta filmowy.
Życiorys.
W 1961 roku ukończył Wydziale Budownictwa Wodnego Politechniki Gdańskiej. Następnie ukończył studia na Wydziale Reżyserii w łódzkiej Szkole Filmowej PWSTiF (1968). Odbywał praktyki w Hollywood przy filmie "Dziecko Rosemary" Romana Polańskiego. W latach 1969–1978 zrealizował kilka filmów dokumentalnych.
Marek Piestrak zekranizował między innymi takie filmy jak: "Test pilota Pirxa", "Wilczyca" i "Klątwa Doliny Węży". W 1979 roku za film "Test pilota Pirxa" otrzymał Złotą Asteroidę Międzynarodowym Festiwalu Filmów Fantastycznych w Trieście. "Klątwa Doliny Węży" została obejrzana w Związku Radzieckim przez 25 mln widzów. 
Jest członkiem Polskiej Akademii Filmowej. W 2019 roku podczas kołobrzeskiego Międzynarodowego Suspense Film Festival otrzymał nagrodę Latarnik.
Przez krytyków jest porównywany do Eda Wooda, głównie za sprawą źle wykonanych efektów specjalnych. Marek Piestrak uważa porównanie do Wooda za "żenujące".
Prywatnie interesuje się himalaizmem – m.in. wziął udział w polsko-amerykańskiej wyprawie na siódmy szczyt świata, nepalski Dhaulagiri (8167 m n.p.m.), gdzie dotarł do wysokości ok. 7000 m n.p.m..

</doc>
<doc id="1287555" url="https://pl.wikipedia.org/wiki?curid=1287555" title="Historia Oręża">
Historia Oręża

Historia Oręża (ang. Weaponology) – program telewizyjny prezentujący historię i rozwój współczesnej broni. Program produkcji amerykańskiej oryginalnie prezentowany na kanale Military Channel, w Polsce natomiast na kanale Discovery World.
Pierwszy sezon był poświęcony określonym broniom np: karabin maszynowy czy czołg, w drugim sezonie producenci skupili się na organizacjach militarnych np: Specnaz czy Special Air Service.

</doc>
<doc id="1287557" url="https://pl.wikipedia.org/wiki?curid=1287557" title="Trowbridge (stacja kolejowa)">
Trowbridge (stacja kolejowa)

Trowbridge – stacja kolejowa w mieście Trowbridge w hrabstwie Wiltshire na linii kolejowej Wessex Main Line, 39 km od stacji Bristol Temple Meads. Na stacji nie zatrzymują się pociągi pośpieszne.
Ruch pasażerski.
Ze stacji korzysta ok. 571 000 pasażerów rocznie (dane za rok 2007). Posiada bezpośrednie połączenia z Bristolem, Bath Spa, Southampton, Weymouth i Salisbury. Pociągi odjeżdżają ze stacji na każdej z linii w odstępach co najwyżej godzinnych w każdą stronę. 
Obsługa pasażerów.
Kasa biletowa, automat biletowy, przystanek autobusowy, postój taksówek, bufet. Stacja dysponuje parkingiem samochodowym na 125 miejsc i rowerowym na 24.

</doc>
<doc id="1287560" url="https://pl.wikipedia.org/wiki?curid=1287560" title="On-Line Encyclopedia of Integer Sequences">
On-Line Encyclopedia of Integer Sequences

On-Line Encyclopedia of Integer Sequences (OEIS, czasami nazywana również od nazwiska autora encyklopedią Sloane) – internetowa, darmowa baza ciągów liczb całkowitych.
OEIS skierowana jest do zawodowych matematyków oraz amatorów i jest szeroko cytowana. Zawiera ponad 260 tysięcy (na 2015 r.) różnych ciągów, będąc tym samym największą bazą danych tego typu.
Każdy wpis zawiera początkowe elementy ciągu, słowa kluczowe, komentarze, linki do literatury oraz dodatkowe funkcje, takie jak generowanie wykresu czy odtwarzanie muzycznej reprezentacji ciągu. Bazę można przeszukiwać używając słów kluczowych oraz podciągów.

</doc>
<doc id="1287563" url="https://pl.wikipedia.org/wiki?curid=1287563" title="OEIS">
OEIS



</doc>
<doc id="1287564" url="https://pl.wikipedia.org/wiki?curid=1287564" title="Alfa Romeo Montreal">
Alfa Romeo Montreal

Alfa Romeo Montreal − samochód sportowy klasy średniej produkowany przez włoską markę Alfa Romeo w latach 1971−1977.
Historia i opis modelu.
Projekt "Alfy Romeo Montreal" powstał z okazji targów Expo '67. Został zbudowany wspólnie z firmą projektową Bertone. Na początku nikt nie podejrzewał, że ten samochód trafi do produkcji seryjnej, jednak tak właśnie się stało. Wersja produkcyjna została zaprezentowana oficjalnie na Salonie Samochodowym w Genewie w 1970 roku.
W produkcję tego modelu były zaangażowane trzy zakłady. Fabryka Alfy Romeo w Arese wykonywała wytłoczki nadwozia. Spawano i zgrzewano z nich nadwozie w zakładach Bertone w Caselle, były one następnie lakierowane w Grugliasco koło Turynu. Po czym w wysuszonych nadwoziach montowano wyposażenie wnętrza i akcesoria zewnętrzne. Tak skompletowane nadwozie przewożono do Arese, gdzie odbywał się montaż zespołów mechanicznych.
W 1971 wyprodukowano 668 egzemplarzy. Rekordowy wynik zanotowano w 1972 roku - 2377 sztuk. W 1973 nastąpiło załamanie rynku samochodów ekskluzywnych i sportowych, wywołane kryzysem energetycznym. Dlatego poziom produkcji spadł do kilkuset sztuk w skali rocznej. I tak powstało w 1973 - 302 szt., w 1974 - 205 szt., w 1975 - 323 szt., w 1976 - 23 szt., a w 1977 - 27 sztuk. Daje to łączną liczbę 3925 egzemplarzy.
Osiągi.
"Źródło:"

</doc>
<doc id="1287566" url="https://pl.wikipedia.org/wiki?curid=1287566" title="Daniel Lewin">
Daniel Lewin

Daniel „Danny” Mark Lewin (hebr.: דניאל (דני) מארק לוין; ur. 14 maja 1970 w Denver, Kolorado zm. 11 września 2001 w Nowym Jorku) – amerykański matematyk, przedsiębiorca, jeden ze współzałożycieli Akamai Technologies. Funkcjonariusz antyterrorystycznej komórki wywiadu Izraelskiego w Stanach Zjednoczonych, pilot myśliwców bojowych. Był pierwszą ofiarą zamachów terrorystycznych z 11 września 2001.
Podczas lotu w samolocie linii American Airlines (lot 11) siedział tuż obok Mohameda Atty i Satama al-Suqamiego i prawdopodobnie podejrzewając zamiary porywaczy, przyglądał się Mohammedowi Atcie. Gdy o godzinie 8:13, Atta wydał współpracownikom polecenie ataku, Lewin wdał się w szamotaninę z Al-Suqamim, który pchnął go nożem, doprowadzając do śmierci.

</doc>
<doc id="1287567" url="https://pl.wikipedia.org/wiki?curid=1287567" title="Sam Brown">
Sam Brown

Samantha Brown, występująca także jako Sam Brown (ur. 7 października 1964 w Londynie) – brytyjska piosenkarka, autorka tekstów i muzyk.
Życiorys.
Wczesne lata.
Samantha Brown urodziła się 7 października 1964 roku w Londynie. Jest córką muzyka Joego Browna i piosenkarki Vicki Brown.
Kariera.
Współpracowała z wieloma artystami, takimi jak m.in.: David Gilmour, Pink Floyd, Deep Purple, The Firm, George Harrison, Nick Cave, Jon Lord, Keith Jarrett, James Brown. Często występuje w zespole Joolsa Hollanda.
W 1988 wylansowała singiel „Stop!”, który przyniósł jej popularność na całym świecie i podbił największe listy przebojów. Śpiewała także w chórze na albumie Pink Floyd z 1994 "The Division Bell", a później na trasie koncertowej, z której pochodzi album pt. "P•U•L•S•E".

</doc>
<doc id="1287570" url="https://pl.wikipedia.org/wiki?curid=1287570" title="Sekcja Interwencji Sercowo-Naczyniowych">
Sekcja Interwencji Sercowo-Naczyniowych



</doc>
<doc id="1287572" url="https://pl.wikipedia.org/wiki?curid=1287572" title="Polskie Towarzystwo Kardiologiczne">
Polskie Towarzystwo Kardiologiczne

Polskie Towarzystwo Kardiologiczne (PTK) – polskie towarzystwo naukowe założone w 1954. W kadencji 2021–2023 prezesem Towarzystwa jest Przemysław Mitkowski.
Historia.
Prezesi:
Cele.
PTK organizuje i wspiera konferencje naukowe związane z tematyką chorób serca. Głównym wydarzeniem naukowym jest coroczny kongres odbywający się w II połowie września.
Struktura.
W skład PTK wchodzi 17 oddziałów regionalnych, 10 komisji oraz 16 sekcji. PTK liczy ok. 5500 członków (członkowie PTK stają się automatycznie członkami Europejskiego Towarzystwa Kardiologicznego).
Polskie Towarzystwo Kardiologiczne wchodzi w skład: European Society of Cardiology (Europejskie Towarzystwo Kardiologiczne) oraz World Heart Federation.
Wydawnictwa którym patronuje PTK to: miesięczniki „Cardiology Journal” i „Kardiologia Polska”.
Sekcje.
W skład PTK wchodzi 18 sekcji:

</doc>
<doc id="1287575" url="https://pl.wikipedia.org/wiki?curid=1287575" title="Famailla">
Famailla



</doc>
<doc id="1287581" url="https://pl.wikipedia.org/wiki?curid=1287581" title="Książęta Noailles">
Książęta Noailles

Książę Noailles - tytuł szlachecki ustanowiony w 1663 roku. Trzeci, piąty i szósty książę zostali kawalerami Orderu Złotego Runa, drugi, trzeci i czwarty marszałkami, a pierwszy hrabią Ayen.

</doc>
<doc id="1287584" url="https://pl.wikipedia.org/wiki?curid=1287584" title="Departament Famaillá">
Departament Famaillá

Famaillá jest jednym z 17 departamentów argentyńskiej prowincji Tucumán. Stolicą departamentu jest miasto Famaillá.
Powierzchnia departamentu wynosi 427 km². Na obszarze tym w 2001 roku mieszkało 30 951 ludzi, czyli gęstość zaludnienia wynosiła 72.5 mieszkańców/km².

</doc>
<doc id="1287588" url="https://pl.wikipedia.org/wiki?curid=1287588" title="Mistrzostwa Europy w Pływaniu 2004">
Mistrzostwa Europy w Pływaniu 2004

27. Mistrzostwa Europy w Pływaniu odbyły się w Madrycie (Hiszpania) pod patronatem Europejskiej Federacji Pływackiej (LEN – "Ligue Européenne de Natation"). Trwały od dnia 5 maja do 16 maja 2004. Oprócz zawodów pływackich na basenie 50-metrowym, zawodnicy rywalizowali także w pływaniu długodystansowym na otwartym akwenie, skokach do wody i pływaniu synchronicznym.

</doc>
<doc id="1287592" url="https://pl.wikipedia.org/wiki?curid=1287592" title="Ukraińskie gimnazjum akademickie we Lwowie">
Ukraińskie gimnazjum akademickie we Lwowie

Ukraińskie akademickie gimnazjum we Lwowie – najstarsze ukraińskie gimnazjum w Galicji, utworzone we Lwowie rozporządzeniem Józefa II 24 października 1784, wraz z józefińskim Uniwersytetem Lwowskim, i stanowiące jego integralną część.
Gimnazjum było kontynuacją tzw. "akademickiego gimnazjum" jezuitów (działającego od 1591), oraz następnie "cesarsko-królewskiego gimnazjum państwowego" (od 1774) i terezjańskiego "królewskiego gimnazjum państwowego" (od 1776). Absolwenci gimnazjum mieli zagwarantowany wstęp na studia na Uniwersytecie bez egzaminów wstępnych.
Językiem wykładowym do 1849 była łacina, później język niemiecki z dodatkową łaciną. Od 1867 wprowadzono język ukraiński jako wykładowy w czterech klasach początkowych, a od 1874 we wszystkich klasach.
W 1906 szkołę rozdzielono na szkołę główną i filię (w roku szkolnym 1913/1914 szkoła liczyła w sumie 1100 uczniów). W 1932, w związku z reformą systemu szkolnego (tzw. reforma jędrzejewiczowska) szkoła przeszła reorganizację i została podzielona na 4-klasowe gimnazjum i trzy 2-letnie licea. Od 1933 przyjmowano do szkoły również dziewczęta.
Większość uczniów gimnazjum należała do Płastu, w latach 20. i 30. XX wieku w starszych klasach szkoły działały młodzieżowe komórki nielegalnych: Ukraińskiej Organizacji Wojskowej i Organizacji Ukraińskich Nacjonalistów.
25 lipca 1934 dyrektor gimnazjum Iwan Babij padł ofiarą zamachu zorganizowanego przez Organizację Ukraińskich Nacjonalistów. Zabójstwo potępił w specjalnym liście pasterskim zaprzyjaźniony z zamordowanym arcybiskup Andrzej Szeptycki.
Po agresji ZSRR na Polskę, okupacji Lwowa 22 września 1939 przez Armię Czerwoną i aneksji przez ZSRR władze sowieckie przekształciły gimnazjum w Szkołę Średnią nr 1. Podczas okupacji niemieckiej w latach 1941–1944 działało ponownie jako gimnazjum ukraińskie.
Dyrektorami szkoły byli m.in.: Franz Graf (1806), Łukasz Baraniecki (niem. "wie vorne", m.in. w 1846), o. Wasyl Ilnyćkyj, Edward Charkewycz, Іlja Kokorudz, Mykoła Sabat, Seweryn Łeszczij, Denys Łukijanowycz, Iwan Babij.
W Gimnazjum Akademickim wykładali między innymi: Iwan Boberski, Julian Cełewycz, Anatol Wachnianin, Mychajło Wozniak, Mychajło Hałuszczynski, Iwan Ziłyński, Ilja Kokorudz, Fiłaret Kołessa, Myron Korduba, Iwan Krypjakewycz, Stanisław Ludkewycz, Wasyl Łaba, Оmelian Ohonowśkyj, Jurij Polanśkyj, Ołena Stepaniw, Jarosław Hordynśkyj, Myron Zaryćkyj, Hawryło Kostelnyk, Wołodymyr Radzykewycz, Iwan Rakowśkyj, Julijan Romanczuk, Mychajło Terszakoweć, Stepan Tomasziwskyj, Ołeksandr Tysowskyj, Julian Cełewycz, Hryhorij Cehłynśkyj, Stepan Szach, Filip Diaczan i inni.
Absolwentami gimnazjum byli między innymi: Jewhen Konowalec, Anatol Kurdydyk, Iwan Kedryn-Rudnycki, Roman Szuchewycz, Jurij Łopatynski, Roman Suszko, Wasyl Kuczabski, Myron Korduba, Jewhen Petruszewycz, Wołodymyr Janiw, Petro Franko, Iwan Boberski, Wołodymyr Sterniuk, Iwan Krypjakewycz, Hans Koch, Konstanty Srokowski, Kyryło Studynśkyj, Iwan Łysiak-Rudnycki, Mykoła Łebed´ i inni.
Po ponownej okupacji Lwowa przez Armię Czerwoną w lipcu 1944 władze USRR przekształciły jeszcze raz gimnazjum akademickie w zwykłą średnią szkołę ogólnokształcącą. Gimnazjum reaktywowano w 1992, po deklaracji niepodległości Ukrainy. Szkoła ma obecnie ścisłe związki z Politechniką Lwowską.

</doc>
<doc id="1287594" url="https://pl.wikipedia.org/wiki?curid=1287594" title="Gary Peacock">
Gary Peacock

Gary Peacock (ur. 12 maja 1935 w Burley w stanie Idaho, zm. 4 września 2020 w Woodstock) – amerykański kontrabasista jazzowy.
Po odbyciu służby wojskowej w Niemczech, na początku lat 60. współpracował na zachodnim wybrzeżu USA z Barneyem Kesselem, Budem Shankiem, Paulem Bleyem i Artem Pepperem, po czym przeniósł się do Nowego Jorku. Tam podjął współpracę z triem Billa Evansa (z Paulem Motianem) i z triem Alberta Aylera (z Sunnym Murrayem). Zagrał również kilkukrotnie na koncertach z Milesem Davisem, w zastępstwie za Rona Cartera.
Pod koniec lat 60. udał się do Japonii, gdzie z dala od muzyki oddał się na pewien czas filozofii zen. Po powrocie do USA w 1972 zaczął studiować biologię na University of Washington w Seattle, a w latach 1976–1983 wykładał teorię muzyki na Cornish College of the Arts.
W roku 1983 zaczął grać u boku Keitha Jarretta i Jacka DeJohnette’a (muzycy nagrali w 1977 album "Tales of Another") nagrywając w większości albumy koncertowe. Dzięki wspólnej grze przez ponad ćwierćwiecze, Jarrett, Peacock i DeJohnette zyskali reputację jednego z najznakomitszych triów jazzowych charakteryzujące się wyjątkowym zespoleniem duchowym muzyków.

</doc>
<doc id="1287600" url="https://pl.wikipedia.org/wiki?curid=1287600" title="Alfa Romeo SZ">
Alfa Romeo SZ

Alfa Romeo SZ − samochód sportowy klasy kompaktowej produkowany w latach 1989−1993 przez włoską marką Alfa Romeo.
Historia modeli.
Model SZ, określany również jako ES-30 (Experimental Sportscar 3.0 litre), podobnie jak inne samochody marki Alfa Romeo to wyróżniają się awangardową stylistyką autorstwa Zagato. Nazwa wersji coupe, SZ, pochodzi od "Sprint Zagato", a roadstera - RZ, od "Roadster Zagato",
Samochód jest napędzany sześciocylindrowym silnikiem V6 o pojemności 2959 cm³ i mocy maksymalnej 155 kW (210 KM). Zamontowano w nim również poprzecznie ułożoną skrzynię biegów, w której z myślą o sportowej jeździe skrócono przełożenia. Samochód ma bardzo dobre właściwości jezdne i agresywny wygląd, co wyróżnia go na tle konkurencji.
Wyprodukowano jedynie 1036 sztuk (planowano 1000) Alfy Romeo z nadwoziem coupé i 278 sztuk (planowano 350) kabrioletów. Model SZ dostępny był jedynie w kolorze czerwonym z szarym dachem oraz jasnobrązową skórzaną tapicerką, z wyjątkiem jednego egzemplarza z nadwoziem w kolorze czarnym dla Andrea Zagato. Z kolei model RZ dostępny był w trzech zestawach kolorystycznych: czerwony z czarną skórą w środku, żółty z czarną skórą oraz czarny z czerwoną skórą. Wyjątkami były trzy egzemplarze Alfy w kolorze srebrnym oraz jeden biały perłowy.

</doc>
<doc id="1287601" url="https://pl.wikipedia.org/wiki?curid=1287601" title="Velen (gmina)">
Velen (gmina)

Velen – miejscowość i gmina w Niemczech, w kraju związkowym Nadrenia Północna-Westfalia, w rejencji Münster, w powiecie Borken. Składa się z następujących dzielnic: Velen, Ramsdorf, Ostendorf-Krueckling, Holthausen-Barnsfeld, Nordvelen and Waldvelen. W 2010 roku liczyła 12 978 mieszkańców.
Współpraca.
Miejscowości partnerskie:

</doc>
<doc id="1287603" url="https://pl.wikipedia.org/wiki?curid=1287603" title="Jezioro Lubrza">
Jezioro Lubrza



</doc>
<doc id="1287605" url="https://pl.wikipedia.org/wiki?curid=1287605" title="Claudie Fritsch-Mentrop">
Claudie Fritsch-Mentrop



</doc>
<doc id="1287609" url="https://pl.wikipedia.org/wiki?curid=1287609" title="Jezioro Trzciemno">
Jezioro Trzciemno



</doc>
<doc id="1287613" url="https://pl.wikipedia.org/wiki?curid=1287613" title="Catone in Utica">
Catone in Utica

Catone in Utica ("Katon w Utyce") – opera Leonarda Vinciego z librettem Pietra Metastasia, wystawiona po raz pierwszy 19 stycznia 1728 w Teatro delle Dame w Rzymie. Opisuje ona historię miłości Marcii (córki Katona) i Cezara. Akcja toczy się w Utyce w trakcie wojny Cezara z Pompejuszem (Katon stał po stronie tego drugiego). Katon pragnie małżeństwa córki z Arbace, lecz ta skrycie kocha Cezara. Po bitwie pod Tapsus Katon popełnia samobójstwo, a Marcia zaprzysięga Cezarowi nienawiść.
Kilku kompozytorów skomponowało muzykę do tego libretta; najpierw Leonardo Vinci, potem między innymi: Johann Hasse (Turyn, 1731), Antonio Vivaldi (Werona, 1737), Johann Christian Bach (Neapol, 1761), Giovanni Paisiello (Neapol, 1789).

</doc>
<doc id="1287616" url="https://pl.wikipedia.org/wiki?curid=1287616" title="Male (wyspa)">
Male (wyspa)

Male − druga co do wielkości wyspa Malediwów w środkowej części kraju w atolu Male Północnym. Znajduje się na niej Male, stolica państwa.

</doc>
<doc id="1287617" url="https://pl.wikipedia.org/wiki?curid=1287617" title="Kwadrat grecko-łaciński">
Kwadrat grecko-łaciński

Kwadrat grecko-łaciński lub kwadrat Eulera rzędu formula_1 nad dwoma formula_1-elementowymi zbiorami formula_3 i formula_4 – kwadratowa tablica o formula_1 wierszach i formula_1 kolumnach, zawierająca pary formula_7 gdzie formula_8 i formula_9 taka że:
Autorem koncepcji jest Leonhard Euler, który używał zbiorów:
i
Stąd nazwa "kwadrat grecko-łaciński". Przykłady poniżej:
Układ samych łacińskich znaków, a także układ samych greckich znaków w kwadracie grecko-łacińskim tworzą kwadrat łaciński. Kwadrat grecko-łaciński może zostać rozłożony na dwa ortogonalne kwadraty łacińskie. Ortogonalność oznacza tu, że każda para formula_12 z iloczynu kartezjańskiego formula_18 wystąpi dokładnie raz.
Planowanie eksperymentów.
Kwadraty grecko-łacińskie mają zastosowanie w planowaniu eksperymentów naukowych. Załóżmy, że mamy maksymalnie 4 nominalne zmienne, którymi możemy wpływać na wynik eksperymentu i każda z nich może przyjmować formula_1 wartości. Na przykład w badaniach medycznych zmiennymi mogą być:
Teraz wystarczy ułożyć kwadrat grecko-łaciński rzędu formula_1 (tutaj: 3), aby otrzymać plan formula_21 eksperymentów. Każde pole kwadratu odpowiada jednemu z eksperymentów, kolumny to możliwe wartości pierwszej zmiennej, wiersze – drugiej zmiennej, litery łacińskie odpowiadają trzeciej zmiennej, a greckie czwartej.
Jeśli efekty wywołane przez każdą ze zmiennych są addytywne (to znaczy dodają się do ogólnego wyniku), to plan taki daje nieobciążone estymatory wpływu każdej możliwej wartości każdej z tych zmiennych na zmienną objaśnianą, choć możliwych kombinacji ich wartości jest o wiele więcej: formula_22 Znacząco obniża to koszt badania. Aby obliczyć wpływ danej wartości danej zmiennej, wystarczy uśrednić wyniki odpowiadających jej eksperymentów.
Kwadraty grecko-łacińskie mogą też być użyte do konstrukcji kwadratów magicznych.
Historia.
W latach 80. XVIII wieku Euler pokazał metodę konstrukcji kwadratu grecko-łacińskiego, dla formula_1 nieparzystego oraz dla wielokrotności 4. Zauważywszy, że nie istnieje kwadrat rzędu 2 i nie potrafiąc skonstruować kwadratu rzędu 6 (tzw. problem 36 oficerów) postawił hipotezę, że nie istnieją kwadraty grecko-łacińskie rzędu formula_24 gdzie formula_25 Faktycznie nieistnienie kwadratu rzędu 6 zostało udowodnione w 1901 przez Gastona Tarry’ego przez siłowe sprawdzenie wszystkich możliwych układów. Hipoteza Eulera nadal nie była jednak ani udowodniona, ani obalona. W 1959 R.C. Bose i Shrikhande znaleźli pewne kontrprzykłady; później Parker znalazł kontrprzykład rzędu 10. W 1960 Parker, Bose i Shrikhande pokazali, że hipoteza Eulera jest fałszywa dla wszystkich formula_26 Ostatecznie okazało się, że istnieją kwadraty grecko-łacińskie każdego rzędu formula_27 z wyjątkiem 6.

</doc>
<doc id="1287622" url="https://pl.wikipedia.org/wiki?curid=1287622" title="Akademia Bydgoska">
Akademia Bydgoska



</doc>
<doc id="1287643" url="https://pl.wikipedia.org/wiki?curid=1287643" title="Stipa joannis">
Stipa joannis



</doc>
<doc id="1287644" url="https://pl.wikipedia.org/wiki?curid=1287644" title="Stipa gigantea">
Stipa gigantea



</doc>
<doc id="1287645" url="https://pl.wikipedia.org/wiki?curid=1287645" title="Stipa pulcherrima">
Stipa pulcherrima



</doc>
<doc id="1287648" url="https://pl.wikipedia.org/wiki?curid=1287648" title="Jūjutsu">
Jūjutsu



</doc>
<doc id="1287651" url="https://pl.wikipedia.org/wiki?curid=1287651" title="R&amp;B Jumpoff Vol. 38">
R&amp;B Jumpoff Vol. 38

R&amp;B Jumpoff Vol. 38 to wydany w 2008 roku mixtape amerykańskiego rapera Big Mike'a i producenta Big Stressa. Zawiera on utwory wykonawców R&amp;B.

</doc>
<doc id="1287652" url="https://pl.wikipedia.org/wiki?curid=1287652" title="Stipa capillata">
Stipa capillata



</doc>
<doc id="1287658" url="https://pl.wikipedia.org/wiki?curid=1287658" title="Otto Hermann von Howen">
Otto Hermann von Howen

Otto Hermann von Howen (ur. 1740 – zm. 1806) – szambelan Stanisława Augusta Poniatowskiego, sekretarz Stanu Rycerskiego Kurlandii, oberburgrabia.

</doc>
<doc id="1287659" url="https://pl.wikipedia.org/wiki?curid=1287659" title="Algorytm siłowy">
Algorytm siłowy



</doc>
<doc id="1287661" url="https://pl.wikipedia.org/wiki?curid=1287661" title="Sęp łysy">
Sęp łysy

Sęp łysy ("Sarcogyps calvus") – gatunek dużego ptaka padlinożernego z rodziny jastrzębiowatych (Accipitridae), jedyny przedstawiciel monotypowego rodzaju "Sarcogyps". Krytycznie zagrożony wyginięciem.
Taksonomia.
Po raz pierwszy gatunek opisał Scopoli w 1786. Przydzielił mu nazwę "Vultur calvus"; obecnie (2020) uznawana przez Międzynarodowy Komitet Ornitologiczny (IOC) nazwa to "Sarcogyps calvus". Sęp łysy jest umieszczany m.in. przez IOC i autorów "The Howard and Moore Complete Checklist of the Birds of the World" w monotypowym rodzaju "Sarcogyps", sam również jest gatunkiem monotypowym. Niektórzy autorzy zamiast w monotypowym rodzaju umieszczają sępa łysego w "Aegypius" lub "Torgos".
Morfologia.
Długość ciała wynosi 76–86 cm, rozpiętość skrzydeł – 199–229 cm, masa ciała 3600–5400 g. Przybliżona długość dzioba to 6,4 cm, ogona – 25,5–28 cm, skrzydła – 62 cm (oryginalne wymiary w calach, za G.R. Grayem, 1888). Większość upierzenia jest czarna i połyskliwa. W niższej części grzbietu i na kuprze pióra stają się bardziej brązowe, część barkówek również ma brązowy odcień. W czarnych lotkach I rzędu stosiny mają barwę białą; same lotki ku końcowi brązowieją. Brązowobiałe lotki II rzędu na końcach czernieją. Sterówki są ogółem czarne, a ich stosiny brązowe. Na piersi można dostrzec białą plamę, po jednej plamie znajduje się także nad nogawicami. Poza tym pióra na spodzie ciała cechuje głęboki odcień czerni. Dziób czarny, nogi matowoczerwone, tęczówka czerwonawobrązowa.
Zasięg występowania.
Dawniej (np. G. R. Gray, 1888) sęp łysy zamieszkiwał cały subkontynent indyjski. W dzisiejszych czasach w większości zasięgu wymarł lub jest rzadki. Obecnie można go spotkać w części dawnego zasięgu, w niektórych państwach już wcale. W Pakistanie sęp łysy pojawia się okazyjnie, był tam widziany w 2002, wcześniej w 1980. W Indiach populacja zaczęła niezwykle gwałtownie zmniejszać się w okolicach 1999, a w 2003 jej liczebność wynosiła już zaledwie 9% niegdysiejszej (we wczesnych latach 90. XX wieku) liczebności (patrz: Status i zagrożenia). "S. calvus" wyginął na przykład w północno-wschodnich stanach Indii; nadal pospolity jest m.in. na stokach Himalajów w zachodniej części kraju. Był obserwowany także w Ghatach Zachodnich w latach 2006–2010. W Bangladeszu rzadki, pojawia się w północno-wschodniej części kraju. Występuje również w Bhutanie i Mjanmie, jednak obecne doniesienia z tego kraju pochodzą głównie z Góry Wiktorii. Występował w Chinach, brak jednak obserwacji od końca lat 60. XX wieku. W Tajlandii niemal wymarł; w Laosie wymarł, pojawiają się tam jedynie zabłąkane osobniki z Kambodży, podobnie jak w Wietnamie. W Kambodży obecny zasięg gatunku jest ograniczony do wschodnich i północnych równin. W kontynentalnej części Malezji – niegdyś lokalnie pospolity na północny kraju – obecnie wymarł. Nieobecny także i w Singapurze.
Ekologia.
Sęp łysy zamieszkuje różnorodne środowiska – otwarte równiny, półpustynie, obszary rolnicze, sawannę, zadrzewione wzgórza i suche lasy z drzewami zrzucającymi liście. Pożywienie stanowią głównie truchła zwierząt – dużych kopytnych, ptaków, żółwi i ryb, niekiedy zabiera pokarm innym ptakom, jak ścierwnik ("Neophron percnopterus"; patrz: kleptopasożytnictwo).
Lęgi.
Okres lęgowy trwa od grudnia do sierpnia, większość ptaków niesie się w lutym i marcu. Zarówno samiec, jak i samica angażują się w akrobatyczne zaloty, m.in. wykonują w powietrzu „młynek” ("cartwheel") lub gwałtownie wznoszą się w górę. W przeciwieństwie do innych dużych sępów sępy łyse gniazdują samotnie. Gniazda znajdują się na wysokich drzewach. Są to platformy z gałęzi, mają średnicę około 0,75 do 1,2 m. Wewnątrz wyścieła je sucha trawa i liście. W zniesieniu znajduje się jedno jajo. Mierzy blisko 8,1–8,9 cm na 6,2–7,1 cm. Skorupka ma kolor białozielony, niekiedy występują fioletowe plamki. Wysiadują je i samiec, i samica; pisklę kluje się po blisko 45 dniach.
Status i zagrożenia.
IUCN uznaje sępa łysego za gatunek krytycznie zagrożony (CR, "Critically Endangered") od 2007 roku. Wcześniej, od 1994 roku uchodził za gatunek bliski zagrożenia (NT, "Near Threatened"), a od 1988 roku – za gatunek najmniejszej troski (LC, "Least Concern"). Do gwałtownego załamania się populacji przyczyniło się kilka czynników – brak dzikich kopytnych, rozwój rolnictwa, zmiana metod składowania odpadów, odławianie ptaków i choroby. Spadek liczebności na początku XXI w. wywołał najprawdopodobniej diklofenak, którego używano do leczenia bydła, a jest wysoce toksyczny dla sępów. Ptaki po zjedzeniu padliny zwierzęcia, któremu podawano ten lek, ginęły wskutek niewydolności nerek i zatrucia kwasem moczowym odkładanym w narządach wewnętrznych (ang. "visceral gout"). Według niedawnych (wyniki opublikowane w 2014) badań po zakazaniu używania diklofenaku tempo spadku liczebności zmalało. Problem dotyczy szczególnie Indii, gdzie większość (zależnie od źródła, 90%, 91% i 93%) populacji wyginęła w latach 1999–2014. Diklofenak nie był jednak stosowany w Kambodży i Birmie. Przypuszczalnie w Mjanmie za spadek liczebności odpowiadało używanie trucizn do polowania na ryby i ptaki wodne w "trapeang" (są to głównie czworokątne niewielkie sztuczne zbiorniki wodne). BirdLife International wymienia 28 ostoi ptaków IBA, w których występuje sęp łysy.

</doc>
<doc id="1287667" url="https://pl.wikipedia.org/wiki?curid=1287667" title="Mike Burton">
Mike Burton

Michael ("Mike") J. Burton (ur. 3 lipca 1947), amerykański pływak. Wielokrotny medalista olimpijski.
Specjalizował się w stylu dowolnym. W igrzyskach brał udział dwukrotnie, startował w Meksyku i Monachium, łącznie zdobył trzy złote medale. Podczas IO 68 zwyciężył w wyścigach na 400 i 1500 metrów. Cztery lata później obronił tytuł na dystansie 1500 m jako pierwszy pływak w historii. Wielokrotnie bił rekordy świata. 

</doc>
<doc id="1287669" url="https://pl.wikipedia.org/wiki?curid=1287669" title="Silnik V6">
Silnik V6



</doc>
<doc id="1287670" url="https://pl.wikipedia.org/wiki?curid=1287670" title="Sęp białogłowy">
Sęp białogłowy

Sęp białogłowy ("Trigonoceps occipitalis") – gatunek dużego ptaka padlinożernego z rodziny jastrzębiowatych (Accipitridae), jedyny przedstawiciel rodzaju "Trigonoceps". Zamieszkuje Afrykę Subsaharyjską. Krytycznie zagrożony wyginięciem.
Taksonomia.
Po raz pierwszy gatunek opisał William John Burchell w 1824. Holotyp pochodził z Botswany. Autor nadał nowemu gatunkowi nazwę "Vultur occipitalis". Obecnie (2020) Międzynarodowy Komitet Ornitologiczny umieszcza sępa białogłowego w monotypowym rodzaju "Trigonoceps". Uznaje go za gatunek monotypowy. Niektórzy autorzy umieszczają sępa białogłowego w rodzaju "Aegypius", wraz z sępem kasztanowatym ("A. monachus"), sępem łysym ("Sarcogyps calvus") i sępem uszatym ("Torgos tracheliotos").
Morfologia.
Długość ciała wynosi 72–85 cm, masa ciała 3300–5300 g (średnia 4260 g), rozpiętość skrzydeł 207–230 cm. Upierzenie głównie czarniawo-białe. Nogawice białe, pierś czarna.
Zasięg występowania.
Sępy białogłowe zamieszkują obszar od Senegambii na wschód po Erytreę (w tym Dahlak), Etiopię i Somalię, dalej na południe po Namibię, północno-wschodnią Południową Afrykę i Suazi.
Ekologia i zachowanie.
Środowiskiem życia sępów białogłowych są suche zadrzewienia na niskich wysokościach n.p.m.; unikają półpustynnych skupisk ciernistych roślin. W Etiopii odnotowywane były do 4000 m n.p.m., w Kenii prawdopodobnie występują do 3000 m n.p.m. Zazwyczaj unikają ludzkich siedlisk. Zwykle latają na niższych wysokościach w porównaniu do innych sępów i często pierwsze pojawiają się przy padlinie. Okazjonalnie poluje, głównie na drobne zwierzęta, takie jak jaszczurki, węże czy owady. Odbiera również zdobycz innym ptakom (kleptopasożytnictwo).
Lęgi.
Okres składania jaj zwykle przypada na porę suchą. Do 61% par (dane z początku lat 90. XX wieku) nie przystępuje w danym roku do lęgów. Przeważnie gniazdo ulokowane jest na akacji lub baobabie. Jest to platforma z gałęzi; znajduje je samiec, a samica spaja w całość. Gniazdo wyściełane jest suchą trawą. W zniesieniu 1 jajo. Wysiadują oba ptaki z pary; inkubacja twa 55–56 dni. Przez pierwsze 50–60 dni życia młode jest pod stałą opieką jednego z rodziców; po tym okresie jest już zostawiane samo w gnieździe. W wieku około 115 dni młode opuszcza gniazdo.
Status.
IUCN od 2015 uznaje sępa białogłowego za gatunek krytycznie zagrożony (CR, "Critically Endangered"). Wcześniej, od 2007 uznawany był za narażonego (VU, "Vulnerable"), a przed 2007 za gatunek najmniejszej troski (LC, "Least Concern"). Liczebność światowej populacji szacuje się na 2500–9999 dorosłych osobników. Liczebność gatunku spada w bardzo drastycznym tempie (stan w 2016). Do zmniejszenia się liczebności przyczyniają się głównie: spadek liczebności średniej wielkości ssaków, w tym kopytnych, i przekształcanie środowiska życia tych sępów. Dodatkowo populacja uszczuplana jest przez przypadkowe zatrucia (w tym w pułapkach zastawianych na duże ssaki mięsożerne, jak lwy i hieny, oraz zatrucia karbofuranem, zwłaszcza we wschodniej Afryce) oraz wpadanie ptaków w pułapki zakładane na szakale na niewielkich farmach. W RPA części ciała sępów białogłowych wykorzystuje się w medycynie naturalnej, a w Zambii w czarostwie. Gniazdujące ptaki mogą porzucać swoje gniazda wskutek niepokojenia przez ludzi. W przyszłości zagrożenie może stanowić diklofenak stosowany w leczeniu bydła.

</doc>
<doc id="1287671" url="https://pl.wikipedia.org/wiki?curid=1287671" title="Granatnik 89-Shiki">
Granatnik 89-Shiki



</doc>
<doc id="1287672" url="https://pl.wikipedia.org/wiki?curid=1287672" title="Kobiecość">
Kobiecość

Kobiecość – pojęcie abstrakcyjne; pojmowane tradycyjnie oznacza względnie stałą charakterystykę obejmującą cechy, wygląd, zainteresowania i zachowania, które stereotypowo były uważane za stosunkowo bardziej typowe dla kobiet niż mężczyzn. Współcześnie postrzeganie kobiecości uległo przeobrażeniu i bardziej adekwatne jest mówienie o różnych typach kobiecości, zamiast o kobiecości jako pojedynczym i jednorodnym koncepcie. Kobiece zachowanie kształtuje się w wyniku oddziaływania czynników biologicznych (chromosomy, hormony) wespół z licznymi czynnikami psychologicznymi, socjalnymi, kulturowymi i środowiskowymi w procesie socjalizacji.
Na przestrzeni wieków pojęcie kobiecości ewoluowało, szczególnie uległo przeobrażeniu w ostatnich dwóch stuleciach, i w dalszym ciągu podlega zmianom. Dawniej kobiecość kojarzono z pięknem, delikatnością i emocjonalnością, z byciem dobrą matką i opiekunką domowego ogniska. Współcześnie kobiecość może łączyć się także z niezależnością, asertywnością i ambicją. W kreowaniu kobiecego wizerunku rolę odgrywa m.in. moda, reklamy, media społecznościowe, nakazy i zakazy religijne, tradycje i stereotypy. Media z jednej strony wytwarzają presję, aby dążyć do osiągnięcia stereotypowego ideału kobiecej atrakcyjności fizycznej i kobiecości w ogóle, z drugiej bywa w nich promowana akceptacja własnego ciała i odrzucenie dążenia do niedoścignionego ideału, zwłaszcza przez środowiska feministyczne.
Zarys pojęcia.
Przy rozważaniu różnic płci rozróżnia się płeć biologiczną (ang. "sex") związaną z anatomicznymi i fizjologicznymi różnicami między ciałem kobiety i mężczyzny oraz płeć kulturową (ang. "gender") odnoszącą się do różnic natury psychologicznej, społecznej i kulturowej. Płeć kulturowa niekoniecznie jest bezpośrednią pochodną biologicznej płci danego człowieka. Wiąże się ona z tworzeniem koncepcji kobiecości i męskości z punktu widzenia psychologicznego, społecznego, kulturowego i filozoficzno-religijnego. Istnieje spór dotyczący stopnia, w jakim tożsamość i role płciowe są wyuczone, w jakim zakresie kobiecość czy męskość jest determinowana biologicznie, a w jakim społecznie.
W naukach społecznych i kręgach feministycznych pojęcie kobiecości jest uważane przede wszystkim za wytwór społeczny (ideę wykreowaną i zaakceptowaną przez ludzi w danym społeczeństwie), tzn. różnice między kobietami a mężczyznami są rezultatem społecznych działań człowieka. Jedne badania dowodzą wpływu czynników społecznych na pewne zachowania kobiet, inne wskazują, że pewne zachowania uważane za kobiece zachodzą pod wpływem czynników biologicznych.
W społeczeństwach o długotrwałych tradycjach kulturowych obraz kobiecości/męskości jako zespół cech biologiczno-psychiczno-kulturowych jest wyraźnie określony, a proces socjalizacji i samowychowania zmierza do utożsamienia się z nim. Nieprzystawanie do niego z jakiegoś powodu nadaje łatkę „odmieńca” przez system kontroli społecznej. W społeczeństwach doświadczających kryzysów kulturowych, rewolucji obyczajowych, nowych prądów cywilizacyjnych obraz ten ulega zachwianiu, przeobrażeniom i nowemu różnicowaniu. Dotyczy to społeczeństw poddanych szybkiej urbanizacji, uprzemysłowieniu, zderzeniu różnych światów. Może to wywoływać zagubienie, potrzebę świadomego kreowania własnej płciowości, kryzysy w związkach i zaburzenia seksualne. Takie zjawiska zachodzą współcześnie m.in. w kulturze Zachodu.
Pojęcie kobiecości różni się od biologicznej definicji płci żeńskiej, ponieważ zarówno u mężczyzn, jak i u kobiet można zaobserwować cechy stereotypowo kobiece.
Kwestia różnic płci występuje także w kampanii politycznej. Odgrywanie stereotypowych ról zakłada m.in. oczekiwanie, że kobiety będą troszczyć się o dzieci i dom, poświęcając rozwój własnej kariery zawodowej. Choć współcześnie zwłaszcza w świecie zachodnim nastąpiło bardziej egalitarne pojmowanie ról płci, to jednak w wielu częściach świata w aspekcie nierówności niewiele się zmieniło. Osoby broniące nierówności argumentują to wrodzonymi uwarunkowaniami podstawowych ról płci (aspekty biologiczne). Z kolei ci, którzy odrzucają takie podejście, zwykle uważają, że modele ról są tylko wytworem kultury, która będąc zdominowana przez mężczyzn, ma interes w ich utrzymaniu. Często argumenty na pozór naukowe mają w rzeczywistości polityczny charakter, pozbawione są obiektywności naukowej. Wyrównanie szans pomiędzy mężczyznami i kobietami zdaje się być obecnie jedną z podstawowych potrzeb społeczeństw bez względu na to, czy role płci są określone przez naturę, konstytucyjnie, czy społecznie, przez wychowanie. Jednak ograniczenie lub lekceważenie konstytucyjnie określonych praw którejś ze stron w ramach dążenia do równych możliwości wydaje się być nietrafne. Należy dostrzegać i szanować zdolności i skłonności, które są typowo kobiece bądź typowo męskie.
Historia.
Koncept kobiecości powstał w czasach starożytnych, co znalazło potwierdzenie w starożytnej sztuce i modzie sięgającej do 28 000 lat przed naszą erą, jednak uniwersalne cechy charakterystyczne definiujące kobiecość nie zostały jeszcze określone. W ciągu historii kobiety zajmowały podrzędną pozycję w stosunku do mężczyzn. Większość starożytnych społeczeństw miała ustrój oparty na patriarchacie, lecz różny był w nich stopień protekcjonalnego traktowania kobiet. Dopiero niedawno ten stan rzeczy został zakwestionowany i kobiety zostały uznane za równe mężczyznom. Aż do połowy lat 70. XX wieku powszechnie uważano, że pojęcia kobiecości-męskości są dwubiegunowe i jednoczynnikowe.
W latach 30. XX wieku Lewis Terman i Catherine Cox Miles podjęli naukowe wysiłki mające na celu pomiar kobiecości i męskości. Ich skala M-F była adaptowana przez innych badaczy i psychologów. Modele te wskazywały, że kobiecość i męskość były cechami wrodzonymi i trwałymi, niełatwo mierzalnymi, przeciwstawnymi do siebie, oraz że brak równowagi między nimi prowadził do zaburzeń psychicznych.
W 1949 roku francuska intelektualistka Simone de Beauvoir napisała, że „żadne biologiczne, psychologiczne lub ekonomiczne przeznaczenie nie determinuje osoby, którą ludzka kobieta stanowi w społeczeństwie” oraz że „nikt nie rodzi się kobietą, ale raczej staje się nią”. Ta koncepcja została podjęta w 1959 roku przez kanadyjsko-amerykańskiego socjologa Ervinga Goffmana, a w 1990 roku przez amerykańską filozofkę Judith Butler. Judith Butler teoretyzowała, że płeć nie jest stała ani wrodzona, ale jest raczej społecznie zdefiniowanym zbiorem praktyk i cech, które z czasem zyskały miano kobiecych lub męskich. Goffman argumentował, że kobiety są socjalizowane, by przedstawiać się jako „cenne, ornamentalne i kruche, niewykształcone i nieprzystosowane do wszystkiego, co wymaga wysiłku mięśni”, oraz by prezentować „nieśmiałość, rezerwę i przejawy słabości, strachu i niekompetencji".
Wraz z ruchem kobiet w latach 70. naukowcy zaczęli odchodzić od modelu M-F, wykazując rosnące zainteresowanie androgynią. Dwa dobrze znane testy osobowości, Bem Sex Role Inventory i , zostały opracowane w celu zmierzenia kobiecości i męskości na oddzielnych skalach. Korzystając z takich testów, badacze odkryli, że te dwa wymiary różniły się od siebie niezależnie, podając w wątpliwość wcześniejsze spojrzenie na kobiecość i męskość jako cechy przeciwstawne.
W 1984 roku podczas badań nad kobiecością Jill Matthews po raz pierwszy zastosowała koncept "porządku płci" (ang. "gender order"), który umożliwia badanie różnic w zachowaniu kobiet i mężczyzn, oraz analizowanie podstawy tych różnic jako uwarunkowanych zasadniczo biologicznie lub jako wytworów społecznych.
Feministki drugiej fali, zainspirowane przez de Beauvoir, uznały, że choć biologiczne różnice między kobietami i mężczyznami są wrodzone, to pojęcia kobiecości i męskości zostały wykreowane kulturowo. Cechy takie jak bierność i czułość zostały przypisane kobietom, zaś agresywność i inteligencja zostały przypisywane mężczyznom. Dziewczynki, jak stwierdziły feministki drugiej fali, były następnie socjalizowane za pomocą zabawek, gier, telewizji i szkoły, aby dostosowywały się do kobiecych wartości i zachowań. Amerykańska feministka Betty Friedan w swojej książce "Mistyka kobiecości" z 1963 roku napisała, że kluczem do podporządkowania kobiet była społeczna konstrukcja kobiecości, kobiecość widziana jako dziecięca, pasywna i zależna, oraz wezwała do „drastycznego przeobrażenia kulturowego obrazu kobiecości”.
We współczesnych społeczeństwach mamy do czynienia z dwoma kulturowymi modelami kobiecości: tradycyjnym i nowoczesnym. Tradycyjny model kobiecości opiera się na polaryzacji płci i wyznacza kobiecie określone role płciowe. Nowoczesny model kobiecości, w którym dochodzi do zatarcia się różnic między kobiecością a męskością, a kobieta może realizować się na innych płaszczyznach niż tylko rodzinna i domowa, pozwala kobiecie na tworzenie własnego zindywidualizowanego wizerunku kobiecości. Polskie społeczeństwo w dużej mierze podchodzi w tradycyjny sposób do definiowania kobiecości. Tradycjonaliści, upatrujący zagrożenie dla rodziny w koncepcji płci kulturowej (dżender) i zmianach burzących tradycyjny porządek społeczny, spierają się ze zwolennikami nowoczesnego pojmowania kobiecości i równości płci.
Koncepcja „idealnej kobiety”.
Każda kultura ma swój własny wzór „idealnej kobiety”. Termin „kobieta idealna” jest stosowany w kontekście różnych okresów i różnych kultur, na przykład:
W polskim badaniu z 2007 roku przeprowadzonym na 52 osobach w wieku od 20 do 60 lat, kobietach i mężczyznach, młode kobiety stwierdziły, że „idealna kobieta” nie istnieje lub jest wymysłem mężczyzn. Również ankietowani mężczyźni stwierdzili, że „idealna kobieta” nie istnieje, ale niektórzy chętnie tworzyli w myślach taki wzorzec.
W ujęciu tradycyjnym.
Tradycyjnie pojmowana kobiecość oznacza zbiór cech, zachowań, ról i hierarchii wartości powszechnie kojarzonych z kobietami w danym społeczeństwie.
Według rosyjskiej socjolożki Swietłany Ilinych normatywna kobiecość oznacza kobiecość zgodną z budową ciała i ukierunkowaniem na tradycyjne wartości kobiece, a przede wszystkim na rodzinę i macierzyństwo, co znajduje odbicie w cechach charakteru takich jak konformizm, empatia, życzliwość, prostota i ostrożność.
Zachowanie i osobowość.
Cechy uznawane za charakterystyczne dla kobiecości różnią się między różnymi społeczeństwami, a nawet w ich obrębie, w opiniach indywidualnych osób. Podlegają wpływowi różnorodnych czynników społecznych i kulturowych. Mimo to najczęściej stereotypowo jako kobiece wymieniane są cechy takie jak: empatia, pokora i wrażliwość, opiekuńczość, urokliwość, dobroczynność, delikatność, łagodność, ciepło, pasywność, współpraca, ekspresywność, skromność, uczuciowość, czułość, bycie emocjonalnym, uprzejmym, pomocnym, oddanym i wyrozumiałym.
Relacja między kobiecą socjalizacją a związkami heteroseksualnymi została zbadana przez naukowców, bowiem kobiecość jest powiązana z seksualną atrakcyjnością kobiet i dziewcząt dla mężczyzn. Kobiecość jest czasami łączona z seksualnym uprzedmiotowieniem. Bierność seksualna lub receptywność seksualna są czasami uważane za kobiece, podczas gdy asertywność seksualna i popęd seksualny są czasami uważane za męskie.
Badacze analizowali, w jakim stopniu tożsamość płciowa i zachowania charakterystyczne dla płci wynikają z socjalizacji w porównaniu z czynnikami biologicznymi. Uważa się, że wpływy społeczne i biologiczne wzajemnie oddziałują na siebie w toku rozwoju. Badania dotyczące ekspozycji prenatalnej na androgeny dostarczyły pewnych dowodów na to, że kobiecość i męskość są częściowo określane biologicznie. Inne możliwe wpływy biologiczne obejmują ewolucję, genetykę, epigenetykę i hormony (zarówno w trakcie rozwoju, jak i w dorosłości).
Osoby, które wykazują kombinację cech męskich i kobiecych, są uważane za androgyniczne, a filozofowie feministyczni utrzymywali, że niejednoznaczność płci może rozmywać podział między płciami.
Pośród cech kobiecych związanych ze zdobyciem partnera wymieniane są: zmysłowość, seksapil, kokieteria, powabność i wdzięk. Kobiece zachowanie obejmuje także charakterystyczne gesty (np. odgarnianie włosów), mimikę twarzy (przede wszystkim oczy – zalotne spojrzenia, trzepotanie rzęsami, uśmiech, ułożenie warg) i sposób poruszania się (z gracją, lekko, małymi krokami, prosto, rytmicznie, kołysanie biodrami).
Tradycyjne role.
Aż do pierwszych dekad XX wieku kobiety poświęcały ponad 60% najaktywniejszych lat życia na chodzenie w ciąży lub karmienie niemowląt. W latach 1920–1950 dostępność sztucznego karmienia oraz ulepszenie praktyk położniczych skróciły czas związany z funkcją reprodukcyjną kobiet, przyczyniając się do wzrostu udziału kobiet zamężnych z małymi dziećmi na rynku pracy; zaś w latach 1950–1970 wprowadzenie innowacyjnych technologii do gospodarstwa domowego (pralka, odkurzacz, kuchenka gazowa, lodówka itd.) pozwoliło na zaoszczędzenie czasu przeznaczanego do tej pory na wykonywanie obowiązków domowych, odgrywając ważną rolę w zwiększeniu aktywności zawodowej kobiet.
Codzienne życie kobiet amerykańskich zmieniło się, a tradycyjny podział ról uległ zachwianiu podczas II wojny światowej. Kobiety, które do tej pory zajmowały się wyłącznie prowadzeniem domu i opieką nad dziećmi, lub pracowały jako urzędniczki lub w sektorze usługowym, nagle znalazły zatrudnienie w przemyśle ciężkim i przemyśle zbrojeniowym, które były domeną mężczyzn. Ogólnie w tym okresie 9 milionów kobiet podjęło pracę zawodową, z czego 5 milionów po raz pierwszy. Większość z nich była zamężna, wiele było matkami. Symbolem amerykańskich kobiet pracujących w fabrykach wojennych stała się Rózia Nitowaczka – pewna siebie i kompetentna kobieta, lecz niepozbawiona kobiecości, z manicure, ufryzowana i z pomalowanymi na czerwono ustami. Po zakończeniu wojny, zmniejszeniu zapotrzebowania na broń i po powrocie mężczyzn z frontu, wiele kobiet straciło pracę lub zostało przesuniętych na niższe czy gorzej płatne stanowiska.
Stereotypy dotyczące płci kształtują tradycyjne zawody kobiece, a kobiety, które łamią tradycyjne role płciowe mogą spotykać się z mikroagresją. Do stereotypów tych należy między innymi to, że kobiety mają opiekuńczą naturę, posiadają zdolności do pracy w gospodarstwie domowym, mają większą sprawność manualną niż mężczyźni, są bardziej uczciwe niż mężczyźni i cieszą się bardziej atrakcyjnym wyglądem fizycznym. Role zawodowe związane z tymi stereotypami obejmują: położną, nauczycielkę, księgową, urzędnika ds. wprowadzania danych, kasjerkę, sprzedawczynię, recepcjonistkę, pomoc domową, kucharkę, pokojówkę, pracownicę socjalną i pielęgniarkę.
Przywództwo jest silnie kojarzone z męskością, przez co kobiety są odbierane gorzej jako potencjalni liderzy. Niektórzy twierdzą jednak, że przywództwo w stylu „kobiecym”, które jest związane z podejściem skupiającym się na pomocy i współpracy, jest korzystniejsze niż przywództwo „męskie”, które wiąże się z koncentracją na zadaniach i kontroli. Kobiety będące liderami częściej opisywane są przez zachodnie media przy użyciu charakterystyk związanych z kobiecością, takich jak emocje.
Na podstawie obserwacji poczynionych w społeczeństwie amerykańskim wyciągnięto wniosek, że niedawne strukturalne zmiany ekonomiczne wymusiły partycypowanie matek w pracy zarobkowej i udział ojców w opiece nad dziećmi. Coraz więcej kobiet i mężczyzn łączy rodzicielstwo z pracą zarobkową z konieczności. Utrata pracy przez mężczyznę, zwykle zarabiającego więcej pieniędzy niż kobieta, dotyka rodzinę – pracująca matka musi utrzymać pracę, aby rodzina mogła przeżyć. Tradycyjny model rodziny, z tradycyjnym podziałem ról, w którym kobieta wychowuje dzieci, dba o dom i męża, zaś mężczyzna pracuje zarobkowo na utrzymanie rodziny, jest rujnowany przez nowoczesny system ekonomiczny. W klasie średniej zniknęły rodziny utrzymujące się wyłącznie z jednej pensji, gdyż nie pozwala na to istniejący system ekonomiczny. W socjologii i badaniach poświęconych rodzinie coraz bardziej powszechnienie pojawia się argument mówiący, że struktura klasowa i zmiany ekonomiczne podważają dzisiaj byt rodzin przez zabieranie matki z domu, podczas gdy ideologia polityczna ignoruje ekonomiczne ograniczenia, a nawet je wspiera lub legalizuje.
Uzasadnienie nierówności w zatrudnieniu.
Uważa się, że pierwszorzędne cechy płciowe mężczyzn i kobiet, takie jak zdolność do rodzenia dzieci, spowodowały historyczny podział pracy ze względu na płeć, a stereotypy dotyczące płci rozwinęły się kulturowo, utrwalając ten podział. Przykładowo po II wojnie światowej, kiedy nie było konieczności, by kobiety stanowiły część siły roboczej, pojawiło się pojęcie "napięcia przedmiesiączkowego", które posłużyło jako argument ku temu, że kobiety są gorszymi pracownikami.
Nauka, technologia, inżynieria, informatyka i matematyka są postrzegane jako niezgodne z kobiecością, niekobiece. W powyższych dziedzinach kobiety stanowią mniejszość i zajmowały jedynie 24% miejsc pracy w Stanach Zjednoczonych w 2011 roku.
Ciągłość w zatrudnieniu wśród kobiet często wynika z obrania typu kariery tradycyjne kojarzonej jako typ „męski”, kiedy nie mają zobowiązań w postaci posiadania dzieci, a ich zaangażowanie w karierę jest silnie umotywowane odpowiednim filozoficznym podejściem. Znakomita większość kobiet podejmuje jednak pracę, a następnie wycofuje się z niej na pewien okres co najmniej jeden raz (a często więcej), przede wszystkim ze względu na rodzenie dzieci. Istnieją przesłanki pozwalające przypuszczać, że takie przerwy wpływają na ich zawodowe sukcesy i osiągnięcia.
Ponadto kobiety odczuwają większy niż mężczyźni konflikt pełnienia jednocześnie trzech ról – pracownika, rodzica i małżonka. Wiąże się to z tym, że kobiety poświęcają na ogół więcej czasu na opiekę nad dziećmi – role płciowe po urodzeniu dziecka przekształcają się w bardziej tradycyjne. W dodatku pod wpływem czynników kulturowych większość kobiet określa i ocenia siebie w pierwszej kolejności na podstawie tego, jak dobrze wypełnia rolę opiekunki, a nie tego, jak wypełnia rolę pracownika. W efekcie na pierwszy plan wysuwa się życie rodzinne.
Według neoklasycznej teorii kapitału ludzkiego konieczność łączenia różnych obowiązków odciąga kobiety od inwestycji w szkolnictwo wyższe i szkolenia zawodowe, a nieciągłość zatrudnienia również nie sprzyja uzyskaniu dużej produktywności (i zarazem zarobków). Richard Anker z Międzynarodowego Biura Pracy twierdzi, że teoria kapitału ludzkiego nie wyjaśnia podziału pracy ze względu na płeć, ponieważ wiele zawodów kojarzonych z rolami kobiecymi, takich jak pomoc administracyjna, wymaga więcej wiedzy, doświadczenia i ciągłości zatrudnienia niż pewne zawody niewykwalifikowane, zmaskulinizowane, takie jak prowadzenie ciężarówek. Anker twierdzi także, że kojarzenie niektórych zawodów jako typowo kobiecych ogranicza możliwości zatrudnienia kobiet w zawodach spoza tej grupy.
W ujęciu współczesnym.
Nowoczesne pojmowanie kobiecości opiera się nie tylko na strukturach społecznych, ale także na zindywidualizowanych wyborach dokonywanych przez kobiety.
Według metodologii genderowej można wyróżnić wiele alternatywnych typów kobiecości względem tradycyjnej kobiecości ukształtowanej historycznie w kapitalistycznym społeczeństwie patriarchalnym. Klasyfikacja różnych typów kobiecości jest w dalszym ciągu niekompletna.
W zależności od uznawanej przez daną kobietę hierarchii wartości, od tego, jakie pozycje zajmuje w niej rodzina, dom, dzieci, kariera zawodowa, niezależność, kreatywność lub ich kombinacja, albo nieodpowiedzialność za własne życie i życie innych ludzi czy infantylizm, socjolożka Swietłana Ilinych z Nowosybirskiego Uniwersytetu Państwowego wyróżniła następujące typy kobiecości:
Kobiecość normatywna oznacza ukierunkowanie na tradycyjne wartości kobiece, a przede wszystkim na rodzinę i macierzyństwo. Wszystkie inne modele kobiecych zachowań są opracowywane w zgodności z powyższymi wartościami. Kobiecość infantylna charakteryzuje się tym, że wcale nie przeważają w niej wartości rodzinne ani macierzyńskie. Kobiety przynależące do tego typu biorą inicjatywę we własne ręce, starają się zająć stanowisko aktywnego przywódcy i być samowystarczalne. W ich charakterze występują cechy takie jak brak zgodności, chęć kontrolowania innych ludzi, brak empatii, elementy nietolerancji. Kobiecość inwersyjna oznacza, że kobieta żyje w duchu niezależności i dążenia do celu, nonkonformizmu, pewności siebie, ma podejście biznesowe do spraw, jest pracoholiczką i profesjonalistką. Kobiety o kobiecości inwersyjnej są ambitne, dumne, agresywne i chętnie współzawodniczą, także z mężczyznami. W kobiecości zniekształconej występują zachowania destrukcyjne jak nadużywanie alkoholu, uzależnienia, porzucanie dzieci itd. Te kobiety mogą mieć nawet cechy charakteru na pozór zgodne z kobiecością normatywną, ale przeciwne w swojej zawartości. W zachowaniu kobiet o androgynicznym typie kobiecości występuje w dużej mierze mieszanka tego co „kobiece” i „męskie”. Kobiety androgyniczne preferują zdrowy rozsądek i zrównoważony temperament.
Według innej typologii, opracowanej na podstawie wywiadów z irańskimi studentkami uniwersyteckimi, biorąc pod uwagę trzy główne elementy konceptu kobiecości (cechy osobowościowe: emocjonalność i zależność, zaangażowanie w opiekę i obowiązki domowe, kobiece piękno i konkurencję seksualną) wyróżniono następujące typy kobiecości:
Wśród polskich kobiet-singielek socjolożka Emilia Paprzycka wyróżniła następujące typy kobiecości:
W ujęciu feministycznym.
Filozofki feministyczne, takie jak Judith Butler i Simone de Beauvoir, twierdzą, że kobiecość i męskość są tworzone poprzez wielokrotne odgrywanie ról płciowych (); odwzorowują one i definiują tradycyjne kategorie płci biologicznej lub kulturowej.We współczesnych zachodnich opracowaniach feministycznych kobiecość w patriarchalnym systemie społecznym, w którym mężczyźni dzierżą władzę, jest traktowana jako synonimiczna z określeniami słaby, bierny, podporządkowany, niewykwalifikowany i mająca z natury charakter opresyjny. Kobiety są „karmione” kobiecością w czasopismach, telewizji, filmach i książkach, co działa na nie infantylizująco i przyczynia się do uprzedmiotowienia kobiet, którego następstwem, zgodnie z koncepcją Jean Kilbourne, jest odczłowieczenie i przemoc.
Retorykę antykobiecą można znaleźć wśród feministek pierwszej fali, które uznały kobiecość za konstrukt społeczny, który ukrywał prawdziwe zdolności kobiet. Feministki drugiej fali utrzymały negatywne zdanie poprzedniczek, widząc kobiecość jako formę „wewnętrznej kolonizacji”, pozbawioną godności i szacunku do siebie, a kobiece osobniki były poczytywane za „kobiece pasożyty”, „mutanty” i „fabrykaty”. Wiele feministek drugiej fali odrzuca to, co postrzegają jako restrykcyjne standardy kobiecego piękna, stworzone dla podporządkowania i uprzedmiotowienia kobiet oraz podtrzymywane przez rywalizację reprodukcyjną i poczucie estetyki samych kobiet. Naomi Wolf, feministka trzeciej fali, utożsamia kobiecość z niemieckim narzędziem tortur – żelazną dziewicą.
Inni — na przykład feministki "lipstick" i niektóre feministki trzeciej fali — twierdzą, że feminizm nie powinien dewaluować kobiecej kultury i tożsamości oraz że symbole kobiecej tożsamości, takie jak makijaż, sugestywne ubrania i posiadanie powabu seksualnego, mogą być ważnymi i wzmacniającymi osobistymi wyborami dla osób obu płci.
Często w feministycznych materiałach genderowych kobiecość jest traktowana jako „zdefiniowana” przez mężczyzn i „wykonywana” dla mężczyzny, co redukuje kobietę do roli przedmiotu. Z tych powodów mogą być też krytykowane lesbijskie pary butch i femme. Pewne feministyczne badaczki tematyki genderowej charakteryzują kobiecość również jako ułudę i oszustwo, maskę, mając na myśli stosowanie przez kobiety kosmetyków dekoracyjnych i innych praktyk upiększania wyglądu za sprawą przymusu kulturowego. Kobiecość może być też odbierana jako forma ograniczenia lub kontroli.
W zachodniej teorii feministycznej były i są obecne poglądy negatywnie oceniające kobiecość. Krytyka kobiecości odegrała ważną rolę w rozwoju programów feministycznych.
W ujęciu religijnym.
W chrześcijaństwie, judaizmie i islamie koncept kobiecości koncentruje się wokół roli kobiet jako żon i matek, w celu zapewnienia prokreacji. W żadnej z tych trzech religii kobiety nie mogą piastować wszystkich stanowisk i urzędów, które są dostępne dla mężczyzn. Kobiety mogą znajdować się w synagodze lub w meczecie tylko oddzielone od mężczyzn. W judaizmie i częściowo w islamie funkcjonuje pojęcie nieczystości kobiecej (np. podczas menstruacji) i związane z nim restrykcje. Obowiązki kobiet polegają na wychowywaniu dzieci i pielęgnowaniu domowego ogniska. W judaizmie dodatkowo kobiety są odpowiedzialne za przestrzeganie reguł prawa żydowskiego dotyczących przygotowywania koszernych posiłków. Hierarchię religijno-świecką z hierarchią płci zrównał Paweł z Tarsu w wypowiedzi w 1. Liście do Koryntian:
Świadkowie Jehowy uważają, że podstawową cechą kobiecości jest bojaźń Boża, a także: lojalna miłość, uprzejmość, skromność, łagodna mowa oraz przejawianie owoców ducha; są one daleko ważniejszymi atrybutami kobiecości niż sama uroda. Uważają, że Bóg postanowił, by przez pielęgnowanie tych owoców kobiety podkreślały swą kobiecość, podobnie jak mężczyźni – swą męskość. Kobietę, która to czyni, łatwo jest kochać. Zachęcają, żeby nie skupiać się wyłącznie na wyglądzie zewnętrznym, ale na pięknie wewnętrznym. Naśladowanie kobiet opisanych w Biblii ma być pomocne w osiągnięciu cech kobiecości.
Religijna i socjalna subordynacja kobiet wynikająca z ustalonego przez mężczyzn konceptu Boga w religiach monoteistycznych spotyka się z krytyką w środowiskach feministycznych od lat 60. XX wieku.
W teologii judeo-chrześcijańskiej.
Chociaż judeochrześcijański Bóg jest z reguły opisywany męskimi terminami – takimi jak ojciec, król, wojownik – wielu teologów twierdzi, że nie ma to na celu wskazania płci Boga. Zgodnie z Katechizmem Kościoła Katolickiego, Bóg „nie jest ani mężczyzną, ani kobietą: jest Bogiem”. Kilku współczesnych pisarzy, takich jak Sally McFague, zgłębiało ideę „Boga jako matki”, badając kobiece cechy przypisywane Bogu. Na przykład, w Księdze Izajasza Bóg został porównywany do matki pocieszającej swoje dziecko, podczas gdy w Księdze Powtórzonego Prawa mówi się, że Bóg urodził Izrael.
Mądrość Boga ma formę żeńską w języku hebrajskim: Chokhmah, w języku arabskim: Hikmah, w języku greckim: Sophia, i w języku łacińskim: Sapientia. W języku hebrajskim zarówno Szechina, jak i Ruach HaKodesz są rodzaju gramatycznego żeńskiego.
Postacie kobiece w religii.
W Kościele katolickim wzorem kobiecych cnót jest Maryja, matka Jezusa, ideał zarówno dziewicy jak i matki. Maryja reprezentuje swoją osobą cnotę czystości, cierpliwości, wytrwałości, skromności, pokory, nadziei, posłuszeństwa, miłosierdzia i wiele innych. Większość osób, którym ukazała się Maryja, opisywała ją jako „niewymownie piękną w swojej kobiecości, otoczoną niezwykłą jasnością, ubraną na biało, z długimi włosami opadającymi na ramiona”. W Polsce jest wiele miejsc kultu maryjnego, kultu Matki Boskiej, przedstawianej jako wzór dla kobiet-matek. Na Jasnej Górze znajduje się cudowna ikona Świętej Maryi, do której corocznie modlą się setki tysięcy pielgrzymów.
Koncepcja Maryi Dziewicy jako idealnej kobiety obecna w krajach Ameryki Łacińskiej określana jest terminem "marianismo".
W islamie Fatima, córka Mahometa i żona Imama Alego, jest postrzegana jako ucieleśnienie kobiecych cnót i idealny wzór do naśladowania dla wszystkich kobiet muzułmańskich.
Wśród wyznawców hinduizmu przykładem idealnej kobiety jest Sita. W Indiach Sita jest imieniem wszystkiego, co jest dobre, czyste i święte. Indyjskie dziewczęta otaczają ją uwielbieniem i chcą być takie jak ona.
W judaizmie kobiecość reprezentują trzy biblijne postacie kobiece: Rachela, Lea i Estera.
W kulturze popularnej.
Na to, w jaki sposób postrzega się kobiety/mężczyzn mają m.in. potężny wpływ wszechobecne środki masowego przekazu, w których kobiety są grupą niedostatecznie reprezentowaną. Zagadnienie dysproporcji płci w świecie producentów kultury masowej zostało poruszone w filmie dokumentarnym pt. "Miss Representation" z 2011 roku, w którym przytoczono dane statystyczne o zatrudnieniu kobiet w przemyśle rozrywkowym, np. w 2011 roku kobiety stanowiły 17% wśród producentów wykonawczych, 13% scenarzystów i 7% producentów filmowych, 3% dyrektorów kreatywnych w agencjach reklamowych. W tym samym roku mężczyźni zajmowali 97% ważnych wpływowych stanowisk w mediach.
W kulturze popularnej, głównie tworzonej przez mężczyzn, kobiecość i męskość są często przedstawiane w sposób stereotypowy, który ogranicza postrzeganie ludzkich możliwości i utrwala w świadomości nierealistyczny obraz obu płci. W obrazach przedstawiających relacje między kobietami i mężczyznami nacisk kładziony jest na tradycyjne role. W związkach z mężczyznami kobiety są portretowane jako od nich zależne, nieudolne, będące obiektami męskiego pożądania albo będące ofiarami męskich impulsów seksualnych. W mediach kobieta zostaje określona przez ciało i sposób, w który traktują ją mężczyźni. Jej zdolność do przeciwstawiania się wykorzystaniu przez innych zostaje ukryta, a jej osobowa tożsamość i próby osiągnięcia zamierzonego celu są bez znaczenia. Przykładem męskiego autorytetu dla kobiet jest Mr. Clean z reklamy środków czyszczących, który pokazuje kobietom martwiącym się brudnymi podłogami i kafelkami w łazience, jak utrzymać dom w idealnej czystości i uwalnia je od stresu.
Kobiety są pokazywane jako zwykle młode, szczupłe (szczuplejsze niż w ogólnej populacji), piękne, bierne, zależne od mężczyzn, często niekompetentne i głupie, będące obiektami pożądania seksualnego; podczas gdy mężczyźni są stereotypowo portretowani w masowych mediach jako energiczni, twardziele, żądni przygód, silni, seksualnie agresywni i w dużej mierze niezaangażowani w życie rodzinne, niezainteresowani obowiązkami domowymi czy opieką nad dziećmi. Postacie kobiece poświęcają czas głównie na poprawianie swojego wyglądu, dbanie o dom i inne osoby.W środkach przekazu kultury masowej pojawia się także obraz kobiety złej, bezwzględnej, zimnej, napastliwej, wiedźmy reprezentującej swoją osobą wszystkie te cechy, których nie powinna posiadać kobieta dobra. Przykładem złej kobiety jest postać Alexandry w filmie pt. "Fatalne zauroczenie".
W literaturze dziecięcej obecne są wiedźmy i złe macochy obok pięknych i uległych postaci kobiecych jak królewna Śnieżka czy Śpiąca królewna. Te dwa typy kobiet, kobieta dobra i kobieta zła, całkowicie sobie przeciwstawne, są często zestawiane obok siebie w celu dramatyzowania losów, które je spotkają.
Jedną z najbardziej szkodliwych konsekwencji promowanego medialnego obrazu kobiety/kobiecości (podobnie jak obrazu mężczyzny/męskości) jest to, że może on skłaniać do postrzegania normalnego ciała i normalnych funkcji fizjologicznych jako problematycznych, a także zachęcać do podążania za sztucznie wykreowanymi standardami atrakcyjności fizycznej. Przykładowo menopauza jest określana „końcem kobiecości”; siwienie stwarza konieczność farbowania włosów; zmarszczki mimiczne wymagają usunięcia, aby wyglądać młodziej w kulturze gloryfikującej młodość; drastyczne odchudzanie, depilowanie włosów pod pachami i na nogach, powiększanie piersi jest nieodzowne, aby osiągnąć „ideał kobiecości”. Takie podejście napędza konsumpcjonizm, ułatwia sprzedaż produktów i usług do poprawy wyglądu zewnętrznego. Akceptowanie przekazów medialnych odnośnie do kobiecości nie jest jednak nieuniknione, można wykształcić pewien krytycyzm i odrzucić narzucane powinności.
Ukazywanie w pozytywnym świetle przemocy seksualnej wobec kobiet na ekranie telewizyjnym oraz w czasopismach i filmach pornograficznych może przyczyniać się do zwiększonej tolerancji a nawet aprobaty dla przemocy – wykorzystanie seksualne oraz fizyczna agresja zaczynają być widziane przez kobiety jako „naturalne elementy” miłości i pożycia seksualnego. Regularne korzystanie z brutalnych materiałów pornograficznych może czynić mężczyzn nieczułymi na ewentualną możliwość zgwałcenia kobiety, w wyniku czego są bardziej skłonni do przymuszania kobiety do seksu.
Głównie wśród młodych kobiet duży wpływ na kreowanie wizerunku własnej kobiecości ma korzystanie z mediów społecznościowych. Wiele stron internetowych, skierowanych do młodych ludzi, poprzez zamieszczane zdjęcia i filmy wideo, utrwala nierówności płciowe, uprzedmiotowianie kobiet i uległość w zachowaniu w stosunku do mężczyzn. Młode atrakcyjne fizycznie kobiece ciała są pokazywane w postaci bezimiennych, pozbawionych własnej tożsamości i osobowości erotycznych obiektów męskiego pożądania. Z drugiej strony potęga mediów społecznościowych może zostać wykorzystana do wyrażania sprzeciwu wobec promowanego zseksualizowanego wizerunku kobiet.
Wygląd.
Kanony piękna kobiecego ciała nieustannie zmieniają się od ponad 3000 lat. Na to, w jaki sposób kobiety postrzegają własne ciało, oraz jakie decyzje dotyczące własnego ciała podejmują, mają (nadmierny) wpływ czynniki kulturalne i socjalne. Piękno ciała jest kojarzone ze zdrowiem, bogactwem, siłą i powodzeniem. Ideał kobiecego piękna i przesłanie, że atrakcyjność fizyczna stanowi dla kobiety jedną z najważniejszych rzeczy, do osiągnięcia której wszystkie kobiety powinny dążyć, są wiodącym tematem już w bajkach dla dzieci. Pomimo że ideał kobiecego piękna bywa postrzegany jako dyktat patriarchalnego porządku, który uprzedmiotawia, deprecjonuje i podporządkowuje kobiety, to jednak wiele kobiet dobrowolnie podąża za tym ideałem. Z drugiej strony inne młode kobiety wyrażają pewien rodzaj buntu przeciwko ideałom atrakcyjności kobiecej promowanej w reklamach i czasopismach, które obarczyły odpowiedzialnością za niezadowolenie kobiet ze swojego wyglądu i wygórowane oczekiwania mężczyzn co do kobiecej zewnętrzności. Niezadowolenie kobiet i dziewcząt z własnego ciała stanowi obecnie problem zdrowotny na skalę światową.
Z historycznego punktu widzenia ciało kobiece zbliżone do ideału mogło dawać kobiecie „władzę” (zwabić mężczyznę i wyjść za mąż) w patriarchalnym społeczeństwie, w którym oczekiwania i wymogi dotyczące kobiecego ciała i atrakcyjności fizycznej dyktowali mężczyźni
Prehistoria.
Najwcześniejsze znane przedstawienia kobiecego wyglądu pochodzą z górnego paleolitu i mają postać niewielkich figurek, nazywanych zbiorczo wenus paleolityczną.
Starożytność.
W starożytnym Egipcie kobiece ciało musiało być wysmukłe, o wysokiej talii i wąskich ramionach, a twarz symetryczna. Ważną rolę odgrywały długie włosy. Oczy podkreślano obmalowując je dookoła czarnym kolorem. W starożytnej Grecji wręcz przeciwnie, za piękną uchodziła kobieta pulchna, mocna, o jasnej karnacji. Idealnie piękna Rzymianka musiała być młoda, mieć duże błyszczące zaakcentowane oczy z długimi rzęsami i brwiami, bladą twarz z różowoczerwonymi policzkami, białe zęby, bujne włosy na głowie (poza tym mało lub żadnych włosów na ciele), niezbyt duże białe jędrne piersi, mały brzuch i miękką skórę bez skazy. W zależności od statusu społecznego mogła dodatkowo dysponować kosmetykami upiększającymi, perfumami i biżuterią.
W starożytnych Chinach preferowano kobiety wiotkie o wąskiej talii. Na dworze króla Linga w państwie Chu niektóre kobiety zagłodziły się z tego powodu na śmierć. Podczas panowania dynastii Han kobiety, które chciały zostać uznane za piękne, musiały mieć delikatne szczupłe ciało i małe stopy, duże oczy, wąską talię, bladą cerę i poruszać się z gracją. W chińskiej literaturze, piosenkach i sztuce cienka talia, jak witka wierzby, była synonimem piękności. Piękna kobieta, dzięki swojej piękności, mogła wspiąć się po drabinie socjalnej i uzyskać wysoką pozycję, wywierać wpływ na cesarzy czy wojowników, jak na przykład Yang Guifei, która dzięki swojej piękności awansowała na cesarską konkubinę.
Średniowiecze.
W średniowiecznej Anglii dworska kobieta była uważana za idealną piękność, gdy była młodziutką dziewczyną, miała długą i smukłą sylwetkę ciała o lekko wystającym brzuchu i małych piersiach, długie rozpuszczone jasne włosy, bardzo jasną karnację, delikatne rysy twarzy (często z rozszczepionym podbródkiem i nieznacznie zaróżowionymi policzkami), błyszczące oczy (szare lub niebieskie), zakrzywione ciemne brwi i czerwone usta. Za brzydką uważano kobietę zwykle starą o obwisłej skórze, ze zmarszczkami i piersiami jak „opróżnione pęcherze”.
XV-XIX wiek.
W kulturze włoskiego renesansu idealna była kobieta o jasnym odcieniu skóry, obfitym biuście, zaokrąglonym brzuchu i szerokich biodrach.
Kobiety portretowane przez barokowych malarzy, Rubensa, Jordaensa, były dojrzałe i miały ciała o mocnych, bujnych, pełnych zaokrąglonych kształtach.
W okresie rokoko ideał kobiecego ciała uległ zmianie, ponownie preferowano młode, smukłe kobiety, reprezentujące uroczą, delikatną kobiecość, którą dodatkowo podkreślały elegancko ułożone fryzury, olbrzymie długie suknie na stelażu i z gorsetem zwężającym talię, uszyte z lekkich materiałów w pastelowych kolorach, oraz finezyjne dodatki do ubioru i buty.
Na krótko, w neoklasycyzmie i empire, kobiety, głównie z wyższych klas społecznych i burżuazji, odrzuciły sztywne gorsety i eksponowały swoją kobiecość w stylu "robe à la grecque", nosząc przewiewne, białe muślinowe sukienki z wysokim stanem, wzorowane na starożytnej greckiej tunice, często okrywając się dodatkowo kaszmirowym szalem. Ideałem była kobieta szczupła, blada i romantyczna. Kobiety uważały biały kolor (karnacji i sukienek) za idealny, kojarzony z pięknem, czystością i ponadczasowością. Także biżuteria była lekka i klasyczna – kamee. Jednak już w latach 20. XIX wieku powróciły do mody gorsety i spódnice na krynolinie.
W 1876 roku Horatio Alger okrzyknął kobiety z Cape Cod ideałem kobiecego piękna, szczególnie dlatego, że miały blond włosy, były opalone, sprawne fizycznie i wykształcone.
W epoce wiktoriańskiej kobiety ponownie założyły gorsety lub specjalne pasy, aby uzyskać uważany za idealny w owych czasach kształt ciała o wąskiej talii, którą dodatkowo podkreślały spódnice na krynolinach. Gorsety nosiły nie tylko kobiety z wyższej i średniej klasy społecznej, ale nawet najuboższe londyńskie prostytutki. Bez względu na kształt własnego ciała, gorset i krynolina pozwalały każdej kobiecie osiągnąć „idealny” kształt ciała według panującej opinii, być piękną i akceptowaną w społeczeństwie. W gorsecie kobiety wyglądały na młodsze, szczuplejsze i z krągłościami. Pożądane były kobiety pulchne o pełnych kształtach i długich włosach, które były symbolem kobiecości.
Na początku XX wieku m.in. w wyniku publicznej kampanii wymierzonej przeciwko noszeniu gorsetów, które zostały uznane przez lekarzy za szkodliwe dla zdrowia, w kręgach religijnych za przesadnie eksponujące kobiece kształty, a przez feministki za symboliczne i rzeczywiste pozbawianie kobiet wolności, nastała moda na ubrania luźniejsze.
XX wiek.
Po I wojnie światowej wiele kobiet skróciło włosy, zaczęło nosić krótsze spódnice, a nawet spodnie, które jednak zostały zaakceptowane przez większość społeczeństwa w Stanach Zjednoczonych i Wielkiej Brytanii jako powszechny element garderoby kobiecej dopiero podczas II wojny światowej ze względu na prace wykonywane przez kobiety w fabrykach na potrzeby wojenne.
W latach 20. XX wieku kanon piękna uległ kompletnemu przeobrażeniu. Wśród kobiet modna była chłopięca sylwetka ciała, małe piersi i krótko obcięte włosy à la bob, zaś talia była bagatelizowana. Kobiety odrzuciły sztywne gorsety krępujące ruchy ciała.
W czasie trwania II wojny światowej, pomimo pełnienia nowych ról poza domem, ograniczeń i braków towarowych oraz noszenia praktycznych ubrań, reklamy w amerykańskich kobiecych czasopismach przekazywały przesłanie, że kobiety miały być kobiece i odpowiadać ideałowi kobiecości, i że najważniejszym obowiązkiem kobiety było być piękną. Nawet kobiety, które zostały przedstawione w reklamach spawając, nitując czy naprawiając maszyny, były niespocone, nieubrudzone i nieumięśnione. Po wojnie zaś miały powrócić do prowadzenia domu, żyjąc w dostatku i hołdując konsumpcjonizmowi.
W „złotych latach Hollywoodu” królowała kobieta z krągłościami o figurze klepsydry, czyli z dużym biustem, ale o wąskiej talii. W latach 60. XX wieku zapanowała moda na kobietę wysoką, chudą, o długich smukłych nogach i młodzieńczej gibkiej budowie ciała. W latach 80. XX wieku, tzw. erze supermodelek, za piękną kobietę uchodziła kobieta wysoka, wysportowana, o lekko umięśnionych ramionach i o smukłej sylwetce, ale jednocześnie niepozbawiona kobiecych kształtów. Ciała uważane wówczas za idealne miały modelki np. Cindy Crawford. Pod wpływem Jane Fondy, która spopularyzowała aerobik, inne kobiety też chciały być wysportowane.
W latach 90. XX wieku, określanych jako heroinowy szyk, czyli czasach „glamoryzacji” subkultury związanej z heroiną i narkomanami, na wybiegach pojawiły się ekstremalnie chude, androgyniczne modelki o bladej skórze i zapadniętych, podkrążonych oczach, przypominające swoim wyglądem zespół cech charakterystyczny dla zewnętrzności osoby uzależnionej. Przykładem tego typu modelki była Kate Moss.
XXI wiek.
Od początku XXI wieku kobiety „muszą” sprostać licznym i różnorodnym wymogom dotyczącym atrakcyjności fizycznej, mają być szczupłe, ale mieć duży biust i wydatne pośladki. Kobiety decydują się na poprawianie urody za pomocą zabiegów chirurgii plastycznej, aby osiągnąć upragniony wygląd zewnętrzny. Ideałem stało się posiadanie płaskiego brzucha, dużego biustu, wydatnych pośladków i przerwy między udami.
W kulturach zachodnich ideał kobiecego wyglądu tradycyjnie obejmuje długie gładkie włosy, czystą skórę, wąską talię i niewiele lub brak włosów na ciele czy na twarzy. W innych kulturach oczekiwania mogą być jednak inne. Na przykład, w wielu częściach świata włosy pod pachami nie są traktowane jako mało kobiece.
Kobiece ideały piękna, a w szczególności współczesne dążenie do osiągnięcia idealnie szczupłej sylwetki powiązane z występowaniem zaburzeń odżywiania i anoreksją, zostały skrytykowane jako restrykcyjne, niezdrowe, a nawet rasistowskie.
Symbolem japońskiej kobiecości są w dalszym ciągu gejsze.
W tradycyjnej kulturze chińskiej kobieta musiała być posłuszna ojcu aż do zamążpójścia, po wyjściu za mąż musiała być posłuszna mężowi, a w razie jego śmierci – synowi. Chińska kobieta według tradycji mogła realizować się w roli córki, żony i matki. Jednak współcześnie ta sytuacja ulega przemianie. Większość młodych Chinek woli mieć szczuplejsze sylwetki i kanciaste twarze, chociaż tradycyjnie kobiety o okrągłych twarzach i zaokrąglonym ciele odpowiadały ideałowi kobiecości, chce wyglądać jak azjatyckie modelki z czasopism o modzie, które ucieleśniają amerykańskie, europejskie i koreańskie wpływy w aspekcie atrakcyjności fizycznej. Standardy kobiecego piękna wydają się we współczesnych Chinach nierealistyczne i bardzo zbliżone do zachodnich.
Modyfikacje ciała.
We wszystkich kulturach na całym świecie dokonywane są modyfikacje i przekształcenia ciała. Modyfikacja ciała polega na celowej zmianie ciała ludzkiego w celach estetycznych lub innych pozamedycznych, m.in. aby dopasować ciało do ideałów piękna. W tym celu stosuje się różnorodne techniki (tatuowanie, przekłuwanie, skaryfikację), diety, ćwiczenia fizyczne, uprawia kulturystykę, przyciemnia barwę skóry czy dokonuje zabiegów chirurgii plastycznej. Od kiedy w latach 80. XX wieku ideałem stały się duże piersi, wzrosła liczba wykonywanych zabiegów powiększania biustu z powodów kosmetycznych (80% w 1992 roku).
Przez wieki w Chinach praktykowano krępowanie stóp, mimo że owijanie ich bandażem sprawiało, że chodzenie było utrudnione i bolesne, a stopy stawały się zdeformowane. W wielu krajach, zwłaszcza afrykańskich, powszechne jest okaleczanie żeńskich narządów płciowych, w szczególności łechtaczki i warg sromowych mniejszych.
U niektórych ludów Afryki (np. Tutsi w Burundi) i Azji (np. Kayan w Mjanmie) kobiety noszą na szyi obręcze w celu jej wydłużenia. W kulturach tych długa szyja charakteryzuje kobiece piękno. Kobiety z etiopskiego plemienia Mursi noszą dla ozdoby w dolnej wardze gliniane krążki, a członkinie indyjskiego ludu Apatani wkładają do nosa duże drewniane zatyczki. W wielu kulturach ciała kobiet zdobią charakterystyczne dla nich tatuaże lub skaryfikacje.
Ubiór.
Kobiety na ogół ubierają się w modne ubrania oraz stosują makijaż w celu podkreślenia kobiecych cech. W wykreowaniu kobiecego wizerunku pomocna jest także biżuteria, odpowiednie uczesanie, buty, torebka oraz inne dodatki do stroju (np. szal). Sposób, w który ubierają się współczesne kobiety jest rezultatem licznych społecznych ewolucji, rewolucji i zakłóceń, które miały miejsce w XIX i XX wieku, zmieniając jej społeczny status, zatrudnienie i ruchliwość społeczną. W krajach zachodnich promuje się modę i zachęca do śledzenia jej, przez co wciąga się kobiety w świat narzuconych przez siebie zasad opartych na naśladowaniu, konformizmie i konsumpcjonizmie.
Na podstawie badania ankietowego z 2007 wyciągnięto wnioski, że dla współczesnych młodych kobiet często priorytetowe znaczenie ma wygoda i praktyczność odzieży, zaś za atrakcyjną uznano tę kobietę, która czuła się szczęśliwa i zadowolona z siebie.
Standardy kulturowe bardzo się różnią w stosunku do tego, co jest uważane za kobiece. Na przykład w XVI wieku we Francji wysokie obcasy były uważane za zdecydowanie męski typ buta, choć obecnie są one uważane za kobiece.
Obecnie kolor różowy jest silnie związany z kobiecością, natomiast na początku XX wieku różowy kojarzył się z chłopcami, zaś niebieski z dziewczynkami. Kolory ubrań odgrywają dużą rolę w postrzeganiu kobiety. Czerwień może mieć wymowę erotyczną, tak ubrane kobiety są często odbierane jako kokieteryjne, dynamiczne i swawolne. Ciepłym, romantycznym i kobiecym kolorem jest róż. Podobnie kolor biały, który ponadto symbolizuje dziewictwo i niewinność. Czerń wyszczupla sylwetkę i tuszuje ewentualne niedostatki urody, może nadawać kobiecie wygląd wytworny i intrygujący, ale także surowy i nieugięty.
W wielu krajach muzułmańskich od kobiet wymaga się zakrywania głowy hidżabem. Uznawany jest on za symbol kobiecej skromności i moralności.
Podkreślanie kobiecości ubiorem.
Strój pełni wiele funkcji, ma wpływ na pierwsze wrażenie i wyraża tożsamość płciową. W kobiecych sposobach ubierania można wyróżnić wiele różnych stylów. Niektóre kobiety lubią ubierać się na kobieco, a inne w stylu męskim (marynarki, spodnie, płaskie wiązane buty), ale nawet wówczas dodanie biżuterii, odpowiedniej fryzury i makijażu czy kobiecego atrybutu (np. szala), sprawia, że całość może nabrać bardzo kobiecego wyglądu. Spódnice i sukienki są uważane za typowo kobiece elementy ubioru, a ponadto mogą odsłaniać nogi. Ich eksponowanie na przestrzeni wieków miało erotyczną wymowę, dlatego w różnych kulturach wymagano, aby były zasłonięte.
W badaniu mającym na celu określenie stroju, w którym kobieta wiarygodnie prezentuje się w roli przełożonego stwierdzono, że kobieta na stanowisku kierowniczym niekoniecznie musi ubierać się w męskie atrybuty, jednak zasadniczo nie powinna także podkreślać kobiecego wyglądu. Współczesna unifikacja ubrań dla kobiet i mężczyzn, sprawia, że mogą je nosić obie płcie (tzw. styl androgyniczny, unisex). Kobiecość w stroju podkreślają: sukienki, spódnice, ubrania dopasowanie do figury, falbanki, koronki, wysokie obcasy, zwiewne tkaniny, dekolty, stanik, pończochy, bielizna.
Powszechnie uważa się, że kobieca stopa powinna być mała. W butach na wysokim obcasie kobieca stopa wygląda na mniejszą niż w rzeczywistości, kobieta jest zmuszona poruszać się małymi kroczkami, a jej sylwetka staje się wyższa, szczuplejsza. Część kobiet preferuje buty wygodne i praktyczne.
Uwodzicielski strój często jest inaczej odbierany niż chciałaby tak ubierająca się kobieta. Suknia odkrywająca zbyt wiele lub obcisły sweter nieświadomie mogą komunikować, że ciało jest jedynym walorem kobiety lub że interesuje ją jedynie seks. Image uwodzicielski z jednej strony wzbudza zainteresowanie, z drugiej zaś sugeruje, że kobieta traktuje swoje ciało jak towar, najważniejszy atrybut, ważniejszy np. od inteligencji. Wydaje się, że obie płcie wykazują większą przychylność, kiedy w wyglądzie kobiety widoczna jest pewna doza skromności.
Zakrywanie ciała w miejscach publicznych.
Włosy na głowie były uznawane za symbol kobiecości. Kobiece włosy odgrywały rolę przede wszystkim podczas inicjacji, zamążpójścia i rytuałów żałobnych. Już święty Paweł pisał w liście do Koryntian, że chwała należy się kobiecie, która ma długie włosy. W Starym Testamencie kobiece włosy zostały uznane za bardzo erotyczne i w związku z tym nakazano kobietom nosić nakrycia głowy podczas modlitwy.
W chrześcijaństwie: w katolicyzmie i prawosławiu z długimi włosami były wiązane pozytywne, jak i negatywne konotacje. Z jednej strony długie włosy uchodziły za symbol niewinności, dziewictwa i piękna, a z drugiej strony za symbol rozwiązłości, pożądania i rozpusty. Włosy utożsamiano z pogańską siłą oraz tajemnymi mocami i demonami. W różnych regionach Europy włosy obcinano czarownicom, traktując je za ewentualne siedlisko złych mocy. Włosy, podczas postrzyżyn, obcinano także kandydatkom do stanu mniszego, co oznaczało symboliczne porzucenie grzesznego świata na rzecz życia w Bogu.
Na ziemiach polskich długie włosy, rozpuszczone lub splecione w warkocz, były uważane za symbol dziewictwa lub wskazywały na kobietę wolnego stanu. Panny ozdabiały włosy na głowie wiankami lub wplatały czerwoną wstążkę w warkocz. Natomiast od kobiety zamężnej wymagano, aby przykrywała głowę czepcem lub chustą. Symboliczne rozplecenie warkocza pannie i nałożenie czepca weselnego na głowę odbywało się podczas oczepin.
Również Żydówki dawniej zakrywały włosy po wyjściu za mąż. Obecnie kobiety żydowskie zasłaniają włosy (chustą zawiązaną nad karkiem nazywaną "tichel" albo np. szalem) tylko podczas modłów w synagodze jako znak skromności i wstydliwości, a jedynie w bardzo ortodoksyjnych środowiskach noszą nakrycie głowy przez cały czas. Nakaz niepokazywania włosów w miejscu publicznym obejmuje jedynie kobiety zamężne i nie dotyczy dziewczyn, które nie wyszły za mąż. Po ślubie ortodoksyjna kobieta żydowska może nie zasłaniać włosów jedynie przebywając w gronie rodzinnym lub w obecności męża. W żadnym przedziale historii w religii żydowskiej kobietom nie zabraniano natomiast pokazywania twarzy. Publiczne zakrywanie włosów przez ortodoksyjne Żydówki oznajmia innym mężczyznom, że ona jest już zajęta. Zarazem kobiece włosy widziane jedynie przez jej męża mają akcentować łączącą ich intymną relację.
W dalszym ciągu bardzo silna jest tradycja zasłaniania włosów przez kobiety w Rosyjskim Kościele Prawosławnym. Od kobiet przebywających w cerkwi wymaga się zakrycia włosów chustą lub szalem, albowiem piękna kobieta z odsłoniętymi włosami zwraca na siebie uwagę innych osób i przeszkadza w koncentrowaniu się na modlitwie, jak wyjaśnił w wywiadzie patriarcha Moskwy Cyryl I.
W Kościele katolickim nie ma obowiązku zakrywania włosów przez kobiety welonem, nawet podczas prywatnej audiencji u papieża, ale ubranie musi być skromne; spódnice czy sukienki powinny mieć długość za kolano, a ramiona mają być zakryte. Nieodpowiedni jest strój w kolorze białym, czerwonym lub purpurowym; podobnie dżinsy, krótkie spodenki, podkoszulki czy pstrokate kolory są niestosowne.
Świadkowie Jehowy przywiązują wielką wagę do zasady, by unikać ściągania na siebie uwagi ubraniem oraz wyglądem krzykliwym, prowokacyjnym, ekstrawaganckim i niedbałym.
Kobiety we wspólnocie amiszów noszą długie spódnice, bluzki zakrywające ramiona oraz fartuszki. Głowy przykrywają czepkiem; mężatki – białym, panny – czarnym. Nie noszą biżuterii (w tym obrączek ślubnych) i nigdy nie obcinają włosów. Zajmują szczególną pozycję w społeczności i otaczane są głębokim szacunkiem jako matki i żony.
U kobiet muzułmańskich.
Sposób, w jaki kobiety powinny ubierać się w miejscach publicznych ma istotne znaczenie w krajach muzułmańskich. W badaniu ankietowym większość respondentów pochodzących z krajów o większości muzułmańskiej w społeczeństwie (Tunezja, Egipt, Irak, Liban, Pakistan, Arabia Saudyjska i Turcja) uznała, że kobieta powinna zakrywać włosy, ale niekoniecznie musi zakrywać twarz (dane z 2013 roku). Najbardziej liberalne stanowisko w tej kwestii można było spotkać wśród respondentów w Turcji i Libanie, gdzie odpowiednio 49 i 32% osób dopuszczało niezakrywanie włosów przez kobiety w miejscach publicznych, zaś najbardziej rygorystyczne stanowisko występowało w Arabii Saudyjskiej i Pakistanie, gdzie odpowiednio 63 i 32% respondentów stwierdziło, że najbardziej odpowiednim strojem dla kobiety w miejscu publicznym jest nikab. Większość preferowała, aby kobiety ubierały się konserwatywnie w miejscach publicznych.
Makijaż.
Z pojęciem kobiecości nieodzownie łączy się robienie makijażu w celu upiększenia twarzy, podkreślenia naturalnej urody lub ukrycia pewnych niedoskonałości, aby zbliżyć wygląd do aktualnie obowiązującego kanonu piękna i trendów, promowanych przez media. Piękno ciała ma duże znaczenie w życiu kobiet. Kobiety są tradycyjnie kojarzone z cielesnością i częściej oceniane przez pryzmat zewnętrzności, a o wiele rzadziej na podstawie tego, kim są i co mówią. Już małe dziewczynki uczy się, aby zawsze ładnie i czysto wyglądały. Starsze kobiety praktycznie nie pojawiają się w czasopismach dla kobiet, które w większości poświęcone są tematyce związanej z ciałem, kosmetykami, atrakcyjnością fizyczną, likwidacją wszelkich oznak starzenia się i zdrowiem. „Wartością kobiety jest jej wygląd. Ten element jest też jednym z najważniejszych kryteriów oceny kobiety”.
W badaniach przeprowadzonych metodą retrospektywnych wywiadów pogłębionych przez Katarzynę Murawską w 2012 roku, w których wzięło udział 13 kobiet, w tym 5 z rodzin trzypokoleniowych, kobiety z najmłodszego pokolenia (17 do dwudziestu kilku lat) podkreślały, że wygląd zewnętrzny jest ważny w ich życiu, lubiły być podziwiane za ubiór, fryzurę i makijaż, lecz nie zawsze świadomie chciały się wyróżniać. Kobiety ze średniego pokolenia (czterdziestolatki) miały podobne zdanie jak ich córki, tzn. wygląd zewnętrzny był dla nich ważny, ponieważ ich samopoczucie było w pewien sposób zależne od tego, jak się prezentowały, chciały dobrze wyglądać w kontaktach zawodowych z innymi ludźmi. Kobiety z najstarszego pokolenia (60+ lat) nie uważały wyglądu zewnętrznego za najważniejszy element. Starsze panie w większości nie robiły sobie już makijażu. Tłumaczyły, że nie jest im potrzebny, że są za stare i nie chcą się ośmieszać, nadużywając kosmetyków do makijażu, wyróżniać się. Chciały wyglądać zwyczajnie. Stosowały natomiast kremy pielęgnacyjne do twarzy i pudry. Większość kobiet z najstarszego pokolenia w młodości malowała się jedynie na większe uroczystości. Starsze panie podkreślały znaczenie wyrażania szacunku dla drugiej osoby, z którą się komunikujemy, poprzez wygląd osobisty, ubraniem i makijażem. Wszystkie kobiety biorące udział w badaniu były zgodne co do tego, że wygląd zewnętrzny jest ważny w życiu i wpływa na to jak jesteśmy postrzegani przez innych, a ładny poprawia samopoczucie i zwiększa pewność siebie.
Opinie odnośnie do stosowania makijażu w celu podkreślenia kobiecego wyglądu okazały się niejednoznaczne w badaniu przeprowadzonym metodą wywiadów kwestionariuszowych w 2007 roku wśród 52 osób (30 kobiet i 22 mężczyzn, między 20 i 60 rokiem życia). Jedne osoby preferowały naturalność i brak makijażu, podczas gdy inne osoby uważały dyskretny makijaż za bardzo kobiecy.
Na różnych etapach życia.
W okresie dojrzewania.
Naturalna obserwacja wzorca kobiecości (i męskości) ma miejsce w rodzinie. Matka jest dla dziewczynki najważniejszym wzorem kobiecości. Kształtowanie kobiecości rozpoczyna się już we wczesnym dzieciństwie i ma charakter procesu rozwojowego, podczas którego następuje osiągnięcie świadomości własnej kobiecości. Córka, świadomie lub nie, uczy się naśladować zachowania matki, np. już w zabawie odtwarza wykonywane przez matkę czynności. Przemiana dziewczynki w kobietę następuje w okresie pokwitania, podczas którego mają miejsce liczne przemiany biologiczne i psychiczne, oraz pojawia się pierwsza miesiączka. Akceptacja dorastającej córki, w tym jej płciowości, przez rodziców oraz pozytywne spojrzenie na jej seksualność są niezbędne do jej dalszego prawidłowego rozwoju. Korzystnie wpływają na wzajemne relacje córki z rodzicami, sprzyjając otwartości i zaufaniu, oraz prowadzeniu rozmów na tematy intymne. Ojciec jest dla córki w jej rozwoju psychoseksualnym wzorem mężczyzny, ojca i męża. Ojciec pomaga córce w procesie oderwania się od matki. Od ojca córka uczy się o naturze męskiej i charakterystycznych męskich zachowaniach, dowiaduje się, jak rozmawiać i komunikować się z mężczyznami. Dobre ojcostwo umacnia kobiecą tożsamość córki i podnosi poczucie jej własnej wartości. Realizacja kobiecości ma również miejsce w małżeństwie, w kontakcie z mężczyzną, przy którym rozkwita.
W wieku rozrodczym.
W większości krajów kobiety mogą kontrolować własną płodność. W okresie rozrodczym podejmują decyzję o posiadaniu dziecka albo o świadomej bezdzietności. Dla wielu kobiet głównym wyznacznikiem ich kobiecości jest macierzyństwo, a bycie matką należy do najważniejszych ról społecznych, które mogą pełnić. Przyszłe matki muszą podjąć decyzję, czy po porodzie będą jednocześnie wychowywać dziecko i pracować zawodowo (matka pracująca), czy zrezygnują z aktywności zawodowej i poświęcą się wyłącznie wychowywaniu dziecka (matka pozostająca w domu, niepracująca).
Pomimo natłoku obowiązków zawodowych i domowych kobiety-matki starają się nie zaniedbywać samej siebie pod względem wyglądu zewnętrznego ani rozwoju wewnętrznego. Wśród kobiecych zajęć dostarczających przyjemności respondentki badania wymieniały: czas wolny dla rozwijania własnego hobby, robienie zakupów, oglądanie telewizji, przeglądanie internetu, czytanie oraz spotkania z koleżankami. Czas wolny od dziecka, to również czas, który kobieta może spędzić wspólnie z mężem. Kobiety starają się połączyć rolę matki i żony z obowiązkami zawodowymi.
Pomimo równouprawnienia kobiety często martwią się o swój wygląd, stosują diety odchudzające, wydają duże pieniądze na kosmetyki, a nawet decydują się na upiększające lub odmładzające operacje plastyczne, lecz w dalszym ciągu czują się nieatrakcyjne, gdy porównują się do kobiet, które widzą w środkach masowego przekazu. Zaś paradoksalnie kobieta atrakcyjna fizycznie może być narażona na deprecjonowanie jej umiejętności intelektualnych i podważanie jej pozycji zawodowej. W mass mediach kobiety mogą znaleźć przekazy mówiące im, że „mogą wszystko”, obok przekazów informujących o negatywnych konsekwencjach „wyzwolenia kobiet” związanych z odkładaniem macierzyństwa na potem, wypaleniem zawodowym czy samotnością singielek.
Według przeprowadzonych badań (na 30 singielkach i 30 singlach pomiędzy 27 i 41 lat z Łodzi i Warszawy w 2013 roku) wykształcone, pracujące zawodowo i dobrze sytuowane polskie singielki cenią wolność, niezależność i możliwość samorealizacji, lecz myślą o byciu w stałym związku i założeniu rodziny w przyszłości. Poszukują mężczyzn o tradycyjnych cechach przypisywanych męskości i o cechach związanych z nowym modelem męskości tj. okazywanie czułości i wsparcia emocjonalnego czy współuczestniczenie w wykonywaniu domowych obowiązków, dobrze sytuowanych materialnie, zajmujących eksponowane stanowiska, odpowiedzialnych, zrównoważonych emocjonalnie i poważnie myślących o rodzinie. Często singielki są niewolniczkami własnych wyobrażeń dotyczących idealnego partnera. Problemem może być znalezienie odpowiedniego kandydata na partnera czy męża. Decyzja o pozostaniu singielką (lub singlem) bywa głównie uwarunkowana chęcią dalszego rozwoju kariery zawodowej.
Niektóre wykształcone i zamężne kobiety podejmują wraz z mężem decyzję zostania bezdzietną i niepracującą żoną (ang. "stay-at-home-wife"). Według nich ten styl życia jest mniej stresujący dla obojga partnerów, pozostawia czas wolny do wykorzystania według uznania i pozwala na podjęcie działalności charytatywnej. Kobieta zajmuje się domem, gotuje i ma więcej czasu dla męża. W niektórych przypadkach kobieta rezygnuje z pracy zawodowej z powodów zdrowotnych albo z chęci rozwoju zdolności kreatywnych. Mężczyźni mają problemy z taką decyzją, głównie, gdy ich sytuacja finansowa wymaga płatnej pracy obojga. Dodatkowym problemem jest fakt, że tylko niewielu mężczyzn zdaje sobie sprawę i docenia trudy codziennego prowadzenia gospodarstwa domowego. Według przybliżonych szacunków Scotta Haltzmana, (współ)autora książki "Tajemnice szczęśliwie zamężnych kobiet. Zdobądź na zawsze serce męża",
bezdzietne i nieaktywne zawodowo żony stanowią więcej niż 10% ogółu kobiet, które pozostają w domu.
Podczas klimakterium.
Ogromny wpływ na postrzeganie własnej cielesności przez kobiety mają zmiany występujące podczas klimakterium, fizjologiczne oraz w obrębie życia emocjonalnego i społecznego. Dochodzi do ustania jajeczkowania, a więc utraty płodności. Skóra staje się mniej elastyczna, może występować suchość pochwy, uderzenia gorąca czy zmienność nastrojów. Wiele kobiet obawia się, że starzenie się oznacza utratę kobiecości, łączonej z młodością, witalnością i urodą.
Również dotychczasowe role (kochanki, żony i matki) i relacje ulegają przeobrażeniu; zanika życie erotyczne, a dorosłe dzieci opuszczają rodzinny dom. Kobiety po wejściu w klimakterium mogą czuć się zagubione i może pojawić się poczucie bezsensu dalszego życia.
Stereotypowe postrzeganie menopauzy i jej medykalizacja (HTZ), zamiast traktowania przekwitania jako naturalnego etapu w kobiecym życiu, nie ułatwiają przyjęcia pozytywnego stanowiska w stosunku do klimakterium. Kobiety często poddają się zabiegom chirurgii kosmetycznej, próbując zachować młodość.
Według Joan Borysenko, „menopauza to nie czas na prowadzenie walki z własnym ciałem, ale czas w którym należy dokonać wglądu w siebie, by odnaleźć tam kobiecą mądrość i energię”. Joan Borysenko doradza kobietom zmienić swój negatywny stosunek do klimakterium, gdyż życie, które mają przed sobą może być równie długie, jak to, które mają już za sobą. Powołując się na doświadczenia z własnej praktyki terapeutycznej Joan Borysenko zauważyła, że te jej pacjentki, które uwierzyły w mit mówiący, że menopauza jest końcem kobiecości, traciły witalność i częściej występowały u nich dolegliwości towarzyszące klimakterium (zmęczenie, zaburzenia snu, bóle, nocne poty, napady gorąca).
Kobieta po menopauzie nie musi przeżywać dramatu, może nadać pozytywne znaczenie zachodzącym zmianom. Nie musi nikomu matkować, by czuć się szczęśliwą, a pragnienia seksualne może zaspokoić w sposób mniej bezpośredni przez taniec, zabawę, dzielenie zainteresowań. Przyjemność może także znaleźć w czytaniu, spacerach, rozmowach z przyjaciółmi czy podróżach. Klimakterium zaś widzieć jako wstęp do drugiej połowy czekającego ją życia.
U starszych pań.
Proces starzenia się jest szczególnie trudny dla kobiet, które wraz z wiekiem tracą cenione społecznie atrybuty fizyczne i w pewnym wieku znikają z przestrzeni publicznej, pomimo posiadanych kompetencji i umiejętności, podczas gdy mężczyźni nawet w zaawansowanym wieku mogą zajmować odpowiedzialne stanowiska, często o dużym zakresie władzy.
Dla wielu kobiet ich atrakcyjność fizyczna stanowi wyznacznik ich wartości. Wiele kobiet nie jest przygotowanych na zmiany psychiczne, które wynikają z pojawiania się zmarszczek na twarzy, siwych włosów i zwiotczenia skóry. Starsza kobieta traci nie tylko w sferze biologicznej, ale również w społecznej, co jest konsekwencją przejścia na emeryturę i ograniczenia zawodowych kontaktów towarzyskich. Jej miejsce u boku mężczyzny jej rówieśnika często zajmuje młodsza kobieta, zaś wiązanie się starszej kobiety z młodszym partnerem nie otrzymuje społecznego przyzwolenia. Głównym zadaniem na tym etapie życia staje się dla starszych kobiet wychowywanie wnuków.
Ciała kobiet dojrzałych i starszych określane były przez respondentów badania przeprowadzonego w 2001 roku we Francji jako brzydkie, sflaczałe, okropne. Wyniki badań wskazują, że dla starszych pań w wieku powyżej 65 lat w dalszym ciągu kwestie związane z dbaniem o urodę i modą pozostają ważne. Podobnie jak młode kobiety również starsze kobiety porównywały swój wygląd z wyglądem koleżanek. Ważna okazywała się dla nich opinia mężczyzn na temat ich wyglądu. Starsze panie przestrzegały podstawowe zasady higieny ciała (mycie, kremowanie), korzystały z usług kosmetycznych i fryzjerskich, często podkreślając, że bez względu na wiek trzeba o siebie dbać, chociaż nie zawsze miały na to siłę i ochotę. Brakowało im też motywacji ze względu na to, że rzadziej wychodziły z domu i miały mniej kontaktów z ludźmi. Stwierdzały, że potrzebna jest im zachęta, aby o siebie zadbać czy kupić sobie coś nowego do ubrania. Nierzadko moda była tematem ich rozmów z wnuczkami. Dużą radość sprawiały im prezenty w postaci kosmetyków, ubrań i biżuterii. Zadbanie o wygląd zewnętrzny poprawiało im nastrój i dodawało energii.
Większość respondentek była zgodna co do tego, że kobieta powyżej 65 roku życia w dalszym ciągu może prezentować się atrakcyjnie i wzbudzać zainteresowanie, w tym młodszych roczników, lecz prawie połowa z nich nie uważała się za atrakcyjną ze względu na nadwagę i oznaki starzenia. Za atrakcyjną fizycznie była uznawana starsza kobieta o szczupłej i wyprostowanej sylwetce, z niewielką ilością zmarszczek na twarzy, o zadbanym ciele i włosach, ubrana w odpowiedni strój. Wewnętrznie starsze panie czuły się młodo, a jedynie odbicie w lustrze i dolegliwości fizyczne przypominały im o wieku kalendarzowym. Z wiekiem rozwijała się u nich też coraz silniejsza autocenzura własnego wizerunku, tego co należy zakryć ubiorem, a co jeszcze można pokazać publicznie. Starsze panie obawiały się zmian cielesnych uniemożliwiających codzienne funkcjonowanie, bólu i niepełnosprawności, wspominały swój wygląd z czasów młodości. Narzekały, że kobiety w ich wieku oraz ich problemy są praktycznie nieobecne w mediach, a jeżeli już to pojawiają się monotematycznie w roli babci piekącej ciasto.
We współczesnej kulturze, opartej na kulcie młodości i atrakcyjności, obraz starości pozostaje nadal mocno negatywny. Zdjęcia modelek w starszym wieku są retuszowane, aby wyglądały młodziej.
Starsze kobiety z różnych krajów
W doświadczeniach transkobiet.
Transkobiety często już od najmłodszych lat wykazują skłonności ku kobietom i kobiecości. W miarę dorastania uświadamiają sobie, że nie chcą być chłopcem, ani nie chcą być traktowane jak chłopiec, lecz pragną być kobietami. Starają się, aby inni postrzegali je jako kobiety. W tym celu decydują się na operacje chirurgiczne, terapię hormonalną i noszenie kobiecych ubrań czy na naśladowanie ruchów, gestów, sposobu mówienia i zachowania, aby móc odpowiadać kulturowemu stereotypowi kobiecości.
Janice Raymond, działaczka feministyczna, w książce pt. "The Transsexual Empire" wydanej w 1979 roku, skrytykowała transkobiety za promowanie kobiecości, która w jej opinii jest męskim wynalazkiem. Zdaniem Janice Raymond transkobiety bardziej dopasowują się do roli kobiecej niż nawet najbardziej kobiece biologiczne kobiety.
Transkobiety przede wszystkim szukają uznania i potwierdzenia swojej kobiecej tożsamości we własnym odczuciu i w oczach innych ludzi, gdyż tylko będąc kobietami są w stanie prowadzić życie, którego pragnęły. Czucie się jak kobieta i akceptacja ze strony innych są ważne do osiągnięcia poczucia szczęścia i satysfakcji życiowej.
Transkobiety spotykają się na co dzień nie tylko z transfobią, homofobią i krytyką sposobu wyrażania kobiecości, lecz przede wszystkim z dyskryminacją będącą odmianą mizoginii (ang. "trans-misogyny") – nienawiścią i nieufnością wobec kobiet. Według Julii Serano, biseksualnej transkobiety, "w hierarchii genderowej scentralizowanej na mężczyźnie, w której przyjmuje się, że mężczyźni są lepsi od kobiet, a męskość góruje nad kobiecością, nie ma większego zauważalnego zagrożenia niż istnienie transkobiet, które pomimo tego, że urodziły się mężczyznami i odziedziczyły męskie przywileje, świadomie zdecydowały się na zostanie kobietami".
Kobiecy mężczyźni.
W kulturze zachodniej mężczyźni przejawiający cechy uznawane za kobiece są często stygmatyzowani i określani jako słabi. Kobiecych mężczyzn łączy się często z homoseksualizmem, chociaż kobiecość niekoniecznie jest związana z seksualnością mężczyzny. Dominująca w społeczeństwie spolaryzowana idea płci kulturowej implikuje, że kobiecość uzewnętrzniana przez mężczyzn, nieznależnie od ich orientacji seksualnej, jest uznawana praktycznie za patologiczną.
Mężczyźni są pod presją bycia męskimi i heteroseksualnymi. Kobiecy mężczyźni są z góry uznawani za homoseksualnych lub queer ze względu na sposób, w który wyrażają swoją przynależność płciową. Takie założenie ogranicza sposób, w jaki można wyrażać swoją płeć i seksualność bez konsekwencji tego typu.
W latach 70. XX w. męskość i kobiecość zaczęto mierzyć jako dwa niezależne od siebie wymiary. Męskość definiowano w kategoriach instrumentalnych (tj. przykładowo stanowczość, dominacja, niezależność), a kobiecość w kategoriach ekspresji (przykładowo wrażliwość interpersonalna, opiekuńczość, współczucie). Homoseksualni mężczyźni w kategorii instrumentalności zdobywali podobne wyniki jak mężczyźni heteroseksualni, jednak więcej punktów pod względem ekspresji, neurotyzmu, wdzięku, sumienności (często więcej niż kobiety), nie mieli tak wyraźnych preferencji typowo męskich zajęć. Dla porównania kobiety homoseksualne zdobywały więcej punktów w zakresie instrumentalności, a mniej w obszarze nerwicowości w porównaniu z kobietami heteroseksualnymi. Występowanie cech męskich bądź kobiecych cechuje się jednak znaczną zmiennością indywidualną, co prawdopodobnie wynika z kombinacji predyspozycji genetycznych i wychowania oraz oddziaływania różnych odmian kultur. Zasugerowano, aby kobiecość mężczyzn homoseksualnych rozumieć jako specyficzną odmianę genderowo-płciową, która nie jest ani męska, ani kobieca.
Janet Shibley Hyde sformułowała hipotezę podobieństw płci i na podstawie metaanalizy 46 badań porównawczych kobiet i mężczyzn wykazała, że w zdecydowanej większości funkcji występuje przeciętnie więcej podobieństw niż różnic między kobietami a mężczyznami. Niektóre różnice płci były widoczne, kiedy respondenci uważali, że są oceniani jako mężczyźni lub kobiety, natomiast zanikały, gdy te same pytania zadawano im anonimowo (np. różnice polegające na agresywnym zachowaniu). Zasadniczo w dwóch obszarach różnice płci pojawiały się regularne – dotyczącym motoryki ciała i pewnych aspektów seksualnych.
Dwie publiczne formy przedstawienia kobiecości w wykonaniu mężczyzn, cross-dressing i drag, są znane w wielu zachodnich kulturach. W języku angielskim mężczyzn, którzy noszą ubrania kojarzone z kobiecością często nazywa się "cross-dressers", zaś mężczyznę, który w celach rozrywkowych nosi ekstrawaganckie ubrania damskie i zachowuje się w sposób przesadnie kobiecy określa się jako drag queen. Mężczyzna, który woli ubierać się w sposób kobiecy, ale niekoniecznie identyfikujący siebie jako kobieta, nazywa się transwestytą.

</doc>
<doc id="1287673" url="https://pl.wikipedia.org/wiki?curid=1287673" title="Benjamin Galindo">
Benjamin Galindo



</doc>
<doc id="1287676" url="https://pl.wikipedia.org/wiki?curid=1287676" title="Stan koherentny">
Stan koherentny

Stan koherentny (lub stan Glaubera) – to specjalny stan kwantowy oscylatora harmonicznego będący stanem własnym operatora anihilacji, tzn.
Stan ten można rozwinąć w bazie stanów własnych jako:
Niech w hipotetycznym obrazie Heisenberga z czasem urojonym:
wtedy:
tzn.
więc
czyli dla formula_7
Stany te mają specjalne znaczenie w optyce kwantowej reprezentując w elektrodynamice kwantowej światło spójne (np. lasera) o nieznikającej średniej z wektora pola elektrycznego.

</doc>
<doc id="1287677" url="https://pl.wikipedia.org/wiki?curid=1287677" title="Psychodynamika">
Psychodynamika



</doc>
<doc id="1287680" url="https://pl.wikipedia.org/wiki?curid=1287680" title="Syrop z siarki i piołunu">
Syrop z siarki i piołunu

Syrop z siarki i piołunu (oryg. "Brimstone &amp; Treacle") to brytyjski thriller z 1982 roku w reżyserii Richarda Loncraine’a na podstawie sztuki Dennisa Pottera.

</doc>
<doc id="1287684" url="https://pl.wikipedia.org/wiki?curid=1287684" title="Ocala">
Ocala

Ocala - miasto w Stanach Zjednoczonych, w stanie Floryda. 19 lipca 1996 roku zmarł tam Marian Cieplak, polski dyplomata, poseł na Sejm w II Rzeczypospolitej.
Z Ocala pochodzą Brittany Bowe – amerykańska łyżwiarka szybka oraz Patrick O'Neal – aktor.

</doc>
<doc id="1287689" url="https://pl.wikipedia.org/wiki?curid=1287689" title="Sancti Spiritus">
Sancti Spiritus



</doc>
<doc id="1287691" url="https://pl.wikipedia.org/wiki?curid=1287691" title="Reprezentacja Wspólnoty Niepodległych Państw w hokeju na lodzie mężczyzn">
Reprezentacja Wspólnoty Niepodległych Państw w hokeju na lodzie mężczyzn

Reprezentacja WNP w hokeju na lodzie mężczyzn wystąpiła w ramach ekipy olimpijskiej Wspólnoty Niepodległych Państw na turnieju hokeja na lodzie mężczyzn podczas Zimowych Igrzysk Olimpijskich we Francuskim Albertville 1992.
Był to jedyny międzynarodowy turniej mistrzowski, w jakim uczestniczyła ta reprezentacja. W turnieju zespół zdobył złoty medal pokonując w finale 23 lutego 1992 roku reprezentację Kanady 3:1 (0:0, 0:0, 3:1). Większość z zawodników reprezentacji WNP stanowili Rosjanie, jednak w składzie znalazło się również dwóch Ukraińców oraz jeden Litwin.
Łącznie reprezentacja rozegrała 16 meczów od stycznia do lutego 1992 roku: wpierw 8 przygotowawczych (sparingowo-towarzyskie), a następnie 8 na igrzyskach.
W 1992 złoty medal mistrzostw świata juniorów do lat 20 zdobyła kadra juniorska WNP.
Skład reprezentacji na ZIO 1992.
Siergiej Bautin, Igor Bołdin, Nikołaj Borszczewski, Wiaczesław Bucajew, Wiaczesław Bykow, Jewgienij Bawidow, Ołeksij Żytnyk, Darius Kasparaitis, Nikołaj Chabibulin, Jurij Chmylew, Andriej Chomutow, Andriej Kowalenko, Aleksiej Kowalow, Igor Krawczuk, Władimir Małachow, Dmitrij Mironow, Siergiej Pietrienko, Witalij Prochorow, Michaił Sztalenkow, Andriej Triefiłow, Dmitrij Juszkiewicz, Aleksiej Żamnow, Siergiej Zubow, Aleksiej Gusarow.
Trenerami kadry na igrzyskach byli Wiktor Tichonow, Władimir Jurzinow, Igor Dmitriew.

</doc>
<doc id="1287693" url="https://pl.wikipedia.org/wiki?curid=1287693" title="Jim Montgomery">
Jim Montgomery

James ("Jim") Paul Montgomery (ur. 24 stycznia 1955 w Madison), amerykański pływak. Trzykrotny mistrz olimpijski (1976), siedmiokrotny mistrz świata (w tym pięciokrotny w 1973), wielokrotny rekordzista świata, pierwszy zawodnik w historii, który przepłynął dystans 100 m stylem dowolnym poniżej 50 sekund.
Kariera sportowa.
Od 14 roku życia był zawodnikiem Badger Dolphin Swim Club, gdzie jego trenerem był Jack Pettinger. Pierwsze sukcesy odniósł w 1973, zdobywając pięć złotych medali na pierwszych w historii mistrzostwach świata. Zwyciężył wówczas na 100 m stylem dowolnym (51,70), 200 m stylem dowolnym (1:53,02) oraz w sztafetach 4 x 100 m stylem dowolnym (3:27,18), 4 x 200 m stylem dowolnym (z rekordem świata - 7:33,22) i 4 x 100 m stylem zmiennym (3:49,49). Po mistrzostwach świata został studentem Uniwersytetu Indiany, gdzie trenował go James Counsilman. 1 września 1974 został drugi raz w karierze rekordzistą świata - w sztafecie 4 x 100 m stylem dowolnym, wynikiem 3:25,17.
21 czerwca 1975 pobił rekord świata w wyścigu na 100 m stylem dowolnym, wynikiem 51,12 (poprzednim rekordzistą był od finału Igrzysk Olimpijskich w Monachium Mark Spitz z wynikiem 51,22). Na mistrzostwach świata w lipcu 1975 zdobył jednak tylko brązowy medal w wyścigu na 100 m stylem dowolnym, z czasem 51,44. Złoty medal zdobył natomiast w sztafecie 4 x 100 m stylem dowolnym, z nowym rekordem świata - 3:24,85. Rekord świata na 100 m stylem dowolnym stracił 3 sierpnia 1975 na rzecz mistrza świata z 1975 Andy Coana, który uzyskał wynik 51,11, ale odzyskał go 23 sierpnia 1975 wynikiem 50,59.
Na Igrzyskach Olimpijskich w 1976 wystartował w czterech konkurencjach. W wyścigu na 100 m stylem dowolnym pobił w półfinale własny rekord świata, wynikiem 50,39 (24 lipca 1976) i poprawił to osiągnięcie w finale (25 lipca 1976), zdobywając złoty medal, z czasem 49,99. W ten sposób został pierwszym zawodnikiem w historii, który przepłynął ten dystans poniżej 50 sekund. Złote medale zdobył także w sztafecie 4 x 100 m stylem zmiennym (z rekordem świata 3:42,22) i 4 x 200 m stylem dowolnym (z rekordem świata 7:23,22). Ponadto w wyścigu na 200 m stylem dowolnym wywalczył brązowy medal, z czasem 1:50,58. Rekord świata na 100 m stylem dowolnym stracił już 14 sierpnia 1976, kiedy Jonty Skinner przepłynął ten dystans w czasie 49,44.
W 1977 kolejny raz pobił rekord świata w sztafecie 4 x 100 m stylem dowolnym, czasem 3:21,11. Na mistrzostwach świata w 1978 zdobył złoty medal w sztafecie 4 x 100 m stylem dowolnym, z nowym rekordem świata - 3:19,74, wywalczył też srebrny medal w wyścigu na 100 m stylem dowolnym, z czasem 50,73. 
Na mistrzostwach NCAA wygrał: 100 y stylem dowolnym (1976), 200 y stylem dowolnym (1974, 1976), 4 x 100 m stylem dowolnym (1974, 1975), 4 x 200 y stylem dowolnym (1974, 1975), 4 x 100 y stylem zmiennym (1977), na mistrzostwach USA zwyciężał: 100 m stylem dowolnym: 1973, 1976 (wiosna), 1975 (lato), 200 m stylem dowolnym: 1973, 1977 (lato), 1976, 1977 (wiosna), 4 x 100 m dowolnym: 1975 (wiosna), 1975 (lato), 4 x 100 m zmiennym: 1977, 1978, 1980 (lato)
W latach 1986-2002 zdobył 14 złotych medali na mistrzostwach świata weteranów.
W 1986 został wybrany do International Swimming Hall of Fame.

</doc>
<doc id="1287697" url="https://pl.wikipedia.org/wiki?curid=1287697" title="Kamagaya">
Kamagaya

 
 – miasto w środkowej Japonii, na głównej wyspie Honsiu ("Honshū"), w prefekturze Chiba. Ma powierzchnię 21,08 km2 . W 2020 r. mieszkało w nim 109 989 osób, w 47 021 gospodarstwach domowych (w 2010 r. 107 833 osoby, w 42 027 gospodarstwach domowych).

</doc>
<doc id="1287699" url="https://pl.wikipedia.org/wiki?curid=1287699" title="Województwo krakowskie (1793)">
Województwo krakowskie (1793)

Województwo krakowskie zostało utworzone na sejmie grodzieńskim 23 listopada 1793 r. Nie zostało w pełni zorganizowane w związku z rozpoczęciem insurekcji kościuszkowskiej. Województwo miało mieć w Sejmie dwóch senatorów (wojewodę i kasztelana) i sześciu posłów wybieranych na cztery lata (po dwóch z każdej ziemi). Sejmiki miały odbywać się w kościele farnym w Żarnowcu.
Województwo dzieliło się na trzy ziemie:
Zobacz też.
Podział terytorialny Rzeczypospolitej Obojga Narodów

</doc>
<doc id="1287701" url="https://pl.wikipedia.org/wiki?curid=1287701" title="Kamogawa">
Kamogawa

 
 – miasto w środkowej Japonii, na głównej wyspie Honsiu ("Honshū"), w prefekturze Chiba. Ma powierzchnię 191,14 km2 . W 2020 r. mieszkało w nim 32 149 osób, w 14 583 gospodarstwach domowych (w 2010 r. 35 759 osób, w 14 363 gospodarstwach domowych).

</doc>
<doc id="1287705" url="https://pl.wikipedia.org/wiki?curid=1287705" title="Sejm delegacyjny">
Sejm delegacyjny

Sejm delegacyjny – forma sejmu walnego, polegająca na wyłonieniu ze składu plenarnego delegacji sejmowej, obdarzonej określonymi przez sejm pełnomocnictwami. Przyjęte przez delegację uchwały sejm akceptował na posiedzeniu plenarnym bez prawa dyskusji merytorycznych i zastosowania prawa weta.
Instytucja ta była orężem w rękach ambasadorów i posłów rosyjskich w Rzeczypospolitej w drugiej połowie XVIII wieku. Ograniczony skład liczebny pełnomocnych delegacji pozwalał im w lepszy sposób wpływać na kształt podejmowanych uchwał sejmowych. 
W świetle polskiego prawa zwyczajowego delegacja była ciałem pozaparlamentarnym. Dopiero w czasie Sejmu Repninowskiego w 1767 poseł Nikołaj Repnin sterroryzował posłów, porywając 5 senatorów i wymusił w ten sposób wyłonienie 70 osobowej delegacji. Odtąd delegacja stała się nową legalną instytucją parlamentarną. Po zalimitowaniu obrad sejmu do delegacji należało opracowanie nowego prawa sejmowego, które obowiązywało aż do czasów Sejmu Czteroletniego. Sejm Rozbiorowy w 1773 wyłonił delegację, która negocjowała traktaty rozbiorów. 
Ostatnim sejmem, który wyłonił delegację był rozbiorowy sejm grodzieński w 1793.

</doc>
<doc id="1287707" url="https://pl.wikipedia.org/wiki?curid=1287707" title="Kashiwa">
Kashiwa

 
 – miasto w środkowej Japonii, na głównej wyspie Honsiu ("Honshū"), w prefekturze Chiba. Ma powierzchnię 114,74 km2 . W 2020 r. mieszkały w nim 426 552 osoby, w 188 045 gospodarstwach domowych (w 2010 r. 404 079 osób, w 162 301 gospodarstwach domowych).
W mieście rozwinął się przemysł spożywczy, maszynowy, elektrotechniczny oraz odzieżowy.

</doc>
<doc id="1287709" url="https://pl.wikipedia.org/wiki?curid=1287709" title="Katori">
Katori

 – miasto w środkowej Japonii, na wyspie Honsiu ("Honshū"), w prefekturze Chiba. Ma powierzchnię 262,35 km2 . W 2020 r. mieszkało w nim 72 427 osób, w 27 528 gospodarstwach domowych (w 2010 r. 82 885 osób, w 27 291 gospodarstwach domowych).
Na terenie miasta znajduje się Wodny Ogród Botaniczny Suigō Sawara.

</doc>
<doc id="1287712" url="https://pl.wikipedia.org/wiki?curid=1287712" title="Fernando Menegazzo">
Fernando Menegazzo

Fernando Menegazzo (ur. 3 maja 1981 w Anita Garibaldi w stanie Santa Catarina) – brazylijski piłkarz występujący na pozycji pomocnika.
Kariera klubowa.
Fernando Menegazzo zawodową karierę rozpoczynał w 1999 roku w EC Juventude. Pełnił tam jednak tylko rolę rezerwowego i sezon 2002 spędził na wypożyczeniu w Grêmio Porto Alegre, gdzie również nie potrafił przebić się do pierwszego składu. W 2003 roku brazylijski pomocnik trafił do Sieny, z którą zajął trzynaste miejsce w rozgrywkach Serie A. Następnie został wypożyczony do grającego w Serie B Calcio Catania. W jej barwach zaliczył siedemnaście występów, po czym latem 2005 roku podpisał kontrakt z francuskim Girondins Bordeaux. W jego barwach od razu wywalczył sobie miejsce w podstawowej jedenastce i w pierwszym sezonie występów na boisku pojawił się 31 razy. W dużym stopniu przyczynił się do wywalczenia przez swój zespół wicemistrzostwa Francji. W ekipie Bordeaux Menegazzo udało się zadebiutować w rozgrywkach Ligi Mistrzów. Kolejny sezon zespół Girondins zakończył na szóstym miejscu i zapewnił sobie prawo gry w Pucharze UEFA. W 2007 roku Fernando wraz ze swoim klubem zdobył Puchar Ligi Francuskiej. W sezonie 2008/2009 zdobył natomiast mistrzostwo Francji. W barwach Żyrondystów rozegrał w Ligue 1 155 spotkań, w których strzelił 17 bramek. 16 czerwca 2011 podpisał trzyletni kontrakt z saudyjskim klubem Al-Szabab Rijad. W 2014 przeszedł do Club Brugge.
Kariera reprezentacyjna.
Wraz z reprezentacją Brazylii Menegazzo w 2001 roku wystąpił w Copa América. Oficjalny debiut w ekipie Canarinhos zaliczył jednak dopiero w 2003 roku. W 2007 roku Menegazzo po raz drugi w karierze pojechał na Copa América. Turniej ten zakończył się zwycięstwem Brazylijczyków, a sam Menegazzo wystąpił w dwóch ostatnich spotkaniach.

</doc>
<doc id="1287713" url="https://pl.wikipedia.org/wiki?curid=1287713" title="Wikłacz czerwonodzioby">
Wikłacz czerwonodzioby

Wikłacz czerwonodzioby, wikłacz krwistodzioby ("Quelea quelea") – gatunek małego ptaka z rodziny wikłaczowatych (Ploceidae). Zamieszkuje Afrykę na południe od Sahary. Częściowo osiadły, częściowo migruje wraz ze strefą opadów.
Charakterystyka.
Morfologia.
Wygląd zewnętrzny: W szacie godowej dziób samca jest czerwony, maska czarna, reszta głowy z płowym lub czerwonym nalotem, wierzch w kreski, płowo-czarny, spód ciała biały, pierś oraz boki słabo nakrapiane. Szata spoczynkowa, samice oraz młode bez czarnej maski, głowa matowa. Dziób młodych osobników różowoszary.
Od innych wikłaczy można go odróżnić po czerwonym dziobie.
Rozmiary:
Masa ciała: 15–26 g.
Występowanie.
Środowisko.
Pospolity na terenach uprawnych oraz sawannach.
Zasięg występowania.
Afryka na południe od 17 stopnia szerokości geograficznej północnej, bez lasów tropikalnych w zachodniej i środkowej części kontynentu.
Pożywienie.
Głównie zjada nasiona dziko rosnących roślin i ziarna zbóż. Wikłacze często rzucają się na pola z prosem, będącym podstawowym zbożem rdzennej ludności afrykańskiej, a także kukurydzą i ryżem. Ich ogromne stado potrafi spustoszyć w kilka dni znaczne obszary upraw. Dlatego ich odwiedziny na polach uprawnych porównuje się do ataku szarańczy, a tubylcza ludność w Afryce równikowej nazywa wikłacze "ptakami zarazy".
Tryb życia i zachowanie.
Żyje w wielkich stadach, których liczebność może przekraczać milion osobników. Jest niepłochliwy. O świcie ogromne stada opuszczają drzewa i wyruszają na żer. Wikłacze przelatują w ciągu dnia nawet do 60 km. Od czasu do czasu siadają na ziemi, aby odpocząć. 
Długość życia: 2–3 lata.
Rozród.
Okres godowy.
Toki: Przed okresem godowym samiec przybiera bogatą szatę. Podczas toków samiec rozpoczyna budowę gniazda, ale nie kończy go – na pół gotowe gniazdo prezentuje wybranej samicy. Jeśli zrobi na niej wrażenie i samica go zaakceptuje, to wkrótce gniazdo zostanie dokończone.
Środowisko: Wybiera gałęzie drzew takich jak akacja.
Gniazdo: Gniazduje w wielkich koloniach. Jego gniazdo ma kształt owalny. W okresie lęgowym na drzewach mieszka czasami tak wiele wikłaczy, że niektóre gałęzie nie wytrzymują i łamią się.
Okres lęgowy.
Jaja: Samica składa w gnieździe 2–4 jasnoniebieskie jaja.
Wysiadywanie: Samica wysiaduje jaja przez 12 dni.
Pisklęta: Pisklęta karmią oboje rodzice. Kiedy minie kilka dni, młode zaczynają same łapać małe gąsienice i owady. Po pewnym czasie stopniowo przechodzą na pożywienie roślinne. Po 14 dniach zaczynają opuszczać gniazdo. Po kolejnych 2 tygodniach są już całkowicie samodzielne.
Status i zagrożenia.
IUCN uznaje wikłacza czerwonodziobego za gatunek najmniejszej troski (LC, "Least Concern") nieprzerwanie od 1988 roku. Liczebność populacji nie została oszacowana, ale gatunek ten opisywany jest jako prawdopodobnie najliczniejszy ptak świata. Trend liczebności populacji uznawany jest za stabilny.
Wikłacze mają niewielu naturalnych wrogów. W miarę wzrostu zaludnienia, w regionach, gdzie coraz większe, monokulturowe uprawy prosa zapewniały łatwy dostęp do pożywienia, liczebność tego gatunku gwałtownie wzrastała. Wikłacze zostały uznane tam za szkodniki, a walka z tymi ptakami przybrała charakter tępienia gatunku na wielką skalę. Do działań tych zdesperowani rolnicy zaprzęgli nawet miotacze płomieni i gazy trujące, niszcząc corocznie miliony gniazd, lęgów i ptaków dorosłych. Problem stał się tematem szerokich badań, podjętych na początku lat 80. XX w. przez Organizację Narodów Zjednoczonych do spraw Wyżywienia i Rolnictwa (FAO).
Podgatunki.
Proponowany podgatunek "spoliator" (opisany z prowincji KwaZulu-Natal w RPA) uznany za nieodróżnialny zarówno morfologicznie, jak i genetycznie od podgatunku "lathamii".

</doc>
<doc id="1287717" url="https://pl.wikipedia.org/wiki?curid=1287717" title="Elymus repens">
Elymus repens



</doc>
<doc id="1287720" url="https://pl.wikipedia.org/wiki?curid=1287720" title="The Wreckers (amerykański zespół muzyczny)">
The Wreckers (amerykański zespół muzyczny)

The Wreckers – zespół, w którym śpiewa Michelle Branch i Jessica Harp
O zespole.
Powstał on w 2005 roku przy nagrywaniu piosenki do serialu "One Tree Hill" (w Polsce "Pogoda na miłość") pt. "The Good Kind". W pierwszej wersji piosenki początkowo śpiewała tylko Jessica Harp, jednak w drugiej, którą nagrano do albumu "Stand Still, Look Pretty", zaśpiewały obie członkinie zespołu.
Przed nagraniem wspólnego albumu zaśpiewały również dla Carlosa Santany piosenkę "I'm Feeling You". Album "Stand Still, Look Pretty" (2006) wypromował singel "Leave the Pieces", który był nominowany do nagrody Grammy 2006. Zespół nagrał również płytę DVD z koncertów pt. "".
Zespół śpiewa muzykę w stylu country-pop z elementami rocka, a w jego składzie znajduje się również mąż Branch – Teddy Landau (basista) i mąż Harp Jason Mowery (skrzypek).
W 2007 piosenkarki postanowiły opuścić zespół i nagrać solowe albumy.

</doc>
<doc id="1287722" url="https://pl.wikipedia.org/wiki?curid=1287722" title="Brian Hall">
Brian Hall

Brian Hall (ur. 5 czerwca 1961) - amerykański sędzia piłkarski pochodzący z Kalifornii. Został sędzią FIFA w 1992. Sędziował dwa spotkania na Mistrzostwach Świata 2002. Był wybrany na arbitra roku w Major League Soccer w latach 2003, 2005, 2006 i 2007.
Prowadzone spotkania Mistrzostw Świata 2002.
Mecze fazy grupowej:

</doc>
<doc id="1287724" url="https://pl.wikipedia.org/wiki?curid=1287724" title="Jessica Harp">
Jessica Harp

Jessica Leigh Harp (ur. 3 lutego 1982 w Kansas City w stanie Missouri) – amerykańska piosenkarka country. Obecnie mieszka w Nashville, w stanie Tennessee.
Życiorys.
Jessica razem z siostrą Annie dorastała pod opieką rodziców. W wieku 3 lat zaśpiewała pierwszą piosenkę, a w wieku 8 lat napisała swój pierwszy tekst piosenki. Nauczyła się grać na gitarze gdy miała 13 lat. W 2002 raku nagrała swój pierwszy solowy album "Preface". Jej rodzina ciągle mieszka w Kansas City.
The Wreckers.
Razem z przyjaciółką Michelle Branch założyły zespół The Wreckers po czym nagrały singel „The Good Kind” na potrzeby serialu "One Tree Hill"(po polsku: Pogoda na miłość). W maju 2006 roku wydały razem płytę "Stand Still, Look Pretty", którą wypromował ich pierwszy singel „Leave The Pieces”. W grudniu 2006 roku zostały nominowane do nagrody Grammy w kategorii "Najlepszy Duet lub zespół Country" za utwór „Leave The Pieces”. W październiku 2007 wokalistki postanowiły opuścić zespół i poświęcić się karierze solowej.
A Woman Needs.
Zaraz po rozpadzie zespołu Jessica zaczęła pracować nad nową płytą. Po wydaniu pierwszego singla „Boy Like Me”, piosenkarka rozpoczęła trasę koncertową. Zaraz po wydaniu single pojawił się teledysk do piosenki. W tej chwili na portalu "MySpace.com" można posłuchać drugiego singla z płyty „A Woman Needs”. Przed wydanie płyty piosenkarka powiadomiła fanów, że to jest ostatnia jej płyta jako solowej wokalistki i skupi się tylko na pisaniu piosenek dla innych piosenkarzy. Płyta piosenkarki została wydana 16 marca 2010.
Życie Prywatne.
4 lutego 2008 roku wyszła za skrzypka zespołu The Wreckers Jasona Mowery we Franklin w stanie Tennessee.

</doc>
<doc id="1287726" url="https://pl.wikipedia.org/wiki?curid=1287726" title="Sandra Bem">
Sandra Bem

Sandra Ruth Lipsitz Bem (ur. 22 czerwca 1944 w Pittsburgh, zm. 20 maja 2014 w Ithaca) – amerykańska psycholog żydowskiego pochodzenia, znana z publikacji poświęconych kulturowej tożsamości płciowej. Jest pionierem w badaniach nad androgynią, wprowadzając to pojęcie do psychologii. Jest także autorem kwestionariusza ról płciowych, badającego stopień w jakim jednostka utożsamia się z tradycyjnie pojmowanymi rolami płciowymi. Wykładała na Uniwersytecie Cornella.
Typologia kobiecości i męskości.
W swoich badaniach Sandra Bem wykazuje, że kobiecość i męskość nie są tworami rozłącznymi i nastawionymi antagonistycznie, lecz tworzą kontinuum, na którym jedna cecha przechodzi w drugą. Osoba, która wykazuje wysokie wyniki na skali męskości i niskie wyniki na skali kobiecości byłaby określona jako identyfikująca się z męską rolą płciową. Osoba z odwrotnymi wynikami: niskim na skali męskości i wysokim na skali kobiecości identyfikuje się z kobiecą rolą płciową. Osoba mająca wysokie wyniki na obu skalach jest androgyniczna. Niskie wyniki na obu skalach oznaczają osobę nie identyfikującą się z żadną rolą płciową.
Z badań Sandry Bem wynika, że najbardziej korzystną identyfikacją na wielu płaszczyznach jest androgynia. Bem udowadnia, że posiadanie jednocześnie wysokich wyników na obu skalach: kobiecości i męskości zwiększa nasz repertuar zachowań, umożliwiając lepsze dostosowanie do różnych sytuacji życiowych. Bem uważa, że osoby stypizowane płciowo, czyli identyfikujące się ze swoją płcią reagują w sposób stały, zgodny z wprowadzonymi przez otoczenie stereotypami płciowymi. To sprawia, że posiadają oni ograniczony zasób reakcji i bardziej konwencjonalne przekonania dotyczące społecznych ról płciowych. Zdaniem Bem tego typu konstrukcja psychiki sprawia, że jednostki nie są w stanie wykorzystać pełnego potencjału i dokonać pełnego, wszechstronnego rozwoju osobowości. 
Androcentryzm.
Zdaniem Sandry Bem kultura Zachodu jest androcentryczna - stawia w centrum uwagi mężczyzn, patrzy na świat przez pryzmat ich dążeń i wartości, spychając na drugi plan lub kompletnie ignorując wartości istotne dla kobiet. Bem zauważa, że w prawie wszystkich językach europejskich słowo "człowiek" ma rodzaj męski, co stanowi ilustrację androcentrycznej mentalności Zachodu: człowiek jest mężczyzną, kobieta zaś jest odrębną istotą zawieszoną w próżni. 
Kwestionariusz ról płciowych.
Sandra Bem jest autorką kwestionariusza mierzącego stopień w jakim badani utożsamiają się z cechami tradycyjnie kojarzonymi z męskością i kobiecością. Filozofia kwestionariusza opiera się na uznawanej przez Bem typologii męskości i kobiecości. Zawiera on 20 pozycji cech "męskich" i 20 pozycji cech "kobiecych", zadaniem badanych jest określenie stopnia identyfikacji z danymi cechami. W kwestionariuszu wyróżniono skalę androgynii, która określa rezultat badania.
Homoseksualizm.
W swojej książce "Męskość, kobiecość. O różnicach wynikających z płci" Sandra Bem analizuje historię postaw względem homoseksualizmu wśród przedstawicieli podejścia psychodynamicznego w psychologii. Zauważa, że Zygmunt Freud, ojciec psychoanalizy, nie patologizował homoseksualizmu uważając, że jest on jedną z możliwych dróg rozwoju seksualnego człowieka. Wcześniej homoseksualizm traktowany był jako choroba, której etiologię należy zbadać i wyjaśnić, heteroseksualizm zaś jako normalne i oczywiste zjawisko nie wymagające jakichkolwiek wyjaśnień. Freud zmienił ten stan rzeczy, stwierdzając, że rozwój seksualny nie zawsze musi kończyć się wykształceniem heteroseksualizmu, który odtąd wymagał takich samych wyjaśnień jakich wcześniej oczekiwano od homoseksualizmu. 
Bem podkreśla, że następcy Freuda porzucili jego permisywne podejście do homoseksualizmu, stwierdzając, że jest on efektem niedojrzałości - zablokowania rozwoju seksualnego przez pewne patologiczne okoliczności. Przez kilkadziesiąt lat po Freudzie pogląd ten utrzymywał się wśród przedstawicieli psychoanalizy, aż do lat '70, kiedy homoseksualizm po długich debatach został oficjalnie usunięty z listy chorób Amerykańskiego Towarzystwa Psychiatrycznego DSM.
Nagrody.
Sandra Bem w wieku 31 lat otrzymała nagrodę Amerykańskiego Towarzystwa Psychologicznego za "studia dotyczące ról płciowych, androgynii i ontogenezy rozwoju i dojrzałości psychoseksualnej".

</doc>
<doc id="1287727" url="https://pl.wikipedia.org/wiki?curid=1287727" title="John Naber">
John Naber

John Phillips Naber (ur. 20 stycznia 1956 w Evanston) - amerykański pływak. Czterokrotny mistrz olimpijski z Montrealu (1976). Czterokrotny rekordzista świata na dystansie 100 stylem grzbietowym i 200 stylem grzbietowym, pierwszy zawodnik w historii, który przepłynął 200 m stylem grzbietowym poniżej dwóch minut.
Kariera sportowa.
Na pierwszych w historii mistrzostwach świata w 1973 zdobył brązowy medal w wyścigu na 200 m stylem grzbietowym (2:06,91). Bezpośrednio przed Igrzyskami Olimpijskimi w Montrealu (1976), 19 czerwca 1976, pobił rekord świata w tej samej konkurencji wynikiem 2:00,64. Życiowy sukces odniósł na Igrzyskach Olimpijskich w Montrealu, gdzie zdobył cztery złote medale i jeden srebrny, bijąc równocześnie w czterech konkurencjach rekordy świata. Na 100 m stylem grzbietowym najpierw pobił rekord świata w półfinale (56,19 - 18 lipca 1976), a następnie w finale, zdobywając złoty medal, z czasem 55,49 (19 lipca 1976). Na 200 m stylem grzbietowym w półfinale pobił rekord olimpijski wynikiem 2:02,01, a w finale (24 lipca 1976) zwyciężył, bijąc rekord świata wynikiem 1:59,19 (jako pierwszy zawodnik w historii poniżej dwóch minut). Zwyciężył także w sztafecie 4 x 200 m stylem dowolnym (z rekordem świata - 7:23,22) i sztafecie 4 x 100 m stylem zmiennym (z rekordem świata - 3:42,22), a na dystansie 200 m stylem dowolnym zajął drugie miejsce, z czasem 1:50,50.
Ponadto wygrywał na mistrzostwach USA (wiosna): 100 m stylem grzbietowym (1973, 1974, 1975, 1976, 1977), 200 m stylem grzbietowym (1973, 1974, 1975, 1976, 1977), 4 x 200 m stylem dowolnym (1974, 1975, 1976, 1977), 4 x 100 m stylem zmiennym (1974, 1975, 1977), 1650 y stylem dowolnym (1975), na mistrzostwach USA (lato): 100 m stylem grzbietowym (1974, 1975, 1976), 200 stylem grzbietowym (1973, 1974, 1975, 1976), na mistrzostwach NCAA: 500 y stylem dowolnym (1974, 1975), 100 y stylem grzbietowym (1974, 1975, 1976, 1977), 200 y stylem grzbietowym (1974, 1975, 1976, 1977), 4 x 100 y stylem dowolnym (1976), 4 x 200 y stylem dowolnym (1976, 1977), 4 x 100 y stylem zmiennym (1975, 1976)
Ukończył studia psychologiczne na University of Southern California.
Jego indywidualne rekordy świata przetrwały ponad siedem lat: na 100 m stylem grzbietowym do 6 sierpnia 1983, kiedy Rick Carey osiągnął wynik 55,44, na 200 m stylem grzbietowym do 3 sierpnia 1983, kiedy Rick Carey osiągnął wynik 1:58,93. 
W 1976 został wybrany najlepszym pływakiem na świecie. W 1977 otrzymał James E. Sullivan Award - nagrodę dla najlepszego amerykańskiego sportowca - amatora, w 1982 został wybrany do International Swimming Hall of Fame.

</doc>
<doc id="1287729" url="https://pl.wikipedia.org/wiki?curid=1287729" title="Skunksik plamisty">
Skunksik plamisty

Skunksik plamisty, skunks plamisty ("Spilogale putorius") – gatunek ssaka z rodziny skunksowatych (Mephitidae).
Występowanie i biotop.
Południowe prowincje kanadyjskie, Stany Zjednoczone (poza Alaską). Zamieszkuje pustynie, lasy, prerie oraz przedmieścia osad ludzkich.
Charakterystyka ogólna.
Wygląd.
Sierść koloru czarnego z poziomymi, białymi pasami na karku i barkach, na bokach ciała białe plamy i ukośne pasy. Sierść jest najdłuższa na ogonie a najkrótsza na głowie. Ogon puszysty o białym końcu.
Tryb życia.
Skunksiki plamiste żyją pojedynczo, często w opuszczonych norach. Są aktywne głównie nocą, rzadko widuje się je w dzień. Żyją osobno, tylko w czasie godów samiec i samica przebywają razem ze sobą. Rozród odbywa się na przełomie kwietnia i maja. Samica rodzi 4-7 młodych o masie ok. 10 g. Okres laktacji trwa 6-7 tygodni. Przez całe lato, młode podążają za matką. 
Skunksiki plamiste są wszystkożerne. Zjadają drobne ssaki, jaja ptasie, gady, płazy i owady. Nie gardzą też pokarmem roślinnym.
W razie zagrożenia wydzielają z gruczołów żółtawą, oleistą wydzielinę, która może zostać rozpryskana w 5-6 porcjach. Unosi ogon i wystrzeliwuje wydzielinę na odległość 3-5 metrów. Okropny i długo utrzymujący się zapach można wyczuć z odległości 1 km. Jeżeli wydzielina trafi w oczy napastnika, powoduje dotkliwy ból i okresową ślepotę. Często jednak spotkanie skunksa z napastnikiem kończy się na ucieczce tego drugiego, bez konieczności użycia cuchnącej wydzieliny. 
Znaczenie.
Do naturalnych wrogów skunksika należy puchacz wirginijski. Sporadycznie polują na nie wilki, kojoty czy lisy, a także ptaki drapieżne. Ludzie polują na skunksiki dla pozyskania skór, a także dla sportu. 
Zagrożenie i ochrona.
W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii niskiego ryzyka LC.

</doc>
<doc id="1287731" url="https://pl.wikipedia.org/wiki?curid=1287731" title="Pęzino (przystanek kolejowy)">
Pęzino (przystanek kolejowy)

Pęzino – przystanek kolejowy w Pęzinie, w województwie zachodniopomorskim, w Polsce.
W roku 2017 przystanek obsługiwał 20–49 pasażerów na dobę.

</doc>
<doc id="1287732" url="https://pl.wikipedia.org/wiki?curid=1287732" title="Barzkowice (przystanek kolejowy)">
Barzkowice (przystanek kolejowy)

Barzkowice – przystanek kolejowy, a dawniej stacja kolejowa w Barzkowicach, w województwie zachodniopomorskim, w Polsce.
W roku 2017 przystanek obsługiwał 10–19 pasażerów na dobę.

</doc>
<doc id="1287733" url="https://pl.wikipedia.org/wiki?curid=1287733" title="Sulino (przystanek kolejowy)">
Sulino (przystanek kolejowy)

Sulino – przystanek kolejowy w Sulinie, w województwie zachodniopomorskim, w Polsce.
W roku 2017 przystanek obsługiwał 0–9 pasażerów na dobę.

</doc>
<doc id="1287734" url="https://pl.wikipedia.org/wiki?curid=1287734" title="Tarnowo Pomorskie">
Tarnowo Pomorskie

Tarnowo Pomorskie – przystanek kolejowy, a dawniej stacja kolejowa w Tarnowie, w województwie zachodniopomorskim, w Polsce.
W roku 2017 przystanek obsługiwał 20–49 pasażerów na dobę.

</doc>
<doc id="1287736" url="https://pl.wikipedia.org/wiki?curid=1287736" title="Ognica (stacja kolejowa)">
Ognica (stacja kolejowa)

Ognica – stacja kolejowa w Ognicy, w województwie zachodniopomorskim, w Polsce.
W roku 2017 stacja obsługiwała 20–49 pasażerów na dobę.

</doc>
<doc id="1287738" url="https://pl.wikipedia.org/wiki?curid=1287738" title="Verendrye National Monument">
Verendrye National Monument

Verendrye National Monument – nieistniejący już pomnik narodowy w Stanach Zjednoczonych, w stanie Dakota Północna. Pomnik został ustanowiony 29 czerwca 1917 roku przez prezydenta Stanów Zjednoczonych Woodrowa Wilsona na powierzchni 1,01 km². Decyzją Kongresu Stanów Zjednoczonych 30 lipca 1956 pomnik rozwiązano, a jego teren przekazano w zarząd stanu Dakota Północna.

</doc>
<doc id="1287740" url="https://pl.wikipedia.org/wiki?curid=1287740" title="Gimnazjum Sióstr Nazaretanek w Wilnie">
Gimnazjum Sióstr Nazaretanek w Wilnie

Szkoła Sióstr Najświętszej Rodziny z Nazaretu w Wilnie znane też jako Gimnazjum Sióstr Nazaretanek w Wilnie – rzymskokatolicka szkoła średnia działająca w latach 1915‒1939 w Wilnie przy ul. Mickiewicza 19. 
Gimnazjum zostało założone na bazie znajdującej się przed I wojną światową pod kuratelą nazaretanek Tkackiej Szkoły Zawodowej (1904‒1915), w której uczono języka polskiego. Z powodu nielegalnego profilu działania szkoły lekcje przeprowadzano przy rozstawionych maszynach tkackich, by w razie kontroli prowadzonej przez rosyjskich urzędników pozorować zajęcia tkackie.
W listopadzie 1915 roku uczyło się tu 110 dziewcząt, dwa lata później już 219. W roku 1938 do szkoły uczęszczało 299 dziewcząt, a uczyło w niej 30 nauczycieli. Uczennicami gimnazjum były głównie osoby z zamożnych rodzin, przede wszystkim córki obywateli ziemskich – przy szkole działał internat.
W 1921 roku gimnazjum przeniosło się do budynku przy ul. Sierakowskiego 13. Budynek szkolny został zniszczony w 1944 roku, a po wojnie ruiny rozebrano.
Absolwentkami szkoły były m.in. Danuta Szyksznian, Wilhelmina Iwanowska i Barbara Houwalt. W latach 1928‒1929 uczyła w niej Zofia Abramowiczówna.

</doc>
<doc id="1287742" url="https://pl.wikipedia.org/wiki?curid=1287742" title="Michał Obrenowić">
Michał Obrenowić

Michał Obrenowić (, "Mihailo Obrenović"; ur. , zm. ) – książę Serbii w latach 1839–1842 i ponownie 1860–1868. W 1842 został zdetronizowany przez Aleksandra Karadziordziewicia, a w 1868 zginął w zamachu.
Życiorys.
Michał urodził się w Kragujevacu 16 września (według kalendarza juliańskiego 4 września) 1823 r. Był drugim synem Miłosza Obrenowicia i jego żony Ljubicy zd. Vukomanović. Jego starszy brat Milan urodził się w 1819 r., ale bardziej ulegał chorobom. Jego rządy były najbardziej światłymi w nowożytnej Serbii. Był pomysłodawcą Ligi Bałkańskiej do walki z Imperium Osmańskim.
25 czerwca 1839 jego ojciec, książę Miłosz, abdykował na rzecz jego starszego brata, Milana, który był wtedy ciężko chory. Jego panowanie trwało bardzo krótko (kilka miesięcy). Po śmierci brata tron Serbii objął Michał. Był on uznany za władcę wybranego w drodze elekcji, a nie za dziedzicznego księcia. Mimo że był jeszcze młody i kompletnie niedoświadczony, mógł podołać poważnym politycznym sprawom zarówno krajowym, jak i zagranicznym.
W 1842 został pozbawiony władzy w wyniku buntu Tomy Vučić-Perišicia, a tron Serbii przejęła dynastia Karadziordziewiciów. Jego następcą został wtedy Aleksander Karadziordziewić. Jedenaście lat później (1853), Michał poślubił hrabinę Julię Hunyady von Kéthely. Małżeństwo to posiadało potomstwo. W 1860 r. powrócili wspólnie do Serbii, a Michał otrzymał tron kraju po śmierci swego ojca, który odzyskał władztwo Serbii dla Obrenowiciów w 1858 r. Przez następne osiem lat panowanie Michała było oświeconą monarchią absolutną.
10 czerwca (kalendarz juliański 29 maja) 1868 książę Michał spacerował w parku Košutnjak na przedmieściach Belgradu z siostrzenicą Katariną Konstantinović (córką jego kuzynki Anny Konstantinović). Podczas tego spaceru obydwoje zostali zastrzeleni wskutek nie do końca udowodnionego spisku. Podejrzewano, że stali za tym Karadziordziewiciowie, ale nie znaleziono wiele dowodów, aby to potwierdzić.

</doc>
<doc id="1287744" url="https://pl.wikipedia.org/wiki?curid=1287744" title="Józef Oborski">
Józef Oborski

Józef Oborski (ur. ok. 1737, zm. po 1797) – kasztelan ciechanowski, konsyliarz Rady Nieustającej w 1784 roku, marszałek dworu prymasa w latach 1785-1794, komendant jego milicji nadwornej i starosta generalny miast arcybiskupich. 
Syn Baltazara i Teresy z Szydłowskich, brat Onufrego. 
Jako chorążyc liwski elektor Stanisława Augusta Poniatowskiego z ziemi liwskiej w 1764 roku. W nocy z 3 na 4 listopada 1771 brał udział w pościgu za konfederatami, którzy porwali króla. Został wówczas pułkownikiem wielkim koronnym. Od 1780 członek Rady Nieustającej. Sędzia sejmowy piątej kadencji w 1784 i 1788. W 1788 podpisał akt konfederacji warszawskiej. Początkowo zwolennik konstytucji 3 maja. Przystąpił do konfederacji targowickiej, delegowany przez nią do Sądu Asesorskiego Koronnego, członek konfederacji grodzieńskiej 1793 roku. Na sejmie grodzieńskim 1793 stał się powolnym narzędziem w rękach posła rosyjskiego Jakoba Sieversa. Podpisał traktaty rozbiorowe z Rosją (22 lipca) i Prusami (25 września), za co dostał od Katarzyny II sygnet z brylantami. W 1784 otrzymał Order Świętego Stanisława, a w 1786 został kawalerem Orderu Orła Białego.
Od 27 sierpnia 1769 był żonaty z Petronelą Ossowską, przyjaciółką pruskiego generała Lentulusa i prymasa Michała Poniatowskiego. Pozostawił dwóch synów: Kazimierza (w rzeczywistości był on synem prymasa Poniatowskiego) i Antoniego Aleksandra oraz córkę Teresę, żonę Marcelego Potockiego z Buczacza.

</doc>
<doc id="1287747" url="https://pl.wikipedia.org/wiki?curid=1287747" title="Isle of Man">
Isle of Man



</doc>
<doc id="1287748" url="https://pl.wikipedia.org/wiki?curid=1287748" title="Państwowe Gimnazjum im. Joachima Lelewela w Wilnie">
Państwowe Gimnazjum im. Joachima Lelewela w Wilnie

Państwowe Gimnazjum im. Joachima Lelewela w Wilnie – polskie gimnazjum męskie o profilu matematyczno-przyrodniczym istniejące w Wilnie w latach 1915–1938. 
Powstało na bazie kursów naukowych, na które uczęszczało w 1915 roku 42 chłopców. Inicjatorem powołania do życia placówki był Kazimierz Masijewski, absolwent Uniwersytetu Piotrogrodzkiego. W kwietniu 1918 roku szkoła przeszła na własność Stowarzyszenia Nauczycielstwa Polskiego. W momencie zakończenia wojny szkołą kierował Zygmunt Fedorowicz, późniejszy wiceminister edukacji Litwy Środkowej i kurator wileńskiego okręgu szkolnego (1924-1931). Gimnazjum zostało upaństwowione 1 stycznia 1920 roku.
Kierownikiem gimnazjum do 1924 był Jan Żelski, od 1924 dyrektorem był Zygmunt Fedorowicz, do 1925 Edward Biegański.
Absolwentami Gimnazjum im. Joachima Lelewela byli między innymi Witold Pilecki, Igor Śmiałowski oraz Igor Andrejew.
Pismem z 21 czerwca 1938 Ministerstwo Wyznań Religijnych i Oświecenia Publicznego zarządziło zlikwidowanie Państwowego Gimnazjum im. Joachima Lelewela w Wilnie z dniem 30 czerwca 1938.

</doc>
<doc id="1287751" url="https://pl.wikipedia.org/wiki?curid=1287751" title="Dźwięki wojny">
Dźwięki wojny

Dźwięki wojny (tyt. oryg. "Tingujt e luftës") – albański film fabularny z roku 1976 w reżyserii Xhanfise Keko.
Opis fabuły.
Akcja filmu rozgrywa się w czasie II wojny światowej. 
Bardhi, pochodzący z ubogiej rodziny, zostaje przyjęty do pracy w domu bogatego kupca, Galipa Shkembiego, który ma syna Nardiego. W tym domu Eqerem uczy młodego Nardiego gry na skrzypcach. Przypadkowo odkrywa wyjątkowy talent muzyczny u Bardhiego. Z pomocą Eqerema Bardhi uczy się grać, ale przy okazji przyłącza się do ruchu oporu i bierze udział w walkach.

</doc>
<doc id="1287753" url="https://pl.wikipedia.org/wiki?curid=1287753" title="Roy J. Glauber">
Roy J. Glauber



</doc>
<doc id="1287754" url="https://pl.wikipedia.org/wiki?curid=1287754" title="Karabin maszynowy 1-Shiki">
Karabin maszynowy 1-Shiki



</doc>
<doc id="1287756" url="https://pl.wikipedia.org/wiki?curid=1287756" title="Bill Davis">
Bill Davis

Bill Davis, właśc. William Grenville Davis (ur. 30 lipca 1929 w Brampton, zm. 8 sierpnia 2021 tamże) – kanadyjski polityk, premier prowincji Ontario od 1 marca 1971 do 8 lutego 1985. Wybrany do parlamentu prowincji po raz pierwszy w 1959 z ramienia Partii Konserwatywnej, w 1971 wybrany na jej przewodniczącego.

</doc>
<doc id="1287757" url="https://pl.wikipedia.org/wiki?curid=1287757" title="William Davis">
William Davis



</doc>
<doc id="1287760" url="https://pl.wikipedia.org/wiki?curid=1287760" title="Marianne Kiefer">
Marianne Kiefer

Marianne Kiefer (ur. 3 września 1928 w Dreźnie zm. 4 stycznia 2008 w Kreischa) – niemiecka aktorka.

</doc>
<doc id="1287763" url="https://pl.wikipedia.org/wiki?curid=1287763" title="Zakrwawiona ziemia">
Zakrwawiona ziemia

Zakrwawiona ziemia (tyt. oryg. Tokë e përgjakur) – albański film fabularny z roku 1976 w reżyserii Ibrahima Muçy i Kristaqa Mitro, na podstawie opowiadań: "Litari i zjarrte" Nauma Priftiego i "Fortesa" Teodora Laço.
Opis fabuły.
Akcja filmu rozgrywa się w trzech różnych okresach. W pierwszym ginie Miti, ojciec Gjergja, broniąc swojej ziemi przed zachłannością bogatego beja. Druga odsłona filmu rozgrywa się w czasie II wojny światowej, kiedy Gjergj walczy przeciwko włoskim okupantom i współpracującym z nimi bejem. W części trzeciej, w wyniku reformy rolnej, Gjergji otrzymuje na własność ziemię beja.

</doc>
<doc id="1287764" url="https://pl.wikipedia.org/wiki?curid=1287764" title="Achacy Czema (zm. 1576)">
Achacy Czema (zm. 1576)

Achacy Czema (Cema, von Zehmen) herbu własnego (zm. w 1576 roku) – wojewoda pomorski 3 lutego 1566 - listopad 1576, starosta gniewski i dzierżgoński. 
Syn Achacego Czemy (zm. 1565), luteranin.
Był sygnatariuszem aktu unii lubelskiej 1569 roku. 
W 1573 roku potwierdził elekcję Henryka III Walezego na króla Polski.

</doc>
<doc id="1287765" url="https://pl.wikipedia.org/wiki?curid=1287765" title="Auersperg">
Auersperg

Auerspergowie (; ) – austriacka rodzina rycerska, która później otrzymała tytuł hrabiowski i książęcy. W latach 1654-1791 książęta ziębiccy.
Według legendy rodzinnej Auerspergowie wywodzą się ze Szwabii, a ich nazwisko pochodzi od nazwy zamku Ursperg koło Mindelheim. Na teren Krainy przybyli w XI w. i założyli tam zamek Auersperg (obecnie Turjak), który leży na wschód od Lublany. Najstarszym przedstawicielem rodu na terenie obecnej Słowenii był Adolf I, wzmiankowany w 1067 r. Ród ten wymarł w połowie XIII w., a ich majątek i nazwisko przejęła rodzina ministeriałów. Najstarszym znanym jej przedstawicielem jest wzmiankowany w 1220 r. Errandus de Owersperch. Ród nabrał znaczenia, gdy 5 stycznia 1463 r. cesarz Fryderyk III nadał Engelgardowi I dziedziczny urząd najwyższego komomika i marszałka ziemskiego w Krainie. W 1550 r. Auerspergowie uzyskali tytuł baronowski, w 1630 r. hrabiowski, a w 1653 r. książęcy.

</doc>
<doc id="1287767" url="https://pl.wikipedia.org/wiki?curid=1287767" title="Haubica samobieżna">
Haubica samobieżna



</doc>
<doc id="1287774" url="https://pl.wikipedia.org/wiki?curid=1287774" title="Sokoliniec (przystanek kolejowy)">
Sokoliniec (przystanek kolejowy)

Sokoliniec – przystanek kolejowy w Sokolińcu, w województwie zachodniopomorskim, w Polsce.
W roku 2017 przystanek obsługiwał 20–49 pasażerów na dobę.

</doc>
<doc id="1287775" url="https://pl.wikipedia.org/wiki?curid=1287775" title="Recz Pomorski">
Recz Pomorski

Recz Pomorski - przystanek kolejowy, a dawniej stacja kolejowa w Reczu, w województwie zachodniopomorskim, w Polsce.
W roku 2017 przystanek obsługiwał 50–99 pasażerów na dobę.

</doc>
<doc id="1287776" url="https://pl.wikipedia.org/wiki?curid=1287776" title="Słutowo (przystanek kolejowy)">
Słutowo (przystanek kolejowy)

Słutowo - zlikwidowany przystanek kolejowy w Słutowie, w województwie zachodniopomorskim, w Polsce.

</doc>
<doc id="1287777" url="https://pl.wikipedia.org/wiki?curid=1287777" title="Żółwino (przystanek kolejowy)">
Żółwino (przystanek kolejowy)

Żółwino – przystanek kolejowy w Żółwinie, w województwie zachodniopomorskim, w Polsce.
W roku 2017 przystanek obsługiwał 10–19 pasażerów na dobę.

</doc>
<doc id="1287778" url="https://pl.wikipedia.org/wiki?curid=1287778" title="Prostynia (stacja kolejowa)">
Prostynia (stacja kolejowa)

Prostynia - stacja kolejowa w Prostyni, w województwie zachodniopomorskim, w Polsce.
W roku 2017 stacja obsługiwała 0–9 pasażerów na dobę.

</doc>
<doc id="1287779" url="https://pl.wikipedia.org/wiki?curid=1287779" title="Cybowo (przystanek kolejowy)">
Cybowo (przystanek kolejowy)

Cybowo – przystanek kolejowy w Cybowie - osiedlu, w województwie zachodniopomorskim, w Polsce. Na przystanku zatrzymują się wyłącznie regionalne pociągi osobowe relacji Szczecin Główny - Piła Główna i przeciwnej. Od 2 września do 29 października 2018 przystanek osobowy jest nieczynny z powodu remontu torowiska pomiędzy Kaliszem Pomorskim a Ulikowem.
W roku 2017 przystanek obsługiwał 20–49 pasażerów na dobę.

</doc>
<doc id="1287780" url="https://pl.wikipedia.org/wiki?curid=1287780" title="Władimir Betz">
Władimir Betz

Władimir Aleksiejewicz Betz (ukr. Володимир Олексійович Бец, ros. Владимир Алексеевич Бец, ur. w Tatarowszczyje, zm. w Kijowie) – ukraiński anatom i histolog, profesor Uniwersytetu Kijowskiego. Odkrył olbrzymie neurony piramidowe w korze ruchowej, do dziś określane niekiedy jako komórki Betza.
Swoją edukację rozpoczął w gimnazjum w Nieżynie. W 1853 ukończył gimnazjum II stopnia w Kijowie i rozpoczął studia medyczne na Uniwersytecie Św. Włodzimierza w Kijowie, które ukończył w 1860 roku. Został na uczelni jako prosektor w wydziale anatomii. W maju 1861 roku wyjechał w podróż po uczelniach europejskich, uczył się m.in. od Brückego, Bunsena, Köllikera, Helmholtza i Kirchhoffa. Powrócił do Rosji we wrześniu 1862. Od 1864 do 1867 wykładał anatomię i histologię na macierzystej uczelni. W 1868 został profesorem nadzwyczajnym, a w 1870 profesorem zwyczajnym anatomii. W 1870 roku jego preparaty neurohistologiczne zostały nagrodzone na rosyjskiej wystawie, a w 1873 na Wystawie Światowej w Wiedniu.

</doc>
<doc id="1287784" url="https://pl.wikipedia.org/wiki?curid=1287784" title="Lyman Spitzer">
Lyman Spitzer

Lyman Spitzer Jr. (ur. 26 czerwca 1914 w Toledo w stanie Ohio, zm. 31 marca 1997 w Princeton) – amerykański astrofizyk i fizyk teoretyczny.
Życiorys.
Studiował na uniwersytetach Yale, w Cambridge oraz w Princeton, gdzie uzyskał tytuł doktora astrofizyki w 1938.
Był autorem wysuniętego w 1946 pomysłu, aby umieścić duży teleskop w przestrzeni kosmicznej. Zostało to zrealizowane dopiero po 44 latach, w 1990, wraz z wyniesieniem na orbitę Kosmicznego Teleskopu Hubble’a.
W latach 1960–1962 był prezydentem American Astronomical Society.
Nagrody i wyróżnienia.
Jego imieniem nazwany został teleskop Spitzera oraz planetoida (2160) Spitzer.

</doc>
<doc id="1287787" url="https://pl.wikipedia.org/wiki?curid=1287787" title="Petro Juszczenko">
Petro Juszczenko

Petro Andrijowycz Juszczenko, ukr. Петро Андрійович Ющенко (ur. 15 września 1946 w Chorużiwce) – ukraiński polityk i przedsiębiorca, deputowany.
Życiorys.
Z wykształcenia inżynier elektryk, w 1970 ukończył studia w instytucie inżyniersko-ekonomicznym w Charkowie.
Od początku lat 70. pracował w komunalnym przedsiębiorstwie transportowym w Charkowie, zajmował następnie m.in. stanowisko dyrektora fabryki w tym mieście. W latach 90. zajął się prywatnym biznesem, pełniąc kierownicze funkcje w różnych spółkach. W 2002 i 2006 z ramienia Naszej Ukrainy, a w 2007 z listy NU-NS uzyskiwał mandat deputowanego do Rady Najwyższej. W parlamencie zasiadał do 2012.
Jest starszym bratem prezydenta Wiktora Juszczenki. W 2004 należał do głównych sponsorów pomarańczowej rewolucji. W 2007 został przewodniczącym organizacji "Za Pomisnu Ukrajinu", mającej na celu utworzenie niezależnej od Moskwy cerkwi prawosławnej na Ukrainie.
W 2010 otrzymał Krzyż Iwana Mazepy.

</doc>
<doc id="1287801" url="https://pl.wikipedia.org/wiki?curid=1287801" title="Urząd Harmonizacji w ramach Rynku Wewnętrznego">
Urząd Harmonizacji w ramach Rynku Wewnętrznego



</doc>
<doc id="1287808" url="https://pl.wikipedia.org/wiki?curid=1287808" title="Trąbki (stacja kolejowa)">
Trąbki (stacja kolejowa)

Trąbki – stacja kolejowa w Trąbkach, w województwie zachodniopomorskim, w Polsce.
W roku 2017 stacja obsługiwała 50–99 pasażerów na dobę.
W obrębie stacji funkcjonowało jednopoziomowe skrzyżowanie linii normalnotorowej i wąskotorowej.

</doc>
<doc id="1287810" url="https://pl.wikipedia.org/wiki?curid=1287810" title="Medical Subject Headings">
Medical Subject Headings

Medical Subject Headings, MeSH (z ang.) – system metadanych, którego celem jest indeksowanie artykułów medycznych i książek o tej tematyce. Stworzony i ulepszany przez National Library of Medicine (NLM), jest używany w bazach danych MEDLINE i PubMed oraz w katalogu wydawnictw książkowych NLM. Baza MeSH może być dowolnie przeglądana przez Internet i jest dostępna do ściągnięcia bez żadnej opłaty. Wydawanie corocznie aktualizowanej wersji drukowanej Medical Subject Headings zarzucono w 2007 roku.

</doc>
<doc id="1287811" url="https://pl.wikipedia.org/wiki?curid=1287811" title="United States National Library of Medicine">
United States National Library of Medicine



</doc>
<doc id="1287812" url="https://pl.wikipedia.org/wiki?curid=1287812" title="Hryhorij Omelczenko">
Hryhorij Omelczenko

Hryhorij Omelanowycz Omelczenko, ukr. Григорій Омелянович Омельченко (ur. 4 maja 1951 w miejscowości Nowosełyce w obwodzie połtawskim) – ukraiński polityk, z wykształcenia prawnik.
Życiorys.
Absolwent Uniwersytetu Kijowskiego, kandydat nauk prawnych.
Po ukończeniu w latach 70. studiów rozpoczął pracę w ministerstwie spraw wewnętrznych USRR, był też wykładowcą akademii spraw wewnętrznych. Po uzyskaniu niepodległości pracował w Służbie Bezpieczeństwa Ukrainy, uzyskując stopień pułkownika, a w 2007 generała. W SBU doszedł w 1992 do stanowiska naczelnika wydziału zwalczania korupcji i przestępczości zorganizowanej.
Od 1994 do 2012 nieprzerwanie sprawował mandat deputowanego do Rady Najwyższej. Był przewodniczącym nadzwyczajnej komisji ds. zabójstwa Heorhija Gongadze i zamachu na posła Ołeksandra Jeliaszkewycza, a także członkiem komisji badającej próbę otrucia Wiktora Juszczenki.
Należał m.in. do URP Sobor. Gdy jej lider Anatolij Matwijenko zdecydował o przejściu tego ugrupowania do Naszej Ukrainy, Hryhorij Omelczenko pozostał stronnikiem Julii Tymoszenko. Z listy jej bloku w 2006 i 2007 ponownie uzyskiwał mandat poselski, znajdując się w pierwszej dziesiątce kandydatów. W trakcie VI kadencji odszedł z BJuT i pozostał posłem niezrzeszonym. W 2012 nie utrzymał mandatu.

</doc>
<doc id="1287819" url="https://pl.wikipedia.org/wiki?curid=1287819" title="Chrysochloridae">
Chrysochloridae



</doc>
<doc id="1287821" url="https://pl.wikipedia.org/wiki?curid=1287821" title="Europejskie Centrum Monitorowania Rasizmu i Ksenofobii">
Europejskie Centrum Monitorowania Rasizmu i Ksenofobii



</doc>
<doc id="1287822" url="https://pl.wikipedia.org/wiki?curid=1287822" title="Gimnazjum im. Jana Pawła II w Wilnie">
Gimnazjum im. Jana Pawła II w Wilnie

Gimnazjum im. Jana Pawła II w Wilnie (lit. "Vilniaus Jono Pauliaus II gimnazija") – polskojęzyczna szkoła średnia na terenie Wilna.
4 listopada 1994 roku w obecności wileńskiego nuncjusza Justo Mullora Garcii dokonano aktu wyświęcenia szkoły. Jego pierwszym dyrektorem został Adam Błaszkiewicz. Nazwę im. Jana Pawła II szkoła otrzymała w 2002 roku, natomiast w 2004 szkoła otrzymała status gimnazjum.

</doc>
<doc id="1287826" url="https://pl.wikipedia.org/wiki?curid=1287826" title="Nenia (pieśni)">
Nenia (pieśni)

Nenia (łac. "naenia") – w starożytnym Rzymie pieśni żałobne śpiewane podczas pogrzebu przez rodzinę lub płaczki przy akompaniamencie fletu.
Pierwotnie nenia śpiewano jedynie podczas stypy, później także podczas prowadzenia konduktu żałobnego i samego pogrzebu.

</doc>
<doc id="1287828" url="https://pl.wikipedia.org/wiki?curid=1287828" title="Zespół wielotorbielowatych nerek">
Zespół wielotorbielowatych nerek



</doc>
<doc id="1287830" url="https://pl.wikipedia.org/wiki?curid=1287830" title="NRU">
NRU



</doc>
<doc id="1287833" url="https://pl.wikipedia.org/wiki?curid=1287833" title="David Groh">
David Groh

David Lawrence Groh, bardziej znany jako David Groh (ur. 21 maja 1939 w Brooklynie, dzielnicy Nowego Jorku, zm. 12 lutego 2008 w Los Angeles) – amerykański aktor teatralny, telewizyjny i filmowy.
Życiorys.
Wczesne lata.
Urodził się w nowojorskim Brooklynie jako syn architekta i jego żony Mildred. W 1957 ukończył Brooklyn Technical High School w Brooklynie. Studiował literaturę angielską w Brown University. Po kilku latach z amerykańskiego Festiwalu Szekspirowskiego otrzymał stypendium Fulbrighta na studia aktorskie London Academy of Music and Dramatic Art w Anglii. W latach 1963-64 służył w United States Army. Po powrocie do Nowego Jorku, początkowo grywał role w klasycznych sztukach na scenie off-Broadwayu, m.in. w "Bądźmy poważni na serio" ("The Importance of Being Earnest"). Uczył się aktorstwa w The Actors Studio. 
Kariera.
W latach 1977–79 występował na scenie Broadwayu jako George Schneider w tragikomedii Neila Simona "Rozdział drugi" ("Chapter Two"). Zasłynął w sitcomie CBS "Rhoda" (1974–77) jako Joe Gerard.
Zmarł w szpitalu w Los Angeles na raka nerki 12 lutego 2008, w wieku 68 lat.

</doc>
<doc id="1287834" url="https://pl.wikipedia.org/wiki?curid=1287834" title="John C. McGinley">
John C. McGinley

John Christopher McGinley (ur. 3 sierpnia 1959 w Nowym Jorku) – amerykański aktor, producent i scenarzysta, występował w roli sierżanta Reda O’Neilla w "Plutonie" (1986) i jako Perry Cox w sitcomie "Hoży doktorzy".
Życiorys.
Wczesne lata.
Urodził się w Greenwich Village w Nowym Jorku jako jedno z piątki dzieci nauczycielki Patricii McGinley i maklera giełdowego Geralda McGinleya. Jego pradziadek ze strony ojca pochodził z Irlandii. McGinley dorastał w Millburn w stanie New Jersey, gdzie chodził do liceum Millburn High School. Studiował aktorstwo na Syracuse University, a później na Tisch School of the Arts przy New York University.
Kariera.
Po zakończeniu edukacji (1984) pracował jako dubler w przedstawieniu Johna Patricka Shanleya "Głębokie błękitne morze", a następnie zadebiutował w roli J.D. Stewarta w spektaklu "Ballada o Soapy Smith" ("The Ballad of Soapy Smith", 1984) na scenie Public Theater z Jimmy Smitsem. W następnym roku wystąpił na Broadwayu w sztuce Roda Serlinga "Pożegnanie z ringiem" u boku Johna Lithgow i George’a Segala.
Przez 12 odcinków grał postać Neda Barry’ego w operze mydlanej NBC "Inny świat" (1985–86). Po swoim kinowym debiucie w komedii Alana Aldy "Słodka wolność" ("Sweet Liberty", 1986) z Michelle Pfeiffer, zagrał w dwóch filmach Olivera Stone’a – dramacie wojennym "Pluton" (1986) jako intrygant sierżant Red O’Neill i dramacie "Wall Street" (1987) w roli Marvina, zazdrosnego współpracownika Charliego Sheena. Można go było także dostrzec w filmach takich jak "Na fali" ("Point Break", 1991), "Na zabójczej ziemi" ("On Deadly Ground", 1994), "Siedem" (1995) czy "Twierdza" (1996), a także filmach klasy B – "Uważaj!" ("Watch It", 1993) czy "Wóz 54, zgłoś się!" ("Car 54, Where Are You?", 1994).
W serialu NBC "Hoży doktorzy" (2001–2010) występował jako dr Perry Cox, mimowolny mentor głównej postaci – Johna „JD” Doriana. McGinley wyznał kiedyś, że podczas pracy w serialu improwizuje jeśli chodzi o używanie żeńskich imion zwracając się do JD oraz gwizdanie, które nazywa swym nałogiem. Nałóg polega na tym, że dotyka swego nosa – mówi, że gest ten ma oznaczać „Wszystko będzie w porządku”.
Życie osobiste.
1 lutego 1997 poślubił Lauren Lambert. Ich syn Max (ur. 1997), ma zespół Downa. Lambert i McGinley rozwiedli się 10 grudnia 2001. W sierpniu 2006 zaręczył się w Malibu z instruktorką jogi Nicole Kessler, którą poślubił 7 kwietnia 2007, na prywatnej ceremonii. Mają dwie córki – Billie Grace (ur. 2 lutego 2008) i Kate Aleenę (ur. 24 czerwca 2010).
W październiku 2002 nazwany został „Ojcem Miesiąca” przez serwis iParenting.com.
Wraz z Willemem Dafoe jest współwłaścicielem baru bistro w nowojorskim SoHo. Jest bliskim przyjacielem Johna Cusacka.

</doc>
<doc id="1287835" url="https://pl.wikipedia.org/wiki?curid=1287835" title="Abd al-Aziz Chathran">
Abd al-Aziz Chathran

Abd al-Aziz Chathran (arab.عبد العزيز الخثران; ur. 31 lipca 1973), saudyjski piłkarz występujący na pozycji obrońcy lub pomocnika w Al-Hilal. Mierzy 169 cm wzrostu. Wcześniej grał w Al-Shabab.
W reprezentacji swojego kraju rozegrał 21 meczów i nie strzelił żadnego gola.
Chathran gdy zaczynał karierę w Asz-Szabab Rijad grał na pozycji lewego obrońcy. Później przeniósł się na pozycję pomocnika. W reprezentacji narodowej występuje na pozycji defensywnego pomocnika.
Chatran był w składzie Arabii Saudyjskiej na mundialu w 2002 r. i 2006 r. Na obydwóch tych mistrzostwach Arabia Saudyjska odpadła w fazie grupowej. Na pierwszym mundialu Chathran rozegrał 3 mecze natomiast na drugim 2.

</doc>
<doc id="1287836" url="https://pl.wikipedia.org/wiki?curid=1287836" title="Abdulaziz Khathran">
Abdulaziz Khathran



</doc>
<doc id="1287839" url="https://pl.wikipedia.org/wiki?curid=1287839" title="Europejskie Biuro Policji">
Europejskie Biuro Policji



</doc>
<doc id="1287841" url="https://pl.wikipedia.org/wiki?curid=1287841" title="Alfred Goldscheider">
Alfred Goldscheider

Johannes Karl August Eugen Alfred Goldscheider (ur. 4 sierpnia 1858 w Sommerfeld, zm. 10 kwietnia 1935 w Berlinie) – niemiecki lekarz neurolog. 
Życiorys.
Urodził się w 1858 roku w Sommerfeld (dzisiejsze Lubsko) jako syn lekarza Maxa Goldscheidera. Uczęszczał do gimnazjum w Stendal, a następnie studiował medycynę w Instytucie Medyczno-Chirurgicznym Fryderyka Wilhelma w Berlinie. W 1881 roku zdał egzaminy państwowe, a następnie przez siedem lat praktykował jako lekarz wojskowy w Schweidnitz (dziś Świdnica), Neiße (dziś Nysa), Berlinie i Stendal. Od 1891 roku był asystentem Emila du Bois-Reymonda. W tym samym roku habilitował się. Od 1894 roku ordynator szpitala Moabit, a od 1906 roku "Rudolf Virchow-Krankenhaus". W 1910 roku zastąpił Senatora na stanowisku dyrektora berlińskiej polikliniki uniwersyteckiej. Ostatecznie został profesorem na Uniwersytecie w Berlinie. Zmarł 10 kwietnia 1935 roku, wskutek zaburzeń rytmu serca powikłanych udarem mózgu.
Dorobek naukowy.
W latach 90. XIX wieku pracował z Edwardem Flatauem nad budową komórek nerwowych i zmianami jakie w nich zachodzą pod wpływem różnych bodźców. Rezultatem tych badań była wspólna praca "Normale und pathologische Anatomie der Nervenzellen". Opisał także jako jeden z pierwszych genetycznie uwarunkowaną chorobę skóry, epidermolysis bullosa.

</doc>
<doc id="1287845" url="https://pl.wikipedia.org/wiki?curid=1287845" title="10.5 cm leFH 18/1(Sf) auf Geschützwagen IVb">
10.5 cm leFH 18/1(Sf) auf Geschützwagen IVb

10.5 cm leFH 18/1(Sf) auf Geschützwagen IVb (Sd.Kfz. 165/1) – niemiecka haubica samobieżna z okresu II wojny światowej. Powstało tylko 8 pojazdów tego typu.
W 1941 roku w zakładach Kruppa powstał, wykorzystujący wiele podzespołów czołgu PzKpfw IV, prototyp działa samobieżnego uzbrojonego w haubice 105 mm. Działo samobieżne miało krótszy niż czołg kadłub mieszczący w tylnej części silnik Maybach HL66P o mocy 235 kW. Kadłub wykonany był z płyt pancernych o grubość 20 mm (przód kadłuba) 14,5 mm (boki, tył i strop kadłuba) oraz 10 mm (spód kadłuba). Układ jezdny składał się z trzech wózków jezdnych umieszczonych z każdej strony kadłuba. Każdy z wózków był wyposażony w dwa koła jezdne. Konstrukcja wózków była zbliżona do zastosowanych w PzKpfw IV, ale koła miały większą średnicę. Dodatkowo z każdej strony kadłuba znajdowało się koło napędowe (z tyłu), napinające (z przodu) i trzy rolki podtrzymujące gąsienicę.
Na kadłubie umieszczono wieże z działem. Wieża była odkryta od góry. Jej pancerz czołowy oraz maska działa miały grubość 20 mm, pancerz boczny i tylny 14,5 mm. Wieża miała ograniczony kąt obrotu pozwalający na prowadzenie ognia w sektorze 70°. W wieży była umieszczona haubica 10.5 cm leFH18/1 o długości lufy 28 kalibrów. Haubica była wyposażona w celownik SflZF/Rblf36. Kąt ostrzału w pionie od -10° do +40°. Zapas amunicji do działa był równy 60 naboi.
Zamówiono serię prototypową 8 dział Sd.Kfz. 165/1. Jednak po testach z produkcji pojazdów tego typu zrezygnowano. Uznano bowiem że działo tego rodzaju powinno mieć możliwość prowadzenia ognia w dowolnym kierunku, oraz demontażu haubicy i użycia jej jako działa holowanego. W celu spełnienia tych wymagań rozpoczęto prace nad pojazdem o nazwie 10.5 cm leFH 18/1 auf Waffenträger GW IV b (który ostatecznie także pozostał prototypem), a jako rozwiązanie przejściowe przyjęto do uzbrojenia haubicę leFH 18/2 auf Fgst PzKpfw II(Sf).
Wyprodukowane Sd.Kfz. 165/1 zostały użyte bojowo podczas walk na terenie ZSRR. Wojny nie przetrwał żaden z nich.

</doc>
<doc id="1287846" url="https://pl.wikipedia.org/wiki?curid=1287846" title="Acid1">
Acid1

Acid1 – strona testująca przeznaczona dla przeglądarek internetowych. Stworzona w październiku 1998 była ważnym elementem w ustanowieniu interoperacyjności pomiędzy wczesnymi przeglądarkami, szczególnie w przypadku specyfikacji CSS1. Test w odróżnieniu od innych tego typu projektów używał jednej strony, na której sprawdzał wiele elementów.
Test Acid1 został wymyślony przez Todda Fahrnera, który był sfrustrowany brakiem testów potrzebnych do poprawienia zgodności pomiędzy przeglądarkami. Po przeglądnięciu testu Bradena McDaniela, który użył grafiki referencyjnej by pokazać wyniki, Fahrner rozwinął dużo bardziej ogólny test, który ostatecznie był dziwaczną grafiką. W roku 1999 test został dołączony do zestawu testów CSS1 pod numerem 5.5.26.c.
Następcami testu Acid1 są testy Acid2 oraz Acid3.

</doc>
<doc id="1287850" url="https://pl.wikipedia.org/wiki?curid=1287850" title="Stanisław Stankiewicz (1886–1964)">
Stanisław Stankiewicz (1886–1964)

Stanisław Stankiewicz (ur. 18 maja 1886 w Orleniętach koło Krewa, zm. 3 lutego 1964 w Wilnie) – białoruski księgarz i poeta.
W 1928 roku założył księgarnię przy ul. Ostrobramskiej 2 w Wilnie. W latach 1926–39 wraz z poetką Zośką Wieras wydawał białoruski kalendarz ścienny. Pisywał wiersze, które drukował w „"Zarance"”. W 1928 roku wydał tomik poezji „"Z majeho akońka"”.
W latach 1945–54 przebywał na zsyłce w dalekiej Rosji. Został pochowany na Nowej Rossie w Wilnie.

</doc>
<doc id="1287852" url="https://pl.wikipedia.org/wiki?curid=1287852" title="Danny Rolling">
Danny Rolling

Daniel Harold Rolling (ur. 26 maja 1954 w Shreveport, zm. 25 października 2006 w Raiford) – amerykański seryjny morderca i gwałciciel nazywany Rozpruwaczem z Gainesville, który w latach 1989–1990 zamordował 8 osób.
Życiorys.
Rolling miał trudne dzieciństwo. Gdy się urodził, jego ojciec stał się o niego chorobliwie zazdrosny. Zaowocowało to tym, że ojciec zaczął się nad nim bestialsko znęcać. Zabronił matce okazywać dziecku jakichkolwiek uczuć. Gdy urodził się brat Rollinga – Kevin, ojciec przywiązywał ich obu mocno do krzesła i pozostawiał na kilka godzin samych w domu. Danny, gdy był nastolatkiem, kilka razy próbował popełnić samobójstwo. W wieku 13 lat spędził 2 tygodnie w więzieniu za spożywanie alkoholu.
Zbrodnie.
W ostatnich dniach sierpnia 1990 roku Rolling brutalnie zamordował pięć osób – cztery kobiety i jednego mężczyznę. Atakował on swe ofiary od tyłu, a następnie wbijał im nóż prosto w serce. Wszystkie żeńskie ofiary były mocno okaleczone, dwie z nich zgwałcone. Dwie z dziewcząt miały rozcięty tułów od klatki piersiowej po miednicę, a głowa innej ofiary została odcięta i postawiona na szafie w jej domu. Mężczyzna, którego Rolling zamordował, zginął przypadkowo usiłując ratować jedną z zabitych dziewczyn.
Aresztowanie.
Sprawca okrutnych zbrodni z Gainesville został zatrzymany dopiero 2 lata później. Danny Rolling odsiadywał w więzieniu wyrok za napaść z bronią w ręku i przechwalał się tym, że to on zabił kilka osób w Gainesville. Współwięźniowie powiadomili o tym fakcie strażników, a ci policję. Badania DNA potwierdziły prawdziwość jego opowieści. W trakcie śledztwa wyszło na jaw, że Rolling zamordował również trzyosobową rodzinę w 1989 roku.
Proces i śmierć.
W czasie procesu Rolling przyznał się do wszystkich zabójstw, ale zaprzeczył faktowi, iż po zbrodni miałby masakrować ciała ofiar. W lutym 1994 roku sąd skazał Rollinga na pięciokrotną karę śmierci. Wyrok wykonano 25 października 2006 roku.

</doc>
<doc id="1287855" url="https://pl.wikipedia.org/wiki?curid=1287855" title="Mark Hart">
Mark Hart

Mark Hart (ur. 2 lipca 1953 w Fort Scott USA) – amerykański multiinstrumentalista, gitarzysta i keyboardzista australijskiego zespołu Crowded House. Dawniej był członkiem zespołu Supertramp.

</doc>
<doc id="1287857" url="https://pl.wikipedia.org/wiki?curid=1287857" title="Mabruk Zaid">
Mabruk Zaid



</doc>
<doc id="1287858" url="https://pl.wikipedia.org/wiki?curid=1287858" title="Europejski Urząd na rzecz Poszerzania Współpracy Sądowniczej">
Europejski Urząd na rzecz Poszerzania Współpracy Sądowniczej



</doc>
<doc id="1287860" url="https://pl.wikipedia.org/wiki?curid=1287860" title="Krowiziół zbożowy">
Krowiziół zbożowy

Krowiziół zbożowy ("Gypsophila vaccaria" ) – gatunek rośliny z rodziny goździkowatych ("Caryophyllaceae"). Tradycyjnie wyróżniany w ramach monotypowego rodzaju krowiziół ("Vaccaria"), ale w XXI wieku włączony do rodzaju łyszczec "Gypsophila". Gatunek jest rodzimy dla obszaru śródziemnomorskiego w Europie, północnej Afryce i Azji (sięga na wschodzie po Sinciang w Chinach), poza tym jednak został szeroko rozpowszechniony i obecny jest w Ameryce Północnej i Południowej, w południowej Afryce i w Australii. W Polsce rósł na rozproszonych stanowiskach w całym kraju, zwłaszcza na Dolnym Śląsku i Roztoczu, jednak współcześnie na większości stanowisk wyginął i nawet zaczął być uważany za wymarły. W 2018 ogłoszono o odnalezieniu gatunku pod Wrocławiem.
Jest chwastem w uprawach zbóż, rośnie także na miedzach, przydrożach i nasypach, także w ubogich murawach, na stokach. 
Biologia i ekologia.
Kwitnie w czerwcu i lipcu. Gatunek charakterystyczny upraw zbożowych na glebach wapiennych ze związku "Caucalidion lappulae". Liczba chromosomów 2n = 30.
Systematyka i zmienność.
Gatunek należy do rodziny goździkowatych ("Caryophyllaceae"), rzędu goździkowców ("Caryophyllales") w obrębie dwuliściennych właściwych. W obrębie goździkowatych wyłączany był zwykle we własny, monotypowy rodzaj krowiziół ("Vaccaria" Wolf) reprezentujący podrodzinę "Caryophylloideae" i plemię "Caryophylleae". Badania molekularne wykazały, że rodzaj ten jest zagnieżdżony w obrębie rodzaju łyszczec "Gypsophila", czyniąc z niego takson parafiletyczny. W efekcie w drugiej dekadzie XXI wieku takson został włączony do tego rodzaju.
Obok podgatunku nominatywnego "V. hispanica" subsp. "hispanica" wyróżnia się "V. hispanica" subsp. "grandiflora" (Ser.) Holub (syn. var. "grandiflora" (Jaub et Spach) Čelak.). Takson ten wyróżnia się płatkami dłuższymi o połowę od kielicha, paznokciem wystającym z jego rurki i łatką płatka osiągającą 8 mm długości, na szczycie dwudzielną.
W uprawie popularny jest kultywar 'Pink Beauty' o kwiatach z okazałymi, jasnoróżowymi płatkami. 
Zagrożenia i ochrona.
Roślina umieszczona na Czerwonej liście roślin i grzybów Polski (2006) w grupie gatunków wymierających (kategoria zagrożenia: E). W wydaniu z 2016 roku otrzymała kategorię RE (wymarły na obszarze Polski).
Znajduje się także w Polskiej Czerwonej Księdze Roślin w grupie gatunków wymarłych (kategoria EX).
Zastosowania.
Gatunek jest uprawiany jako roślina ozdobna (odmiana wielkopłatkowa). Rozmnaża się łatwo i szybko z nasion.

</doc>
<doc id="1287861" url="https://pl.wikipedia.org/wiki?curid=1287861" title="Karol Marian Pospieszalski">
Karol Marian Pospieszalski

Karol Marian Pospieszalski (ur. 11 września 1909 w Bremie, zm. 19 lutego 2007 w Poznaniu) – polski prawnik i historyk związany z Poznaniem. Profesor UAM. Specjalista od zbrodni niemieckich w czasie II wojny światowej.
Życiorys.
Urodził się w Bremie, potem wraz z rodzicami mieszkał w Berlinie. Po przyjeździe do Polski, ukończył Gimnazjum im. I.J.Paderewskiego w 1927 r., następnie podjął studia na Wydziale Prawno-Ekonomicznym Uniwersytetu Poznańskiego, po jego ukończeniu pracował przed wojną jako asesor sądowy, a potem jako sędzia w Poznaniu.
W listopadzie 1939 wstąpił do tajnej organizacji "Ojczyzna". Po wysiedleniu wraz z rodziną do Częstochowy opracował tajne raporty opisujące status prawny Polaków w III Rzeszy, były to: "Z pierwszej linii frontu" i "Polska pod prawem niemieckim".
Po wojnie rozpoczął pracę na Katedrze Prawa Konstytucyjnego Uniwersytetu Poznańskiego i w Instytucie Zachodnim w Poznaniu. W 1966 r. za nie przyłączenie się do rozpętanej przez PZPR nagonki na biskupów polskich, którzy byli autorami listu do biskupów niemieckich, został wyrzucony z Instytutu Zachodniego. Mimo że nadal pracował na UAM, nie miał już szans na karierę naukową. W 1957 r. otrzymał tytuł profesora nadzwyczajnego. Był członkiem i pracownikiem Głównej Komisji Badania Zbrodni Hitlerowskich w Polsce, później Głównej Komisji Badania Zbrodni Hitlerowskich przeciwko Narodowi Polskiemu Instytutu Pamięci Narodowej. Należał do Poznańskiego Towarzystwa Przyjaciół Nauk oraz Poznańskiego Klubu Inteligencji Katolickiej.
W 2005 roku otrzymał tytuł Honorowego Obywatela Miasta Poznania. Został pochowany na Cmentarzu Junikowo w Poznaniu.
W 2019 r. nakładem Instytutu Zachodniego ukazał się jego pamiętnik. Zob. K.M. Pospieszalski, ""To wszystko przeżyłem...". Wspomnienia", redakcja i opracowanie P. Grzelczak, B. Rudawski, M. Wagińska-Marzec, Poznań 2019, ss. 368.

</doc>
<doc id="1287867" url="https://pl.wikipedia.org/wiki?curid=1287867" title="Matt Sherrod">
Matt Sherrod

Matt Sherrod - amerykański perkusista. W 2007 roku, po śmierci Paula Hestera w 2005, zaangażowany jako perkusista w zespole Crowded House. Został wybrany na to stanowisko, gdy grupa zdecydowała się reaktywować.

</doc>
<doc id="1287871" url="https://pl.wikipedia.org/wiki?curid=1287871" title="Ernst Remak">
Ernst Remak

Ernst Julius Remak (ur. 26 maja 1849 w Berlinie, zm. 24 maja 1911 w Wiesbaden) – niemiecki lekarz neurolog i neuropatolog, syn neurologa Roberta Remaka, ojciec Roberta Ericha Remaka (1888–1942), niemieckiego matematyka.
W 1865, po śmierci ojca, w wieku 16 lat, przeniósł się do Wrocławia do siostry ojca. Uczył się na uniwersytetach we Wrocławiu, Berlinie, Würzburgu, Strasburgu i Heidelbergu, otrzymując tytuł lekarza w 1870 roku. W Heidelbergu był studentem neurologa Wilhelma Heinricha Erba. Brał udział w wojnie francusko-pruskiej 1870–71. Od 1873 do 1875 był asystentem w klinice neurologicznej berlińskiego szpitala Charité; w 1877 został Privatdozentem, a w 1893 profesorem.
Był ożeniony z Marthą Hahn (1857–1932). Jego dziećmi byli Feod. Remak (ur. 1881), Fanny Remak (ur. 1883), Robert Erich Remak (1888–1942), G. Remak (ur. 1890).
Dorobek naukowy.
Razem z Edwardem Flatauem pracował nad zapaleniami nerwów, a praca uczonych została włączona do podręcznika "Handbuch der speziellen Pathologie und Therapie" pod redakcją Hermanna Nothnagela. Opisał objaw Remaka, występujący w uszkodzeniach rdzenia kręgowego.
Bibliografia.
 

</doc>
<doc id="1287872" url="https://pl.wikipedia.org/wiki?curid=1287872" title="Ernst Julius Remak">
Ernst Julius Remak



</doc>
<doc id="1287874" url="https://pl.wikipedia.org/wiki?curid=1287874" title="Stanisław Stankiewicz (1907–1980)">
Stanisław Stankiewicz (1907–1980)

Stanisłau Stankiewicz jr. ps. „Язэп Каранеўскі”, „Алесь Крыга”, „Дзівасіл” (ur. 23 lutego 1907 w Orleniętach koło Krewa w Rosji, zm. 6 listopada 1980 w Nowym Jorku) – białoruski publicysta, pisarz, literaturoznawca, działacz narodowy i kulturalny, burmistrz Borysowa w latach 1941-43.
. Był bratem Jana i Adama. Ukończył białoruskie gimnazjum w Wilnie. Od 1922 redagował chadeckie pismo „Krynica”. W 1933 ukończył studia na Uniwersytecie Stefana Batorego w Wilnie. Podczas studiów działał w Białoruskim Związku Studenckim i redagował pismo „Студэнцкая Думка”. Pisał artykuły i książki dotyczące historii literatury białoruskiej i światowej do wileńskich gazet, a także białoruskiego pisma „Роднае слова”. Współpracował też z Instytutem Naukowo-Badawczym Europy Wschodniej. Następnie uczył w polskim instytucie pedagogicznym w Nowogródku. W 1936 r. uzyskał tytuł doktora filologii.
Po zajęciu Białoruskiej SRR przez wojska niemieckie podjął współpracę z okupantami. Był burmistrzem Borysowa, a następnie Baranowicz. Wchodził w skład władz Białoruskiej Samopomocy Ludowej. Uratował od niemieckiej egzekucji schwytanego wraz z partyzantami b. przewodniczącego Związku Sowieckich Pisarzy Białorusi Michasia Klimkowicza. W 1944 r. był przedstawicielem Białoruskiej Centralnej Rady (BCR) w okręgu baranowickim. Pod koniec czerwca tego roku współorganizował II Wszechbiałoruski Kongres w Mińsku, zaś po zakończeniu jego obrad natychmiast ewakuował się do Niemiec. Został członkiem BCR na uchodźstwie.
Po zakończeniu wojny w brytyjskiej strefie okupacyjnej utworzył konspiracyjne Białoruskie Centrum Narodowe i wydawał jego pismo „Рух”. W 1946 r. został przedstawicielem BCR w Antybolszewickim Bloku Narodów. Wraz z Mikołą Abramczykiem reaktywował Radę Białoruskiej Republiki Ludowej. Od 1948 r. redagował pismo „Бацькаўшчына”. Pisał przedmowy do białoruskich książek. W 1962 r. wyjechał do USA. Od 1963 r. redagował pismo „Biełarus”. Pracował w „Radio Wolna Europa”. Stał na czele nowojorskiego oddziału Instytutu Badań nad Historią i Kulturą ZSRR z siedzibą w Monachium i redagował jego pismo „Беларускі зборнік”. Napisał książki pt. „Беларуская падсавецкая літаратура першае паловы 1960-х гадоў” (1967) i „Янка Купала. На 100-я ўгодкі ад нараджэньня” (1982). Był autorem artykułów dotyczących filologii.

</doc>
<doc id="1287875" url="https://pl.wikipedia.org/wiki?curid=1287875" title="Weather with You">
Weather with You

Weather with You – pop-rockowa ballada australijskiego zespołu Crowded House, wydana w 1991 na singlu, który promował album "Woodface". Mała płyta odniosła sukces, docierając do 7. miejsca na brytyjskiej liście UK Singles Chart.

</doc>
<doc id="1287879" url="https://pl.wikipedia.org/wiki?curid=1287879" title="Arctic Bay">
Arctic Bay

Arctic Bay – miejscowość w Kanadzie w prowincji Nunavut, na Ziemi Baffina na półwyspie Borden Peninsula. Liczy 690 mieszkańców (2006). Miejscowość posiada lotnisko.
Miejsce zamieszkane od tysięcy lat przez ludność inuicką, która nadała jej nazwę "Ikpiarjuk" (ᐃᒃᐱᐊᕐᔪᒃ) – „kieszeń”, „worek”. W 1872 roku do osady jako pierwszy Europejczyk dotarł Willie Adams, kapitan statku wielorybniczego, który nadał jej angielską nazwę "Arctic Bay".
Klimat polarny. Najniższa zanotowana temperatura wyniosła −53 °C, a najwyższa +18,5 °C. Opady (głównie w postaci śniegu) występują przez cały rok.

</doc>
<doc id="1287880" url="https://pl.wikipedia.org/wiki?curid=1287880" title="Bitwa pod Jiuliancheng">
Bitwa pod Jiuliancheng

Bitwa pod Jiuliancheng – starcie zbrojne, które miało miejsce w trakcie wojny chińsko-japońskiej, stoczone pomiędzy armią japońską a chińską. Bitwa czasami jest nazywana bitwą nad rzeką Yalu, co jest często mylące ze względu na to, że w tym samym miejscu i pod tą właśnie nazwą rozegrała się bitwa w trakcie wojny rosyjsko-japońskiej.
Bitwa.
Po zwycięstwie w bitwie morskiej u ujścia Yalu, 17 września 1894 roku, i pobiciu lądowych sił chińskich pod Pjongjangiem, Japończycy "de facto" zapanowali nad Półwyspem Koreańskim. Lotne kolumny w ciągu tygodnia przemaszerowały 200 km i dotarły nad Yalu w pościgu za Chińczykami.
Armia chińska ustanowiła jednak silną pozycję obronną wzdłuż rzeki Yalu. Generał Song Jiang dysponował ok. 25 tys. żołnierzy w pięćdziesięciu obozach; najsilniejsze, liczące ponad sto szańców i okopów, były umocnienia koło granicznego miasta Jiuliancheng. Song, wyszkolony według zachodnich standardów, rozmieścił artylerię górską, tak że kryła ona ogniem przeprawy przez rzekę, umocnił swoje centrum na wzgórzu Hushan koło miasta, a mandżurską kawalerię pozostawił jako szybki, mobilny obwód.
Na rozkaz głównodowodzącego 1. Armii japońskiej, gen. Yamagaty Aritomo, 24 października niewielki oddział (kilka kompanii 18. pułku piechoty, dwa działa i oddział kawalerii) został wysłany, by zajść przeciwnika z flanki. Wydzielony oddział dowodzony przez płk. Sato przekroczył rzekę ok. 15 km powyżej Jiuliancheng i zmusił do odwrotu chiński batalion, zdobywając dwa działa, kosztem jednego rannego (Chińczycy stracili ok. 20 ludzi), a następnie ustanowił pozycję wzdłuż rzeki Ngaeho (chiń. Ai He).
W nocy Japończycy zbudowali most pontonowy w miejscu normalnie niemożliwym do przeprawy i o świcie 25 października przekroczyli rzekę, rozpoczynając szturm na Hushan od frontu i ze skrzydła, korzystając z wsparcia artylerii ustawionej na południowym brzegu rzeki. W zaciętym boju odrzucili chińskie posiłki zdążające z Jiuliancheng (ok. 3 tys. piechoty i kawalerii) i w południe zdobyli wzgórze i jego fortyfikacje. Przez resztę dnia i do popołudnia dnia następnego podciągali posiłki do szturmu na miasto.
26 października o 16.30 oddziały japońskie uderzyły na fortyfikacje miejskie, przy zaskakująco słabym oporze. Po wdarciu się na mury, Japończycy zorientowali się, że armia chińska wycofała się w nocy, pod osłoną lekkich oddziałów pozorujących (Chińczycy prawdopodobnie obawiali się wzięcia w kleszcze przez 2. Armię japońską, która lądowała na Półwyspie Liaotuńskim). Japończycy mieli otwartą drogę do Mandżurii, ponadto w ich ręce wpadły wielkie zapasy, które znaczne ułatwiły im zimową kampanię 1894/95: 66 dział, 35 tys. granatów artyleryjskich, 3300 karabinów, ponad 3 mln nabojów, ponad 10,5 tys. koku (ok. 1,9 mln litrów) ryżu i innych zbóż oraz ok. 211 mln drobnych chińskich monet. Inne źródła podają nawet 74 działa, 4395 karabinów, ponad 36 tys. granatów i 4,3 mln naboi karabinowych.
Japończycy stracili 1 oficera i 32 żołnierzy zabitych oraz 108 żołnierzy i oficerów rannych. Pochowali 495 chińskich żołnierzy, ale straty chińskie były prawdopodobnie nieco większe. Znaczna część armii chińskiej uległa rozproszeniu i Japończycy bez problemu zdobyli sąsiednie umocnione miasta Andong (obecnie Dandong) i Fenghuangcheng.

</doc>
<doc id="1287881" url="https://pl.wikipedia.org/wiki?curid=1287881" title="Zbór Kościoła Zielonoświątkowego „Shoreline” w Częstochowie">
Zbór Kościoła Zielonoświątkowego „Shoreline” w Częstochowie

Zbór Kościoła Zielonoświątkowego „Shoreline” w Częstochowie – zbór Kościoła Zielonoświątkowego znajdujący się w Częstochowie. Należy do okręgu południowego Kościoła, dekanatu katowickiego. 
Historia.
Zbór został oficjalnie zarejestrowany w kwietniu 1991 roku, wcześniej wspólnota istniała od 1 września 1990 roku jako placówka misyjna Kościoła Zielonoświątkowego w Częstochowie. Od 28 maja 1991 roku funkcjonował jako zbór, nazwano go "Hosanna", pastorem został Tomasz Kmiecik. 
Na koniec 2010 zbór skupiał 168 wiernych, w tym 88 ochrzczonych członków.
W 2015 dokonano zmiany nazwy na "Shoreline", co było związane z wejściem w skład sieci partnerskich wspólnot Kościoła Shoreline ze Stanów Zjednoczonych.

</doc>
<doc id="1287885" url="https://pl.wikipedia.org/wiki?curid=1287885" title="John Robarts">
John Robarts

John Parmenter Robarts (ur. 11 stycznia 1917 w Banff, zm. 18 października 1982 w Toronto) – polityk kanadyjski, premier prowincji Ontario od 8 listopada 1961 do 1 marca 1971. Wybrany do parlamentu prowincji po raz pierwszy w 1951 z ramienia prowincjalnej branży Partii Konserwatywnej. W 1972 został odznaczony Orderem Kanady.

</doc>
<doc id="1287886" url="https://pl.wikipedia.org/wiki?curid=1287886" title="Roszponka">
Roszponka



</doc>
<doc id="1287888" url="https://pl.wikipedia.org/wiki?curid=1287888" title="The Suicide Machines (album)">
The Suicide Machines (album)

The Suicide Machines – trzeci album w historii zespołu muzycznego The Suicide Machines, wydany przez wytwórnię Hollywood Records w 2000 roku. Płyta zaskoczyła fanów swoim stonowanym, popowym brzmieniem; grupa całkowicie zrezygnowała na niej z energicznych, charakterystycznych dla siebie utworów skapunkowych.
Muzycy.
Jason Navarro – śpiew
Dan Lukacinsky – gitara, śpiew towarzyszący
Royce Nunley – gitara basowa, śpiew towarzyszący
Ryan Vanderberghe – perkusja

</doc>
<doc id="1287889" url="https://pl.wikipedia.org/wiki?curid=1287889" title="Rezerwat przyrody Jeziorka Kozie">
Rezerwat przyrody Jeziorka Kozie

Rezerwat przyrody Jeziorka Kozie – torfowiskowy rezerwat przyrody na terenie Borów Tucholskich w województwie kujawsko-pomorskim. Utworzony w 1984 roku w celu ochrony zarastających jezior z typowo wykształconym zespołem roślinności torfowiska wysokiego. Zajmuje powierzchnię 12,30 ha.
Obszar rezerwatu podlega ochronie czynnej.
Lokalizacja.
Rezerwat położony jest w gminie Tuchola w powiecie tucholskim, w środkowej części Tucholskiego Parku Krajobrazowego, około 4 kilometry na północny zachód od Woziwody, w bliskim sąsiedztwie innego rezerwatu – „Jezioro Zdręczno”. Rezerwat leży na obszarze Nadleśnictwa Woziwoda.
Charakterystyka.
Rezerwat przyrody „Jeziorka Kozie” obejmuje swym zasięgiem cztery zagłębienia wytopiskowe. Trzy z nich to niewielkie jeziorka dystroficzne, a czwarte całkowicie pozbawione jest otwartego lustra wody. Na ich terenie wytworzyły się zespoły roślinne charakterystyczne dla torfowisk wysokich i przejściowych, m.in.:
Na terenie rezerwatu znajdują się stanowiska roślin chronionych, m.in.:
Fauna występująca na terenie rezerwatu to m.in.:
Turystyka.
W pobliżu rezerwatu przyrody „Jeziorka Kozie” swój przebieg mają szlaki turystyczne:
W celu zachęcenia turystów do odwiedzania rezerwatu zbudowano drewnianą kładkę na skraju jednego z jeziorek. Jest to dobry punkt do obserwacji roślinności terenów podmokłych. Dodatkowych informacji dostarczają turystom tablice z opisami przyrody.

</doc>
<doc id="1287892" url="https://pl.wikipedia.org/wiki?curid=1287892" title="10000 lépés">
10000 lépés

10000 lépés (słownie "Tízezer lépés", węg. "10000 kroków") – trzeci (drugi węgierskojęzyczny) album studyjny węgierskiej grupy rockowej Omega. Został wydany w 1969 nakładem wytwórni Qualiton Records.
W 2022 roku album zajął pierwsze miejsce na węgierskiej liście sprzedaży Album Top 40.

</doc>
<doc id="1287895" url="https://pl.wikipedia.org/wiki?curid=1287895" title="Atlético Maronese Neuquén">
Atlético Maronese Neuquén

Club Atlético Maronese – argentyński klub piłkarski z siedzibą w mieście Neuquén, stolicy prowincji Neuquén.
Historia.
Klub "Atlético Maronese" założony został 1 września 1995 roku. Po udanych występach w piątej lidze argentyńskiej (Torneo Argentino C) w sezonie 2006/07, klub w sezonie 2007/08 występuje w czwartej lidze (Torneo Argentino B).

</doc>
<doc id="1287897" url="https://pl.wikipedia.org/wiki?curid=1287897" title="Gyöngyhajú lány">
Gyöngyhajú lány

Gyöngyhajú lány – ballada rockowa zespołu Omega, wydana w 1970 roku na singlu "Petróleumlámpa/Gyöngyhajú lány", promującym album "10000 lépés".
Powstanie i treść.
Po stworzeniu większości materiału na płytę "10000 lépés" zespół Omega doszedł do wniosku, że brak na albumie wolniejszej, nastrojowej piosenki. Istnieją rozbieżności dotyczące genezy melodii. János Kóbor stwierdził, że jako melodię wybrano motyw, który Omega grała pod koniec lat 60. na zakończenie koncertów do słów „Aratjuk a gabonát, szeretjük az Omegát”. Menedżer zespołu András Trunkos wspominał jednakże, że melodia, włączając melodię refrenu, powstała w wyniku improwizacji muzyków. Trunkos dodał także, że pierwotnie tytuł piosenki brzmiał „Egyszer majd visszajövünk”, a autorem określenia „gyöngyhajú lány” ("dziewczyna o perłowych włosach") był Gábor Presser. Następnie zespół skontaktował się z Anną Adamis w celu dokończenia tekstu. Adamis w tamtym okresie szeroko współpracowała z Omegą, wcześniej współtworząc popularny na Węgrzech album "Trombitás Frédi és a rettenetes emberek".
Tekst jest tajemniczy i metaforyczny. Traktuje o perlistowłosej dziewczynie, która zlitowała się nad ludźmi i niczym słońce oświetliła ciemność, w której żyli, a po świcie powróciła do domu. Jednakże podmiot liryczny zapewnia, że w wielkiej samotności czeka na ludzi gwiazda, którą jest przemieniona dziewczyna znajdująca się pomiędzy niebem i ziemią. Według Gyöngyia Bodolaia z „Népújság” wielu słuchaczy źle zrozumiało piosenkę, twierdząc, że wyraża ona nostalgiczne pożądanie czy tęsknotę za minioną miłością.
Wydanie.
W 1970 roku piosenka została wydana jako strona B na singlu "Petróleumlámpa/Gyöngyhajú lány". Umieszczenie piosenki na stronie B wynikało z przekonania Qualitonu, iż „Petróleumlámpa” jako piosenka skoczna odniesie większy sukces. W 1977 roku nastąpiło wznowienie singla.
W 1970 roku wydano wersję anglojęzyczną piosenki pt. „Pearls in Her Hair”. W roku 1973 ukazała się wersja niemieckojęzyczna, zatytułowana „Perlen im Haar”.
Odbiór.
Piosenka została nagrodzona w 1970 roku na festiwalu Barbarella w Palma de Mallorca oraz na World Popular Song Festival w Tokio. Utwór znalazł się także we wszystkich zestawieniach Top wszech czasów, najwyżej będąc notowanym na szesnastym miejscu.
W 1995 roku utwór zajął piąte miejsce na liście przebojów Programu Trzeciego. W roku 2018 piosenka była notowana na 28. pozycji węgierskiego zestawienia Single Top 40.
Wykorzystanie.
Utwór był wielokrotnie coverowany pod różnymi tytułami. W 1971 roku niemiecką wersję pt. „Schreib es mir in den Sand” nagrał Frank Schöbel. W 1987 roku jugosłowiański zespół Griva nagrał piosenkę „Devojka biserne kose”. W 1994 roku powstały wersje w języku czeskim („Dívka s perlami ve vlasech” Aleša Brichty) i angielskim („White Dove” Scorpions). Piosenkę śpiewali także polscy wykonawcy, m.in. Kult (1994), Janusz Radek (2004) i Zakopower (2007). Powstawały także covery „Gyöngyhajú lány” w języku francuskim, rosyjskim, polskim i litewskim. „White Dove” było notowane na trzech listach przebojów: w Niemczech (18. miejsce), Polsce (24. miejsce) i Szwajcarii (20. pozycja).
Wykorzystywane były również sample „Gyöngyhajú lány”, m.in. w utworach „Buss Down” Wiza Khalify (2007), „Jestem tu” Skorupa (2012) i „New Slaves” Kanye Westa (2013). Kanye West użył fragmentu piosenki bez wiedzy Omegi, za co później zespół otrzymał odszkodowanie. Powstały także remiksy, m.in. autorstwa Kozmix (1995).
Fragmenty piosenki zostały także użyte w zwiastunie gry "This War of Mine".
W 2016 roku na Węgrzech wystawiono musical pt. „Gyöngyhajú lány balladája”, zainspirowany piosenką. W musicalu wykorzystano 21 piosenek Omegi, a wystąpili w nim m.in. György Szomor, Réka Koós i Nelly Fésűs.

</doc>
<doc id="1287902" url="https://pl.wikipedia.org/wiki?curid=1287902" title="Zbór Kościoła Adwentystów Dnia Siódmego w Częstochowie">
Zbór Kościoła Adwentystów Dnia Siódmego w Częstochowie

Zbór Kościoła Adwentystów Dnia Siódmego w Częstochowie – zbór adwentystyczny w Częstochowie, należący do okręgu zachodniego diecezji południowej Kościoła Adwentystów Dnia Siódmego w RP.
Pastorem zboru jest kazn. Zenon Korosteński. Nabożeństwa odbywają się w kaplicy przy ul. Kazimierza Pułaskiego 21 każdej soboty o godz. 9.30.
Częstochowa jest także miejscem dorocznego ogólnopolskiego Festiwalu „Hosanna”, będącego przeglądem twórczości muzycznej adwentystów dnia siódmego.

</doc>
<doc id="1287906" url="https://pl.wikipedia.org/wiki?curid=1287906" title="Grupa alkoholowa">
Grupa alkoholowa



</doc>
<doc id="1287911" url="https://pl.wikipedia.org/wiki?curid=1287911" title="Zbór Kościoła Chrześcijańskiego „Słowo Wiary” w Częstochowie">
Zbór Kościoła Chrześcijańskiego „Słowo Wiary” w Częstochowie

Zbór Kościoła Chrześcijańskiego „Słowo Wiary” w Częstochowie – zbór Kościoła Chrześcijańskiego „Słowo Wiary” znajdujący się w Częstochowie, 
na ul.Wilsona 34.
Nabożeństwa odbywają się w każdą niedzielę o godzinie 10.00.
Historia.
Kościół Chrześcijański „Słowo Wiary” w Częstochowie istnieje od 16 października 2003 roku. Jest jednym z licznych Kościołów typu ewangelikalnego o nastawieniu charyzmatycznym. Pastorami są Mariusz i Agnieszka Cieślińscy. Przewodzą oni zborowi od momentu jego powstania. Pastor Mariusz w 2001 roku ukończył naukę w Szkole Biblijnej DOMATA w Gdyni. Ich celem jest dzielenie się Ewangelią z ludźmi oraz budowanie silnego Kościoła. Wizją kościoła jest zakładanie zborów w na terenie całej Polski i wyjazdy misyjne. Stałe miejsce otwartych spotkań odbywa się przy ulicy Wilsona 34. 

</doc>
<doc id="1287912" url="https://pl.wikipedia.org/wiki?curid=1287912" title="Saimir Pirgu">
Saimir Pirgu

Saimir Pirgu (ur. 23 września 1981 w Elbasanie) – albański śpiewak operowy (tenor). Przez swoich rodaków nazywany „albańskim Pavarottim”.
Życiorys.
Kształcił się w szkole muzycznej w swoim rodzinnym mieście Elbasanie, w klasie skrzypiec. Naukę kontynuował na wydziale muzycznym Instytutu Sztuk w Tiranie i w Bolzano, pod okiem Vito Brunettiego, kształcąc tam także umiejętności wokalne.
W 2001 r. zdobył nagrodę dla najlepszego śpiewaka młodego pokolenia w konkursie im. Umberto Sacchettiego w Bolonii, rok później zdobył nagrodę w Międzynarodowym Konkursie im. Enrico Caruso w Mediolanie. W tym samym roku tryumfował w Lecce, w konkursie im. Tito Schipy.
Po zwycięstwach w kilku prestiżowych konkursach młody śpiewak został zaproszony na Festiwale Rossiniego do Bad Wildbad i Pesaro. W Pesaro śpiewał arię Alego w Adinie, pod batutą Renato Pallumbo. Otrzymał też zaproszenie do odśpiewania arii Artura w Łucji z Lamermoor w Teatrze Operowym w Rzymie.
Rok 2004 przyniósł śpiewakowi serię sukcesów międzynarodowych. Zadebiutował w repertuarze mozartowskim, śpiewając arię Ferrando w Così fan tutte w Ferrarze, Reggio Emilia i Modenie. W tym roku pojawił się także w Teatrze Operowym w Tiranie, występując jako Nemorino w operze Gaetano Donizettiego: „L'elisir d’amore”. Spektakl ten, wyreżyserowany przez dyrektora Opery Wiedeńskiej - Ioana Holendra trafił potem na deski wiedeńskiej Staatsoper. Występ w Wiedniu przyniósł S.Pirgu nagrodę "Eberhard Waechter Gesangsmedaille". Kolejnym sukcesem śpiewaka była rola Fentona w Falstaffie Giuseppe Verdiego. W 2004 Pirgu występował w Niemczech, Hiszpanii i Japonii.
W 2006 r. śpiewał w Operze Państwowej w Hamburgu rolę Nemorina w L'elisir d’amore, u boku polskiej śpiewaczki Agnieszki Tomaszewskiej. Rok 2007 przyniósł śpiewakowi debiut na deskach królewskiej opery w Covent Garden, gdzie wystąpił z arią Rinuccio w „Giannim Schicchim” Pucciniego. W 2009 roku tą samą rolą zadebiutował na deskach Metropolitan Opera w Nowym Jorku.
Rolą Alfredo w La Traviata Verdiego w 2013 roku powrócił do Metropolitan Opera, gdzie wystąpił u boku Diany Damrau i Plácido Domingo.
Pierwszą płytą nagraną przez S.Pirgu była kolekcja arii Mozarta, Pergolesiego, Bonanciniego, Donizettiego, Verdiego i Masseneta, wydana przez Universal Angelo. W 2015 nakładem Opus Arte ukazało się nagranie opery Król Roger Szymanowskiego, w którym główną rolę zaśpiewał Saimir Pirgu. Wystąpił w czterech filmowych inscenizacjach dzieł operowych.
Nagrody i wyróżnienia.
W 2013 został uhonorowany nagrodą “Pavarotti d’Oro”.

</doc>
<doc id="1287914" url="https://pl.wikipedia.org/wiki?curid=1287914" title="Zbór Kościoła Chrześcijan Baptystów „Studnia” w Częstochowie">
Zbór Kościoła Chrześcijan Baptystów „Studnia” w Częstochowie

Zbór Kościoła Chrześcijan Baptystów „Studnia” w Częstochowie – zbór Kościoła Chrześcijan Baptystów znajdujący się w Częstochowie, przy ulicy Waszyngtona 20.
Nabożeństwa odbywają się w każdą niedzielę o godzinie 11.00.

</doc>
<doc id="1287917" url="https://pl.wikipedia.org/wiki?curid=1287917" title="Saud Chariri">
Saud Chariri

Saud Chariri (arab. سعود كريري; ur. 3 lipca 1980) – saudyjski piłkarz występujący na pozycji pomocnika w Al-Ittihad Dżidda. Mierzy 184 cm wzrostu. Wcześniej grał w Al-Qadisiyah. W reprezentacji narodowej rozegrał 133 mecz3 i strzelił przy tym 7 goli.
Chariri był w składzie Arabii Saudyjskiej na mundialu w 2006 r.

</doc>
<doc id="1287918" url="https://pl.wikipedia.org/wiki?curid=1287918" title="Saud Khariri">
Saud Khariri



</doc>
<doc id="1287919" url="https://pl.wikipedia.org/wiki?curid=1287919" title="Parafia Ewangelicko-Augsburska w Częstochowie">
Parafia Ewangelicko-Augsburska w Częstochowie

Parafia Ewangelicko-Augsburska w Częstochowie – parafia Kościoła Ewangelicko-Augsburskiego, w diecezji katowickiej. Siedziba parafii znajduje się w Częstochowie. Ma dwa filiały: w Piasku i w Lublińcu.
Kościołem parafialnym jest kościół Wniebowstąpienia Pańskiego w Częstochowie, który mieści się przy skrzyżowaniu ulicy Śląskiej z ul. Kopernika. Proboszczem administratorem parafii jest ks. Adam Glajcar.
Nabożeństwa odbywają się w każdą niedzielę i święta o godzinie 10.30, a w święta niebędące dniami ustawowo wolnymi od pracy, o godzinie 17.30, od wiosny do jesieni w kościele, a zimą w kaplicy w budynku parafialnym.
Historia.
Pierwsze wzmianki o ewangelikach w okolicach Częstochowy pochodzą z końca XVIII wieku. W 1802 roku w Czarnym Lesie powstała kolonia ewangelickich osadników z Niemiec o nazwie Hilsbach, w 1848 roku powstał tam filiał parafii w Wieluniu. W 1852 roku filiał przeniesiono do Częstochowy. Ponadto ewangelicy mieszkali na terenie dawnego województwa częstochowskiego w miejscowościach Węglowice (kol. Kuhlhausen), Puszczew (kol. Heilmannswalde), Molna, Natolin, Lindów, Panki, Kamienica Polska, Huta Stara.
22 czerwca 1905 roku w Częstochowie utworzono samodzielną parafię, której administratorem został ks. Jan Buse. 23 lipca 1912 roku wybrano pierwszego proboszcza parafii, ks. Leopolda Wojaka, a 8 grudnia następnego roku dokonano poświęcenia nowego kościoła. Kościół przetrwał obie wojny światowe. Po powstaniu warszawskim na plebanii kościoła przebywali liczni duchowni i świeccy działacze kościelni, tam też ukonstytuowały się powojenne tymczasowe władze Kościoła Ewangelicko-Augsburskiego.
Cmentarz parafii znajduje się przy ulicy św. Rocha. Został uroczyście otwarty 8 lipca 1860 roku.

</doc>
<doc id="1287927" url="https://pl.wikipedia.org/wiki?curid=1287927" title="Suncus murinus">
Suncus murinus



</doc>
<doc id="1287929" url="https://pl.wikipedia.org/wiki?curid=1287929" title="Barbara Park">
Barbara Park

Barbara Lynne Park (ur. 21 kwietnia 1947 w Mount Holly Township, New Jersey, zm. 15 listopada 2013 w Scottsdale) – amerykańska autorka książek dla dzieci. 
Życiorys.
Barbara Park urodziła się i wychowała w Mount Holly, małym miasteczku w amerykańskim stanie New Jersey. Jej ojciec, Brooke Tidswell, był bankierem i przedsiębiorcą; matka Doris pracowała w szkole jako sekretarka. W latach 1965-1967 Park uczęszczała do Rider College, a w roku 1969 uzyskała licencjat University of Alabama, uprawniający ją do uczenia historii w szkołach średnich. 28 czerwca 1969 wyszła za mąż za Richarda Parka, agenta handlu nieruchomościami, który służył wówczas w Siłach Powietrznych Stanów Zjednoczonych. Mają dwóch synów o imionach Steven Allen i David Matthew. Mieszkają w Arizonie. 
Pisanie pozwoliło Park połączyć życie rodzinne i zawodowe. Zaczęła w 1979 od opowiadań i artykułów dla dorosłych, lecz nie odniosła większego sukcesu, postanowiła więc pisać dla dzieci. Jej pierwsza ukończona powieść nosiła tytuł "Operation: Dump the Chump", a drukiem pierwsza ukazała się "Don't Make Me Smile" w wydawnictwie Alfred A. Knopf w roku 1981; krytycy przyjęli ją przychylnie. 
Park jest najlepiej znana jako autorka książek o Zuźce D. Zołzik (ang. Junie B. Jones); od 1992 roku wydała ich 27, a w Polsce ukazało się 13. 
Za swoje książki Park otrzymała ponad 40 nagród, m.in. Young Hoosier Award (1985), Parents' Choice Award (1985), Milner Award (1986), Tennessee Children's Choice Book Award (1986), The Library of Congress Book of the Year (1987).

</doc>
<doc id="1287932" url="https://pl.wikipedia.org/wiki?curid=1287932" title="Aleksiej Kożewnikow">
Aleksiej Kożewnikow

Aleksiej Jakowlewicz Kożewnikow (ros. Алексей Яковлевич Кожевников, ur. 5 marca 1836 w Riazaniu, zm. ) – rosyjski lekarz neurolog i psychiatra. W 1894 opisał jako "epilepsia partialis continua" postać padaczki znaną dziś jako padaczka Kożewnikowa.
Życiorys.
Urodził się jako syn oficera w Riazaniu. W 1853 roku przeniósł się do Moskwy, gdzie od 1853 do 1858 studiował medycynę na tamtejszym uniwersytecie. Jego dysertacja doktorska przedstawiona w 1865 roku dotyczyła postępującej ataksji lokomotorycznej (kiłowej). W 1866 w ramach stypendium odwiedził uczelnie w Niemczech, Anglii, Szwajcarii i Francji. W paryskim laboratorium Charcota dokonał istotnych spostrzeżeń nad patologią stwardnienia zanikowego bocznego.
Po powrocie do Rosji w 1869 został docentem chorób nerwowych i umysłowych w Szpitalu Nowojekaterińskim. Od 1870 do 1884 prowadził klinikę chorób neurologicznych, w 1873 został profesorem nadzwyczajnym a w 1880 profesorem zwyczajnym. W 1886 założył Klinikę Psychiatrii, w 1890 Moskiewskie stowarzyszenie neuropatologów i psychiatrów którego został pierwszym przewodniczącym. W tym samym roku założył nową klinikę chorób neurologicznych, której dyrektorem pozostał do 1900 roku. W rozwoju tej ostatniej kliniki istotny udział miał młody asystent Kożewnikowa, Siergiej Korsakow. Obok Korsakowa, uczniami Kożewnikowa byli Władimir Roth, Grigorij Rossolimo, Liwierij Darkszewicz, Władimir Muratow, Łazar Minor i Edward Flatau.
W 1900 założył czasopismo neuropsychiatryczne „Żurnał newropatołogii i psichiatrii imieni S.S. Korsakowa”. 
Kożewnikow zmarł w 1902 roku w wieku 66 lat z powodu przerzutów raka gruczołu krokowego. Chorował przez ostatnie trzy lata życia. Po śmierci jego mózgowie badano w Moskiewskim Instytucie Badań Mózgu; ważyło 1520 g.

</doc>
<doc id="1287933" url="https://pl.wikipedia.org/wiki?curid=1287933" title="Nick Van Exel">
Nick Van Exel

Nickey Maxwell Van Exel (ur. 27 listopada 1971 w Kenosha, Wisconsin) – amerykański koszykarz występujący na pozycji rozgrywającego, po zakończeniu kariery sportowej trener koszykarski, obecnie asystent trenera Atlanty Hawks. 
Został wybrany na 37. miejscu w drafcie w roku 1993. W czasie 13 lat swojej kariery w NBA grał w zespołach San Antonio Spurs, Portland Trail Blazers, Golden State Warriors, Dallas Mavericks, Denver Nuggets i Los Angeles Lakers.
Zajmuje 6. miejsce w historii NBA pod względem liczby trafionych rzutów za trzy punkty w karierze - 1.528. W roku 1998 wziął udział w Meczu Gwiazd NBA, obok trzech innych graczy Los Angeles Lakers - całą czwórkę okrzyknięto "The Fab Four". Jego przydomki to "Nick the Quick" i Nick "Van Excellent".
W 1996 wystąpił w filmie Eddie.
25 sierpnia 2021 objął po raz kolejny w karierze stanowisko asystenta trenera, w klubie Atlanta Hawks.

</doc>
<doc id="1287936" url="https://pl.wikipedia.org/wiki?curid=1287936" title="Laktometr">
Laktometr



</doc>
<doc id="1287939" url="https://pl.wikipedia.org/wiki?curid=1287939" title="Galaktometr">
Galaktometr



</doc>
<doc id="1287940" url="https://pl.wikipedia.org/wiki?curid=1287940" title="Magazyn Chrześcijański „Cel”">
Magazyn Chrześcijański „Cel”

Magazyn Chrześcijański „Cel” – chrześcijański kwartalnik wydawany przez Fundację Nadzieja dla Przyszłości, związaną z Kościołem Chwały w latach 2004–2012. Ukazało się łącznie 29 numerów tego pisma. Po zaprzestaniu wydawania wersji papierowej czasopisma, jego działalność kontynuuje portal internetowy.
Historia.
Pierwszy numer ukazał się w październiku 2004, następne w maju i październiku 2005. Od 2006 pismo ukazywało się regularnie w cyklu kwartalnym. Nakład pisma wynosił początkowo 5000 egzemplarzy, w 2008 wynosił 4000 egzemplarzy. Z początkiem 2009 zmieniono szatę graficzną i format czasopisma. Ostatni numer pisma ukazał się w czerwcu 2012, po czym zostało przekształcone w portal internetowy.
Profil tematyczny.
Wśród tematów poruszanych przez pismo były m.in. edukacja, rola chrześcijaństwa w nauczaniu dzieci, angażowanie się chrześcijan w politykę, terroryzm, syjonizm, okultyzm, problem ordynacji kobiet. Na jego łamach krytykowano teorię ewolucji i krzewiono kreacjonizm.

</doc>
<doc id="1287942" url="https://pl.wikipedia.org/wiki?curid=1287942" title="Crocidura russula">
Crocidura russula



</doc>
<doc id="1287945" url="https://pl.wikipedia.org/wiki?curid=1287945" title="Siewkowce">
Siewkowce

Siewkowce (Charadrii) – podrząd ptaków z rzędu siewkowych (Charadriiformes).
Występowanie.
Wszystkie kontynenty.
Systematyka.
Do podrzędu zalicza się następujące rodziny:
Parvordo: Chionida 
Parvordo: Charadriida 

</doc>
<doc id="1287946" url="https://pl.wikipedia.org/wiki?curid=1287946" title="William Neville Gardiner">
William Neville Gardiner

William Neville Gardiner (ur. 1748, zm. 1806) – dyplomata i wojskowy brytyjski, z rodziny anglo-irlandzkiej (młodszy brat Luke Gardinera, wicehrabiego Mountjoy i posła do parlamentu brytyjskiego.)
Służył w armii brytyjskiej w latach 1767–1789, gdzie doszedł do rangi generała. Poseł w Niderlandach Austriackich w latach 1789–1792. Poseł i minister pełnomocny Wielkiej Brytanii w Rzeczypospolitej w latach 1792–1794. Powróciwszy do Irlandii w 1798, wszedł do ostatniego Parlamentu Irlandzkiego przed Unią z Wielka Brytanią w 1800. W 1805 został głównodowodzącym sił brytyjskich w Nowej Szkocji i Nowym Brunszwiku. Gardiner zajmował to stanowisko tylko przez krótki czas i zmarł w Nowej Szkocji w 1806 roku.
Gdy w listopadzie armia rosyjska pod dowództwem gen. Aleksandra Suworowa pojawiła się na wschodnim brzegu Wisły i rozpoczął się szturm na Pragę i masakra, pułkownik Gardiner, oraz nuncjusz papieski, Lorenzo Litta, przekroczyli rzekę, aby błagać o uratowanie życia mieszkańcom stolicy. Suworow w końcu dał się ubłagać. W czasie rzezi Pragi udzielił schronienia 300 osobom, utrzymując je popadł w długi, których spłata zatrzymała go w Warszawie do 1797. Podczas pobytu w Polsce jego towarzyszką życia była Irlandka, Lucy O’Moore, z którą miał córkę Elżbietę (Lilę). Po wyjeździe Gardinera z Polski, Lucy i jej córka znalazły się pod opieką Adama Kazimierza i Izabeli Czartoryskich. Syn Elżbiety, William Arthur White został później dyplomatą brytyjskim.

</doc>
<doc id="1287947" url="https://pl.wikipedia.org/wiki?curid=1287947" title="Korzybie (przystanek kolejowy)">
Korzybie (przystanek kolejowy)

Korzybie – przystanek osobowy i bocznica szlakowa, dawniej stacja węzłowa o znaczeniu regionalnym w Korzybiu w województwie pomorskim, w Polsce, na linii kolejowej nr 405 łączącej stację Piła Główna z Ustką.
W roku 2017 przystanek obsługiwał 100–149 pasażerów na dobę.
13 lipca 2010 w pobliżu przystanku miał miejsce wypadek kolejowy (zderzenie czołowe dwóch pociągów osobowych), w którym rannych zostało 36 osób.

</doc>
<doc id="1287949" url="https://pl.wikipedia.org/wiki?curid=1287949" title="Wycena dróg wspinaczkowych">
Wycena dróg wspinaczkowych



</doc>
<doc id="1287951" url="https://pl.wikipedia.org/wiki?curid=1287951" title="Blarina brevicauda">
Blarina brevicauda



</doc>
<doc id="1287954" url="https://pl.wikipedia.org/wiki?curid=1287954" title="Gwiazdówko (stacja kolejowa)">
Gwiazdówko (stacja kolejowa)

Gwiazdówko - zlikwidowana stacja kolejowa w Gwiazdówku w województwie zachodniopomorskim, w Polsce.

</doc>
<doc id="1287965" url="https://pl.wikipedia.org/wiki?curid=1287965" title="Pomiłowo (przystanek kolejowy)">
Pomiłowo (przystanek kolejowy)

Pomiłowo - zlikwidowany przystanek kolejowy w Pomiłowie w województwie zachodniopomorskim, w Polsce.

</doc>
<doc id="1287966" url="https://pl.wikipedia.org/wiki?curid=1287966" title="Luiz Inacio Lula da Silva">
Luiz Inacio Lula da Silva



</doc>
<doc id="1287972" url="https://pl.wikipedia.org/wiki?curid=1287972" title="Hala olimpijska im. Juana Antonio Samarancha w Sarajewie">
Hala olimpijska im. Juana Antonio Samarancha w Sarajewie

Hala Olimpijska im. Juana Antonio Samarancha (dawniej Hala Olimpijska Zetra) – wielofunkcyjna hala sportowa służąca głównie jako arena zmagań w hokeju na lodzie, położona w stolicy Bośni i Hercegowiny, Sarajewie. 
19 czerwca 2010, w wyniku starań Komitetu Olimpijskiego Bośni i Hercegowiny, obiektowi nadano imię zmarłego kilka miesięcy wcześniej Juana Antonio Samarancha, wieloletniego prezydenta Międzynarodowego Komitetu Olimpijskiego. Inicjatywa ta miała na celu upamiętnienie roli Hiszpana w przywracaniu pokoju w byłej Jugosławii w latach 90. XX wieku.
Historia.
Hala powstała z myślą o organizowanych w 1984 roku w Sarajewie zimowych igrzyskach olimpijskich. Budowa została zakończona w 1983 roku, a w tym samym roku położony obok hali obiekt Zetra Ice Rink gościł mistrzostwa świata juniorów w łyżwiarstwie szybkim. W czasie igrzysk na zlokalizowanym obok hali obiekcie Zetra Ice Rink rywalizowali łyżwiarze szybcy,a w hali rozegrano m.in. finałowy mecz turnieju hokejowego.
Latem 1992 roku obiekt został niemal całkowicie zniszczony w czasie oblężenia Sarajewa, w wyniku ostrzału artyleryjskiego i bombardowań prowadzonych przez bośniackich Serbów. Ocalałe piwnice pełniły funkcje kostnicy oraz były miejscem przechowywania leków i produktów spożywczych. Drewniane trybuny hali były wykorzystywane do produkcji trumien dla ofiar wojny.
Wskutek działań wojennych budynek został poważnie uszkodzony. We wrześniu 1997 roku, dzięki pomocy sił SFOR, rozpoczęto jego odbudowę. Koszt modernizacji wyniósł 32 miliony marek niemieckich, a część środków przekazał na ten cel MKOl oraz Unia Europejska. Odbudowany obiekt został oddany do użytku w 1999 roku – 30 lipca tego roku odbyła się w nim Międzynarodowa Konferencja Paktu Stabilizacyjnego dla Południowo-Wschodniej Europy. W 2008 roku rozegrano tam kwalifikacje do III dywizji mistrzostw świata w hokeju na lodzie.
Wewnątrz hali znajduje się muzeum poświęcone zimowym igrzyskom z 1984 roku.

</doc>
<doc id="1287974" url="https://pl.wikipedia.org/wiki?curid=1287974" title="Hala Olimpijska w Sarajewie">
Hala Olimpijska w Sarajewie



</doc>
<doc id="1287975" url="https://pl.wikipedia.org/wiki?curid=1287975" title="Nerwiak zwojowy">
Nerwiak zwojowy



</doc>
<doc id="1287977" url="https://pl.wikipedia.org/wiki?curid=1287977" title="Stanisława Rączko">
Stanisława Rączko

Stanisława Rączko, także Rączka (ur. 1 września 1911 w Brześcianach koło Sambora, zm. 28 sierpnia 1997 w Sosnowcu) − polska instruktorka harcerska, pedagog, współtwórczyni, kierownik i reżyser Teatru Lalek "Rabcio" w Rabce.
Życiorys.
Była córką Jana i Marii Rączków. Ukończyła Państwowe Pedagogium w Krakowie, specjalizując się w pedagogice specjalnej. Od 1936 pracowała jako nauczycielka w Instruktorskiej Szkole Harcerskiej na Buczu koło Górek Wielkich (ziemia cieszyńska). W chwili wybuchu II wojny światowej przebywała na ziemiach zajętych niebawem przez okupanta niemieckiego i uniknęła losu reszty rodziny, która pod rządami radzieckimi została wywieziona z Brześcian za Ural. W latach okupacji aktywnie udzielała się w Pogotowiu Harcerek.
Po wojnie była wizytatorem i naczelnikiem Wydziału Opieki nad Dzieckiem Kuratorium Okręgu Szkolnego we Wrocławiu. W 1948 przeniosła się do Rabki, gdzie pracowała jako kierownik pedagogiczny oraz kierownik szkoły w Zespole Sanatoryjnym. Jej podopiecznymi były dzieci chore na gruźlicę, przebywające na leczeniu sanatoryjnym. Z inicjatywy Stanisławy Rączko niebawem przystąpiono do organizacji amatorskiej sceny lalkowej; główna inicjatorka znalazła wsparcie w osobach Olgierda Sawickiego, plastyka, Stanisława Ciężadlika, artysty ludowego z Mszany Dolnej, oraz Władysława Biedronia. Tworzyli oni rekwizyty, stroje, lalki, a Sawicki zaprojektował również przenośną scenę. Pierwsze przedstawienie, "O krasnoludkach i sierotce Marysi" według Marii Konopnickiej, miało premierę 12 listopada 1949. Reżyserką spektaklu była Stanisława Rączko, Olgierd Sawicki wykonał dekoracje, muzyka była dziełem Zofii Konopczyny. Przy okazji pierwszego przedstawienia wybrano wspólnie z publicznością nazwę dla teatru — "Rabcio-Zdrowotek".
W pierwszych latach "Rabcio" działał jako scena ruchoma, dając przedstawienia w osiemnastu działających ówcześnie sanatoriach Rabki, jak również w innych okolicznych miejscowościach. Większe wsparcie amatorski zespół zyskał wraz z uznaniem znaczenia terapeutycznego tej pracy przez lekarzy i pedagogów. Aktorzy amatorzy przeszli profesjonalne szkolenia, prowadzone przez artystów krakowskich; zajęcia z dykcji i emisji głosu prowadził przebywający na stałe w Rabce Marian Sobański, śpiewak i przedwojenny dyrektor Teatru Polskiego w Katowicach. Stanisława Rączko, która w latach 1949-1961 była reżyserką niemal wszystkich przedstawień teatru (łącznie piętnastu), 1 maja 1953 otrzymała oficjalną nominację Ministerstwa Kultury na kierownika i reżysera "Rabcia". W 1961 doczekała się filmowej adaptacji animowanej swojego scenariusza "Wojtuś i Bacuś" w reżyserii Jerzego Kotowskiego (w łódzkim studiu Se-ma-for). W 1971, już po wyjeździe założycielki sceny z Rabki, teatr "Rabcio" zyskał status sceny zawodowej.
Stanisława Rączko opuściła Rabkę w 1964. Przez kolejne trzy lata prowadziła Ośrodek Szkoleniowo-Wychowawczy "Helenów" w Warszawie, dla chłopców z marginesu społecznego w wieku 7-12 lat. Później pracowała jako pedagog w Instytucie Matki i Dziecka oraz w Szkole Podstawowej Specjalnej nr 123 w Warszawie. W 1975 przeszła na emeryturę. Kilkakrotnie wyjeżdżała do USA, gdzie również prowadziła działalność oświatową, skierowaną szczególnie do polonijnego harcerstwa. Pod koniec życia została wyróżniona Krzyżem Zasługi dla ZHP z Mieczami i Rozetą, które to odznaczenie wysoko sobie ceniła. Zmarła 28 sierpnia 1997 w Sosnowcu, pochowana została na cmentarzu parafialnym przy katedrze pod wezwaniem Chrystusa Króla w Katowicach.
W "Słowniku biograficznym Rabki" scharakteryzowana została jako rozmiłowana w swojej pracy osoba, która "umiała z niezwykłym talentem i intuicją pedagogiczną pomagać dziecku w jego życiu sanatoryjnym, kiedy było ono izolowane przez długi czas od swoich zajęć". Teatr lalek stanowił jedną z form takiej pomocy. Współautorka jubileuszowego opracowania ""Rabcio". 40-lecie Państwowego Teatru Lalek w Rabce 1949-1990" (1990) Dorota Stojowska wyraziła opinię, że rabczańską scenę lalkową "można by było nazwać «Teatrem imienia pani Stanisławy Rączko»".

</doc>
<doc id="1287979" url="https://pl.wikipedia.org/wiki?curid=1287979" title="Nerwiak przyzwojowy">
Nerwiak przyzwojowy



</doc>
<doc id="1287983" url="https://pl.wikipedia.org/wiki?curid=1287983" title="Reversino">
Reversino

Reversino to bardzo lekki (57 gramów) przyrząd asekuracyjno-zjazdowy, opatentowany przez firmę Petzl.
Zastosowania.
Reversino może być stosowane dla podwójnych i bliźniaczych lin dynamicznych o średnicy 7,5-8,2 mm zgodnych ze standardem EN892.Nadaje się do asekuracji i zjazdów przy stosowaniu lin podwójnych - rozdziela żyły liny, nie skręcając ich. Z czasem Reversino wyciera się i powstają ostre krawędzie które mogą przyspieszać niszczenie liny.
Reversino jest przyrządem pozwalającym na asekurację z górnego stanowiska, ale tylko dla lin o średnicy od 8 do 8,5 mm. Staje się wtedy przyrządem samoblokującym, który umożliwia niezależną asekurację dwóch wspinaczy. Zablokowane Reversino trudno jest odblokowac w kontrolowany sposób.
Alternatywne przyrządy.
Istnieje większa wersja Reversino przeznaczona do liny o większej średnicy – Reverso
Alternatywą dla Reversino są np. Płytka przewodnicka czy ATC Guide

</doc>
<doc id="1287985" url="https://pl.wikipedia.org/wiki?curid=1287985" title="Europejskie Stowarzyszenie Turystyki Wędrownej">
Europejskie Stowarzyszenie Turystyki Wędrownej

Europejskie Stowarzyszenie Turystyki Wędrownej, niem. "Europäische Wandervereinigung (EWV)", ang. "European Ramblers’ Association (ERA)" – organizacja turystyczna zrzeszająca 55 towarzystw turystycznych z 30 krajów Europy. Jednym ze statutowych celów tej organizacji, zrzeszającej narodowe stowarzyszenia i organizacje turystyczne, jest zbliżanie narodów europejskich poprzez tworzenie i utrzymywanie sieci międzynarodowych szlaków turystycznych na kontynencie.
EWV zostało założone w 1969 r. w Niemczech, liczy ponad pięć milionów członków-turystów. Siedzibą jest Kassel.
Stowarzyszenie zainicjowało utworzenie i opiekuje się „europejskimi szlakami wędrówkowymi” – siecią długodystansowych turystycznych szlaków pieszych. 
Członkowie.
Członkami i obserwatorami ESTW są następujące organizacje turystyczne:
Status obserwatora mają:

</doc>
<doc id="1287988" url="https://pl.wikipedia.org/wiki?curid=1287988" title="Formuła 1 Sezon 1968">
Formuła 1 Sezon 1968

Sezon 1968 Formuły 1 był 19. sezonem organizowanych przez FIA wyścigów. Rozpoczął się 1 stycznia 1968, i zakończył 3 listopada po dwunastu wyścigach.
Lotus 49 z silnikiem DFV dominował w sezonie 1968 zdobywając oba mistrzowskie tytuły.

</doc>
<doc id="1287996" url="https://pl.wikipedia.org/wiki?curid=1287996" title="Boleszewo (przystanek kolejowy)">
Boleszewo (przystanek kolejowy)

Boleszewo – przystanek kolejowy w Boleszewie w województwie zachodniopomorskim, w Polsce.
W roku 2017 przystanek obsługiwał 0–9 pasażerów na dobę.

</doc>
<doc id="1287998" url="https://pl.wikipedia.org/wiki?curid=1287998" title="Russell Mills">
Russell Mills

Russell Mills (ur. 1952 w Ripon) – brytyjski artysta, malarz, autor instalacji multimedialnych, scenograf, muzyk, autor okładek albumów muzycznych m.in. takich artystów jak Brian Eno, David Sylvian, Peter Gabriel czy Nine Inch Nails, autor okładek książek. Jest tutorem na gościnnych wykładach w Royal College of Art i profesorem na Glasgow School of Art, regularnie wykłada na uczelniach w Wielkiej Brytanii i za granicą.
Jako muzyk.
Russell Mills jako muzyk nagrał dwie płyty z własnym projektem muzycznym Undark:
Stworzył też ścieżki dźwiękowe do stworzonych przez siebie instalacji multimedialnych:

</doc>
<doc id="1288000" url="https://pl.wikipedia.org/wiki?curid=1288000" title="Undark">
Undark



</doc>
<doc id="1288002" url="https://pl.wikipedia.org/wiki?curid=1288002" title="Cmentarz żydowski w Końskich">
Cmentarz żydowski w Końskich

Cmentarz żydowski w Końskich – kirkut, który znajdował się w północno-zachodniej części miejscowości u zbiegu ulic Wjazdowej i Staszica. Obecnie brak jest jakichkolwiek śladów świadczących o jego istnieniu. W miejscu dawnego kirkutu znajduje się postawiony w latach 70. XX wieku budynek zespołu szkół ponadgimnazjalnych. Data powstania cmentarza jest nieznana, natomiast szacuje się, że mógł on powstać w XVII wieku.
Nekropolia zajmowała powierzchnię 2 ha. Podczas II wojny światowej Niemcy zdewastowali kirkut dokonując tam egzekucji na Polakach i Żydach, niszcząc przy tym groby. Wyrywane płyty sprzedawano okolicznej ludności. Odłamki powyrywanych macew do dziś widoczne są w podmurówce wielu budynków przy ul. Piłsudskiego. Część wykorzystano również jako krawężniki przy wybudowanej przez hitlerowców obecnej ul. Partyzantów oraz do budowy tuczarni dla świń i wieży w Modliszewicach. Obecnie składowane są na placu przy Zakładzie Gospodarki Mieszkaniowej.
Cmentarz został oficjalnie zamknięty przez władze PRL-u w 1965 roku.

</doc>
<doc id="1288004" url="https://pl.wikipedia.org/wiki?curid=1288004" title="Battle Hymns (album The Suicide Machines)">
Battle Hymns (album The Suicide Machines)

Battle Hymns – drugi album w historii zespołu muzycznego The Suicide Machines, wydany przez wytwórnię Hollywood Records w 1998 roku. Płyta nie odniosła tak dużego sukcesu rynkowego, jak debiutanckie wydawnictwo grupy ("Destruction by Definition"), jednak ugruntowała silną pozycję zespołu wśród fanów gatunku muzycznego ska punk. Utwory na "Battle Hymns" są agresywniejsze, mają bardziej hardcore'owe brzmienie, niż na poprzednim albumie grupy.

</doc>
<doc id="1288006" url="https://pl.wikipedia.org/wiki?curid=1288006" title="Nowy Jarosław (przystanek kolejowy)">
Nowy Jarosław (przystanek kolejowy)

Nowy Jarosław — przystanek kolejowy w Nowym Jarosławiu w województwie zachodniopomorskim, w Polsce.
W roku 2017 przystanek obsługiwał 0–9 pasażerów na dobę.

</doc>
<doc id="1288007" url="https://pl.wikipedia.org/wiki?curid=1288007" title="Gramujemność">
Gramujemność



</doc>
<doc id="1288011" url="https://pl.wikipedia.org/wiki?curid=1288011" title="Sowińska">
Sowińska

Zobacz też: Sowiński

</doc>
<doc id="1288015" url="https://pl.wikipedia.org/wiki?curid=1288015" title="Kompleks mesjasza">
Kompleks mesjasza

Kompleks mesjasza – stan psychiczny, podczas którego jednostka uważa, iż została wybrana lub jej przeznaczeniem jest ocalenie pewnej grupy osób lub nawet całej ludzkości. Zwykle pojawia się u osób ze schizofrenią lub zaburzeniami afektywnymi dwubiegunowymi.
Gdy kompleks mesjasza występuje w związku z pobytem w Jerozolimie lub Ziemi Świętej, jest on częścią szerszego syndromu jerozolimskiego.
Kompleks ten można również powiązać z grupą osób, która uważa daną jednostkę za mesjasza.

</doc>
<doc id="1288019" url="https://pl.wikipedia.org/wiki?curid=1288019" title="Sowiński">
Sowiński



</doc>
<doc id="1288022" url="https://pl.wikipedia.org/wiki?curid=1288022" title="Cum eximia laude">
Cum eximia laude



</doc>
<doc id="1288030" url="https://pl.wikipedia.org/wiki?curid=1288030" title="Sińczyca (przystanek kolejowy)">
Sińczyca (przystanek kolejowy)

Sińczyca - przystanek kolejowy w Sińczycy w województwie zachodniopomorskim, w Polsce.
W roku 2017 przystanek obsługiwał 0–9 pasażerów na dobę.

</doc>
<doc id="1288034" url="https://pl.wikipedia.org/wiki?curid=1288034" title="Boecjusz ze Szwecji">
Boecjusz ze Szwecji



</doc>
<doc id="1288036" url="https://pl.wikipedia.org/wiki?curid=1288036" title="Modrolotka kozia">
Modrolotka kozia

Modrolotka kozia ("Cyanoramphus cookii") – gatunek średniej wielkości ptaka z rodziny papug wschodnich (Psittaculidae). Występuje endemicznie na Wyspie Norfolk należącej do Australii. Monotypowy.
Przez niektórych autorów modrolotka kozia traktowana jest jako podgatunek modrolotki czerwonoczelnej ("Cyanoramphus novaezelandiae") z Nowej Zelandii.
Długość ciała: około 30 cm, masa ciała: około 100 g.
Naturalnym środowiskiem modrolotki koziej są wilgotne subtropikalne lub tropikalne nizinne lasy i plantacje. Wskutek utraty środowiska naturalnego gatunek jest zagrożony wyginięciem.
Populacja tego ptaka zmniejszyła się w 1994 roku do zaledwie 4 dorosłych samic i 28–33 samców, ale dzięki podjętym działaniom ochronnym liczebność wzrosła – w 2004 roku szacowano ją na 200–300, a w 2008 na 150–200 osobników. Późniejsze badania, których wyniki opublikowano w 2011 roku, sugerują jednak, że liczebność populacji znów spada, a przyczynia się do tego m.in. drapieżnictwo ze strony kotów. Obecnie cała populacja znajduje się w Norfolk Island National Park i otaczającej go strefie.

</doc>
<doc id="1288038" url="https://pl.wikipedia.org/wiki?curid=1288038" title="Prawo Bastiana-Brunsa">
Prawo Bastiana-Brunsa

Prawo Bastiana-Brunsa (ang. Bastian-Bruns law) – teoria neurologiczna, głosząca, że całkowite poprzeczne uszkodzenie rdzenia kręgowego powoduje całkowite zniesienie odruchów ścięgnistych i napięcia mięśniowego poniżej miejsca uszkodzenia. Opisane przez Henry'ego Charltona Bastiana i Ludwiga Brunsa.

</doc>
<doc id="1288041" url="https://pl.wikipedia.org/wiki?curid=1288041" title="Darłowiec (przystanek kolejowy)">
Darłowiec (przystanek kolejowy)

Darłowiec – zlikwidowany przystanek kolejowy w Darłowcu w województwie zachodniopomorskim, w Polsce.

</doc>
<doc id="1288061" url="https://pl.wikipedia.org/wiki?curid=1288061" title="Arkhon Infaustus">
Arkhon Infaustus

Arkhon Infaustus - francuska grupa muzyczna z Paryżu, Francja, grająca black metal. Zespół powstał w roku 1997 i istnieje do dziś mając na koncie cztery albumy, z których "Orthodoxyn" wydany w roku 2007, zgarnął najwyższe noty spośród nich. Grupa ma podpisany kontrakt z Osmose Productions. 
Historia.
Arkhon Infaust został założony w 1997 przez Dk Devianta, do którego szybko dołączył Torturer. Ich pierwszym oficjalnym nagraniem było wydane przez Mordgrimm EP zatytułowane "In Sperma Infernum", limitowane do 666 kopii. Później zespół nawiązał współpracę z Spikekult Records, które wydało w 2000 roku ich kolejną EP-kę, noszącą tytuł "Dead Cunt Maniac". Następnym etapem w historii jest kontrakt z Osmose Productions. W roku 2001 ukazał się pierwszy pełny album, który nosi tytuł "Hell Injection" i był limitowany do 500 sztuk. Następnie w 2002 roku wydany został drugi pełny album "Filth Catalyst", po czym zespół wyruszył w trasę koncertową z Mortician. Kolejnym wydawnictwem na koncie Arkhon Infaust jest split z inną grupą blackmetalową, a mianowicie Revenge, wydany w roku 2003. Następnie wyruszyli w europejską trasę z polską grupą Vader.
W roku 2004 wydali kolejny album "Perdition Insanabilis", który pociągnął za sobą trasę z amerykańskim Deicide oraz trasę z Belphegor i In Aeternum w 2005 roku.
Później nagrali jeszcze EP-kę "Annunciation" i pełny album "Orthodoxyn", który wydany został 28 maja 2007.

</doc>
<doc id="1288065" url="https://pl.wikipedia.org/wiki?curid=1288065" title="Teboho Mokoena">
Teboho Mokoena

Teboho Mokoena (ur. 10 lipca 1974 w Thokoza, prowincja Gauteng) – południowoafrykański piłkarz, który występował na pozycji pomocnika. Dla swojej reprezentacji rozegrał 28 meczów, strzelając 5 goli. Uczestniczył w Mistrzostwach Świata 2002, gdzie zdobył bramkę w meczu z Paragwajem w fazie grupowej.

</doc>
<doc id="1288068" url="https://pl.wikipedia.org/wiki?curid=1288068" title="Deutscher Akademischer Austauschdienst">
Deutscher Akademischer Austauschdienst

Deutscher Akademischer Austauschdienst (DAAD, z niem. Niemiecka Centrala Wymiany Akademickiej) – organizacja zajmująca się międzynarodową wymianą studencką praktykowaną przez niemieckie uczelnie. Instytucja ta jest głównie finansowana ze środków publicznych Republiki Federalnej Niemiec.
DAAD została założona 1 stycznia 1925 roku w Bonn, zawiesiła działalność w 1945 roku, a wznowiła w 1950 roku. Jako wspólne przedsięwzięcie niemieckich uczelni DAAD promuje międzynarodową współpracę akademicką oraz działa jako ambasador niemieckiej edukacji, nauki i kultury. Nadrzędnym celem DAAD jest wspieranie współpracy pomiędzy niemieckimi a zagranicznymi uczelniami przede wszystkim poprzez wymianę studentów i naukowców. 15 przedstawicielstw i 55 centrów informacyjnych na całym świecie udziela informacji osobom pragnącym studiować lub realizować badania w Niemczech. Ponad 200 programów stypendialnych DAAD jest skierowanych do studentów, absolwentów i naukowców wszystkich kierunków studiów z Niemiec i niemal całego świata. DAAD stara się promować niemieckie szkolnictwo wyższe oraz zachęcić najwybitniejszych studentów i naukowców do podjęcia studiów lub badań naukowych w Niemczech.
Pod koniec 2012 roku w DAAD uczestniczyło 236 uczelni. W 2012 roku wsparcie ze strony DAAD otrzymało ponad 75 tys. osób, z czego 45 tys. stanowili obcokrajowcy (w tym 1632 osoby z Polski), zaś 30 tys. Niemcy.
Budżet.
DAAD jest głównie finansowana przez niemiecki rząd i Unię Europejską. W 2012 roku przychody DAAD wyniosły 407,4 miliona EUR na którą to sumę złożyło się (w milionach EUR):
Środki z Federalnego Ministerstwa Spraw Zagranicznych służą przede wszystkim wspieraniu obcokrajowców i oddelegowywaniu niemieckich nauczycieli akademickich za granicę, szczególnie lektorów, jak i wspieraniu procesów transformacji i demokratyzacji. Środki z Federalnego Ministerstwa Oświaty i Badań Naukowych wykorzystywane są jako pomoc dla niemieckich studentów i absolwentów, wspierają bilateralną wymianę naukowców oraz służą umiędzynarodowieniu niemieckich uczelni oraz promocji Niemiec jako ośrodka akademickiego. Środki z Federalnego Ministerstwa Współpracy Gospodarczej i Rozwoju służą współpracy oświatowej z krajami rozwijającymi się. Środki Unii Europejskiej służą do przeprowadzania europejskich programów stypendialnych. 16 krajów związkowych Republiki Federalnej Niemiec ponosi też pośrednio koszty związane ze studiami dla zagranicznych stypendystów. DAAD finansowana jest także przez zagraniczne rządy, przedsiębiorstwa, fundacje oraz przez Związek Darczyńców na rzecz Nauki Niemieckiej.
Działalność.
W ramach DAAD działa:
DAAD finansuje:
DAAD w Polsce.
Niemiecka Centrala Wymiany Akademickiej utrzymuje bliskie stosunki z Polską od 1958 roku. W 1997 roku powstało Przedstawicielstwo DAAD w Warszawie, aby wspierać akademicką wymianę pomiędzy Polską i Niemcami. Główne zadania Przedstawicielstwa DAAD w Warszawie to promocja niemieckiego szkolnictwa wyższego w Polsce, wspieranie współpracy polskich i niemieckich uczelni oraz naukowców i studentów poprzez udzielanie informacji i doradztwo, koordynacja programów stypendialnych dla studentów, absolwentów i naukowców na wyjazdy do Niemiec, opieka i wsparcie udzielane byłym stypendystom DAAD w Polsce oraz opieka nad lektorami DAAD pracującymi na polskich uczelniach. Obok Przedstawicielstwa DAAD w Polsce działa również sieć siedemnastu lektorek i lektorów DAAD zatrudnionych przede wszystkim w instytutach germanistyki polskich uczelni.

</doc>
<doc id="1288069" url="https://pl.wikipedia.org/wiki?curid=1288069" title="DAAD">
DAAD



</doc>
<doc id="1288070" url="https://pl.wikipedia.org/wiki?curid=1288070" title="Lysec (Wielka Fatra)">
Lysec (Wielka Fatra)

Lysec (1381 m) – szczyt w grupie górskiej Wielkiej Fatry w Karpatach Zachodnich na Słowacji. Wznosi się w bocznym grzbiecie, odchodzącym w kierunku północno-zachodnim od Malego Lysca ("Malý Lysec") w zachodnim, tzw. "turczańskim" ramieniu Wielkiej Fatry.
Opis szczytu.
Nazwa szczytu "Łysiec" (bo tak ją należy tłumaczyć na język polski) oddaje dobrze charakter tej góry, której dość kształtna i zupełnie wylesiona piramida stanowi charakterystyczną dominantę tej części Wielkiej Fatry. Łysiec jest najwyższym i w zasadzie jedynym wybitnym szczytem w północno-zachodnim grzbiecie Małego Łyśca. Grzbiet ten oddziela Belianską dolinę ("Belianska dolina") od Jasenskiej doliny ("Jasenská dolina"). Lysec jest zwornikiem; w północno-zachodnim kierunku odbiega od niego boczny grzbiet Grúň oddzielający dwie górne gałęzie Jasenskiej doliny: Hornojasenską dolinę ("Hornojasenská dolina") od bocznej, bezimiennej dolinki dolinki.
Masyw Łyśca jest w większości porośnięty bukowym lub świerkowym lasem, ale na jego południowych, opadających do Belianskiej doliny zboczach jest wiele trawiastych obszarów, będących dawnymi halami pasterskimi. Również sam wierzchołek jest trawiasty. Przez Łysiec biegnie granica Parku Narodowego Mała Fatra. Należą do niego południowe zbocza Łyśca. Ochroną objęto również górną część zboczy północno-wschodnich, opadających do Hornojasenskéj doliny. Utworzono na nich rezerwat przyrody Lysec.
Turystyka.
Ze względu na dogodne położenie na obrzeżu Wielkiej Fatry, dobry dojazd (praktycznie do samych podnóży) i bazę wypadową w centrum narciarskim Jasenská dolina, Łysiec jest dość często odwiedzany przez turystów. Sporą atrakcją jest panorama z jego szczytu. Obejmuje ona prawie całą Wielką Fatrę: nie tylko ramię "turczańskie" i cały odcinek głównego grzbietu Halnej Fatry na południu, ale również większość szczytów ramienia liptowskiego, jak Rakytov, Skalną Alpę, Smrekovicę, Šiprúň, Czarny Kamień i inne. Z wierzchołka widoczne są także sąsiednie grupy górskie: Niżne Tatry, Góry Choczańskie i Mała Fatra, a z grzbietu opadającego ku zachodowi – większa część Kotliny Turczańskiej.
Szlaki turystyczne.
Na Łysiec prowadzą dwa szlaki turystyczne; niebieski z miejscowości Belá-Dulice przez Jasenską dolinę i zielony (potem żółty) przez Medzijarky. Spotykają się na szczycie Łyśca. Niebieski szlak z Łyśca prowadzi dalej na Malý Lysec:

</doc>
<doc id="1288074" url="https://pl.wikipedia.org/wiki?curid=1288074" title="Tupaia glis">
Tupaia glis



</doc>
<doc id="1288079" url="https://pl.wikipedia.org/wiki?curid=1288079" title="Nawaf Al-Temyat">
Nawaf Al-Temyat

Nawaf Al-Temyat (arab. نواف التمياط; ur. 28 czerwca 1976) – saudyjski piłkarz występujący na pozycji pomocnika w Al-Hilal. Mierzy 176 cm wzrostu. W reprezentacji narodowej rozegrał 58 meczów i strzelił przy tym 13 goli.
W 2000 r. został wybrany Azjatyckim Piłkarzem Roku Arabskim Piłkarzem Roku i Saudyjskim Piłkarzem Roku.
Al-Temyat był w składzie Arabii Saudyjskiej na mundialu w 1998 r., 2002 r. i 2006 r.

</doc>
<doc id="1288080" url="https://pl.wikipedia.org/wiki?curid=1288080" title="Nawaf Al-Tamjat">
Nawaf Al-Tamjat



</doc>
<doc id="1288081" url="https://pl.wikipedia.org/wiki?curid=1288081" title="Heather Donahue">
Heather Donahue

Heather Donahue (ur. 12 grudnia 1974 roku w Upper Darby w Pensylwanii) – amerykańska aktorka filmowa, telewizyjna i teatralna.
Życiorys.
Znana przede wszystkim dzięki jednej z głównych ról w kultowym horrorze Eduardo Sáncheza i Daniela Myricka pt. "Blair Witch Project" (1999). Za występ w tym filmie aktorka zdobyła Złotą Malinę oraz była nominowana do Blockbuster Entertainment Award oraz OFCS Award. Donahue nominowano także do nagrody Saturna za rolę Mary Crawford-Adult w serialu Stevena Spielberga "Wybrańcy obcych" ("Taken", 2002).
Znana jest raczej z występów teatralnych. Zagrała między innymi w takich sztukach, jak "Sen nocy letniej" oraz "Don Juan". Po przeprowadzce do Nowego Jorku, udzielała się w teatrze eksperymentalnym. Obecnie mieszka w Los Angeles.

</doc>
<doc id="1288082" url="https://pl.wikipedia.org/wiki?curid=1288082" title="Jerzy Dobrzyński">
Jerzy Dobrzyński

Jerzy Jarosław Dobrzyński (ur. 2 kwietnia 1954 w Stargardzie Szczecińskim) – polski muzyk, kompozytor, aranżer. Z wykształcenia pianista, skrzypek, klarnecista i saksofonista.
Życiorys.
W 1971 roku muzyk rozpoczął współpracę z soulowym zespołem Ogień. Była to grupa związana z warszawskimi klubami studenckimi Hybrydy i Remont. W czerwcu 1973 r. nawiązał współpracę z grupą Gramine, dla której komponował i aranżował. Wziął udział w nagraniu jej albumu pt. "Gramine" (Polskie Nagrania, 1974). W tym okresie związał się również z zespołem wokalnym Alibabki.
Kolejnym przedsięwzięciem muzycznym Dobrzyńskiego było założenie własnej formacji Gem działającej w latach 1974–1980. Najbardziej znana piosenka zespołu to „Wysokie drzewa z mych stron” do słów Wojciecha Młynarskiego. Gem towarzyszył także innym wykonawcom, a w 1977 podczas festiwalu sopockiego wspomagał solistów konkursowych. W 1978 roku zespół towarzyszył Annie Jantar i Andrzejowi Frajntowi w programie "Za każdy uśmiech" (premiera 16 lutego 1978). Wtedy współpracowali z grupą tak znani muzycy, jak m.in.: Dariusz Kozakiewicz, Rafał Rękosiewicz, czy Marek Surzyn. W 1981 Dobrzyński nawiązał współpracę z piosenkarką Zdzisławą Sośnicką i z zespołem Vox z którym nagrał płytę "Monte Carlo Is Great".
W 1986 roku związał się ze studiem nagrań MALACHITOWA M. Wróblewskiego i zajął się głównie kompozycją. Jego piosenki wykonywali m.in.: Danuta Błażejczyk, Halina Frąckowiak, Maryla Rodowicz, Jolanta Jaszkowska, Ryszard Rynkowski, Jacek Skubikowski, Wiesława Sós, Lora Szafran, Mieczysław Szcześniak, Zbigniew Wodecki, Andrzej Zaucha. Komponował między innymi do tekstów: Justyny Holm, Zbigniewa Książka, Bogusława Choińskiego, Jacka Cygana, Jana Nowickiego, Jadwigi Has, Agnieszki Osieckiej, Marka Skolarskiego, Jacka Skubikowskiego, Tomasza Wachnowskiego, Piotra Bukartyka.
Za piosenki wielokrotnie nagradzany i wyróżniany, m.in. w plebiscycie Muzycznej Jedynki, na Międzynarodowym Festiwalu Piosenki w Sopocie (1989, 1990) i na Krajowym Festiwalu Polskiej Piosenki w Opolu (1990, 1991), a także za granicą (Stambuł, Wiedeń).
Napisał muzykę do filmów animowanych "Królestwo Zielonej Polany" (1994) i "Kukuryków" (1996). Jego kompozycje instrumentalne często wykorzystywano w filmach i reportażach.

</doc>
<doc id="1288083" url="https://pl.wikipedia.org/wiki?curid=1288083" title="Niemiecka Centrala Wymiany Akademickiej">
Niemiecka Centrala Wymiany Akademickiej



</doc>
<doc id="1288085" url="https://pl.wikipedia.org/wiki?curid=1288085" title="Wyściółczak śluzowo-brodaweczkowaty">
Wyściółczak śluzowo-brodaweczkowaty



</doc>
<doc id="1288086" url="https://pl.wikipedia.org/wiki?curid=1288086" title="Nerwiak zwojokomórkowy zarodkowy">
Nerwiak zwojokomórkowy zarodkowy



</doc>
<doc id="1288089" url="https://pl.wikipedia.org/wiki?curid=1288089" title="Zabieg Jawdyńskiego-Crile'a">
Zabieg Jawdyńskiego-Crile'a



</doc>
<doc id="1288093" url="https://pl.wikipedia.org/wiki?curid=1288093" title="Piekło niebo">
Piekło niebo

Piekło niebo – polski film z cyklu "Święta polskie" dotyczący pierwszej komunii.

</doc>
<doc id="1288094" url="https://pl.wikipedia.org/wiki?curid=1288094" title="Eerste Kamer">
Eerste Kamer

Eerste Kamer (pełna nazwa: Eerste Kamer der Staten-Generaal, Pierwsza Izba Stanów Generalnych) – wyższa izba holenderskiego parlamentu – Stanów Generalnych. Izba została założona w 1815 roku po zakończeniu wojen napoleońskich. Obecnie w izbie zasiada 75 członków, którzy pełnią mandat w trakcie 4-letniej kadencji. W przeciwieństwie do podobnych izb z innych krajów Eerste Kamer obraduje tylko raz w tygodniu. Członkowie Eerste Kamer są wybierani przez członków Stanów Prowincjonalnych (Provinciale Staten) z 12 prowincji holenderskich po przeprowadzeniu wyborów do Stanów Prowincjonalnych. Członkowie niższej izby parlamentu Tweede Kamer są wybierani w wyborach powszechnych.

</doc>
<doc id="1288099" url="https://pl.wikipedia.org/wiki?curid=1288099" title="Bar pod młynkiem">
Bar pod młynkiem

Bar pod młynkiem – polska komedia z 2004 roku.

</doc>
<doc id="1288102" url="https://pl.wikipedia.org/wiki?curid=1288102" title="Allgemeine SS">
Allgemeine SS

Allgemeine SS (niem. "Ogólna SS") – organizacja powstała w roku 1934, podczas rozbudowy struktur "Schutzstaffel der NSDAP" (SS), jako samodzielna formacja w ramach NSDAP z Heinrichem Himmlerem jako Reichsführerem-SS.
W 1934 jednostki administracyjne SS przyjęły nazwę "Allgemeine SS" (zwane także "Heimat SS" oraz "Schwarze SS"), w celu odróżnienia ich od SS-Totenkopfverbände (załogi obozów koncentracyjnych) i SS-Verfügungstruppe (późniejsze Waffen-SS).

</doc>
<doc id="1288104" url="https://pl.wikipedia.org/wiki?curid=1288104" title="Amanda Crew">
Amanda Crew

Amanda Catherine Crew (ur. 5 czerwca 1986 roku w Langley w Kolumbii Brytyjskiej) – kanadyjska aktorka, laureatka dwóch nagród Leo - za role w serialu "Whistler" i filmie "Sisters &amp; Brothers".
Życiorys.
We wczesnym okresie jej kariery wystąpiła m.in. w horrorze "Oszukać przeznaczenie 3" (2006) oraz w serialu "15/Love", w którym występowała w latach 2004–2008. Zagrała m.in. w filmach "John Tucker musi odejść" (2006), "Ona to on" (2006), "Sekspedycja" (2008) oraz w serialu "Tajemnice Smallville". Zagrała później w horrorze "Udręczeni" (2009) oraz dramacie "Charlie St. Cloud" (2010). Od 2014 do 2019 występowała w serialu "Dolina Krzemowa".

</doc>
<doc id="1288105" url="https://pl.wikipedia.org/wiki?curid=1288105" title="Lekarz drzew">
Lekarz drzew

Lekarz drzew - polski dramat psychologiczny z 2005 roku.
Plenery.
Film zrealizowano na Mazurach latem 2004.

</doc>
<doc id="1288106" url="https://pl.wikipedia.org/wiki?curid=1288106" title="Dno oka">
Dno oka



</doc>
<doc id="1288109" url="https://pl.wikipedia.org/wiki?curid=1288109" title="Tarik Filipović">
Tarik Filipović

Tarik Filipović (ur. 11 marca 1972 w Zenicy) - bośniacki aktor, prezenter telewizyjny, mieszkający i pracujący w stolicy Chorwacji, Zagrzebiu.
Ma na swoim koncie ponad 800 ról w przedstawieniach teatralnych i telewizyjnych. Zadebiutował w 1985 roku.
W latach 2002-2010 Filipović prowadził program "Tko želi biti milijunaš?", chorwacką edycję lokalną "Milionerów". W 2019 został prowadzącym kolejnej serii tego programu.

</doc>
<doc id="1288111" url="https://pl.wikipedia.org/wiki?curid=1288111" title="Henry Flagler">
Henry Flagler

Henry Morrison Flagler (ur. 2 stycznia 1830 w Hopewell, w hrabstwie Ontario w stanie Nowy Jork, zm. 20 maja 1913 w Palm Beach na Florydzie) – amerykański przemysłowiec i kupiec, współzałożyciel korporacji Standard Oil.
Początki kariery.
Syn pastora Izaaka i Elizabeth Caldwell Harkness w wieku 14 lat, zaraz po ukończeniu szkoły podstawowej, Flagler zdecydował się przenieść do Bellevue w stanie Ohio, gdzie znalazł pracę w magazynie zbożowym za 5 USD miesięcznie + wikt i mieszkanie. W roku 1849 zarabiał już, jako sprzedawca, 400 USD miesięcznie. 
W roku 1852 Flagler został partnerem swego przyrodniego brata, Dana Harknessa w nowo powstałej firmie zbożowej "DM Harkness &amp; Company". 9 listopada następnego roku ożenił się z Mary Harkness. Pierwsze dziecko, Jennie Louise, urodziło się 18 marca 1855 r. Jannie Louise zmarła na gorączkę popołogową w roku 1889. Drugie dziecko, Carrie, urodziło się 18 czerwca 1858. Zmarło w trzy lata później. 2 grudnia 1870 urodził się jedyny syn the Flaglersa, Harry Harkness Flagler.
W roku 1862 założył, wspólnie ze swym zięciem Barneyem Yorkiem, warzelnię soli "Flagler &amp; York Salt Company" w Saginaw, Michigan. W roku 1865, wraz z zakończeniem wojny secesyjnej, zmniejszyło się gwałtownie zapotrzebowanie na sól i "Flagler &amp; York Salt Company" upadła. Mocno zadłużony Flagler wrócił do Bellevue. Stracił nie tylko własne zainwestowane 50 000 USD, ale w dodatku następne 50 000 USD pożyczone od swego teścia i Dana Harknessa. 
W rok później Flagler powrócił na rynek zbożowy, już jako licencjonowany kupiec. Wkrótce zawarł znajomość z Johnem Rockefellerem, który pracował jako przedstawiciel handlowy firmy "Hewitt &amp; Tuttle" dla "Harkness Grain Company". W połowie lat sześćdziesiątych XIX wieku Cleveland stało się ośrodkiem rodzącego się w Ameryce przemysłu naftowego; Rockefeller porzucił handel zbożem, by założyć własną rafinerię ropy. W 1867, potrzebując pieniędzy na rozwój nowego przedsięwzięcia, Rockefeller zwrócił się o pomoc do Flaglera. Flagler zainwestował pożyczone od krewnych 100 000 USD, wchodząc w ten sposób do spółki. 
Rockefeller, chemik Samuel Andrews i Flagler utworzyli, 10 stycznia 1868 r., spółkę kapitałową nazwaną Standard Oil, która w roku 1872 znalazła się na czele firm przemysłu naftowego Ameryki, produkując 10 000 baryłek dziennie. Po pięciu latach Standard Oil przeniósł swą siedzibę do Nowego Jorku i w ten sposób Flaglerowie zamieszkali przy Piątej Alei na Manhattanie. 
Na Florydzie.
W 1878 żona Flaglera, która od lat miała kłopoty zdrowotne, rozchorowała się na dobre. Jej lekarz zalecił zmianę klimatu, więc Mary i Henry wyjechali na zimę do Jacksonville na Florydzie. Mary niewiele to pomogło, jej stan zdrowia pogarszał się coraz bardziej, aż w końcu zmarła 18 maja 1881 w wieku 47 lat. 
W dwa lata później Flagler ożenił się z Idą Alice Shourds. Podróż poślubna zawiodła ich do St. Augustine na Florydzie. Miasto wydało im się czarujące, ale baza hotelowa i dojazd z północy w fatalnym stanie. Flagler uznał, że Floryda to miejsce niezwykle atrakcyjne dla mieszkańców innych, północnych stanów i tu upatrywał rozwój własnego interesu. Jakkolwiek więc nadal zasiadał w radzie nadzorczej Standard Oil, porzucił codzienną pracę za biurkiem i poważnie zajął się rozwojem Florydy. W 1885 wrócił do St. Augustine i podjął budowę 540-pokojowego hotelu "Ponce de Leon", by jednak hotelowe przedsięwzięcie mogło przynieść sukces, zakupił lokalną linię kolejową Jacksonville - St. Augustine. Był to zaczątek największego przedsięwzięcia Flaglera - Florida East Coast Railway. 
Hotel "Ponce de Leon" otwarty został 10 stycznia 1888 i przyniósł natychmiastowy sukces. Po dwóch latach Flagler powiększył swój stan posiadania na Florydzie. Wybudował most kolejowy nad rzeką St. Johns i kupił hotel "Ormond" koło miejscowości Daytona Beach. Jednocześnie budował własną rezydencję, willę "Kirkside" w St. Augustine. 
W 1894 Flagler ukończył budowę 1150-pokojowego hotelu "Royal Poinciana" w osadzie wyspowej Palm Beach i przedłużył linię kolejową do West Palm Beach. Hotel "Royal Poinciana" był w tym czasie największą drewnianą budowlą na świecie. Po następnych dwóch latach zbudował nad brzegiem Atlantyku "Palm Beach Inn" (od roku 1901 znany jako "Breakers Hotel"). 
Zgodnie z planem Flaglera West Palm Beach miało być końcową stacją jego linii kolejowej, ale w latach 1894 i 1895 ciężkie mrozy nawiedziły ten obszar skłaniając Flaglera do zmiany decyzji. Leżące około 100 km dalej na południe miasteczko znane dzisiaj jako Miami nigdy nie zaznało mrozu; do tego, by przedłużyć linię do Miami przekonała Flaglera oferta firm " Florida East Coast Canal and Transportation Company" i "Boston and Florida Atlantic Coast Land Company", które oddawały ziemię pod budowę w zamian za prawo do położenia torowisk. 
Kolej Flaglera, od roku 1895 Florida East Coast Railway, sięgnęła Zatoki Biscayne w 1896. Flagler pogłębił kanał, wybudował ulice, wodociągi, pierwszą elektrownię i sfinansował pierwszą lokalną gazetę, "Metropolis". Kiedy miasto w 1896 uzyskało prawa miejskie chciano je nazwać "Flagler" dla uhonorowania człowieka, który przyczynił się do rozwoju południa Florydy. Flagler odmówił przyjęcia tego zaszczytu i przekonał mieszkańców do przyjęcia starej indiańskiej nazwy "Miami". W 1897 Flagler dokonał otwarcia luksusowego "Royal Palm Hotel" w Miami.
Druga żona Flaglera, Ida Alice, od roku 1895 była leczona w szpitalu psychiatrycznym. W 1901 legislatura stanowa przegłosowała ustawę, na mocy której nieuleczalna choroba umysłowa mogła być podstawą do rozwodu, co pozwoliło Flaglerowi ożenić się po raz trzeci. 24 sierpnia tegoż roku poślubił Mary Lily Kenan i po jakimś czasie przeniósł się wraz z nią na stałe do pałacu w Palm Beach - "Whitehall". Zbudowany jako prezent ślubny dla Mary Lily w 1902 "Whitehall" był zimową rezydencją z 55 pokojami, gdzie zapraszano sławnych i bogatych gości. 
W roku 1905 Flagler uznał, że Florida East Coast Railway powinna zostać przedłużona z Miami do Key West, miejsca odległego o niemal 200 km od południowego krańca półwyspu. W tamtych czasach Key West było największym miastem Florydy i głębokowodnym portem najbliższym kanałowi transamerykańskiemu, którego budowę w Panamie Stany Zjednoczone zdecydowanie popierały. W roku 1912 linia kolejowa do Key West została ukończona.
Śmierć.
20 maja 1913 roku Henry Morrison Flagler poślizgnął się i spadł ze schodów w "Whitehall". Zmarł w wyniku obrażeń w wieku 83 lat. Został pochowany w St. Augustine obok córki Jennie Louise i pierwszej żony, Mary Harkness.

</doc>
<doc id="1288114" url="https://pl.wikipedia.org/wiki?curid=1288114" title="Charles Hickcox">
Charles Hickcox

Charles Hickcox (ur. 6 lutego 1947 w Phoenix zm. 15 czerwca 2010), amerykański pływak. Wielokrotny medalista olimpijski z Meksyku.
Specjalizował się w stylu zmiennym, choć startował także w stylu grzbietowym. W Meksyku zdobył trzy złote medale (w tym na 200 i 400 metrów zmiennym) i jeden srebrny. Wielokrotnie bił rekordy świata. W studenckich mistrzostwach (NCAA) zdobył 7 tytułów.

</doc>
<doc id="1288116" url="https://pl.wikipedia.org/wiki?curid=1288116" title="An">
An



</doc>
<doc id="1288117" url="https://pl.wikipedia.org/wiki?curid=1288117" title="AQ">
AQ



</doc>
<doc id="1288118" url="https://pl.wikipedia.org/wiki?curid=1288118" title="James McLane">
James McLane

James Price McLane Jr. (ur. 13 września 1930 w Pittsburghu, zm. 13 grudnia 2020 w Ipswich) – amerykański pływak. Czterokrotny medalista olimpijski.
Specjalizował się w stylu dowolnym. W igrzyskach brał udział dwukrotnie, startował w Londynie i Helsinkach, łącznie zdobył trzy złote medale. Podczas IO 48 zwyciężył w wyścigach na 1500 metrów i sztafecie 4x200 m oraz wywalczył srebro na dystansie 400 m. Cztery lata później ponownie był członkiem zwycięskiej sztafety. Wielokrotnie bił rekordy świata. Po zakończeniu kariery służył dla armii USA.
W swej karierze zdobył także trzy złote medale igrzysk panamerykańskich, wszystkie z nich na igrzyskach w Meksyku.

</doc>
<doc id="1288124" url="https://pl.wikipedia.org/wiki?curid=1288124" title="Nikołaj Skworcow (pływak)">
Nikołaj Skworcow (pływak)

Nikołaj Walerjewicz Skworcow ros. Николай Валерьевич Скворцов (ur. 28 marca 1984 w Obninsku) – rosyjski pływak specjalizujący się w stylu motylkowym.
Skworcow w ostatnich latach uczestniczył w największych imprezach pływackich, jednakże medale zdobywał tylko na Mistrzostwach Europy.

</doc>
<doc id="1288125" url="https://pl.wikipedia.org/wiki?curid=1288125" title="John Hencken">
John Hencken

John Frederick Hencken (ur. 29 maja 1954 w Culver City) – amerykański pływak. Wielokrotny medalista olimpijski.
Specjalizował się w stylu klasycznym. W igrzyskach brał udział dwukrotnie, startował w Monachium i Montrealu, łącznie zdobył trzy złote medale. Podczas Igrzysk Olimpijskich 1972 zwyciężył w wyścigu na 200 metrów, na dwukrotnie krótszym dystansie był trzeci. Cztery lata później indywidualnie triumfował na tym właśnie dystansie. Wielokrotnie bił rekordy świata. Podczas pierwszych mistrzostw świata w Belgradzie (1973) wywalczył dwa złote krążki.

</doc>
<doc id="1288126" url="https://pl.wikipedia.org/wiki?curid=1288126" title="Konstancja węgierska (zm. po 1287)">
Konstancja węgierska (zm. po 1287)

Konstancja węgierska (zm. po 1287/1288) – córka Beli IV, króla Węgier i Marii Laskariny.
Około 1246-1247 r. została wydana za mąż za księcia halickiego Lwa. Podczas najazdu mongolskiego na przełomie 1287/1288 przebywała w klasztorze w Starym Sączu. Jest to ostatnia wiadomość o niej jako o osobie żyjącej. Według Jana Długosza została pochowana we Lwowie.
Jej siostrami były św. Kinga, św. Małgorzata i bł. Jolenta Helena.

</doc>
<doc id="1288127" url="https://pl.wikipedia.org/wiki?curid=1288127" title="Czas na las">
Czas na las



</doc>
<doc id="1288128" url="https://pl.wikipedia.org/wiki?curid=1288128" title="Ikeda">
Ikeda

 – miasto w Japonii, na wyspie Honsiu, w prefekturze Osaka.
Położenie.
Miasto leży w północnej części prefektury, w aglomeracji Osaki. Graniczy z:
Historia.
Miasto otrzymało prawa miejskie 29 kwietnia 1939 roku.

</doc>
<doc id="1288129" url="https://pl.wikipedia.org/wiki?curid=1288129" title="Fundacja Aeris Futuro">
Fundacja Aeris Futuro

Fundacja Aeris Futuro – pozarządowa organizacja ekologiczna założona w lutym 2006, dzięki wsparciu merytorycznemu i finansowemu Fundacji Sendzimira. Zapisaną w statucie misją Fundacji jest skuteczne przeciwdziałanie globalnym zmianom klimatu, ochrona i zwiększanie różnorodności biologicznej i krajobrazowej, wspieranie rozwoju społeczności lokalnych oraz promowanie społecznie odpowiedzialnego biznesu. Swoją misję Fundacja realizuje poprzez realizację projektów ekologicznych i edukacyjnych.
Założycielem i byłym prezesem Fundacji jest Joanna Mieszkowicz. Aktualnie jest nim Marek Piątkowski. Fundacja jest członkiem Koalicji Klimatycznej oraz Koalicji Lanckorońskiej na rzecz zrównoważonego transportu.
Projekty Fundacji.
Program dotacyjny „Czas na las”.
Wspiera finansowo i merytorycznie (pomoc szkoleniowa, doradcza i informacyjna) inicjatywy na rzecz zazieleniania (zalesienia, zadrzewianie) przez jednostki samorządu terytorialnego, organizacje pozarządowe i społeczności lokalne. Jest on realizowany pod patronatem Ministra Środowiska. Został zapoczątkowany 1 października 2005 r. dzięki wsparciu merytorycznemu i finansowemu Fundacji Sendzimira.
Program polega na sadzeniu określonej ilości drzewek w celu neutralizacji wyemitowanego dwutlenku węgla oraz prowadzeniu działań informacyjnych i edukacyjnych na temat zmian klimatu i sposobów przeciwdziałania temu procesowi. Wyliczenie ilości drzew których posadzenie zneutralizuje nasz klimatyczny odcisk umożliwia kalkulator CO2. Celem Programu Czas na las jest wskazywanie metod, tworzenie możliwości oraz inspirowanie praktycznych działań na rzecz redukcji koncentracji i emisji gazów cieplarnianych, a w szczególności dwutlenku węgla.
Integralną częścią Programu „Czas na las” jest Program dotacyjny, w ramach którego: gminy, organizacje pozarządowe, placówki oświatowe mogą uzyskać dofinansowanie, na działania objęte zakresem Programu. Program dotacyjny jest programem ciągłym, jest realizowany w II transzach rocznie (wiosennej i jesiennej).
Formy działań, które mogą zostać dofinansowane w ramach Programu:
Inauguracja Programu „Czas na las” odbyła się w gminie Zawoja, gdzie Fundacja we współpracy z Zawojskim Stowarzyszeniem Właścicieli Lasów Prywatnych posadziła pierwsze drzewa. Programu jest przedsięwzięciem ogólnopolskim. Dotychczas był realizowany w województwie małopolskim, łódzkim i lubuskim w 2008 roku program zostanie rozszerzony o województwa mazowieckie, śląskie i wielkopolskie. W ramach Programu zadrzewiana była również Międzynarodowy Szlak Rowerowy Greenways Kraków – Morawy – Wiedeń. Do tej pory w ramach Programu zostało posadzone ok. 160 000 sadzonek.
Climathon.
Edycja 2016.
Climathon to światowy 24-godzinny maraton dotyczący zmian klimatu. W 2016 roku w tym samym czasie odbył się w 121 miastach na całym świecie. Celem Climathonu jest wypracowanie lokalnych projektów, które następnie będą wdrażane w życie. Uczestnicy krakowskiej edycji szukali wspólnie odpowiedzi na pytanie, jak wzmocnić udział mieszkańców w działaniach na rzecz ochrony klimatu.
24-godzinne wydarzenie Climathon Kraków 2016 zorganizowane zostało wspólnie przez Fundację Aeris Futuro i Urząd Miasta Krakowa. W dniach 28-29 października 2016 w międzynarodowym maratonie dotyczącym zmian klimatu brało udział 8 krakowskich zespołów, łącznie 50 osób. Do konkursu na najlepszy projekt, który będzie realizowało miasto, przystąpili studenci, przedstawiciele organizacji pozarządowych, środowisk lokalnych aktywistów, takich jak: Fundacji Napraw Sobie Miasto, Fundacji Strefa Zieleni, Ruchu Zero Waste Polska, Citizens' Climate Lobby, Stowarzyszenia „Ogród Grzegórzki", Koła Naukowego Odnawialnych Źródeł Energii „Grzała" z AGH, Koła Naukowego „Green Energy" z AGH, Samorządu Doktorantów UEK, Międzynarodowego Stowarzyszenia Innowatorów Społecznych „Ashoka", Sekcji Polskiej Europejskiego Ruchu Odnowy Wsi i Małych Miast ECOVAST, Kooperatywy Wawelskiej. 
Konkurs wygrał projekt "Alternatywna Przestrzeń Publiczna", którego autorami są: Żaneta Nguyen Huu, Marek Grochowicz, Grzegorz Smułek /studenci Instytutu Geografii i Gospodarki Przestrzennej, Uniwersytet Jagielloński/ oraz Piotr Podsiadły /Citizens' Climate Lobby/. Wyróżnienia przyznano dwóm projektom: „Jak przedepty chronią przed globalnym ociepleniem", oraz drugiemu: „Zielone Dachy 2.0", którego wdrożenie pozwoliłoby na zwiększenie zielonej przestrzeni miasta i retencji wody opadowej. Pozostali uczestnicy pracowali nad działaniami dotyczącymi wykorzystania nieprzydatnych materiałów budowlanych i żywności, wspierającymi ograniczenie ilości odpadów wytwarzanych przez sklepy spożywcze czy wymianę pieców węglowych, zagospodarowanie terenu zielonego na osiedlu Czyżyny.
Wygrany projekt „Alternatywna Przestrzeń Publiczna dla Kazimierza" polega na odzyskiwaniu ulic dla przestrzeni publicznej. Ich zamknięcie ma przebiegać stopniowo, najpierw na weekend, potem dwa tygodnie i więcej, a w końcu po osiągnięciu konsensusu na stałe. O wykorzystaniu docelowym ulicy decydować będą sami mieszkańcy od samego początku aktywnie angażowani w projekt. W decyzji pomóc ma duża makieta obrazująca przewidywane zmiany. Poprzez sukcesywne wdrażanie i partycypację zainteresowanych, łatwiej będzie oswoić się ze zmianami i usprawnić rozwiązanie. Witold Śmiałek, Doradca Prezydenta Krakowa ds. jakości powietrza jest zdania, że ruch samochodowy powinien być ograniczony także w innych miejscach w mieście, np. wokół Rynku Podgórskiego.
Zwycięzcę wyłoniło Jury pod Przewodnictwem Andrzeja Łazęckiego, Zastępcy Dyrektora Wydziału Gospodarki Komunalnej Urzędu Miasta Krakowa. W gronie Członków Jury zasiadali politycy i radni, przedstawiciele urzędu miasta, jednostek miejskich, ośrodków naukowych, biznesu, organizacji pozarządowych i mediów.
Edycja 2017.
24-godzinne wydarzenie Climathon Kraków 2017 zorganizowane zostało wspólnie przez Fundację Aeris Futuro i Urząd Miasta Krakowa. Tegoroczna konferencja odbyła się pod hasłem - Energia dla klimatu. Wszyscy uczestnicy wydarzenia, wychodząc od hasła przewodniego, mieli za zadanie zaprojektować rozwiązanie promujące ochronę klimatu w Krakowie, zwiększające zaangażowanie społeczeństwa.
W dniach 27-28 października 2017 w międzynarodowym maratonie (200 miast na świecie) dotyczącym zmian klimatu brały udział 4 krakowskie zespoły. Do konkursu na najlepszy projekt, który będzie realizowało miasto, przystąpili studenci, przedstawiciele organizacji pozarządowych oraz przedstawicieli Ogólnopolskiego Stowarzyszenia Budownictwa Naturalnego z Poznania i wielu innych gości. 
Zwycięzcą drugiej edycji Climathonu został zespół studentów geografii Uniwersytetu Jagiellońskiego w składzie: Aleksandra Łęczek, Kamil Rosiński, Karolina Wieczerzak i Dominik Zwiech. Przygotowany projekt - City cha(lle)nge - ma być kampanią społeczną połączoną z aplikacją mobilną. 
Projekt Zróbmy dobry klimat -  który zajął II miejsce, został przygotowany przez: Cezarego Czempika z Ogólnopolskiego Stowarzyszenia Budownictwa Naturalnego z Poznania, Jakuba Stachowiaka, Apolinarego Żuchowicza oraz Olgi Vovk. Jego autorzy zaproponowali zastosowanie innowacyjnych rozwiązań poprawiających klimat mieszkań oraz zmniejszających koszty eksploatacji. Kierowany był do ludzi, wymieniających piece. Trzecie miejsce przypadło projektowi - Klimat jest w nas! - Kingi Choczyńskiej, Andżeliki Grywalskiej oraz Waldemara Boczara. Autorzy zaplanowali kampanię społeczną, wykorzystującą kalkulator CO2, aby uświadamiać ludziom konieczność oszczędzania energii. Kampania miała być połączona z konkursami i aplikacjami mobilnymi. Czwarte miejsce zajął projekt - Magdaleny Kasprzak, Romana Niebieskiego adresowany do krakowskich kierowców. 
Podczas krakowskiej edycji całości prac pilnowali: Joanna Mieszkowicz - prezeska Fundacji Aeris Futuro, dr hab. Anita Bokwa - Uniwersytet Jagielloński, Instytut Geografii i Gospodarki Przestrzennej, Zakład Klimatologii, Andrzej Łazęcki - z-ca dyrektora wydziału gospodarki komunalnej Urzędu Miasta Krakowa, Andrzej Kraśnieński, Paweł Jastrzębski - Centrum Poszanowania Energii i Zrównoważonego Rozwoju WGGiOŚ AGH w Miękini oraz Paweł Szlachta - prezes zarządu Forum Klastrów Małopolski.
Zadedykuj drzewko.
Akcja umożliwiająca ufundowanie drzewka jako prezent, które Fundacja sadzi i pielęgnuje. Dotychczas kilkaset osób ufundowało drzewo swoim najbliższym. W wyniku tego projektu w Zawoji powstał Las Zakochanych, w którym każde drzewo jest opisane tabliczką z osobistą dedykacją.
Z nauką w las.
Projekt edukacyjny skierowany do szkół i przedszkoli. Obejmuje prelekcje w placówkach oświatowych, sadzenie drzew w okolicy placówki i konkurs plastyczny.
Kalkulator CO2.
Jest to pierwsze w Polsce narzędzie umożliwiające obliczenie "śladu klimatycznego" (ilości dwutlenku węgla wyemitowanego przez pojedynczą osobę, firmę czy też organizację) w zależności od korzystania z różnych środków transportu oraz liczby drzew, które daną ilość CO2 zaabsorbują. Każde średniej wielkości drzewo przyczynia się do globalnej ochrony klimatu, absorbując 6 kg CO2 rocznie.

</doc>
<doc id="1288130" url="https://pl.wikipedia.org/wiki?curid=1288130" title="Michael Duff (fizyk)">
Michael Duff (fizyk)

Michael J. Duff (ur. 1949) – brytyjski fizyk teoretyczny. Prowadzi badania w dziedzinie zunifikowanych teorii cząstek elementarnych, kwantowej grawitacji, supergrawitacji, superstrun, supermembran i M-teorii.
Życiorys.
Otrzymał stopień doktora fizyki teoretycznej w Imperial College w Londynie w 1972 i objął tam stanowisko profesora w 1980 roku. W 1988 przeprowadził się do Stanów Zjednoczonych, gdzie od 1992 roku pracuje w Texas A&amp;M University. Jest rzecznikiem British Scientist Abroad – grupy brytyjskich naukowców-emigrantów, którzy występują przeciw niedostatecznemu finansowaniu nauki brytyjskiej i wynikającemu z tego drenażowi mózgów. Jest członkiem American Physical Society.

</doc>
<doc id="1288131" url="https://pl.wikipedia.org/wiki?curid=1288131" title="Språkrådet">
Språkrådet



</doc>
<doc id="1288133" url="https://pl.wikipedia.org/wiki?curid=1288133" title="AX">
AX



</doc>
<doc id="1288135" url="https://pl.wikipedia.org/wiki?curid=1288135" title="Anastazy Dreszer">
Anastazy Dreszer

Anastazy Wilhelm Dreszer, również Anastasius Vitalis Dreszer (ur. 28 kwietnia 1845 w Kaliszu, zm. 2 czerwca 1907 w Halle) – niemiecki pianista, kompozytor i pedagog polskiego pochodzenia. Uczeń konserwatorium w Dreźnie, mieszkał w Paryżu i Berlinie. Kierował własną szkołą w Halle, gdzie objął także stanowisko "Musikdirektor", autor m.in. oper "Valmoda" i "Frithjof" (wspólnie z Peterem Lohmannem).

</doc>
<doc id="1288143" url="https://pl.wikipedia.org/wiki?curid=1288143" title="Wojna Warusa">
Wojna Warusa

Wojna Warusa – nazwa nadana przez żydowskich historyków powstaniu, które miało miejsce w Galilei, Judei i Idumei od późnej wiosny do wczesnego lata w roku śmierci Heroda Wielkiego.
Tło wydarzeń.
Po śmierci króla Heroda Wielkiego w roku 4 p.n.e. następcą tronu miał zostać jego syn, Archelaos. Gdy po siedmiu dniach skończyła się publiczna żałoba, spora grupa ludzi zaczęła opłakiwać uczonych w piśmie oraz ich zwolenników, którzy zostali zabici przez Heroda za strącenie złotego orła znad bramy Przybytku. Domagali się od Archelaosa pomszczenia ich karząc tych, którzy byli w łaskach u Heroda. Przy pomocy perswazji próbował Archelaos doprowadzić buntowników do porządku, ale gdy wszystkie te próby spotkały się z wrogością, na święto Paschy, wypadające w kwietniu, wysłał wojsko przeciw nim, zabijając około trzech tysięcy ludzi. Następnie odpłynął do Rzymu, aby otrzymać władzę królewską z rąk cesarza Augusta.
Publiusz Kwinktyliusz Warus, ówczesny namiestnik Syrii, przewidując bunt Żydów, po odpłynięciu Archelaosa wkroczył do Jerozolimy, aby poskromić powstańcze żywioły. Jako że tłum nie zachowywał się spokojnie, zostawił jeden z trzech legionów syryjskich, które przyprowadził ze sobą, sam zaś powrócił do Antiochii. Następnie Sabinus, prowadzący interesy finansowe cesarza w Syrii, udał się do Jerozolimy, a jego zjawienie się dodało Żydom bodźca do powstania. Chciał on zmusić załogi do wydania twierdz i szukał skarbów królewskich, nie przebierając w środkach. Gdy nadeszło Święto Pięćdziesiątnicy, wypadające 7 tygodni po drugim dniu święta Paschy, przybyły tłumy ludu z Galilei, Idumei, Jerycha i Perei zajordańskiej, nie tyle dla uroczystości religijnych, co oburzone z powodu gwałtów popełnionych przez Sabinusa. Podzielili się na trzy grupy i rozbili w trzech miejscach obozy: jeden w północnej stronie Świątyni, drugi na południu przy hipodromie i trzeci na zachodzie przy pałacu królewskim. Zamierzali w ten sposób otoczyć Rzymian ze wszystkich stron i zamknąć pierścieniem oblężenia.
Przebieg.
Sabinus, przerażony zaistniałą sytuacją, zaczął błagać Warusa o jak najszybszą pomoc, ponieważ w przeciwnym wypadku cały legion może zostać zniesiony. Wydał także rozkaz żołnierzom, aby uderzyli na nieprzyjaciół. Ruszyli więc ku Świątyni i rozpoczęli walkę. Ale gdy spora liczba Żydów wspięła się na krużganki i zaczęła miotać pociski na ich głowy, gęsto padali zabici po stronie Rzymian, którym niełatwo było ani bronić się przed obstrzałem z góry, ani utrzymać się prowadząc walkę wręcz.
Wzięci w dwa ognie Rzymianie podpalili więc krużganki. Stojący na ich dachach Żydzi nagle ujrzeli się w płomieniach i wielu poniosło z tego powodu śmierć, inni zaś zginęli z rąk nieprzyjaciół, do których zeskakiwali. Wielu nie widząc wyjścia rzuciło się w ogień albo własnymi mieczami się przebijali, nie chcąc ginąć w płomieniach. Wszyscy, którzy spuszczali się po murze i natrafiali na Rzymian, bez trudu dawali się pokonać wskutek oszołomienia. Kiedy padła jedna część przeciwników, a druga rozproszyła się w popłochu, żołnierze rzucili się na skarbiec i zrabowali około czterysta talentów, resztę zaś zagarnął Sabinus.
Zniszczenie tych budowli i ofiary w ludziach jeszcze pomnożyły szeregi Żydów i spotęgowały ich wolę walki z Rzymianami. Otoczywszy pałac królewski, zagrozili im, że zabiją wszystkich, jeśli teraz nie ustąpią. Przyrzekli Sabinusowi bezpieczny wymarsz, jeżeli sam odejdzie razem z legionem. Do Żydów zbiegły już w większości wojska królewskie, stając po ich stronie, ale najbardziej bojowa ich część, trzy tysiące Sebasteńczyków, pozostała wierna Rzymianom. Żydzi zaczęli prowadzić oblężenie z wielką energią, robili podkopy pod mury i próbowali je szturmować, głośno przy tym nawołując Sabinusa i jego żołnierzy, aby ustąpili i nie stawali im na przeszkodzie, ponieważ chcieli wywalczyć niezależność, jaką cieszyli się dawniej. Sabinus choć chciał wycofać się, nie ufał przyrzeczeniom obawiając się wciągnięcia w pułapkę. Także spodziewał się nadejścia pomocy od Warusa, więc dalej stawiał czoło oblężeniu.
W tym samym czasie doszło do zaburzeń także w wielu innych częściach kraju. W Idumei dwa tysiące dawnych żołnierzy herodowych chwyciło za broń i wystąpiło przeciwko zwolennikom królewskim. Walczył z nimi kuzyn króla Achiab, opierając się o najsilniejsze twierdze w kraju i unikając otwartej walki w polu. Wystąpili także Atrongajos, Szymon z Perei oraz Juda, syn Ezechiasza. W owym czasie w całej Judei grasowały bandy rozbójnicze. Gdzie tylko ktoś zdołał zebrać grupę buntowników, obierano go królem i wyrządzano ciężkie szkody narodowi.
Gdy Warus dowiedział się od Sabinusa o zaistniałej sytuacji, bojąc się o los legionu, zabrał dwa pozostałe oraz cztery przynależące do nich oddziały jazdy i ruszył ku Ptolemaidzie, gdzie wyznaczył punkt zborny dla wojsk posiłkowych przysłanych przez królów i dynastów. Przechodząc przez Beryt dobrał stamtąd także tysiąc pięćset ciężkozbrojnych żołnierzy. W sumie mógł mieć około 20 000 ludzi.
W Ptolemaidzie stanęły pod jego rozkazami inne wojska sprzymierzone, a także Arab Aretas IV, który przywiódł zastępy jazdy i wojska pieszego. Natychmiast wysłał więc część sił do graniczącej z Ptolemaidą Galilei, gdzie rozproszono zachodzących drogę nieprzyjaciół, zajęto i spalono miasto Sefforis, a jego mieszkańców sprzedano w niewolę. Sam Warus ruszył z całą armią ku Samarii, lecz oszczędził miasto, przekonawszy się, że nie brało ono udziału w zamieszkach, które wybuchały w innych miejscach, i rozłożył się obozem koło wsi Arus, która została złupiona przez Arabów. Stąd podążył do innej wsi warownej, Sapfo, którą Arabowie tak samo splądrowali, tak jak wszystkie sąsiednie miejscowości, do których dotarli. Puszczono z dymem także Emmaus, z którego mieszkańcy zbiegli, na rozkaz Warusa rozwścieczonego zamordowaniem Ariusza i jego żołnierzy.
Następnie Warus ruszył ku Jerozolimie i już na sam jego widok, kroczącego na czele swojego wojska, opustoszały obozy żydowskie. Uchodzący z nich żołnierze rozproszyli się po kraju a mieszkańcy miasta otworzyli bramy przed Warusem i starali się oczyścić z zarzutu podniesienia buntu. Tłumaczyli się, że wojnę zaczęto przez zuchwałość przybyszów a oni sami byli raczej oblegani razem z Rzymianami i ani myśleli ich oblegać. Warus część wojska rozesłał po kraju dla wyłapania przywódców buntu i spośród znacznej liczby pochwyconych, którzy mieli niewielki udział w rozruchach, rozkazał uwięzić, drugich, którzy byli głównymi winowajcami, w liczbie około 2000, rozkazał ukrzyżować.
Z kolei dotarła do niego wiadomość, że jeszcze w Idumei stało pod bronią dziesięć tysięcy ciężkozbrojnych. Przekonawszy się, że Arabowie zamiast zachowywać się jak sprzymierzeńcy, kierowali się własnymi urazami i z nienawiści do Heroda Wielkiego niszczyli kraj w większej mierze, niż to leżało w jego zamiarze, odprawił ich, a ze swoimi legionami ruszył na powstańców. Ci zaś, idąc za radą Achiaba, poddali się nim doszło do walki. Warus darował winy zwykłym buntownikom, a przywódców odesłał na sąd do cesarza Oktawiana Augusta. Ten wszystkim przebaczył, wyjąwszy kilku krewnych króla Heroda, których rozkazał ukarać za to, że podnieśli oręż przeciw królowi z ich własnej rodziny. Przywróciwszy porządek w Jerozolimie, Warus zostawił jako załogę legion, który już poprzednio tam stacjonował i powrócił do Antiochii.
Następstwa wojny.
Według Heinricha Graetza, wojna Warusa wywarła duży wpływ na judaizm, a jej bezpośrednie skutki były następujące:
Literatura rabiniczna ("Seder Olam Rabbah") także zapamiętała wojnę Warusa, która miała poprzedzać o 80 lat wojnę Wespazjana. Kronika ta wylicza różne wojny i nawiązuje do tej rebelii oraz jej stłumienia jako "polemos shel Varos". Aluzję do niej można znaleźć także u autora Protoewangelii Jakuba (25:1), który w zakończeniu swojego dzieła pisał, że po śmierci Heroda powstały rozruchy w Jerozolimie. Także Wniebowzięcie Mojżesza (6,8) z pseudoepigrafów, datowane na I wiek, prawdopodobnie wymienia Warusa, mówiąc o „"potężnym królu zachodu, który podbije ich [tj. Żydów] i weźmie ich w niewolę, i spali część ich Świątyni ogniem, i ukrzyżuje część z nich wokół ich stolicy."”

</doc>
<doc id="1288144" url="https://pl.wikipedia.org/wiki?curid=1288144" title="Windmills by the Ocean">
Windmills by the Ocean

Windmills by the Ocean - amerykański zespół muzyczny, wykonujący muzykę klasyfikowaną jako atmosferyczny sludge albo też post-metal. Zespół nagrał dotychczas jedną płytę, zatytułowaną "Windmills by the Ocean" i wydaną przez Robotic Empire w 2006 r. Album zawiera długie (6-9 minut), rozbudowane utwory instrumentalne, brzmieniowo i kompozycyjnie kojarzące się z dokonaniami takich zespołów jak Pelican, Russian Circles czy Red Sparowes. 

</doc>
<doc id="1288151" url="https://pl.wikipedia.org/wiki?curid=1288151" title="BE">
BE



</doc>
<doc id="1288152" url="https://pl.wikipedia.org/wiki?curid=1288152" title="Maria Reiche">
Maria Reiche

Maria Reiche, właśc. Victoria Maria Reiche-Grosse Newmann (ur. 15 maja 1903 w Dreźnie, zm. 8 czerwca 1998 w Limie) – niemiecka matematyczka oraz archeolog, znana z badań rysunków z Nazca. Do Peru przyjechała jako guwernantka w 1932. Zafascynowana rysunkami na równinie Nazca poświęciła się badaniu i walce o ochronę tych znaków. W 1992 przyjęła obywatelstwo peruwiańskie.

</doc>
<doc id="1288153" url="https://pl.wikipedia.org/wiki?curid=1288153" title="BF">
BF



</doc>
<doc id="1288154" url="https://pl.wikipedia.org/wiki?curid=1288154" title="BG">
BG



</doc>
<doc id="1288155" url="https://pl.wikipedia.org/wiki?curid=1288155" title="Yael Naim">
Yael Naim

Yael Naim (hebr. יעל נעים, trb. "Ja’el Na’im"; ur. 6 lutego 1978 w Paryżu) – izraelsko-francuska piosenkarka, autorka piosenek i tekstów.
Życiorys.
Urodziła się w Paryżu 6 lutego 1978 roku w rodzinie sefardyjczyków. Kiedy miała 4 lata, jej rodzina przeprowadziła się do Izraela – zamieszkali w Ramat ha-Szaron, niedaleko Tel Awiwu, gdzie spędziła dzieciństwo. Odbyła służbę wojskową jako solistka w Orkiestrze Sił Powietrznych Izraela. Rozpoczęła karierę wokalistki rolą Miriam, starszej siostry Mojżesza (Daniel Lévi) w musicalu "Dziesięć przykazań" ("Les Dix Commandements", 2000-2002), gdzie wykonała piosenkę „Oh Moïse” w duecie z Pédro Alvèsem (Aaron), „Mais tu t'en vas”, „C'est ma volonté” i pieśń finałową „L’envie d’aimer”.
Jej pierwszy album solowy pt. "In a Man’s Womb" (nagrany w Los Angeles w Kalifornii z udziałem artysty Kamila Rustama) został wydany w 2001 r. Zaśpiewała także piosenkę „You Disappear” autorstwa Bruno Coulais w filmie "Harrison's Flowers" reżyserii Elie Chouraqui. W początkowym okresie kariery znana była po prostu jako "Yaël." Zaśpiewała również w duecie z Din Din Aviv znanym jako "Mashmauyot".
Następnie współpracowała z perkusistą Davidem Donatienem. W ciągu dwóch lat wykonali aranżacje i nagrania 13 piosenek z wokalem Naim, w studio nagraniowym w jej mieszkaniu w Paryżu. Jej drugi album pt. "Yael Naim" ukazał się 22 października 2007 nakładem wytwórni Tôt ou tard. Naim zaśpiewała na nim piosenki po francusku, angielsku i hebrajsku, zaskarbiając sobie wysokie uznanie recenzentów. Album zadebiutował na francuskiej liście przebojów na 11. miejscu, ledwie tydzień po wydaniu. Styl muzyki opisano w recenzjach jako powiew folku i jazzu, z tajemniczymi, nastrojowymi słowami, zaśpiewanymi delikatnym i, ewidentnie zamierzonym, nieco chropawym głosem.
W styczniu 2008 r. Apple Inc. użyło jej piosenkę „New Soul” w reklamie-debiucie najnowszego i najcieńszego laptopa na rynku, szeroko promowanego MacBooka Air (CEO Steve Jobs sam wybrał właśnie ten utwór na debiut promocji tego sprzętu), co zaskutkowało niemal natychmiastową renomą tego singla. Z uwagi na wysoką sprzedaż wersji cyfrowej w sieci w USA, piosenka zadebiutowała na liście "Billboard" Hot 100 16 lutego 2008 na 9. pozycji, stając się pierwszym przebojem Naim w pierwszej dziesiątce singli w Stanach Zjednoczonych, czyniąc Naim pierwszą izraelską artystką solową z takowym osiągnięciem. Piosenka dotarła do 7. pozycji w najwyższym swoim notowaniu.
5 lutego 2008 jej piosenka „Far Far” z albumu "Yael Naim" została udostępniona gratis w sklepie internetowym iTunes Music Store.
21 marca 2008 artystka, wraz z Davidem Donatienem, uczestniczyła w radiowym ogólnokrajowym (i internetowym) wywiadzie przeprowadzonym przez National Public Radio w USA m.in. na temat jej uznania, uzyskanego na podstawie słynnej już reklamy telewizyjnej (nadal dostępnej na stronie internetowej Apple Inc.). 27 marca album "Yael Naim" zadebiutował na 55. pozycji na liście American Billboard Charts.

</doc>
<doc id="1288157" url="https://pl.wikipedia.org/wiki?curid=1288157" title="Yael Naïm">
Yael Naïm



</doc>
<doc id="1288159" url="https://pl.wikipedia.org/wiki?curid=1288159" title="With God on Our Side">
With God on Our Side

With God on Our Side – piosenka typu pieśń protestu skomponowana przez Boba Dylana, nagrana przez niego w sierpniu 1963 r. i wydana na trzecim studyjnym albumie "The Times They Are a-Changin’" w styczniu 1964 r.
Historia i charakter utworu.
Tę sarkastyczną piosenkę Bob Dylana można zaliczyć do „pieśni protestu” – protest song. W dziewięciu ośmiowersowych zwrotkach artysta wykazuje, że historia jest zawsze pisana przez zwycięzców i że niezależnie od ich „racji moralnych” mają zawsze za sobą Boga. Doprowadza logicznie wywód do końca sugerując, iż istnienie Boga może być tylko udowodnione tym, że zapobiegnie on w przyszłości nuklearnej wojnie.
Dylan nie waha się tu także przed rewizjonistycznym podejściem do historii USA, zwłaszcza jeśli chodzi o wojny z Indianami.
Już sam początek utworu sugeruje, że wszystko, co zostanie za chwilę zaśpiewane, jest jednym wielkim kłamstwem: moje imię – nieważne; mój wiek – jeszcze mniej ważny; czego zostałem nauczony – wszystko to kłamstwa. Bohaterowie – nazwiska do zapamiętania itd.
Aby nie odciągać uwagi słuchaczy od tekstu, Dylan wybrał właściwie minimalistyczny akompaniament na gitarze, co uczyniło utwór maksymalnie efektywnym; jest to krańcowo inne podejście do ekspresji niż na pełnym instrumentalnych gitarowych fajerwerków technicznych pierwszym albumie "Bob Dylan".
Dylan uważał tę piosenkę za swoją kompozycję, jednak przypomina ona nieco utwór „The Patriot Game”. do którego słowa napisał Dominic Behan, który nazwał Dylana plagiatorem i złodziejem. Dylan nigdy nie odpowiedział na te zarzuty. Jednak i „The Patriot Game” pochodzi wprost od irlandzkiej piosenki folkowej „The Merry Month of May”.
Bezpośrednią przyczyną napisania tekstu, stał się dla Dylana cytat z Samuela Johnsona – „Patriotyzm jest ostatnią ucieczką szubrawców”.

</doc>
<doc id="1288164" url="https://pl.wikipedia.org/wiki?curid=1288164" title="Andrzej Łabędzki">
Andrzej Łabędzki

Andrzej Grzegorz Łabędzki (ur. 26 lipca 1975 w Warszawie) – polski gitarzysta.
Profesjonalną karierę muzyczną zaczynał w zespole Contrast, w którym basistą był jego brat. W latach 1994–2001 grał w zespole Lady Pank. W 1995 zagrał Sebastiana, znanego muzyka rockowego w spektaklu Teatru Telewizji "Cisza" w reż. Pawła Trzaski.

</doc>
<doc id="1288166" url="https://pl.wikipedia.org/wiki?curid=1288166" title="Redbad Klynstra-Komarnicki">
Redbad Klynstra-Komarnicki

Redbad Sergiusz Klynstra-Komarnicki, uprzednio: Redbad Klynstra lub Redbad Klijnstra (ur. 4 maja 1969 w Amsterdamie) – polski aktor, reżyser, prezenter telewizyjny i dziennikarz pochodzenia niderlandzko-fryzyjskiego, mieszkający i działający głównie w Polsce.
Życiorys.
W 1994 ukończył studia aktorskie w PWST w Warszawie. W latach 2001–2006 był związany z Teatrem Rozmaitości w Warszawie. Od 2008 roku jest członkiem zespołu Nowego Teatru w Warszawie.
Jest twórcą festynu promującego kulturę holenderską „O Holender”, odbywającego się w Warszawie. Wydarzenie rozegrano 15 maja 2011 i 19 maja 2012 roku.
Od maja 2013 prowadzi magazyn kulturalny "Republika kultury" na antenie stacji Telewizja Republika. W listopadzie 2013 rozpoczął współpracę z telewizją internetową Foksal Eleven, dla której w dziale kultura prowadzi videoblog „Gadał dziad do obrazu”.
Został członkiem Warszawskiego Społecznego Komitetu Poparcia Jarosława Kaczyńskiego w przedterminowych wyborach prezydenckich w 2010.
1 września 2020 został mianowany pełniącym obowiązki dyrektora Teatru im. Juliusza Osterwy w Lublinie. 31 sierpnia 2021 został powołany na stanowisko dyrektora tego teatru.
Od 2021 prowadzi w soboty autorską audycję "Trzy gramy Redbada" w Programie Trzecim Polskiego Radia.
Życie prywatne.
Był związany z piosenkarką Katarzyną Nosowską. W sierpniu 2017 poślubił aktorkę Emilię Komarnicką. Po ślubie oboje posługują się podwójnym nazwiskiem. Mają dwóch synów Kosmę (ur. 2018) i Tymoteusza (ur. 2020).

</doc>
<doc id="1288167" url="https://pl.wikipedia.org/wiki?curid=1288167" title="Tomasz Preniasz">
Tomasz Preniasz



</doc>
<doc id="1288168" url="https://pl.wikipedia.org/wiki?curid=1288168" title="Mistrz Bertram">
Mistrz Bertram

Mistrz Bertram z Minden – (niem. "Meister Bertram von Minden", ur. 1340 – zm. 1414/15), malarz reprezentujący sztukę gotycką w północnych Niemczech. Dzieła artysty, których większość wchodzi w skład zbiorów hamburskiej Kunsthalle należą do wczesnej odmiany stylu, który objął sztukę większości krajów Europy, zwanego stylem pięknym.
Życiorys.
Podobnie jak w przypadku większości artystów średniowiecznych, o Mistrzu Bertramie wiemy stosunkowo niewiele. Wszystko co wiemy, zawdzięczamy analizie danych źródłowych. Krótko, ale treściwie mówią o nim zachowane informacje z kroniki miejskiej Hamburga: "Anno 1383 wort de tafel des hogen altares tho S. Peter tho Hamborch gemaket, hetede mester Bertram zvan Mynden" – wynika z tego, iż twórca najważniejszego jego dzieła, retabulum ołtarza głównego z kościoła Św. Piotra w Hamburgu pochodził z Minden w Westfalii. Na podstawie innych danych źródłowych, dowiadujemy się o relacjach artysty z inteligencją hamburskiego środowiska mieszczańskiego. Otóż fundatorami byli Wilhelm Horborch, uczony, pochodzący ze starej hamburskiej rodziny rajców, brat Wilhelma, Bertram Horborch – imiennik artysty był w latach 1366-1396 burmistrzem miasta. Tenże utrzymywał silne kontakty z cesarzem i królem Czech Karol IV i z papieżem w Awinionie. Liczne analogie stylowe dzieł artysty z malarstwem czeskim doby Luksemburgów sugerują, iż Mistrz Bertram (po raz pierwszy wspomniany w aktach hamburskich w 1367) spędził pewien czas w Pradze, która w dobie panowania Karola IV stała się jednym z najważniejszych ośrodków artystycznych w Europie. Ponadto miasta portowe pobrzeża Morza Północnego i Bałtyckiego (Brema, Hamburg, Lubeka) pełniły ważną rolę polityczną i kulturalną. 
Twórczość.
Mistrz Bertram podobnie jak Brat Francke reprezentuje gotyckie malarstwo tablicowe, które w środowisku czeskim zaczynało odgrywać coraz większą rolę (Mistrz z Vyzsego Brodu, Mistrz Teodoryk). Ważnym czynnikiem, który ukształtował styl Bertrama był uniwersalizm stylu Mistrza Teodoryka na terenie nie tylko Czech, ale także w północnych i środkowych krajach Rzeszy. Nieobca mu była również twórczość działającego w Dortmunddzie Konrada von Soest czy malarzy wywodzących się z wówczas prężnie działającego środowiska kolońskiego. Malował obrazy do retabulów ołtarzowych. Poszczególne obrazy wyróżniają się klarowną i zwartą kompozycją (m.in. dzięki ograniczeniu liczby postaci do głównych bohaterów poszczególnych wątków), miękkim światłocieniowym modelunkiem szat, przewaga waloru nad linią, konturem (jest to recepcja czeskiego malarstwa), równowagą między elementami krajobrazowymi i figuralnymi a tłem. Choć malował tradycyjne gotyckie złote tła, w jego obrazach widać dążenie do przestrzenności kompozycji, w sposób delikatny i zrównoważony wprowadzał motywy pejzażowe i architektoniczne ujmując je w silnym skrócie. Poszczególne wątki narracyjne cechuje nastrój głębokiego liryzmu.
Dzieła.
Przypisuje się Mistrzowi Bertramowi i jego warsztatowi następujące dzieła:
Dwa ostatnie dzieła były w starszej literaturze identyfikowane z Mistrzem. Jednak różnice w cechach stylistycznych sugerują udział warsztatu działającego przy artyście.

</doc>
<doc id="1288173" url="https://pl.wikipedia.org/wiki?curid=1288173" title="Stiepan Kołyczew">
Stiepan Kołyczew

Stiepan Aleksiejewicz Kołyczew był rosyjskim dyplomatą żyjącym w drugiej połowie XVIII wieku. 
W latach 1783-1795 był ambasadorem Rosji w Hadze, zastępując na tym stanowisku Arkadego Iwanowicza Morkowa.

</doc>
<doc id="1288174" url="https://pl.wikipedia.org/wiki?curid=1288174" title="Ponape">
Ponape



</doc>
<doc id="1288176" url="https://pl.wikipedia.org/wiki?curid=1288176" title="Ostatnie polowanie">
Ostatnie polowanie

Ostatnie polowanie ("The Last Hunt") – amerykański film z Dzikiego Zachodu na podstawie powieści Miltona Lotta. Historia hodowcy bydła, któremu stado bizonów stratowało jego stado bydła. W odwecie organizuje brutalne polowanie na bizony.

</doc>
<doc id="1288177" url="https://pl.wikipedia.org/wiki?curid=1288177" title="Johan Könemann">
Johan Könemann

Johan Könemann był duńskim dyplomatą.
W latach 1778-1781 duński "Chargé d’affaires" w Sztokholmie, po 1781 ambasador. Od roku 1784 współpracował z ambasadorem Rosji w szwedzkiej stolicy Arkadym Iwanowiczem Morkowem w celu odtworzenia dawnego stronnictwa prorosyjskiego znanego przed 1772 rokiem jako "partia czapek", które przeciwstawiłoby się planom wzmocnienia władzy królewskiej, które snuł Gustaw III.

</doc>
<doc id="1288179" url="https://pl.wikipedia.org/wiki?curid=1288179" title="Wielcy Ukraińcy">
Wielcy Ukraińcy

Wielcy Ukraińcy – projekt ukraińskiej telewizji Inter, który łączy w sobie talk show z wywiadami z telewidzami, a w okresie między programami z sondażem społecznym.
Format programu został stworzony przez BBC, w oryginale program nosił nazwę 100 Najwybitniejszych Brytyjczyków.
Głosowanie.
Do tytułu pretendowało 14 tysięcy osób, na które do tej pory głosowało ponad 800 tysięcy osób. Kolejnym i ostatnim głosowaniem będzie ustalenie kolejności w obrębie pierwszej dziesiątki kandydatów.
Lista pierwszych dziesięciu wielkich Ukraińców.
Pierwsza dziesiątka wielkich Ukraińców:

</doc>
<doc id="1288180" url="https://pl.wikipedia.org/wiki?curid=1288180" title="Mistrz kamuflażu">
Mistrz kamuflażu

Mistrz kamuflażu ("The Master of Disguise") – amerykański film komediowy z 2002 roku w reżyserii Perry'ego Andelina Blake'a.
"Mistrz kamuflażu" był filmowym debiutem reżysera. Pomimo sukcesu komercyjnego i dochodu ponad 43 milionów dolarów, zebrał on negatywne opinie krytyków
Fabuła.
Włochy, 1979, Fabbrizio Disguisey jest ostatnim tajnym agentem z rodziny "Mistrzów kamuflażu". Nie chcąc aby jego syn w niemowlęcym wieku Pistachio również pracował w niebezpiecznym zawodzie decyduje się na ukrycie rodzinnej tajemnicy. 
Dwadzieścia trzy lata później Fabbrizio prowadzi spokojne życie jako właściciel restauracji w której pracuje razem ze swoją żoną i synem. Bowman, który dopiero co opuścił więzienie porywa Fabbrizia wraz z jego żoną, i zmusza go aby ten używał swych umiejętności do kradzieży legendarnych artefaktów. Pistachio w tym czasie zostaje odwiedzony przez swojego pradziadka, który zdradza mu rodzinną tajemnicę i rozpoczyna szkolenie. 
Pistachio dzięki treningowi i pomocy swojej asystentki Jennifer, pokonuje Bowmana, bierze z nią ślub i przyjmuje tytuł mistrza kamuflażu. 

</doc>
<doc id="1288182" url="https://pl.wikipedia.org/wiki?curid=1288182" title="Paul François Quélen de Stuer de Causade">
Paul François Quélen de Stuer de Causade

Paul François de Quélen de Stuer de Caussade (ur. 30 lipca 1746, zm. 14 marca 1828 w Paryżu) – markiz de Saint-Maigrin, potem książę de Saint-Maigrin, potem książę de La Vauguyon i diuk de Caussade. Jego ojcem był Antoine de Qeélen, książę de Vauguyon, dyplomata i polityk francuski.
Jako polityk związany był z „konserwatywnym” obozem przeciwników ministra finansów Jacques’a Neckera.
Kawaler Orderu Św. Ducha ("Chevalier du Saint-Esprit") od 1 stycznia 1784 roku. Francuski ambasador w Holandii w latach 1777–1784.
W latach 1785–1791 ambasador Francji w Madrycie. Z wrześniem 1791 i uznaniu konstytucji przez Ludwika XVI został dyplomata na usługach arystokratycznych emigrantów francuskich. Namawiał ministra hiszpańskiego hrabiego Floridablanca do interwencji prorojalistycznej we Francji. W stałym kontakcie korespondencyjnym pozostawał z nim przygotowujący antyrewolucyjną krucjatę król Szwecji Gustaw III.
14 października 1766 roku poślubił w Paryżu Antoinette Rosalie de Pons, córkę Charlesa Armanda de Pons, wicehrabiego de Pons, hrabiego de Roquefort i Gabrielle Rosalie Le Tonnelier de Breteuil. Córką Vauguyona i Antoinette była Marie Antoinette de Quelen de Stuer de Causade de la Vauguyon (1771–1847), która już w Hiszpanii (27 września 1787 roku w San Ildefonso) poślubiła przedstawiciela emigracji rojalistycznej Alexandre’a, księcia Bauffremont-Courtenay (1773–1833).
W okresie od 13 lipca 1789 do 16 lipca 1789 był francuskim sekretarzem spraw zagranicznych.

</doc>
<doc id="1288183" url="https://pl.wikipedia.org/wiki?curid=1288183" title="Centrum im. Razumkowa">
Centrum im. Razumkowa

Centrum im. Razumkowa (pełna nazwa: Ukraińskie centrum badań ekonomicznych i politycznych im. Ołeksandra Razumkowa, ukr. "Український центр економічних і політичних досліджень імені Олександра Разумкова") – ukraińska obywatelska organizacja non-profit, zajmująca się badaniem i komentowaniem ukraińskiej polityki państwowej.
Powstała 19 sierpnia 1994, pod obecną nazwą działa od 2000. Składa się z centrum analitycznego oraz 6 niezależnych działów ("programów"): wojskowego, ekonomicznego, energetycznego, międzynarodowego, polityczno-prawnego i społecznego.
W 2004 w okresie Pomarańczowej Rewolucji ośrodek publikował najbardziej zbliżone do rzeczywistych wyników sondaże exit poll. W 2005 jego ówczesny prezydent Anatolij Hrycenko objął stanowisko ministra obrony.

</doc>
<doc id="1288186" url="https://pl.wikipedia.org/wiki?curid=1288186" title="Mroczne miasto">
Mroczne miasto

Mroczne miasto ("Dark City") – amerykański thriller s-f, w reżyserii Alexa Proyasa.
Opis fabuły.
Film opowiada historię mężczyzny, który po nocy spędzonej w hotelu, budzi się nie wiedząc kim jest. W swoim portfelu znajduje dokumenty na nazwisko John Murdoch. O północy wszelki ruch w mieście zamiera...

</doc>
<doc id="1288188" url="https://pl.wikipedia.org/wiki?curid=1288188" title="Emma Wiklund">
Emma Wiklund



</doc>
<doc id="1288190" url="https://pl.wikipedia.org/wiki?curid=1288190" title="Landkreis Przemysl">
Landkreis Przemysl

Powiat Przemysl (niem. Landkreis Przemysl, Kreishauptmannschaft Przemysl, pol. "powiat przemyski") – jednostka administracyjna samorządu terytorialnego dystryktu krakowskiego w Generalnym Gubernatorstwie. Funkcjonowała od 3 listopada 1941 do lipca 1944. Siedzibą władz powiatu oraz starostwa był Przemyśl.
W skład Landkreis Przemysl weszły miejscowości z dawnych powiatów: przemyskiego, dobromilskiego, jarosławskiego i rejonu birczańskiego. Powiat zajmował powierzchnię 1937 km kw. (bez miasta Przemysl), i liczył 217 106 (1 marca 1943, wraz z miastem Przemyśl).
Starostą powiatowym do 1942 był dr F. Heinisch, a następnie starosta Paul.

</doc>
<doc id="1288192" url="https://pl.wikipedia.org/wiki?curid=1288192" title="Wyrok (film 1997)">
Wyrok (film 1997)

Wyrok (in. tytuł: Podstępne prawo; ang. "Laws of Deception") – amerykański film z gatunku "sprawa w sądzie". Adwokat podejmuje się obrony byłej narzeczonej, oskarżonej o zabójstwo męża. W sprawę zamieszana jest też mafia.

</doc>
<doc id="1288195" url="https://pl.wikipedia.org/wiki?curid=1288195" title="Formuła 1 Sezon 1969">
Formuła 1 Sezon 1969

Sezon 1969 Formuły 1 był 20. sezonem organizowanych przez FIA wyścigów. Rozpoczął się 1 marca 1969, i zakończył 19 października po jedenastu wyścigach.

</doc>
<doc id="1288196" url="https://pl.wikipedia.org/wiki?curid=1288196" title="Wysokość normalna">
Wysokość normalna

Wysokość normalna – iloraz liczby geopotencjalnej (różnica potencjału geoidy i potencjału powierzchni przechodzącej przez punkt) przez przeciętną wartość przyspieszenia normalnego wzdłuż linii pionu pola normalnego siły ciężkości.
Tę samą wartość liczby geopotencjalnej można przedstawić jako różnicę potencjałów elipsoidy ekwipotencjalnej ("U0" = "W0") oraz potencjału normalnego "UQ" w takim punkcie "Q" linii pionu pola normalnego, w którym tenże potencjał jest równy potencjałowi rzeczywistemu "WP" na fizycznej powierzchni Ziemi w punkcie "P": "C" = "U0" – "UQ". Punkt "Q" leży na telluroidzie, której odległość od elipsoidy ekwipotencjalnej jest równa wysokości normalnej Hn. Wynika z tego, że wysokość normalna jest jednocześnie wysokością geometryczną telluroidy (odległością telluroidy od elipsoidy).
Ścisłe wyznaczenie wysokości normalnych możemy otrzymać poprzez całkowanie wzoru na przyspieszenie normalne dla wysokości "h" ponad elipsoidą. Dzięki procesowi iteracyjnemu możemy dokładnie wyznaczyć wysokość normalną. Przybliżoną wysokość normalną otrzymujemy z różnicy wysokości normalnych. Różnica ta jest sumą poprawki normalnej (wyznaczanej z przeciętnej przyspieszenia normalnego na elipsoidzie dla średniej szerokości i średniej wysokości) i sumy pomierzonych różnic wysokości.

</doc>
<doc id="1288197" url="https://pl.wikipedia.org/wiki?curid=1288197" title="Dłonie (film)">
Dłonie (film)

Dłonie ("When the Bough Breaks") – amerykański thriller. Policja odnajduje odcięte dłonie. W rozwiązaniu zagadki decyduje się na pomoc chłopca, który posiada dar zdolności telepatycznych.

</doc>
<doc id="1288198" url="https://pl.wikipedia.org/wiki?curid=1288198" title="Wileńska Szkoła Średnia im. Joachima Lelewela">
Wileńska Szkoła Średnia im. Joachima Lelewela

Wileńska Szkoła Średnia im. Joachima Lelewela (lit. "Vilniaus Joachimo Lelevelio vidurinė mokykla") – polskojęzyczna szkoła średnia utworzona w 1946 roku w Wilnie.
Powstała, jako "Szkoła Średnia nr 5", w 1946 roku w wyniku połączenia III Gimnazjum (męskiego) z V Gimnazjum (żeńskim) - językiem wykładowym był język polski. Dyrektorką szkoły została Ksenia Szulc. W pierwszym roku istnienia uczęszczało do niej 757 uczniów (w tym 434 dziewcząt). W 1948 roku szkołę poszerzono o 3 klasy rosyjskojęzyczne, liczba uczniów zwiększyła się do 1160.
Przez długi czas gimnazjum było jedyną polskojęzyczną szkołą średnią w Wilnie. Działało przy nim kółko literackie, chór p. Pieniążkowej. Wieloletnim dyrektorem szkoły był Wacław Baranowski.
W 2002 roku szkoła otrzymała imię Joachima Lelewela.

</doc>
<doc id="1288202" url="https://pl.wikipedia.org/wiki?curid=1288202" title="Gimnazjum im. Adama Mickiewicza w Wilnie">
Gimnazjum im. Adama Mickiewicza w Wilnie

Liceum im. Adama Mickiewicza w Wilnie (lit. "Vilniaus Adomo Mickevičiaus licėjus") – polska szkoła średnia w Wilnie.
Historia.
Gimnazjum działało od 1921 jako koedukacyjne gimnazjum wieczorowe. Zajęcia odbywały się w pomieszczeniu Gimnazjum im. Joachima Lelewela przy ul. A. Mickiewicza (obecnie Giedymina). Państwowe Gimnazjum męskie im. Adama Mickiewicza w Wilnie rozpoczęło działalność w 1922r. Dokładna data nie jest ustalona. 16 listopada 1922r. Minister Wyznań Religijnych i Oświecenia Publicznego powołał kierownika gimnazjum. Od 1928 roku przeniosło się jako poranne gimnazjum o profilu humanistycznym na ul. Dominikańską, naprzeciwko kościoła Ducha Świętego. Pierwszym szefem Państwowego Gimnazjum im. Adama Mickiewicza w Wilnie był Bronisław Zapaśnik (najpierw kierownik, od 1924 dyrektor). Jako nauczyciele pracowali tam między innymi Czesław Zgorzelski i Józef Rybicki. Po śmierci B. Zapaśnika w 1934 roku dyrektorem był Żerebecki, który kierował placówką aż do jej zamknięcia 30 listopada 1939 r. Po rozpoczęciu wojny gimnazjum przeniesiono w 1942 r. do dawnego przytułku dzieci żydowskich na ul. Krupniczą (obecnie Kruopų gatvė) jako 4 Progimnazjum Męskie. W 1945 roku stało się ono szkołą początkową nr. 7, którą przekształcono w 1953 w szkołę średnią. Od roku 1952 do 1967 jej dyrektorem był Aleksander Karuża, a w latach 1968-1979 Fryda Mackiewicz. W 1989 roku przywrócono szkole imię Adama Mickiewicza, natomiast 11 czerwca 1999 roku minister edukacji Litwy nadał szkole "realinio profilo gimnazijos statusa" („status gimnazjum kierunku realnego”). W maju 2018 roku nazwa gimnazjum została zmieniona na Liceum im. Adama Mickiewicza w Wilnie. Dyrektorem Liceum w latach 1979-2019 był jej absolwent Czesław Dawidowicz. Od 2019 roku funkcję dyrektora pełni absolwentka Liceum Iwona Czerniawska.

</doc>
<doc id="1288204" url="https://pl.wikipedia.org/wiki?curid=1288204" title="Bama">
Bama

Bama (hebr. "wyżyna") – typ kananejskiego sanktuarium. Zazwyczaj miała postać sztucznego lub naturalnego wzgórza, na szczycie którego ustawione były betyle albo kamienne stele poświęcone bóstwu. Wyżyny miewały także formę niskiego kamiennego podwyższenia, z kilkoma stopniami umożliwiającymi wejście.

</doc>
<doc id="1288205" url="https://pl.wikipedia.org/wiki?curid=1288205" title="Helmut Foreiter">
Helmut Foreiter

Helmut Foreiter (ur. 11 lutego 1958 w Zielinie, zm. 14 lutego 2008 w Berlinie) – polski piłkarz.
Kariera klubowa.
Wychowanek Pogoni Prudnik, w której zaczął grać po rozpoczęciu nauki w Zespole Szkół Zawodowych nr 1 w Prudniku. Następnie był zawodnikiem Metalu Kluczbork. W 1976 roku przeszedł do Ruchu Chorzów, w którym spędził trzy sezony. W latach 1977–1979 rozegrał w barwach „Niebieskich” 57 meczów, w których zdobył 4 gole oraz został mistrzem Polski w 1979. Następnie odszedł do Piasta Gliwice, gdzie grał przez 2 lata w drugiej lidze (39 meczów, 19 goli). W 1981 roku wyjechał do Niemiec, gdzie występował jako Helmut Vorreiter. Grał w SV Darmstadt 98 (w Bundeslidze 25 meczów i 2 gole oraz w 2. Bundeslidze 57 meczów i 10 goli). Grał także w drużynie VfR 1910 Bürstadt oraz był trenerem TVgg Lorsch.
Jako gracz Metalu 13 razy wystąpił w juniorskiej i młodzieżowej reprezentacji Polski.

</doc>
<doc id="1288206" url="https://pl.wikipedia.org/wiki?curid=1288206" title="Hamata">
Hamata

Hamata (ar. حماطة, "Ḥamāṭa") – miejscowość wypoczynkowa na północ od półwyspu Ras Banas w południowo-wschodniej części Egiptu, położona nad Morzem Czerwonym (Riwiera Morza Czerwonego), ok. 420 km na południe od Hurghady, 120 km na południe od Marsa Alam.
W południowej części Hamaty znajduje się kamienny pirs z betonową nawierzchnią z nabrzeżem do cumowania łodzi turystycznych. 9 km na południe od miejscowości znajduje się kompleks ekologiczny "Red Sea Diving Safari" – "Wadi Lahami Village" przeznaczony dla doświadczonych nurków pobliskich raf koralowych.

</doc>
<doc id="1288207" url="https://pl.wikipedia.org/wiki?curid=1288207" title="Jean-François de Bourgoing">
Jean-François de Bourgoing

Jean-François, baron de Bourgoing (ur. 20 listopada 1748 w Nevers - zm. 20 lipca 1811) – francuski dyplomata, baron, odznaczony m.in. Komandorią Legii Honorowej.
W latach 1783-1787 drugorzędny ("Chargé d’affaires") reprezentant Francji w Hiszpanii.
Od roku 1792 minister - plenipotent Francji w Madrycie. Zgromadzone obserwacje i doświadczenia zawarł w swojej książce: "Nouveau voyage en Espagne, ou tableau de l'état actuel de cette monarchie". Jego dzieło przetłumaczono w roku 1790 na język niemiecki jako: "Des Herrn Ritters von Bourgoing neue Reise durch Spanien vom Jahr 1782 bis 1788, oder vollständige Uebersicht des gegenwärtigen Zustandes", a w 1808 roku na język angielski jako: "Modern state of Spain: exhibiting a complete view of its topography, government, laws, religion, finances, naval and military establishments; and of society, manners, arts, sciences, agriculture, and commerce in that country".
Następnie był ambasadorem Francji w Danii, skąd pisywał do swego przełożonego MSZ Talleyranda. W liście z 30 marca 1801 roku pisze o narastającej wrogości między Danią a Wielką Brytanią, a potem donosi o bitwie pod Kopenhagą, kiedy to 2 kwietnia 1801 Brytyjczycy zatopili duńską flotę.

</doc>
<doc id="1288209" url="https://pl.wikipedia.org/wiki?curid=1288209" title="Lautulae">
Lautulae

Lautulae - miasto Wolsków w "Latium novum" - zalesionym wąwozie między Tarraciną a Fundi. Miejsce klęski Rzymian w czasie drugiej wojny samnickiej w roku 315 p.n.e., za konsula Kwintusa Fabiusza Maksymusa. Jest to też miejsce urodzenia cesarza Galby.

</doc>
<doc id="1288210" url="https://pl.wikipedia.org/wiki?curid=1288210" title="Formuła 1 Sezon 1982">
Formuła 1 Sezon 1982

Sezon 1982 Formuły 1 – 33. sezon o Mistrzostwo Świata Formuły 1. Rozpoczął się 23 stycznia 1982 na torze Kyalami w Midrand w Południowej Afryce, a zakończył się 25 września 1982 na torze Caesars Palace w Las Vegas w Stanach Zjednoczonych.
Mistrzem świata kierowców został po raz pierwszy (i jedyny) Keke Rosberg z zespołu Williams, natomiast mistrzem świata wśród konstruktorów został po raz siódmy zespół Ferrari.

</doc>
<doc id="1288218" url="https://pl.wikipedia.org/wiki?curid=1288218" title="Ołtarz z kościoła św. Piotra w Hamburgu">
Ołtarz z kościoła św. Piotra w Hamburgu

Ołtarz z kościoła św. Piotra w Hamburgu – XIV-wieczny ołtarz z malowidłami Mistrza Bertrama, znajdujący się do 1900 r. w kościele św. Piotra w Hamburgu. Obecnie prezentowany jest w Kunsthalle.
Przykład gotyckiego malarstwa tablicowego należący do wczesnej fazy stylu pięknego.
Dzieje.
"Anno 1383 wort de tafel des hogen altares tho S. Peter tho Hamborch gemaket, hetede mester Bertram zvan Mynden" – tak brzmi "passus" z kroniki miejskiej Hamburga, którego treść ujawnia nam zarówno imię, jak i pochodzenie artysty oraz funkcję i miejsce wykonania dzieła – kościół św. Piotra – główna parafia miasta Hamburga.
Dzieło zostało wykonane w latach 1379–1393 dla hamburskiej fary, jako ołtarz główny. W roku 1793 ołtarz został przeniesiony do miejscowości Grabow w powiecie Ludwigslust-Parchim w zachodniej Meklemburgii (stąd często w literaturze występuje również nazwa "Grabower Altar" (Ołtarz z Grabowa)). Tym samym nie podzielił losu pierwotnego miejsca, hamburska fara w 1842 uległa pożarowi, po którym kościół odbudowano. Odkryty i doceniony w 1900 przez malarza, dyrektora hamburskiego Kunstalle, Alfreda Lichtwarka trzy lata później został przeniesiony do zbiorów tego muzeum, gdzie znajduje się do dnia dzisiejszego.
Wygląd.
Jest to retabulum ołtarzowe w formie tryptyku. Jego wymiary to 266 × 726 cm. Tworzą go malowany rewers, którego skrzydła boczne są widoczne po zamknięciu ołtarza oraz rzeźbiony awers. Poszczególne obrazy są malowane techniką tempery na desce.
Ołtarz zamknięty.
Ołtarz słynie przede wszystkim ze skrzydeł malowanych stanowiących niegdyś rewers ołtarza, który w całości można było oglądać po obejściu tryptyku. Składa się on z czterech dużych części, dwie stanowiące odwrocie korpusu środkowego, oraz ruchome skrzydła boczne. Każda z części zawiera po sześć prostokątnych kwater w dwóch rzędach. Ciąg narracji biegnie jednak niezależne od konstrukcji ołtarza – biegnie ona od lewej do prawej w każdym rzędzie.
Rząd górny: "Stworzenie światła i ciemności", "Stworzenie wody", "Stworzenie planet i gwiazd", "Stworzenie roślin", "Stworzenie zwierząt", "Stworzenie Adama", oraz "Stworzenie Ewy", "Poznanie Adama z Ewą", "Grzech pierworodny", "Potępienie grzeszników", "Wygnanie z raju", "Adam i Ewa w pracy";
Rząd dolny: "Ofiara Kaina i Abla", "Bratobójstwo Kaina", "Budowa Arki Noego", "Ofiara Izaaka", "Izaak i Ezaw", "Izaak i Jakub", oraz "Zwiastowanie", "Narodzenie", "Pokłon Trzech Króli", "Prezentacja Chrystusa w świątyni", "Rzeź niewiniątek" i "Odpoczynek podczas ucieczki do Egiptu".
Ołtarz otwarty.
Otwarty ołtarz stanowi zespół drewnianych pozłacanych rzeźb ściśle wpisanych w architektoniczną strukturę. Tworzą ją dwa rzędy prostokątnych kwater z pojedynczymi pełnoplastycznymi figurami świętych, nakrytych ozdobnymi baldachimami (po 10 figur w części środkowej i 12 figur na skrzydłach bocznych), na osi korpusu ołtarza pomiędzy rzędami figur umieszczone było zajmujące całą wysokość kompozycji przedstawienie Grupy Ukrzyżowania – Ukrzyżowany Chrystus wraz z Marią i Janem Ewangelistą usytuowani są na wzgórzu, na jego stokach leży czaszka symbolizująca biblijną Golgotę. Każda z części miała koronkowe zwieńczenie, wzbogacone tondami z popiersiami proroków oraz Panien Mądrych i Panien Głupich.
Predella zawiera rząd arkad pod którymi znajdują się kolejne rzeźby – pośrodku scena Zwiastowania, którą flankują figury pierwszych Doktorów Kościoła (po lewej) oraz główni święci zakonnicy (po prawej).

</doc>
<doc id="1288219" url="https://pl.wikipedia.org/wiki?curid=1288219" title="Lauron">
Lauron

Lauron – miasto w "Hispania Tarraconensis", na wschód od Gades, położone w pobliżu wybrzeża, znane z bitwy między wojskami Sertoriusza i Pompejusza w roku 80 p.n.e. Miejsce śmierci Pompejusza w roku 48 p.n.e.

</doc>
<doc id="1288227" url="https://pl.wikipedia.org/wiki?curid=1288227" title="Pomnik Szczęśliwego Psa">
Pomnik Szczęśliwego Psa

Pomnik Szczęśliwego Psa – pomnik znajdujący się na Polu Mokotowskim w Warszawie.
Opis.
2 października 2004 z okazji obchodów Światowego Dnia Zwierząt, miesięcznik „Cztery Łapy“ zorganizował Paradę Psów w Warszawie. Jednym z elementów tej imprezy było odsłonięcie na Polu Mokotowskim pomnika Szczęśliwego Psa. Pomysłodawcą postawienia pomnika był miesięcznik „Cztery Łapy“, projekt rzeźby wykonała Bogna Czechowska, a pozował do niej golden retriever o imieniu Lokat, który jest psem biorącym udział w kynoterapii i należącym do Fundacji "Przyjaciel". Założeniem pomnika było pokazanie psa szczęśliwego, czyli kochanego, otoczonego opieką i miłością.
Jest to kolejny pomnik poświęcony temu zwierzęciu w Polsce, inne rzeźby znajdują się w Krakowie, Kazimierzu, Białymstoku oraz we wrocławskiej dzielnicy Psie Pole.

</doc>
<doc id="1288231" url="https://pl.wikipedia.org/wiki?curid=1288231" title="Miżyniec">
Miżyniec

Miżyniec (ukr. "Міженець") – wieś na Ukrainie, w rejonie starosamborskim, w pobliżu granicy polsko-ukraińskiej. Wieś leży nad rzeką Wyrwą, liczy około 1115 mieszkańców. Miżyniecka silrada (rada wiejska) obejmuje miejscowości Miżyniec, Zrotowice i Stroniowice.
Historia.
Pierwsza wzmianka o wsi pochodzi z 1436. Tu żył ród Herburtów, m.in. Anna Herburtówna. Wieś szlachecka Mieziniecz, własność Herburtów, położona była w 1589 roku w ziemi przemyskiej województwa ruskiego. 
Do dziś zachował się park, pozostały po siedzibie zarządu dóbr Adama Lubomirskiego.
W 1921 Miżyniec liczył około 1197 mieszkańców. Do 1939 istniała polska gmina Miżyniec. 
We wsi urodzili się Hipolit Podhorodecki, Józef Kojder, 

</doc>
<doc id="1288232" url="https://pl.wikipedia.org/wiki?curid=1288232" title="Larymna">
Larymna

Larymna – najbardziej na wschód wysunięte miasto w Lokrydzie, rozłożone niedaleko niewielkiej zatoki u ujścia rzeki Kefisos do Zatoki Eubejskiej.

</doc>
<doc id="1288237" url="https://pl.wikipedia.org/wiki?curid=1288237" title="Opus (miasto)">
Opus (miasto)

Opus – najważniejsze miasto starożytnej Lokrydy wschodniej (Lokrydy Opunckiej), leżące nad brzegiem Zatoki Eubejskiej. Miasto to miało być ojczyzną Patroklosa.

</doc>
<doc id="1288241" url="https://pl.wikipedia.org/wiki?curid=1288241" title="Silska rada">
Silska rada



</doc>
<doc id="1288245" url="https://pl.wikipedia.org/wiki?curid=1288245" title="Pierre-Paul d’Ossun">
Pierre-Paul d’Ossun

Pierre Paul, markiz d’Ossun (1713-1788) był francuskim dyplomatą.
W latach 1759–1777 d’Ossun był francuskim ambasadorem w Madrycie. Wcześniej był ambasadorem w Neapolu.
D’Ossun był wielkim zwolennikiem idei oświecenia i dlatego pomagał intelektualistom francuskim kontakt z francuskimi i odwrotnie. Pomagał Voltaireowi w czasach jego wygnania z Paryża, zaś m.in. hiszpański pisarz Nicolás Fernández de Moratín (1737-1780) zawdzięczał ambasadorowi dostęp korespondencyjny do ośrodków opiniotwórczych i naukowych w Paryżu.
Minister Étienne-François de Choiseul pouczył go, że nie ma zbyt gorąco popierać antypruskich impulsów na dworze hiszpańskim, ponieważ nie byłoby jego zdaniem korzystne gdyby wojna siedmioletnia zmazała Królestwo Prus z mapy Europy.
1 lutego 1749 roku jego żoną została Louise Thérèse Hocquart, córka Jean Hyacinthe Hocquarta i Marie Anne Gaillard de la Bouexière.

</doc>
<doc id="1288248" url="https://pl.wikipedia.org/wiki?curid=1288248" title="Gimnazjum ss. nazaretanek w Wilnie">
Gimnazjum ss. nazaretanek w Wilnie



</doc>
<doc id="1288250" url="https://pl.wikipedia.org/wiki?curid=1288250" title="Kwas β-aminopropionowy">
Kwas β-aminopropionowy



</doc>
<doc id="1288251" url="https://pl.wikipedia.org/wiki?curid=1288251" title="Zespół wielotorbielowatości nerek">
Zespół wielotorbielowatości nerek



</doc>
<doc id="1288258" url="https://pl.wikipedia.org/wiki?curid=1288258" title="Leuktry">
Leuktry

Leuktry ("Léuktra", dziś Parapungia) – miasto w Beocji, na południe od Tespiów, leżące na drodze do Platej, znane ze zwycięstwa jakie odniósł tam w roku 371 p.n.e. Epaminondas nad wojskami spartańskimi.

</doc>
<doc id="1288260" url="https://pl.wikipedia.org/wiki?curid=1288260" title="Cássio">
Cássio

Cássio Ramos (ur. 6 czerwca 1987 w Veranópolis) – brazylijski piłkarz występujący na pozycji bramkarza. Od 2012 roku gra w Corinthians Paulista.
Kariera klubowa.
Cássio Ramos zawodową karierę rozpoczynał w 2006 roku w zespole Grêmio Porto Alegre. Zadebiutował w nim 26 października w wygranym 2:1 spotkaniu przeciwko Fluminense Rio de Janeiro. Drużyna „Imortal Tricolor” zajęła trzecie miejsce w rozgrywkach pierwszej ligi brazylijskiej.
W 2007 roku Cássio podpisał kontrakt z PSV Eindhoven. Od początku pobytu w nowym klubie Ramos jest tam rezerwowym dla Szweda Andreasa Isakssona. W sezonie 2007/2008 Brazylijczyk wywalczył ze swoją drużyną mistrzostwo Holandii, a w ekipie „Boeren” zadebiutował 18 stycznia 2009 roku w zremisowanym 1:1 pojedynku ligowym z Rodą Kerkrade. 29 stycznia został natomiast wypożyczony do Sparty Rotterdam, gdzie do końca sezonu rozegrał 14 meczów.
W 2012 roku drużyna Corinthians wygrała Klubowe Mistrzostwa Świata, a Cássio Ramos został uhonorowany Złotą Piłką dla najlepszego gracza turnieju.
Kariera reprezentacyjna.
Cássio ma za sobą występy w młodzieżowej reprezentacji Brazylii do lat 20. Uczestniczył z nią między innymi w Mistrzostwach Świata U-20 2007. Drużyna „Canarinhos” dotarła na tym turnieju do 1/8 finału, a sam Ramos wystąpił we wszystkich czterech pojedynkach.
Do dorosłej kadry wychowanek Grêmio po raz pierwszy został powołany w marcu 2008 roku na towarzyskie spotkanie przeciwko Chile - w meczu tym jednak nie zagrał. Zadebiutował 10 listopada 2017 w meczu towarzyskim przeciwko Japonii.
Sukcesy.
Klubowe.
Grêmio
PSV Eindhoven
Corinthians

</doc>
<doc id="1288261" url="https://pl.wikipedia.org/wiki?curid=1288261" title="Krosnowa (przystanek kolejowy)">
Krosnowa (przystanek kolejowy)

Krosnowa – przystanek kolejowy w Krosnowej, w województwie łódzkim, w Polsce. Znajdują się tu 2 perony.
W roku 2017 przystanek obsługiwał 200–299 pasażerów na dobę.

</doc>
<doc id="1288262" url="https://pl.wikipedia.org/wiki?curid=1288262" title="Harold Holt">
Harold Holt

Harold Edward Holt (ur. 5 sierpnia 1908 w Sydney, zm. prawdopodobnie 17 grudnia 1967 w okolicach Portsea w stanie Wiktoria) – australijski polityk, w latach 1966–1967 premier kraju. Okoliczności jego nagłej śmierci przez wiele lat pozostawały przedmiotem licznych spekulacji i kontrowersji.
Życiorys.
Młodość.
Wychowywał się w Sydney, gdzie jego ojciec najpierw pracował jako nauczyciel, a potem został przedsiębiorcą działającym w branży hotelarskiej i rozrywkowej. Harold w 1930 ukończył prawo na uniwersytecie w Melbourne, a dwa lata później został przyjęty do adwokatury stanu Wiktoria. W 1933 został członkiem Partii Zjednoczonej Australii. W 1935 został wybrany do Izby Reprezentantów, co jako 27-latkowi dawało mu status jednego z najmłodszych parlamentarzystów w historii Australii.
Lata II wojny światowej.
W 1939 polityczny mentor Holta, Robert Menzies, został premierem i powołał go na stanowiska ministra bez teki. Nieco później stanął na czele resortu badań naukowych i przemysłowych, tymczasowo kierował także ministerstwem lotnictwa. W 1940, nie rezygnując ze stanowisk w rządzie, wstąpił do armii, gdzie został artylerzystą. Kilka miesięcy później po tym, jak w katastrofie lotniczej zginęło trzech członków jego rządu, Menzies nakazał wszystkim swoim ministrom powrót do stolicy. Holt ponownie został ministrem bez teki, tym razem zajmując się kwestiami handlu i ceł. Jesienią 1940 został mianowany ministrem pracy. W 1941 w wyniku wewnątrzkoalicyjnych rozgrywek Menzies musiał oddać władzę Arthurowi Faddenowi, Holt mimo swej lojalności wobec Menziesa postanowił pozostać w składzie nowego rządu. Gdy w 1945 Menzies zakładał nowe ugrupowanie – Liberalną Partię Australii (LPA) – Holt należał do pierwszej grupy jej członków.
Kariera powojenna.
W 1949 LPA wspólnie z Partią Krajową uzyskała władzę, a Menzies znów został premierem. Pełnił następnie to stanowisko nieprzerwanie przez 17 lat, co do dziś jest rekordem w dziejach Australii. Holt na dziewięć lat został ministrem pracy, a w latach 1949–1956 dodatkowo kierował też resortem imigracji. W 1958 został skarbnikiem (ministrem finansów). W styczniu 1966 Menzies ogłosił przejście na emeryturę. LPA, zgodnie z wieloma wcześniejszymi przewidywaniami, wybrała Holta swoim nowym liderem, co oznaczało automatycznie objęcie teki szefa rządu.
Jako premier dał się poznać przede wszystkim jako bardzo bliski sojusznik amerykańskiego prezydenta Lyndona B. Johnsona, co doprowadziło do zwiększenia australijskiego zaangażowania w wojnę w Wietnamie. Johnson doceniał jego pomoc i w 1966 był pierwszym amerykańskim prezydentem w historii, który odwiedził Australię.
Okoliczności śmierci.
17 grudnia 1967 premier, dla którego pływanie i nurkowanie były właściwie jedynymi zainteresowaniami poza polityką, był z przyjaciółmi na swej ulubionej plaży w stanie Wiktoria. Pomimo bardzo wysokiej fali i kiepskich warunków do pływania, wszedł do wody, by wkrótce zniknąć wszystkim z oczu. Gdy nie wypływał przez kilka minut, towarzyszące mu osoby natychmiast wszczęły alarm. Premiera szukały setki policjantów, żołnierzy marynarki wojennej, a nawet ochotników. Mimo to nie udało się odnaleźć ani żywego Holta, ani jego zwłok.
Po dwóch dniach bezowocnych poszukiwań rząd postanowił uznać swego szefa za zmarłego. Gubernator generalny tymczasowo mianował premierem lidera Partii Krajowej Johna McEwena, zaś LPA stanęła przed koniecznością ponownego wyboru szefa partii, którym został John Gorton. 22 grudnia 1967 w Melbourne odbyło się oficjalne nabożeństwo żałobne. Okoliczności śmierci Holta nigdy nie zostały do końca wyjaśnione. W 2003 policja stanu Wiktoria postanowiła na nowo zbadać 161 przypadków utonięć, gdzie nie odnaleziono ciała, które miały miejsce w tym stanie do 1985. W tej grupie znalazła się również sprawa Holta. Dochodzenie nie przyniosło przełomu wskutek śmierci większości świadków i braku nowych dowodów. Sprawa została zamknięta we wrześniu 2005 – uznano ponownie, że premier zmarł z powodu utonięcia w wyniku nieszczęśliwego wypadku.
Wokół sprawy narosły również liczne teorie spiskowe. W australijskich mediach pojawia się też niekiedy teza o samobójstwie Holta, ale zdecydowanie zaprzeczają jej zarówno jego żyjący jeszcze przyjaciele, jak i jego biografowie i potomkowie.

</doc>
<doc id="1288264" url="https://pl.wikipedia.org/wiki?curid=1288264" title="Cassio">
Cassio



</doc>
<doc id="1288267" url="https://pl.wikipedia.org/wiki?curid=1288267" title="Język dano-norweski">
Język dano-norweski



</doc>
<doc id="1288268" url="https://pl.wikipedia.org/wiki?curid=1288268" title="Świat słów">
Świat słów

Świat słów (ang. "WordWorld", 2007–2011), przygotowany i emitowany od września 2007 r. przez amerykańskie-kanadyjskie-indyjskie telewizję PBS, jest programem Edutainment, którego celem jest edukacja dzieci w wieku przedszkolnym. Jest to serial dla dzieci pokazujący animowany świat, w którym zbudowane z liter postaci odgrywają pierwszoplanowe role, ucząc dzieci znaczenia angielskich słów i sposobu ich wymawiania.
W pierwszym sezonie WordWorld wyemitowanych będzie 26 półgodzinnych odcinków serialu. Uzupełnieniem programu, podobnie jak przy Ulicy Sezamkowej, są strony internetowe programu WordWorld oraz portal edukacyjny PBSKids, a także towarzyszące produkcji telewizyjnej: seria DVD, książek, gier i zabawek nawiązujących do Świata Słów.
Zanim producenci WordWorld nakręcili odcinki serialu, przeprowadzono szczegółowe badania czytelnictwa wśród dzieci. Na podstawie tych badań przygotowano założenia dydaktyczne kolejnych odcinków. Każdy odcinek programu kształtuje jedną z czterech kluczowych umiejętności dzieci: rozpoznawanie słów, znajomość liter, rozumienie sensu słowa, a także dzielenie się wiedzą i emocjami.
Konstrukcja WordWorld powoduje, że może on służyć jako narzędzie nauki języka angielskiego dzieci w wieku przedszkolnym w innych krajach.
W Polsce premiera serialu miała miejsce 1 września 2012 roku na kanale DreamWorks.
Wersja polska.
Opracowanie wersji polskiej: na zlecenie DreamWorks
Reżyseria: Paweł Galia
Dialogi polskie: Andrzej Wójcik
Dźwięk i montaż: Jerzy Wierciński
Kierownictwo produkcji: Anna Kuszewska
Udział wzięli:
i inni
Lektor tyłówki: Paweł Galia

</doc>
<doc id="1288269" url="https://pl.wikipedia.org/wiki?curid=1288269" title="Katarzyna Antonina Sowińska">
Katarzyna Antonina Sowińska

Katarzyna Antonina Sowińska, z domu Schraeder, primo voto Jonasowa (ur. 10 stycznia 1776 w Warszawie, zm. 9 czerwca 1860 w Warszawie) – polska działaczka patriotyczna i charytatywna, żona generała Józefa Longina Sowińskiego.
Życiorys.
Była córką probierza i zarządcy Mennicy Warszawskiej Jerzego Antoniego Schroedera (ok. 1738–1799) oraz jego drugiej żony Katarzyny Małgorzaty z domu Bregencer (ok. 1738–1812). Odebrawszy staranne wykształcenie domowe, została uczennicą warszawskiej pensji Ledwańskiej-Kowalskiej. Około 1795 wyszła po raz pierwszy za mąż, za Niemca Karla Gottlieba Jonasa, pełniącego od 1798 funkcję komisarza sprawiedliwości przy Rejencji departamentu Prus Południowych w Warszawie. Jonas zmarł 4 kwietnia 1808. Wdowa była od marca 1809 członkinią, z nominacji Izby Edukacyjnej Księstwa Warszawskiego, Rady Dozorczej Dam, która to instytucja nadzorowała szkoły i pensje żeńskie.
9 lipca 1815 zawarła ślub cywilny z oficerem artylerii Józefem Longinem Sowińskim, komendantem Szkoły Wojskowej Aplikacyjnej. W otwartym dla towarzystwa salonie Sowińskich bywał m.in. nauczyciel Szkoły Aplikacyjnej Mikołaj Chopin razem z synem Fryderykiem; będąc osobą muzykalną Katarzyna Sowińska grywała z tym ostatnim na fortepianie na cztery ręce, a w grudniu 1824 młody kompozytor dedykował jej swoje "Wariacje E-dur" na temat niemieckiej pieśni "Steh'auf, steh'auf, o du schweitzer Bub", którą Sowińska usłyszała na jednym z koncertów w wykonaniu niemieckiej śpiewaczki Henrietty Sontag.
W grudniu 1830 po wybuchu powstania listopadowego Sowińska należała do grupy warszawianek, która na wzór kół kobiecych w Prusach w dobie wojen napoleońskich postanowiła powołać Związek (Towarzystwo) Dobroczynności Patriotycznej po Domach. Sekundowały jej m.in. Klementyna z Tańskich Hoffmanowa, Amelia Wulfers, Aleksandra Tarczewska, Anna Suchodolska, Klaudyna Potocka, Emilia Sczaniecka. Towarzystwo stawiało sobie za cele zaktywizowanie kobiet do pracy charytatywnej, organizowanie zbiórek na wyposażenie ochotników powstańczych, pielęgnowanie rannych, opiekę nad rodzinami poległych oraz utrzymywało ścisłą współpracę z Komitetem Opieki Franciszka Nakwaskiego i służbą zdrowia powstania listopadowego. Po bitwie o Olszynkę Grochowską 25 lutego 1831 Sowińska udostępniła na potrzeby zorganizowania lazaretu własne mieszkanie przy Szkole Aplikacyjnej.
6 września 1831 poległ w obronie Woli jej mąż, upamiętniony w utworze Juliusza Słowackiego "Sowiński w okopach Woli". Na wieść o jego śmierci wdowa udała się na pole walki i osobiście szukała ciała, bez powodzenia; jedynie kilka dni później otrzymała laskę męża, znalezioną przez jednego z rosyjskich żołnierzy. Nie mając własnego potomstwa, całą energię zaangażowała w Związek Dobroczynności Patriotycznej, i w październiku 1831 w związku z wyjazdem z kraju Klementyny Hoffmanowej została jego naczelną opiekunką. Na cotygodniowe spotkania Związku przeznaczyła swoje mieszkanie na Krakowskim Przedmieściu. Podobnie jak w okresie powstania gromadzono środki, by wspierać rannych opuszczających szpitale oraz wdowy i dzieci poległych, zbierano i przekazywano potrzebującym odzież i obuwie. Część ze środków uzyskiwano z prywatnych loterii. Sowińska współpracowała też z opiekującym się więźniami kapucynem Beniaminem Szymańskim (późniejszym biskupem podlaskim), organizując potajemne wyjazdy powstańców z Królestwa Polskiego. Jej działalność nie uszła uwadze władz carskich, które w 1832 objęły Związek nadzorem policyjnym, Sowińską zmuszając do wydania dokumentów oraz usiłując wymusić na niej podpisanie deklaracji o zaprzestaniu działalności.
W 1833, na wiadomość o zaprezentowaniu na przyjęciu w Petersburgu przez cara dwóch rzekomych synów Sowińskiego, bez powodzenia próbowała w warszawskiej prasie opublikować oświadczenie, że jest bezdzietna. W obawie przed próbami pozbawienia jej majątku na rzecz rzekomych dzieci męża, odziedziczone dobra ziemskie Wyględów i Wierzbno rozparcelowała między włościan za niski czynsz. W lipcu 1835 została aresztowana i oskarżona o utrzymywanie korespondencji z polską emigracją patriotyczną; przez ponad dwa lata przebywała kolejno w więzieniu w Warszawie, w klasztorze karmelitanek w Lublinie, w klasztorze benedyktynek w Łomży. Zwolniona została w listopadzie 1837 po licznych interwencjach u namiestnika Iwana Paskiewicza.
Opuściwszy klasztorne więzienie Sowińska powróciła do Warszawy i działalności społecznej. W latach 40. XIX wieku była bliska warszawskim entuzjastkom skupionym wokół Narcyzy Żmichowskiej. Organizowała u siebie czwartkowe spotkania dawnych uczniów i podkomendnych męża, pomagała również jego dalszym krewnym. Majątek zapisała stryjecznej wnuczce Józefa Sowińskiego.
Zmarła 9 czerwca 1860 w wieku 84 lat, po zasłabnięciu na ulicy w trakcie niesienia pomocy ubogiej kobiecie. 11 czerwca 1860 została pochowana została na cmentarzu ewangelicko-reformowanym w Warszawie (kwatera K-1.6.), a jej pogrzeb stał się manifestacją patriotyczną, pierwszą w tak wielkim wymiarze od czasu powstania listopadowego.
Upamiętnienie.
Atmosferę pogrzebu generałowej Sowińskiej opisał Józef Ignacy Kraszewski w powieści "Dziecię Starego Miasta" (1863).

</doc>
<doc id="1288270" url="https://pl.wikipedia.org/wiki?curid=1288270" title="Ołeksandr Razumkow">
Ołeksandr Razumkow

Ołeksandr Razumkow (ur. 17 kwietnia 1959 w Berdyczowie, zm. 29 października 1999 w Kijowie) – radziecki i ukraiński polityk.
W 1982 ukończył studia na Uniwersytecie Kijowskim i rozpoczął pracę w dniepropietrowskim komitecie obwodowym KPZR i Komitecie Centralnym Leninowskiego Komunistycznego Związku Młodzieży Ukrainy (ЛКСМУ). Później zarządzał sekretariatem komitetu Najwyższej Rady Ukrainy do spraw młodzieży, był doradcą prezydenta Leonida Kuczmy i szefem zespołu prezydenckich ekspertów. W 1997 kierował ukraińską delegacją, zajmującą się uregulowaniem stosunków rosyjsko-ukraińskich.
Przewodniczył Ukraińskiemu Centrum Badań Ekonomicznych i Politycznych, nazwanemu jego imieniem w październiku 2000.

</doc>
<doc id="1288271" url="https://pl.wikipedia.org/wiki?curid=1288271" title="Bookmål">
Bookmål



</doc>
<doc id="1288273" url="https://pl.wikipedia.org/wiki?curid=1288273" title="Andrzej Kostenko">
Andrzej Kostenko

Andrzej Kostenko (ur. 24 czerwca 1936 w Łodzi) – polski operator filmowy, reżyser i scenarzysta, realizator filmów krótkometrażowych oraz filmów dokumentalnych.
Życiorys.
Zanim rozpoczął naukę w Szkole Filmowej w Łodzi, pracował jako oświetlacz w Wytwórni Filmów Fabularnych. Na Wydział Operatorski łódzkiej Filmówki dostał się dwa razy. Gdy trafił tam po raz pierwszy w 1954, już na pierwszym roku został skreślony z listy studentów. Studia rozpoczął ponownie po dwóch latach. Ukończył je w 1961. W trakcie studiów trafił na plan polsko-czeskiej komedii "Zadzwońcie do mojej żony" w reżyserii Jaroslava Macha, w której zagrał epizod. W tym samym roku wcielił się w Kolosa w filmie Jerzego Passendorfera "Zamach", współpracował także z Romanem Polańskim przy jego pełnometrażowym debiucie "Nóż w wodzie".
Zanim został autorem zdjęć, był operatorem kamery w filmach ze zdjęciami Jerzego Lipmana, były wśród nich filmy Janusza Nasfetera ("Zbrodniarz i panna"), Jerzego Stefana Stawińskiego ("Rozwodów nie będzie") oraz Andrzeja Wajdy ("Popioły"). W latach 60. Kostenko rozpoczął współpracę z Jerzym Skolimowskim, razem z reżyserem pisał scenariusz do "Bariery", "Rąk do góry" oraz nagrodzonego Złotym Niedźwiedziem na MFF w Berlinie filmu "Start". Później był także autorem zdjęć do zrealizowanej przez Skolimowskiego noweli do filmu "Dialog 20-40-60".
W 1967 roku w roli operatora pracował na planie debiutu reżyserskiego Witolda Leszczyńskiego "Żywot Mateusza". Pięć lat później razem z Leszczyńskim zrealizował film "Rewizja osobista" – obaj napisali scenariusz, stworzyli razem zdjęcia i zajęli się reżyserią filmu. W 1977 już samodzielnie wyreżyserował dramat psychologiczny "Sam na sam". Do głównych ról zaangażował Piotra Fronczewskiego i Jadwigę Jankowską-Cieślak, która za swoją kreację otrzymała nagrodę aktorską na Festiwalu Polskich Filmów Fabularnych w Gdyni. W 1979 wyreżyserował jeszcze pięcioodcinkowy serial "Przyjaciele". Mimo reżyserskich prób wciąż pracował jako operator zdjęć, współpracował m.in. z Barbarą Sass na planie telewizyjnej fabuły "Ostatni liść".
Stworzył także wiele filmów krótkometrażowych. Jest autorem zdjęć do "Ssaków" w reżyserii Romana Polańskiego wyróżnionych Złotym Smokiem Wawelskim i Nagrodą Główną na festiwalu w Oberhausen. Z Polańskim współpracował przy realizacji etiud "Dwaj ludzie z szafą" i "Lampa", a w krótkiej fabule reżysera "Gdy spadają anioły" zagrał zniewieściałego klienta szaletu. Był także autorem zdjęć do etiud fabularnych Witolda Leszczyńskiego "Portret mężczyzny z medalem" oraz "Zabawa", za które otrzymał Dyplomy Honorowe na Festiwalu Etiud PWSFTviT w Warszawie. Jest także autorem zdjęć do filmów dokumentalnych Jerzego Bednarczyka (m.in. "Mauthausen 1965" i "Podróże Sołtysa Kierdziołka. Cz 1. Próba generalna").
W 1978 roku zrealizował według własnego scenariusza dokument "Białowieża", nagrodzony nagrodą główną w kategorii filmu dokumentalnego na Międzynarodowym Festiwalu Filmowym w Karlovych Varach. Jest także obok Karla Martine i Wesa Cravena współautorem dokumentalnego obrazu "The Evolution of Snuff". Zrealizował także animowany film "Polacy na galeonie" oraz dokumenty "Powrót", "O każdej porze" i "Świadek".
W 1995 wyreżyserował przedstawienie Teatru Telewizji "Ekscelencja" według opowiadania Fiodora Dostojewskiego. Dla Telewizji Polskiej realizował 7-odcinkowy serial "Zaginiona", pracował także nad "Lokatorami", "Bulionerami" oraz "Helą w opałach", emitowanego w telewizji TVN.
. Ma to być współczesna opowieść o lustracji zatytułowana "Teczka", z Danutą Stenką i Piotrem Adamczykiem w rolach głównych.
Według dokumentacji IPN był Tajnym Współpracownikiem Służby Bezpieczeństwa "Irena". W Archiwum IPN zachowały się dokumenty potwierdzające jego współpracę z SB oznaczone sygnaturą AIPN 00191/282.
Życie prywatne.
W latach 1964–1970 był żonaty z aktorką Polą Raksą, z którą ma syna Marcina (ur. 1967). Jest ojcem scenarzystki i reżyser Natalii Kostenko.

</doc>
<doc id="1288274" url="https://pl.wikipedia.org/wiki?curid=1288274" title="François-Sanguin de Livry">
François-Sanguin de Livry



</doc>
<doc id="1288276" url="https://pl.wikipedia.org/wiki?curid=1288276" title="Port lotniczy Siem Reap">
Port lotniczy Siem Reap

Port lotniczy Siem Reap (khmer. សៀមរាបព្រលានយន្តហោះអន្តរជាតិ, IATA: REP, ICAO: VDSR) – międzynarodowy port lotniczy położony 8 km od Siem Reap, w pobliżu Angkor Wat. Jest drugim co do wielkości portem lotniczym w Kambodży.

</doc>
<doc id="1288279" url="https://pl.wikipedia.org/wiki?curid=1288279" title="Leninowski Komunistyczny Związek Młodzieży Ukrainy">
Leninowski Komunistyczny Związek Młodzieży Ukrainy



</doc>
<doc id="1288280" url="https://pl.wikipedia.org/wiki?curid=1288280" title="Emanuel Mendel">
Emanuel Mendel

Emanuel Ernst Mendel (ur. 28 października 1839 w Bunzlau, zm. 23 czerwca 1907 w Berlinie-Pankow) – niemiecki lekarz neurolog i psychiatra, profesor na Uniwersytecie Fryderyka Wilhelma i dyrektor polikliniki w Berlinie.
Życiorys.
Urodził się 28 października 1839 w Bunzlau (dzisiejszy Bolesławiec) w żydowskiej rodzinie jako syn kupca Wolfa Mendla (1808-1879) i jego żony Rosalie z domu Guhrauer. Uczęszczał do gimnazjum w Legnicy, następnie studiował medycynę na Śląskim Uniwersytecie Fryderyka Wilhelma we Wrocławiu i Uniwersytecie Fryderyka Wilhelma w Berlinie. Tam ukończył studia w roku 1860. W latach 1864, 1860, 1870–1871 lekarz wojskowy. W 1882 założył i wydawał Neurologisches Centralblatt, oficjalne czasopismo Berlińskiego Towarzystwa Psychiatrów i Neurologów. Jego asystentami byli między innymi Łazar Minor, Louis Jacobsohn-Lask, Hugh Talbot Patrick, Paul Schuster, Max Bielschowsky i Edward Flatau. Należał do Deutsche Fortschrittspartei. Przez dwie kadencje członek Reichstagu (od 1877 do 1881). W 1906 otrzymał tytuł tajnego radcy medycznego ("Geheimer Medizinalrat"). Zmarł 23 czerwca 1907 po długiej chorobie.
Żonaty z Susanne Lindow (lub London), mieli synów Kurta i Fritza oraz córki: Gertrud zamężną Adler i Charlotte.
Pochowany jest na cmentarzu w Berlinie-Wedding (Urnenfriedhof Gerichtstraße).
Dorobek naukowy.
Mendel jest pamiętany za wprowadzenie uzyskiwanej z australijskiej rośliny "Dubosia myoporoides" duboizyny do leczenia choroby Parkinsona. Mendel opowiadał się za łączeniem neurologii i psychiatrii jako dopełniających się dyscyplin. Badał też padaczkę i porażenie postępujące.
Napisał podręcznik psychiatrii "Leitfaden der Psychiatrie für Studirende der Medicin" (Stuttgart: Enke, 1902) przetłumaczony m.in. na angielski ("A Psychological Study of Insanity for Practitioners and Students", tłum. William Christopher Krauss).

</doc>
<doc id="1288283" url="https://pl.wikipedia.org/wiki?curid=1288283" title="Wizenna">
Wizenna

Wizenna (Wisenna) – pierwsza ksieni klasztoru Sióstr Benedyktynek w Staniątkach, ufundowanego w XIII wieku przez jej rodziców: kasztelana krakowskiego Klemensa Jaksę i matkę Recławę.
Podczas najazdów tatarskich, gdy najeźdźcy byli w pobliżu Krakowa, nakazała zakonnicom wyruszyć w procesji z obrazem Matki Bożej dookoła kościoła w Niegardowie (powiat Proszowice, gmina Koniusza). Klasztor ocalał.

</doc>
<doc id="1288286" url="https://pl.wikipedia.org/wiki?curid=1288286" title="Nicholas Hilliard">
Nicholas Hilliard

Nicholas Hilliard (ur. ok. 1547, zm. 7 stycznia 1619 w Londynie) – angielski jubiler i iluminator książek, artysta-malarz najbardziej znany z miniatur – portretów postaci z dworu królowej Elżbiety I i króla Jakuba I.
Był centralną postacią świata artystycznego czasów elżbietańskich.
Jego synem był Lawrence Hilliard (1582–1648), również malarz-miniaturzysta.

</doc>
<doc id="1288287" url="https://pl.wikipedia.org/wiki?curid=1288287" title="Jazeera Airways">
Jazeera Airways

Jazeera Airways – kuwejcka tania linia lotnicza z siedzibą w Kuwejcie. Głównym węzłem jest Port lotniczy Kuwejt. 
Agencja ratingowa Skytrax przyznała Jazeera Airways 3 gwiazdki. 
Flota.
Flota Jazeera Airways składa się z 19 maszyn o średnim wieku 6 lat.
Kierunki lotów.
Jazeera Airways wykonuje operacje lotnicze na terenie Afryki, Azji, Europy i Bliskiego Wschodu.

</doc>
<doc id="1288288" url="https://pl.wikipedia.org/wiki?curid=1288288" title="Nikoiłaj Sklifosowski">
Nikoiłaj Sklifosowski



</doc>
<doc id="1288289" url="https://pl.wikipedia.org/wiki?curid=1288289" title="Henri-Joseph Bouchard d'Esparbès, markiz d'Aubeterre">
Henri-Joseph Bouchard d'Esparbès, markiz d'Aubeterre



</doc>
<doc id="1288290" url="https://pl.wikipedia.org/wiki?curid=1288290" title="Małka (dopływ Iny)">
Małka (dopływ Iny)

Małka – struga płynąca na terenie gmin Stargard i Maszewo, prawy dopływ Iny o długości 15,9 km. 
Jej źródła znajdują się na zachód od miasta Maszewo w okolicach wsi Radzanek. Około trzykilometrowy fragment biegu środkowego Małki wyznacza granicę gminy Stargard.

</doc>
<doc id="1288294" url="https://pl.wikipedia.org/wiki?curid=1288294" title="Hyrlata">
Hyrlata

Hyrlata (1103 m) – dwuwierzchołkowy szczyt w Bieszczadach Zachodnich. Jest kulminacją zwartego masywu położonego pomiędzy dolinami Solinki i Roztoczki, będącego bocznym odgałęzieniem pasma granicznego, Inne wierzchołki tego masywu to: Berdo (1041 m) na północnym zachodzie oraz Rosocha (1084 m) na południowym wschodzie. 
Hyrlata usytuowana jest w części centralnej. Stoki w niektórych miejscach są strome i niemal całkowicie porośnięte bukowym lasem, ale szczyt jest trawiasty. Rozciąga się z niego szeroka panorama widokowa obejmująca niemal całą zachodnią część polskich Bieszczadów, a przy dobrej pogodzie można stąd zobaczyć Tatry. Na niższym, południowym wierzchołku znajduje się wychodnia piaskowców ciśniańskich. 
Nieznane jest pochodzenie nazwy szczytu. W "Aktach Sanockich" z 1534 r. opisany był jako "Howorlath". Na austriackiej mapie Galicji ma nazwę "Kummersberga".
Cały masyw Hyrlatej znajduje się na obszarze Ciśniańsko-Wetlińskiego Parku Krajobrazowego. Administracyjnie są to tereny miejscowości Liszna, Majdan, Żubracze i Solinka (tylko osada leśna). Wzdłuż zachodnich podnóży Hyrlatej, doliną Solinki biegną tory Bieszczadzkiej Kolejki Leśnej. 
Z rzadkich w Polsce roślin występuje na Hyrlatej ciemiernik czerwonawy, a na zboczach są gawry kilku niedźwiedzi.

</doc>
<doc id="1288295" url="https://pl.wikipedia.org/wiki?curid=1288295" title="Jamninka">
Jamninka

Jamninka – potok, prawy dopływ Wiaru o długości 11,91 km i powierzchni zlewni 21,57 km².
Potok płynie na Pogórzu Przemyskim. Jego źródła znajdują się w rejonie Arłamowa. Płynie przez niezamieszkane wsie Jamna Górna, Jamna Dolna i Trójca, gdzie wpada do Wiaru. Przyjmuje kilkanaście lewych i prawych krótkich dopływów o długości do 1 km.

</doc>
<doc id="1288300" url="https://pl.wikipedia.org/wiki?curid=1288300" title="Samuil Micu">
Samuil Micu



</doc>
<doc id="1288302" url="https://pl.wikipedia.org/wiki?curid=1288302" title="Ernst-Reuter-Platz (stacja metra)">
Ernst-Reuter-Platz (stacja metra)

Ernst-Reuter-Platz – stacja metra w Berlinie, w dzielnicy Charlottenburg, w okręgu administracyjnym Charlottenburg-Wilmersdorf na linii U2. Stacja została otwarta w 1902.

</doc>
<doc id="1288304" url="https://pl.wikipedia.org/wiki?curid=1288304" title="Soul City">
Soul City

Soul City (tłum. Miasto dusz) – popularny program edukacji rozrywkowej w Afryce Południowej, który kształtuje świadomość zdrowotną i obywatelską społeczeństw kilku krajów afrykańskich. Tematyka programu dotyczy wielu problemów związanych z profilaktyką i ochroną zdrowia, ale skupia się również na kwestiach rozwoju społecznego wskazując pożądane postawy społeczne i zachowania w ramach społeczności lokalnych.
Soul City jest złożonym projektem edukacyjnym, w którym najważniejsze są: serial w telewizji SABC 1 (13 jednogodzinnych odcinków), słuchowisko radiowe (45 piętnastominutowych odcinków), trzy broszury poświęcone tematyce zdrowotnej podkreślające przekaz edukacyjny programu w danym sezonie. Popularność programu wzmacniają: kampania reklamowa oraz szeroko zakrojone działania z zakresu public relations promujące główny przekaz edukacyjny programu.
Program skierowany jest do dwóch grup: osób dorosłych (Soul City) oraz do dzieci w wieku 8-12 lat i ich opiekunów (Soul Buddyz). Od 2004 roku przygotowano osiem edycji programu.

</doc>
<doc id="1288306" url="https://pl.wikipedia.org/wiki?curid=1288306" title="Deutsche Oper (stacja metra)">
Deutsche Oper (stacja metra)

Deutsche Oper - stacja metra w Berlinie, w dzielnicy Charlottenburg, w okręgu administracyjnym Charlottenburg-Wilmersdorf na linii U2. Stacja została otwarta w 1906.

</doc>
<doc id="1288307" url="https://pl.wikipedia.org/wiki?curid=1288307" title="Młotowiertarka">
Młotowiertarka

Młotowiertarka (młot obrotowo-udarowy) – elektronarzędzie przeznaczone głównie do wiercenia otworów w betonie, kamieniu, marmurze itp. Młotowiertarki o większej masie nazywane są także młotami obrotowo-udarowymi.
Budowa.
Różnice w stosunku do wiertarek udarowych.
Cechą odróżniająca te urządzenia od wiertarek udarowych jest mechanizm udaru pneumatycznego. Dzięki niemu młotowiertarki nie wymagają podczas pracy silnego docisku do obrabianego materiału. Parametrem mającym największy wpływ na możliwości młotowiertarki jest energia pojedynczego udaru. Może być ona mierzona na pobijaku (element młotowiertarki uderzający od tyłu w wiertło) lub końcu wiertła. Większość młotowiertarek jest wyposażona w uchwyt na osprzęt typu SDS
Tryby pracy.
Młotowiertarki mogą pracować w kilku trybach:
Zastosowanie.
Zakres prac wykonywanych za pomocą młotowiertarki zależy w dużym stopniu od zastosowanego uchwytu na osprzęt i energii pojedynczego udaru. Młotowiertarki o masie do 5 kg mają energię pojedynczego udaru 1,5–5 J i uchwyt SDS-plus. Są one przeznaczone głównie do wiercenia otworów i często pozbawione funkcji kucia (czasami także wiercenia bez udaru). Wykorzystywanie młotowiertarek z uchwytem SDS-plus do kucia powinno mieć charakter sporadyczny, ponieważ praca w tym trybie powoduje przyspieszone zużycie elektronarzędzia. Pracę w tym trybie utrudnia także częsty w tej klasie brak mechanizmu blokującego obroty uchwytu narzędziowego (nie jest on obracany przez silnik, ale obraca się swobodnie pod wpływem sił działających na dłuto). Młotowiertarki o masie powyżej 5 kg i energii pojedynczego udaru do 18 J są wyposażane w uchwyt na osprzęt typu SDS-max (rzadziej – wieloklin). Służą one do wykonywania otworów w betonie o średnicy powyżej 12 mm, kucia bruzd, skuwania tynków i lżejszych prac wyburzeniowych (np. wyburzania ścian działowych).
Historia.
Pierwszą młotowiertarkę ("Bohrmaschine mit elektro-pneumatischem Schlagwerk") opatentowała firma Fein w roku 1914.

</doc>
<doc id="1288310" url="https://pl.wikipedia.org/wiki?curid=1288310" title="Płyta kartonowo-gipsowa">
Płyta kartonowo-gipsowa



</doc>
<doc id="1288311" url="https://pl.wikipedia.org/wiki?curid=1288311" title="Swiatosław Wakarczuk">
Swiatosław Wakarczuk

Swiatosław Iwanowycz Wakarczuk, (ur. 14 maja 1975 w Mukaczewie) – ukraiński piosenkarz i polityk, z wykształcenia fizyk i ekonomista, wokalista zespołu Okean Elzy. Zasłużony Artysta Ukrainy (2005).
Życiorys.
Syn Iwana Wakarczuka, naukowca, rektora Uniwersytetu Iwana Franki i byłego ministra. Z wykształcenia jest fizykiem i ekonomistą, ukończył studia na Uniwersytecie Iwana Franki we Lwowie.
W 1994 został współzałożycielem i wokalistą i autorem tekstów pop-rockowego zespołu Okean Elzy, z którym nagrał ponad 10 płyt.
W 2004 zaangażował się w kampanię wyborczą Wiktora Juszczenki, brał udział w pomarańczowej rewolucji. Pełnił potem funkcję doradcy prezydenta. W sierpniu 2005 otrzymał tytuł Zasłużonego Artysty Ukrainy. W 2007 z listy Naszej Ukrainy-Ludowej Samoobrony uzyskał mandat deputowanego do Rady Najwyższej VI kadencji, z którego jednak zrezygnował w grudniu 2008. W 2015 został honorowym obywatelem Kijowa i Lwowa. W grudniu 2013 zorganizował koncert swojego zespołu podczas Euromajdanu, wyrażając poparcie dla protestujących.
W 2019 ogłosił swój powrót do aktywności politycznej i powołanie ugrupowania Głos. Partia ta w tym samym roku otrzymała około 5,8% głosów, a jej lider ponownie został wybrany na deputowanego. W marcu 2020 na czele partii zastąpiła go Kira Rudyk. W czerwcu tego samego roku ogłosił ponowną rezygnację ze stanowiska deputowanego, deklarując jednocześnie zamiar kontynuowania działalności politycznej.

</doc>
<doc id="1288313" url="https://pl.wikipedia.org/wiki?curid=1288313" title="Ferdinand de Guillemardet">
Ferdinand de Guillemardet

Ferdinand Guillemardet (1765–1809) – francuski lekarz i dyplomata. 
Był ambasadorem Francji w Hiszpanii w latach 1798–1800. W 1800 Talleyrand wezwał go z powrotem do Paryża. Guillemardet został w ojczyźnie prefektem, lecz wkrótce zapadł na chorobę psychiczną i zmarł w 1809.

</doc>
<doc id="1288314" url="https://pl.wikipedia.org/wiki?curid=1288314" title="Młot obrotowo-udarowy">
Młot obrotowo-udarowy



</doc>
<doc id="1288316" url="https://pl.wikipedia.org/wiki?curid=1288316" title="Francisco de Goya">
Francisco de Goya



</doc>
<doc id="1288318" url="https://pl.wikipedia.org/wiki?curid=1288318" title="Mihal Stefa">
Mihal Stefa

Mihal Stefa (ur. 28 kwietnia 1902 w Korczy, zm. 16 lipca 1980 w Tiranie) – albański aktor i reżyser.
Życiorys.
Pochodził z ubogiej rodziny, w wieku kilkunastu lat rozpoczął pracę najpierw w zakładzie krawieckim, a następnie w zakładach tytoniowych. Karierę aktorską rozpoczął w bardzo młodym wieku w zespole amatorskim, prowadzonym przez stowarzyszenie Vatra. Zadebiutował w 1922 r. w dramacie Foqiona Postoliego – "Obowiązek matki" (alb. "Detyra e nenes"). W 1929 przeniósł się wraz z rodziną z Korczy do Tirany i rozpoczął pracę w miejscowej drukarni. Na scenę powrócił w 1932 r., nawiązując kontakt z grupą amatorską, kierowaną przez Mihala Popiego. Tam też uczestniczył w kursach sztuki aktorskiej i występował w przerwach między seansami filmowymi w kinie "Gloria". W 1944, po przejęciu władzy przez komunistów M.Stefa przyłączył się do grupy organizującej Teatr Ludowy w Tiranie (alb. Teatri Popullor). Na tej scenie zadebiutował rolą Panika w dramacie "Topaz" Marcela Pagnola. W Teatrze Ludowym – późniejszym Teatrze Narodowym reżyserował i występował na scenie przez ponad 20 lat, miał na koncie ponad 45 ról.
Na dużym ekranie zadebiutował w filmie fabularnym "Skanderbeg" w 1953 rolą Gjergji Arianitiego. Zagrał 12 niewielkich ról filmowych. Został wyróżniony tytułem Zasłużonego Artysty (Artist i Merituar).

</doc>
<doc id="1288322" url="https://pl.wikipedia.org/wiki?curid=1288322" title="Género Zeefuik">
Género Zeefuik

Género Zeefuik (ur. 5 kwietnia 1990 w Amsterdamie) – holenderski piłkarz występujący na pozycji napastnika.
Jest wychowankiem PSV. Do kadry pierwszego zespołu włączony został w sezonie 2006/2007. Debiut w lidze zaliczył w wieku szesnastu lat w spotkaniu z NAC Breda. 27 listopada 2006 w pojedynku z CSKA Moskwa przebywał na ławce rezerwowych. Zagrał w 1/4 finału rozgrywek w meczu z Liverpool F.C. Z PSV był wypożyczany do FC Omniworld, FC Dordrecht i NEC Nijmegen. Następnie trafił do FC Groningen, z którego był wypożyczony do Heart of Midlothian. W 2015 przeszedł do Balıkesirsporu.
Zeefuik jest reprezentantem Holandii U-17, z którą wziął udział w Mistrzostwach Europy U-17, które odbyły się w Belgii.

</doc>
<doc id="1288323" url="https://pl.wikipedia.org/wiki?curid=1288323" title="Genero Zeefuik">
Genero Zeefuik



</doc>
<doc id="1288324" url="https://pl.wikipedia.org/wiki?curid=1288324" title="Iwan Wakarczuk">
Iwan Wakarczuk

Iwan Ołeksandrowycz Wakarczuk, uk. Іван Олександрович Вакарчук (ur. 6 marca 1947 w m. Brătușeni w Mołdawii, zm. 4 kwietnia 2020 we Lwowie) – ukraiński fizyk, naukowiec, profesor, w latach 2007–2010 minister.
Życiorys.
Ukończył w 1970 fizykę na Uniwersytecie Narodowym im. Iwana Franki we Lwowie. Po studiach rozpoczął karierę naukową. Uzyskał stopień doktora nauk fizycznych i matematycznych, doszedł do stanowiska profesora. W 1985 objął kierownictwo katedry fizyki teoretycznej na macierzystym uniwersytecie. W latach 1990–2007 i 2010–2013 pełnił funkcję rektora tej uczelni. Opublikował ponad 200 prac naukowych.
Był członkiem Komunistycznej Partii Związku Radzieckiego. W latach 1989–1991 był deputowanym do Rady Najwyższej ZSRR. W 1989 należał do założycieli Ludowego Ruchu Ukrainy.
W grudniu 2007 w rządzie Julii Tymoszenko z rekomendacji Naszej Ukrainy objął stanowisko ministra oświaty i nauki. Funkcję tę pełnił do marca 2010.
Otrzymał tytuł doktora honoris causa Uniwersytetu Pedagogicznego im. Komisji Edukacji Narodowej w Krakowie oraz Uniwersytetu Wrocławskiego.
Był ojcem Swiatosława Wakarczuka, wokalisty, lidera zespołu Okean Elzy i polityka.

</doc>
<doc id="1288326" url="https://pl.wikipedia.org/wiki?curid=1288326" title="Stuck Mojo">
Stuck Mojo

Stuck Mojo – amerykańska grupa wykonująca głównie rap-metal. Grupa została założona w 1989 roku przez Rich Warda, Bonza, Richarda Farmera oraz Dwayne'a Fowlera.

</doc>
<doc id="1288328" url="https://pl.wikipedia.org/wiki?curid=1288328" title="Rzym II">
Rzym II

Rzym II – rozporządzenie (WE) nr 864/2007 Parlamentu Europejskiego i Rady z dnia 11 lipca 2007 r. dotyczące prawa właściwego dla zobowiązań pozaumownych (Rzym II). 
Przedmiotowy zakres zastosowania.
Rozporządzenie znajduje zastosowanie do zobowiązań pozaumownych w sprawach cywilnych i handlowych. Nie stosuje się tego rozporządzenia do:
Zobowiązania pozaumowne.
Rozporządzenie definiuje szkodę jako wszelkie następstwo wynikające z czynu niedozwolonego, bezpodstawnego wzbogacenia, prowadzenia cudzych spraw bez zlecenia lub "culpa in contrahendo".
Rozporządzenie znajduje zastosowanie także do zobowiązań pozaumownych, co do których zachodzi prawdopodobieństwo ich powstania.
Czyny niedozwolone.
Zasada ogólna.
Zasada ogólna mówi, że prawem właściwym dla zobowiązania pozaumownego wynikającego z czynu niedozwolonego jest prawo państwa, w którym powstaje szkoda. Nie ma znaczenia, gdzie miało miejsce zdarzenie powodujące szkodę albo gdzie występuje skutki pośrednie tego zdarzenia.
Jednak, gdy osoba, której przypisuje się odpowiedzialność, i poszkodowany w chwili powstania szkody mają miejsce zwykłego pobytu w tym samym państwie, stosuje się prawo tego państwa.
Gdy jednak ze wszystkich okoliczności wyraźnie wynika, że czyn pozostaje w znacznie ściślejszym związku z państwem innym niż państwo, w którym wystąpiła szkoda, stosuje się prawo tego państwa.
Od zasady ogólnej istnieją wyjątki.
Odpowiedzialność za produkt.
Dla zobowiązania pozaumownego z tytułu szkody wyrządzonej przez produkt prawem właściwym jest:
W braku takiego prawa prawem właściwym jest:
Jeżeli nie zachodzi taka okoliczność, prawem właściwym jest:
Zaznacza się, że jednak prawem właściwym jest prawo miejsca zwykłego pobytu osoby, której przypisuje się odpowiedzialność, jeżeli osoba ta nie mogła w uzasadniony sposób przewidzieć wprowadzenia produktu lub produktu tego samego rodzaju do obrotu w państwie, którego prawo się stosuje według wyżej wymienionych uregulowań.
Jednak jeżeli istnieje ściślejszy związek czynu niedozwolonego z innym państwem, niż państwa wskazane wyżej, to stosuje się prawo tego innego państwa.
Nieuczciwa konkurencja i praktyki ograniczające wolną konkurencję.
Prawem właściwego dla zobowiązania pozaumownego wynikającego z czynu nieuczciwej konkurencji jest prawo państwa, w którym występuje lub jest prawdopodobne wystąpienie naruszenia stosunków konkurencyjnych lub zbiorowych interesów konsumentów.
Gdy czyn narusza wyłącznie interesy oznaczonego konkurenta, stosuje się zasady ogólne dla czynów niedozwolonych.
Prawem właściwym dla zobowiązań pozaumownych wynikających z ograniczenia konkurencji jest prawo państwa, na którego rynku praktyki te wywołują skutek lub na którego rynku zachodzi prawdopodobieństwo wywołania przez nie skutku.
Gdy praktyki wywołują skutek lub zachodzi prawdopodobieństwo wywołania przez nie skutku na rynku więcej niż jednego państwa osoba dochodząca odszkodowania, wszczynająca postępowanie w sądzie miejsca zamieszkania pozwanego, może zamiast tego oprzeć swoje żądanie na prawie sądu, do którego zwróciła się o rozstrzygnięcie sprawy - pod warunkiem, że rynek tego państwa członkowskiego należy do rynków bezpośrednio i w istotny sposób dotkniętych ograniczeniem konkurencji, z którego to wynika zobowiązanie pozaumowne stanowiące podstawę żądania.
Jeżeli postępowanie wszczynane jest na podstawie właściwych przepisów o jurysdykcji przeciwko więcej niż jednemu pozwanemu w tym sądzie, żądanie może być oparte na prawie tego sądu, tylko pod warunkiem że ograniczenie konkurencji, którego dotyczy żądanie wobec każdego z tych pozwanych, bezpośrednio i w istotny sposób wpływa również na rynek państwa członkowskiego tego sądu.
Prawa właściwe dotyczące nieuczciwej konkurencji i praktyk ograniczających wolną konkurencję nie podlegają wyłączeniu w drodze porozumienia stron.
Szkody w środowisku naturalnym.
Prawem właściwym dla zobowiązania pozaumownego wynikającego ze szkody w środowisku naturalnym lub ze szkody na osobie lub w mieniu, będącej następstwem takiej szkody, jest prawo państwa, w którym powstaje szkoda.
Wyjątkiem jest sytuacja, gdy osoba dochodząca odszkodowania decyduje się poddać swoje roszczenie prawu państwa, w którym nastąpiło zdarzenie powodujące szkodę.
Naruszenie praw własności intelektualnej.
Prawem właściwym dla zobowiązań pozaumownych wynikających z naruszenia prawa własności intelektualnej jest prawo państwa, na podstawie którego dochodzi się ochrony.
W przypadku zobowiązania pozaumownego wynikającego z naruszenia jednolitego wspólnotowego prawa własności intelektualnej, prawem właściwym dla wszelkich kwestii niepodlegających odpowiedniemu instrumentowi wspólnotowemu jest prawo państwa, w którym naruszenie to miało miejsce.
Prawo właściwe mające zastosowanie do zobowiązań pozaumownych wynikających z naruszenia prawa własności intelektualnej nie podlega wyłączeniu w drodze umowy zawartej między stronami.
Spory zbiorowe.
Prawem właściwym dla zobowiązania pozaumownego z tytułu odpowiedzialności osoby będącej pracownikiem lub pracodawcą lub z tytułu odpowiedzialności organizacji reprezentujących ich interesy zawodowe za spory spowodowane sporem zbiorowym, planowanym lub prowadzonym, jest prawo państwa, w którym spór taki ma zostać lub został podjęty.
Bezpodstawne wzbogacenie.
Jeżeli zobowiązanie pozaumowne z tytułu bezpodstawnego wzbogacenia, w tym też z nienależnego świadczenia, dotyczy istniejącego pomiędzy stronami stosunku, takiego jak stosunek wynikający z umowy lub z czynu niedozwolonego, który jest ściśle związany z tym bezpodstawnym wzbogaceniem, podlega ono prawu właściwemu dla tego stosunku.

</doc>
<doc id="1288331" url="https://pl.wikipedia.org/wiki?curid=1288331" title="Słowacka strzała">
Słowacka strzała



</doc>
<doc id="1288333" url="https://pl.wikipedia.org/wiki?curid=1288333" title="Ramaćandra">
Ramaćandra



</doc>
<doc id="1288335" url="https://pl.wikipedia.org/wiki?curid=1288335" title="Avadhuta">
Avadhuta



</doc>
<doc id="1288336" url="https://pl.wikipedia.org/wiki?curid=1288336" title="Sęp brunatny">
Sęp brunatny

Sęp brunatny, ścierwnik brunatny ("Necrosyrtes monachus") – gatunek padlinożernego ptaka z rodziny jastrzębiowatych (Accipitridae). Występuje na obszarze Afryki Subsaharyjskiej. Krytycznie zagrożony wyginięciem.
Systematyka.
Po raz pierwszy gatunek opisał Coenraad Jacob Temminck w 1823 na podstawie holotypu z Senegalu. Autor nadał nowemu gatunkowi nazwę "Cathartes monachus". Obecnie (2020) Międzynarodowy Komitet Ornitologiczny (IOC) umieszcza sępa brunatnego w monotypowym rodzaju "Necrosyrtes". Uznaje ten gatunek za monotypowy, choć wcześniej oprócz podgatunku nominatywnego wyróżniano podgatunek "N. m. pileatus" , który miałby obejmować populacje ze wschodniej i południowej części zasięgu. Ptaki, które proponowano zaliczyć do "N. m. pileatus", różnią się od przedstawicieli podgatunku nominatywnego jedynie rozmiarami, które wzrastają z zachodu na wschód i południe (ekoklina).
Morfologia.
Długość ciała 67–70 cm, masa ciała 1530–2600 g (średnio 2028 g), rozpiętość skrzydeł 170–182 cm. Upierzenie głównie brązowe. Skóra z przodu i na wierchu głowy oraz z przodu szyi jest naga, kark i tył szyi porasta jedynie puch. Dziób cienki. U osobników młodocianych zwykle przód głowy jest niebieski, a wierzch i tył głowy porasta krótki, ciemnobrązowy (nie beżowy) puch.
Zasięg występowania.
Sępy brunatne występują w Afryce Subsaharyjskiej, od Senegalu i południowej Mauretanii na wschód poprzez południowy Niger i Czad po południowy Sudan, Sudan Południowy, Etiopię i zachodnią Somalię i dalej na południe po północną Namibię i Botswanę, następnie poprzez Zimbabwe po południowy Mozambik i północno-wschodnią Południową Afrykę.
Ekologia i zachowanie.
Często sępy brunatne spotykane są w okolicach ludzkich osiedli, jednak występują również na otwartych terenach trawiastych, skrajach lasów, zadrzewionej sawannie, wzdłuż wybrzeży i na pustyniach. Odnotowywane były do 4000 m n.p.m., jednakże poniżej 1800 m n.p.m. występują najliczniej. Sępy brunatne są zwykle osiadłe, występuje dyspersja u ptaków poza sezonem rozrodczym i ptaków młodocianych; osobniki żyjące w strefie Sahelu wędrują w zależności od występowania opadów. 
Sępy brunatne żywią się padliną, w tym małych ssaków i rybą, jajami innych ptaków, odchodami, odpadkami i owadami. Choć często jako pierwsze przylatują do padliny, są uległe w stosunku do innych sępów. Prawdopodobnie dlatego chętnie odwiedzają okolice siedlisk ludzkich, gdzie żerują na odpadkach – ponieważ większe sępy wykazują większy lęk przed człowiekiem.
Lęgi.
Okres lęgowy w zachodniej Afryce i w Kenii trwa cały rok, szczególnie nasilony jest od listopada do czerwca. W północno-wschodniej Afryce sezon lęgowy trwa głównie od października do czerwca, a w południowej Afryce – od maja do grudnia. W zachodniej Afryce sępy brunatne gniazdują w półkoloniach w wysokich drzewach rozparcelowanych wokół wsi, jednakże w Afryce południowej gniazda są już dobrze zamaskowane, a sępy gniazdują samotnie. Ich gniazda mają formę platformy z patyków umieszczonej tuż przed piętrem koron. Obydwa ptaki z pary biorą udział w budowie gniazda. Zniesienie liczy jedno jajo, które jest wysiadywane przez około 51 dni. Młode przebywają w gnieździe od 3 do 4 miesięcy. W pełni opierzone młode przez kolejne pół roku nadal są jeszcze zależne od rodziców.
Status i zagrożenia.
W latach 2004–2009 IUCN uznawało sępa brunatnego za gatunek najmniejszej troski (LC, "Least Concern"), w latach 2011 i 2012 uznano go za zagrożonego (EN, "Endangered"), zaś w 2015 zmieniono klasyfikację na krytycznie zagrożonego wyginięciem (CR, "Critically Endangered"). Według danych z 2015 roku, przez ostatnie 53 lata nastąpił gwałtowny spadek liczebności szacowany na 83% (64–93% zależnie od miejsca badania). Zagrożeniem dla tych sępów są głównie przypadkowe zatrucia, łapanie dla zastosowań w medycynie tradycyjnej i dla mięsa oraz tępienie. W Nigerii, według danych z 2013, 90% części sępów sprzedawanych do zastosowania w medycynie ludowej pochodziło od sępów brunatnych. Miejscami mięso tych sępów sprzedawane jest jako kurze. We wschodniej Afryce zagrożenie stanowią również zatrucia karbofuranem, który używany jest w przynętach mających otruć duże, drapieżne ssaki.

</doc>
<doc id="1288337" url="https://pl.wikipedia.org/wiki?curid=1288337" title="Antoni Juroszek">
Antoni Juroszek

Antoni Juroszek (ur. 9 stycznia 1913 w Istebnej, zm. 13 lipca 1989) – polski poeta ludowy. 
Pracował jako robotnik leśny, walczył w kampanii wrześniowej. Resztę wojny spędził w niemieckiej niewoli. W tym czasie zaczął pisać wiersze. Po 1945 roku powrócił do pracy przy wyrębie lasu. 
W 1953 roku debiutował jako poeta. Jego wiersze ukazały się m.in. w "Głosie Ziemi Cieszyńskiej", "Panoramie", "Chłopskiej Drodze" i "Trybunie Leśnika".

</doc>
<doc id="1288338" url="https://pl.wikipedia.org/wiki?curid=1288338" title="Maciej Bardel">
Maciej Bardel

Maciej Euzebiusz Walerian Bardel (ur. 14 sierpnia 1895 w Podgórzu, zm. 11 września 1975 w Penrhos) – doktor, pułkownik dyplomowany piechoty Wojska Polskiego.
Życiorys.
Maciej Bardel urodził się 14 sierpnia 1895 w Podgórzu. W 1913 złożył maturę z odznaczeniem w c. k. Gimnazjum III w Krakowie.
W czasie I wojny światowej walczył w Legionach Polskich. Był porucznikiem 3 pułku piechoty Legionów. W czerwcu 1915 roku pod Zadoborówką na północ od Czerniowiec na czele plutonu złożonego z 17 żołnierzy, wykorzystując właściwości terenu, uderzył na batalion rosyjski, a tym samym umożliwił pozostałym siłom pułku wzięcie tego batalionu wraz z karabinami maszynowymi do niewoli. W toku dalszych walk sam dostał się do niewoli rosyjskiej.
Od 5 maja do 19 lipca 1924 roku odbył praktykę w Oficerskiej Szkole Artylerii w Toruniu. Z dniem 1 listopada 1924 roku został przeniesiony z Oddziału I Sztabu Generalnego do 29 pułku piechoty w Kaliszu z równoczesnym „odkomenderowaniem” na roczny Kurs Doszkolenia w Wyższej Szkole Wojennej w Warszawie. Z dniem 15 października 1925, po ukończeniu kursu i otrzymaniu tytułu naukowego oficera Sztabu Generalnego, został przeniesiony do 78 pułku piechoty w Baranowiczach na stanowisko zastępcy dowódcy pułku.
23 grudnia 1927 został przeniesiony do Kadry Oficerów Piechoty przy Departamencie Piechoty Ministerstwa Spraw Wojskowych z pozostawieniem na dotychczas zajmowanym stanowisku. Do 1931 roku pełnił służbę w Generalnym Inspektoracie Sił Zbrojnych na stanowisku I oficera sztabu Inspektoratu Armii we Lwowie. W lipcu 1931 roku został wyznaczony na stanowisko szefa Oddziału III Sztabu Głównego. W 1935 roku został dowódcą piechoty dywizyjnej 18 Dywizji Piechoty w Łomży. Czasowo pełnił obowiązki zastępcy szefa Sztabu Głównego, a jego miejsce zajął nominowany 15 kwietnia 1936 gen. bryg. Tadeusz Malinowski. Od 28 stycznia 1938 roku pełnił służbę w Dowództwie Okręgu Korpusu Nr X w Przemyślu na stanowisku dowódcy Obrony Przeciwlotniczej. Służbę na tym stanowisku pełnił do września 1939 roku.
Od lipca 1969 mieszkał w polskim osiedlu w miejscowości Penrhos w Walii, pochowany na cmentarzu w Pwllheli.

</doc>
<doc id="1288346" url="https://pl.wikipedia.org/wiki?curid=1288346" title="Droga wojewódzka nr 824">
Droga wojewódzka nr 824

Droga wojewódzka nr 824 (DW824) – droga wojewódzka klasy G (główna) o długości 82 km w województwie lubelskim. Przebiega południkowo łącząc Żyrzyn z Annopolem przez Puławy, Karczmiska Pierwsze, Opole Lubelskie i Józefów nad Wisłą. Droga położona jest w 3 powiatach: puławskim, opolskim oraz kraśnickim.
Trasa w całości leży po prawej stronie rzeki Wisły, jednak tylko na odcinkach Puławy – Bochotnica oraz Kolczyn – Annopol położona jest w pobliżu rzeki.
Na skrzyżowaniu w Bochotnicy przy ulicy Nałęczowskiej droga wojewódzka nr 824 od strony Puław przechodzi na wprost jako droga z pierwszeństwem przejazdu w drogę wojewódzką nr 830 w kierunku Lublina. Dalsza część drogi wojewódzkiej nr 824 w kierunku Opola Lubelskiego odchodzi w kierunku południowym od tego skrzyżowania jako droga podporządkowana.
Do czasu oddania do użytku II etapu obwodnicy Puław w ciągu drogi ekspresowej S12 (2018 r.), przez fragment drogi wojewódzkiej nr 824 od Żyrzyna do Ronda Bitwy Warszawskiej w Puławach kierowany był tranzyt drogi krajowej nr 12 Lublin – Radom, tak aby wyeliminować go z centrum Puław. Z tego względu od czasu oddania do użytku w 2008 r. I etapu obwodnicy Puław, utrzymanie fragmentu drogi wojewódzkiej nr 824 Żyrzyn – Puławy podlegało pod GDDKiA Oddział Lublin.
Zarządcy drogi.
Zarządcą drogi jest Zarząd Dróg Wojewódzkich w Lublinie Rejon Dróg Wojewódzkich Puławy.

</doc>
<doc id="1288350" url="https://pl.wikipedia.org/wiki?curid=1288350" title="Młot udarowy">
Młot udarowy

Młot udarowy (młot kujący, młot do dłutowania) – elektronarzędzie przeznaczone do kucia w betonie, kamieniu, wykonywania przebić w ścianach i posadzkach, skuwania tynków i kafelków oraz prac rozbiórkowych. Parametrem mającym największy wpływ na możliwości młota udarowego jest energia pojedynczego udaru. Może być ona mierzona na pobijaku (element uderzający od tyłu w dłuto) lub końcu dłuta. Osprzęt może być mocowany w uchwycie typu SDS-plus (w lekkich młotach przeznaczonych do kucia w miękkich materiałach), SDS-max lub sześciokątnym.

</doc>
<doc id="1288351" url="https://pl.wikipedia.org/wiki?curid=1288351" title="Młot kujący">
Młot kujący



</doc>
<doc id="1288352" url="https://pl.wikipedia.org/wiki?curid=1288352" title="Kostiantyn Żewaho">
Kostiantyn Żewaho

Kostiantyn Wałentynowycz Żewaho, ukr. Костянтин Валентинович Жеваго (ur. 7 stycznia 1974 w miejscowości Iultin w obwodzie magadańskim w Rosji) – ukraiński polityk, przedsiębiorca, kandydat nauk ekonomicznych, właściciel klubu piłkarskiego Worskła Połtawa.
Życiorys.
Od 1993 zajmuje się biznesem. Został wówczas dyrektorem finansowym grupy „Finanse i Kredyt”, stając się później jej faktycznym właścicielem. W 2008 znalazł się na 5. miejscu najbogatszych Ukraińców z majątkiem rzędu 2 mld USD. Kontroluje spółki finansowe, przemysłu ciężkiego oraz producentów samochodów, a także inwestycje na Węgrzech i Macedonii. Jako działacz sportowy zaangażował się w pracę w klubie Worskła Połtawa, w którym objął funkcję honorowego prezesa.
W 1998 i 2002 był wybierany do Rady Najwyższej III i IV kadencji w okręgu jednomandatowym w obwodzie połtawskim. Wielokrotnie zmieniał frakcje parlamentarne, działając w ugrupowaniach wspierających aktualną większość rządową. Od 2003 do 2004 wchodził w skład klubu Regiony Ukrainy, związanego z Partią Regionów Wiktora Janukowycza. W grudniu 2004 w trakcie pomarańczowej rewolucji przeszedł na stronę opozycji, która wkrótce przejęła władzę.
W 2006 został posłem z listy Bloku Julii Tymoszenko, stając się jednym z głównych sponsorów tego ugrupowania. W 2007 działacze Partii Regionów usiłowali przeciągnąć go na stronę rządu, grożąc zablokowaniem jego najnowszej inwestycji (budowy huty w okolicach Połtawy).
Ostatecznie przedsiębiorca nie złożył mandatu, jednak pozostał w BJuT. W przedterminowych wyborach w tym samym roku z listy tej koalicji po raz czwarty uzyskał mandat deputowanego. W 2012 i w 2014 ponownie wybierany do parlamentu w okręgu większościowym jako kandydat niezależny.

</doc>
<doc id="1288353" url="https://pl.wikipedia.org/wiki?curid=1288353" title="Młot do dłutowania">
Młot do dłutowania



</doc>
<doc id="1288367" url="https://pl.wikipedia.org/wiki?curid=1288367" title="Palmojad">
Palmojad

Palmojad, rakama ("Gypohierax angolensis") – gatunek dużego ptaka z rodziny jastrzębiowatych (Accipitridae), jedyny przedstawiciel rodzaju "Gypohierax". Występuje na terenie Afryki Subsaharyjskiej.
Taksonomia.
Gatunek po raz pierwszy naukowo opisał w 1788 roku niemiecki zoolog Johann Friedrich Gmelin, nadając mu nazwę "Falco angolensis". Holotyp na podstawie tekstu „Angola Vulture” Johna Lathama pochodził z Angoli. Nie wyróżnia się podgatunków.
Morfologia.
Wyglądem przypomina bielika, długość ciała 57–65 cm, masa ciała 1200–1800 g (średnio 1470 g), rozpiętość skrzydeł 135–155 cm. Jego głowa jest nieopierzona wyłącznie wokół oczu. Głowa i tułów pokryte są białymi piórami, ogon i skrzydła są czarno-białe, dziób żółtawy, u nasady szaroniebieski.
Ekologia i zachowanie.
Występuje głównie na sawannach, na obrzeżach wilgotnych lasów tropikalnych i nadrzecznych, na wybrzeżach, w lasach mangrowych, lagunach i na terenach z plantacjami palm olejowych.
Duże gniazdo z patyków buduje wysoko na drzewie, zwykle w pobliżu wody; może być ono używane w kolejnych latach. Samica składa tylko jedno jajo.
Żywi się głównie owocami palm: "Raphia vinifera" i olejowca gwinejskiego ("Elaeis guineensis"). Rzadziej pożywia się małymi zwierzętami, w tym pisklętami ptaków, wężami, rybami, krabami (słodkowodnymi i morskimi), mięczakami, gryzoniami, dużymi ślimakami, chrząszczami gnojowymi, termitami, latającymi mrówkami i szarańczą. Niekiedy zjada też padlinę.
Status.
Międzynarodowa Unia Ochrony Przyrody (IUCN) uznaje palmojada za gatunek najmniejszej troski (LC – "least concern") nieprzerwanie od 1988 roku. Trend liczebności populacji uznaje się za stabilny.

</doc>
<doc id="1288370" url="https://pl.wikipedia.org/wiki?curid=1288370" title="Elisa Toffoli">
Elisa Toffoli

Elisa, właśc. Elisa Toffoli (ur. 19 grudnia 1977), włoska piosenkarka i kompozytorka. Jej muzyka zawiera wiele gatunków: rocka, bluesa, soul. Cechą charakterystyczną artystki jest bardzo wysoki głos.
Dyskografia.
Albumy
Single

</doc>
<doc id="1288376" url="https://pl.wikipedia.org/wiki?curid=1288376" title="Ładowarka kołowa Ł34">
Ładowarka kołowa Ł34

Ładowarka kołowa Ł-34 – polska ładowarka łyżkowa o przegubowym skręcie, produkowana w latach 1976–2000 w Hucie „Stalowa Wola” (woj. podkarpackie), w skonstruowana przez inżynierów stalowowolskiego Ośrodka Badawczo-Rozwojowego Maszyn Ziemnych i Transportowych (OBRMZiT). Najpopularniejsza ładowarka na polskim rynku w końcu XX wieku.
Dysponowała ona bogatym specjalistycznym osprzętem: łyżki do ziemiopłodów, kamieni oraz węgla, wciągarki hydrauliczne, widły, chwytaki hydrauliczne, nożyce hydrauliczne do ścinania drzew. Ich szybką wymianę umożliwiało hydrauliczne szybkozłącze. Najbardziej popularna maszyna wśród zagranicznych i krajowych użytkowników. Wyprodukowano ponad 20 000 sztuk.
W 2022 jedna z ładowarek tego typu została odrestaurowana i ustawiona jako eksponat muzealny na terenie Zakładu Gospodarki Odpadami przy ul. Prądocińskiej 28 w Bydgoszczy.
Specyfikacja techniczna.
Zmiennik momentu.
Jednostopniowy, jednofazowy, przełożenie dynamiczne 3,0:1.
Skrzynia biegów.
Pod obciążeniem jest w pełni przełączalna, ma wałek pośredni, cztery biegi do przodu i cztery do tyłu. Dopiero po zatrzymaniu maszyny możliwe jest przełączanie biegu drugiego na trzeci.
Mechanizm różnicowy i mosty napędowe.
Mechanizm różnicowy typu konwencjonalnego. Napęd na cztery koła. Most przedni mocowany sztywno do ramy, most tylny mocowany wahliwie, o kącie wahania 30°. Wysokość pokonywanej nierówności terenowej do 540 mm.
Hydraulika układu roboczego.
Typu otwartego.
Pompy: zębate, jedna podwójna i jedna pojedyncza, napędzane od silnika przez dodatkową przekładnię.
Rozdzielacz główny: o niskim ciśnieniu sterowania, trójsekcyjny, z zaworem bezpieczeństwa.
Sterowanie hydrauliczne.
Położenie wysięgnika: podnoszenie, trzymanie, opuszczanie, położenie pływające.
Położenie łyżki: zamykanie, trzymanie, otwieranie.
Automatyczny ogranicznik wysokości wysypu.
Parametry techniczne.
Główne parametry techniczne:

</doc>
<doc id="1288381" url="https://pl.wikipedia.org/wiki?curid=1288381" title="Pinka (wędkarstwo)">
Pinka (wędkarstwo)

Pinka – drobne larwy much, często barwione, stosowane jako przynęta najczęściej do połowu płoci i uklei.
Są również wykorzystywane do karmienia młodych ptaszników.

</doc>
<doc id="1288383" url="https://pl.wikipedia.org/wiki?curid=1288383" title="Camelia Potec">
Camelia Potec

Camelia Potec (ur. 19 lutego 1982 w Brăili, Rumunia) rumuńska pływaczka, mistrzyni olimpijska z Aten na 200 metrów dowolnym.
W Mistrzostwach Świata Potec zdobyła brązowy medal w Fukuoce w 2001 na 200 metrów.
W Mistrzostwach Europy zdobyła 17 medali, 4 złote, 4 srebrne oraz 9 brązowych w latach 1997-2008.
W 2004 roku Potec wygrała prestiżowe zawody Mare Nostrum.

</doc>
<doc id="1288385" url="https://pl.wikipedia.org/wiki?curid=1288385" title="Kościół św. Tomasza w Pradze">
Kościół św. Tomasza w Pradze

Kościół św. Tomasza (czes. "kostel sveteho Tomáše") – rzymskokatolicka świątynia znajdująca się przy ulicy Josefskiej 8 na Małej Stranie w Pradze
Kościół jest częścią większego kompleksu klasztornego augustianów, ufundowanego przez Wacława II w 1285. Budowa kompleksu trwała do 1379.
Kościół zbudowany pierwotnie w stylu gotyckim, spalony w trakcie wojen husyckich, w 1723 zniszczony przez uderzenie piorunem. Przebudowa projektu K. I. Dietzenhofera z lat 1727-1731 nadała mu obecny barokowo-gotycki wygląd.
Na ołtarzu głównym znajdują się kopie obrazów Rubensa pt. "Męczeństwo świętego Tomasza" oraz "Święty Augustyn" (oryginały są przechowywane w praskiej Galerii Narodowej).
Freski w sklepieniu nawy głównej oraz we wnętrzu kopuły są autorstwa Václava Vavřinca Reinera.
W kościele odbywają się także msze w języku angielskim.

</doc>
<doc id="1288391" url="https://pl.wikipedia.org/wiki?curid=1288391" title="Güstrow (stacja kolejowa)">
Güstrow (stacja kolejowa)

Güstrow – stacja kolejowa w Güstrow, w kraju związkowym Meklemburgia-Pomorze Przednie, w Niemczech. Znajdują się tu 3 perony.
Połączenia.
Güstrow jest stacją końcową dla linii S2 oraz S3 S-Bahn w Rostocku. Ponadto kursują składy Regional-Express w kierunku Lubeki, Szczecina oraz Elsterwerdy. 

</doc>
<doc id="1288392" url="https://pl.wikipedia.org/wiki?curid=1288392" title="Kelly Taylor">
Kelly Taylor

Kelly Taylor – jedna z głównych fikcyjnych bohaterek amerykańskiego serialu telewizyjnego Beverly Hills, 90210 i jedna z najbardziej znanych ról zaprezentowanych przez aktorkę Jennie Garth.
W trakcie dziesięcioletniej emisji serialu, Kelly stała się - razem z granym przez Iana Zieringa Steve’em Sandersem i - jedną z najbardziej rozwiniętych postaci w serialu. Bohaterka Kelly Taylor wystąpiła również w trzech odcinkach Melrose Place i odcinku "Nyhetsmorgon". W 2005 głos Taylor pojawił się w pełnometrażowym filmie animowanym "Głowa rodziny (Stewie Griffin: The Untold Story)."
Życiorys.
Na początku serialu Kelly to typowa, rozpieszczona nastolatka mieszkająca w Beverly Hills. Uczęszcza do szkoły West Beverly High. Jest piękną i wysoką blondynką o niebieskich oczach i długich włosach. Prowadzi czerwone BMW. Jej najbliższymi przyjaciółkami są Donna Martin i Brenda Walsh. W kolejnych odcinkach ujawnia się głębsza osobowość Kelly. Wychodzi na jaw, że dziewczyna jest bardzo samotna, dorastała w atmosferze rozczarowania (z powodu problematycznej matki) i odrzucenia (z powodu braku ojca) i ocenia się ją powierzchownie, na podstawie wyglądu zewnętrznego.
W 3 sezonie zaangażowana w trójkąt miłosny Kelly-Brenda-Dylan i uzależniona od pigułek dietetycznych.
W sezonie 5 uwięziona w piwnicy Steve’a podczas wybuchu pożaru. Członkini kultu profesora Finleya.
W sezonie 6 uzależniona od kokainy.
W sezonie 7 zaszła w ciążę z Brandonem Walshem, która kończy się poronieniem, spowodowanym endometriozą. 
Okazuje się, że Taylor może nigdy nie mieć dzieci.
W sezonie 8 niemalże wstępuje w związek małżeński z Brandonem.
W pilocie 90210 dowiadujemy się, że Kelly ma 4-letniego synka, Sammy’ego, którego ojcem jest Dylan McKay, a także że jest ona psychologiem szkolnym. W czasie trwania pierwszego sezonu, do domu Kelly wprowadza się Silver, jej przyrodnia siostra.
W 2 sezonie 90210 umiera jej matka, Jackie, na raka sutka.
Filmografia.
Na podstawie danych IMDb.

</doc>
<doc id="1288393" url="https://pl.wikipedia.org/wiki?curid=1288393" title="Dystonia torsyjna typu 1">
Dystonia torsyjna typu 1

Dystonia torsyjna typu 1 (dystonia mięśniowa deformacyjna, dystonia Oppenheima, ang. "early onset torsion dystonia", EOTD, "Oppenheim's dystonia", "primary torsion dystonia", "idiopathic torsion dystonia") – rzadka, uwarunkowana genetycznie choroba układu pozapiramidowego, charakteryzująca się niezależnymi od woli, powtarzającymi się skurczami mięśni (ruchami dystonicznymi), początkowo dotyczącymi jednej kończyny, górnej albo dolnej, z czasem obejmującymi pozostałe kończyny i tułów. Dystonia typu 1 spowodowana jest mutacjami genu "DYT1" ("TOR1A") i stanowi od 50 do 90% przypadków dystonii torsyjnej o wczesnym początku.
Historia.
Pierwszy opis choroby przypisuje się niemieckiemu neurologowi Marcusowi Walterowi Schwalbemu, który doniesienie o przypadku tego schorzenia przedstawił w dysertacji z 1908 roku. Być może pacjent opisany w 1898 przez hiszpańskiego neurologa Lluisa Barraquera-Roviraltę cierpiał na dystonię, został jednak zdiagnozowany jako chory z atetozą. W 1911 roku przypadki choroby opisali Hermann Oppenheim i Theodor Ziehen; w tym samym roku teorię o etiologii schorzenia, odzwierciedloną przez wprowadzoną przez Oppenheima nazwę "dystonia musculorum deformans", skrytykowali polscy neurolodzy Edward Flatau i Władysław Sterling:
"Na określenie podane przez Oppenheim'a ("Dysbasia lordotica progressiva" oraz "Dystonia musculorum deformans") nie możemy zgodzić się z tego względu, że w niektórych np. w naszych dwóch przypadkach cierpienie rozwinięte było równie silnie w górnych jak i w dolnych kończynach a zaburzenia chodu nie stanowiły bynajmniej najbardziej charakterystycznej cechy chorobowej. Również hypotonji nie mogliśmy stwierdzić u chorych naszych, zaś sądzimy, że w określeniu "deformans" tkwi pewien element stałości, o czem wobec wybitnie ruchomego kurczu (spasmus mobilis) nie może być mowy".
Określenie dystonii przyjęło się jednak i weszło na stałe do medycyny. Ponadto, Flatau i Sterling jako pierwsi zwrócili uwagę na możliwość genetycznego uwarunkowania choroby. Historyczne, zarzucone nazwy dystonii torsyjnej to zespół Ziehena-Oppenheima i zespół Flataua-Sterlinga.
Epidemiologia.
Badania epidemiologiczne w USA wskazują na częstość choroby w populacji rzędu 1:30 000. W Europie jest ona znacznie niższa, i szacowana na 1:330 000 do 1:200 000, chociaż nie ma w piśmiennictwie dokładnych danych na ten temat. Szczególnie częsta jest w populacji Żydów aszkenazyjskich, u których efekt założyciela odpowiada za 5-10 razy częstsze występowanie choroby. Badania genetyczno-epidemiologiczne pozwoliły na wysuniecie hipotezy, że do mutacji w genie "DYT1" doszło około 350 lat temu na obszarze dzisiejszej Litwy lub Białorusi. Częstość heterozygot względem mutacji delGAG wśród Aszkenazyjczyków wynosi 1:2 000-1:6 000.
Etiologia.
Większość przypadków spowodowana jest autosomalnie dominująco dziedziczoną mutacją o typie delecji 3 pz (GAG) w 5. eksonie genu "DYT1" ("TOR1A") w "locus" 9q34. Penetracja zmutowanego genu wynosi 30-40%. Gen "DYT1" koduje białko torsynę A, należące najprawdopodobniej do białek chaperonowych związanych z retikulum endoplazmatycznym i błoną jądra komórkowego. Torsyna A może współdziałać z transporterem dopaminy i brać udział w jej wewnątrzkomórkowej dystrybucji, ale dokładna funkcja białka pozostaje nieznana. Badanie PET ze znakowanym radioizotopem rakloprydem wykazało u dziewięciu bezobjawowych nosicieli mutacji "DYT1" znacząco obniżony poziom receptora D2 w prążkowiu: jądrze ogoniastym i wewnętrznej części skorupy. Wyniki te potwierdzają udział nieprawidłowej transmisji dopaminergicznej w patogenezie schorzenia.
Objawy i przebieg.
Obraz kliniczny choroby jest zróżnicowany. Składają się nań niezależne od woli, powtarzające się skurcze mięśni (ruchy dystoniczne), początkowo dotyczące jednej kończyny, górnej albo dolnej, z czasem obejmujące pozostałe kończyny i tułów. Często początkowe objawy widoczne są jedynie podczas wykonywania pewnych czynności, np. chodzenia (inwersja albo ewersja stopy, nieprawidłowe zgięcie w stawie kolanowym lub biodrowym) czy pisania (kurcz pisarski). Skurczom mięśniowym typowo nie towarzyszy ból, wyjątek stanowi torticollis, rzadki u pacjentów z dystonią torsyjną. Choroba ujawnia się zazwyczaj w późnym dzieciństwie, średnio w wieku 12,5 lat u pacjentów ze stwierdzoną mutacją "DYT1". Dystonia uogólniona rozwija się u około 30% pacjentów w ciągu 5 lat. Pacjenci są zawsze pełnosprawni intelektualnie i nie mają innych, poza dystonią, objawów neurologicznych. Wcześniejszy początek choroby i początkowe zajęcie kończyny dolnej są czynnikami niekorzystnymi rokowniczo: prawdopodobieństwo uogólnienia się dystonii jest większe. Pacjenci z początkiem choroby w dorosłości mają zazwyczaj pierwotną lokalizację objawów krtaniową, szyjną lub czaszkową. 
U pacjentów z mutacjami "DYT1" (objawowymi i bezobjawowymi) stwierdzono częstsze występowanie głębokiej depresji.
Rozpoznanie.
Kryteria rozpoznania dystonii torsyjnej są następujące:
Różnicowanie.
W diagnostyce różnicowej należy uwzględnić inne postacie dystonii pierwotnej oraz schorzenia, w których obrazie klinicznym może pojawić się dystonia: zespoły dystonia-plus, dystonie heredodegeneracyjne, wtórne ("objawowe") dystonie, inne schorzenia przypominające dystonię i parkinsonizm o wczesnym początku.
Parkinsonizm o wczesnym początku (OMIM#) – związany z mutacjami genu kodującego parkinę. Początek choroby przed 40. rokiem życia, w obrazie klinicznym często występują ruchy dystoniczne, zwłaszcza kończyn dolnych, stąd wskazane jest różnicowanie z DYT1.
Leczenie.
Leczenie jest objawowe; możliwości terapeutyczne obejmują zastosowanie toksyny botulinowej, leków antycholinergicznych (takich jak triheksyfenidyl), stymulację głęboką mózgu (wewnętrznej części gałki bladej) lub dokanałowe podawanie baklofenu w ciężkich przypadkach. 
Farmakoterapia.
Ogólnie rzecz biorąc, farmakoterapia u pacjentów z DYT1 nie jest efektywna. Leki antycholinergiczne, zwłaszcza w dużych dawkach (np. triheksyfenidyl 30–60 mg/dzień) to jedyna grupa leków, dla której przeprowadzono kontrolowane badania kliniczne. Dawki tych leków powinny być zwiększane bardzo powoli, aby uniknąć działań niepożądanych: deficytów poznawczych lub pamięci. Dzieci generalnie tolerują znacznie większe dawki leków niż dorośli, u których działania niepożądane ograniczają wielkość maksymalnej dawki. Inne leki, które mogą być mniej lub bardziej efektywne to baklofen, benzodiazepiny, takie jak diazepam czy klorazepan dipotasowy, pimozyd i tetrabenazyna. W ciężkich przypadkach segmentalnej lub uogólnionej dystonii, zwłaszcza dolnej połowy ciała i tułowia, można rozważyć ciągły wlew baklofenu do przestrzeni podpajęczynówkowej.
Toksyna botulinowa.
Niezależnie od podłoża genetycznego, miejscowe iniekcje toksyny botulinowej bezpośrednio do zajętych mięśni są teraz metodą pierwszego rzutu leczenia ogniskowych dystonii. Iniekcje, przeprowadzane przez wyszkolonego terapeutę zaburzeń ruchu, mogą być też efektywne w leczeniu zajęcia wybranych grup mięśni u pacjentów z dystonią torsyjną o wczesnym początku, np. mięśni szyi w kurczu szyi, mięśni twarzy w kurczu powiek i mięśni dłoni/ręki w przypadku kurczu pisarskiego. Jeśli terapia okazała się skuteczna, to powinna być powtarzana w regularnych odstępach czasu (zazwyczaj 3-6 miesięcy).
Leczenie neurochirurgiczne.
Doświadczenie w leczeniu neurochirurgicznym dystonii jest jak na razie niewielkie, jednak pierwsze rezultaty stymulacji gałki bladej i pallidotomii u pacjentów z dystonią torsyjną są oceniane jako obiecujące.

</doc>
<doc id="1288396" url="https://pl.wikipedia.org/wiki?curid=1288396" title="Ratzeburg (stacja kolejowa)">
Ratzeburg (stacja kolejowa)

Ratzeburg - stacja kolejowa w Ratzeburgu, w kraju związkowym Szlezwik-Holsztyn, w Niemczech. Znajdują się tu 2 perony.

</doc>
<doc id="1288401" url="https://pl.wikipedia.org/wiki?curid=1288401" title="Mossley Hill (stacja kolejowa)">
Mossley Hill (stacja kolejowa)

Mossley Hill – stacja kolejowa w Liverpoolu, w hrabstwie Merseyside, w Anglii. Znajdują się tu 2 perony.

</doc>
<doc id="1288402" url="https://pl.wikipedia.org/wiki?curid=1288402" title="Dystonia Oppenheima">
Dystonia Oppenheima



</doc>
<doc id="1288409" url="https://pl.wikipedia.org/wiki?curid=1288409" title="Lisbeth Lenton">
Lisbeth Lenton



</doc>
<doc id="1288411" url="https://pl.wikipedia.org/wiki?curid=1288411" title="Zespół Flatau-Sterlinga">
Zespół Flatau-Sterlinga



</doc>
<doc id="1288415" url="https://pl.wikipedia.org/wiki?curid=1288415" title="Sąsiedzi z piekła rodem">
Sąsiedzi z piekła rodem



</doc>
<doc id="1288418" url="https://pl.wikipedia.org/wiki?curid=1288418" title="Mychajło Syrota">
Mychajło Syrota

Mychajło Dmytrowycz Syrota, ukr. Михайло Дмитрович Сирота (ur. 17 lipca 1956 w Czerkasach, zm. 25 sierpnia 2008 w Uzynie) – ukraiński polityk, inżynier budownictwa, kandydat nauk technicznych.
Życiorys.
Po studiach rozpoczął pracę na uczelni jako asystent w katedrze budownictwa filii Politechniki Kijowskiej w Czerkasach, zajmował następnie stanowisko docenta. Opublikował około 30 prac naukowych.
W 1994 został posłem do Rady Najwyższej. W 1996 należał do twórców ukraińskiej konstytucji, był głównym autorem jej projektu i inicjatorem jego przegłosowania (stąd bywa określany „bohaterem nocy konstytucyjnej” lub „ojcem ukraińskiej konstytucji”). W 1998 po raz drugi uzyskał mandat deputowanego (z ramienia NDP), rok później stanął na czele Partii Pracy Ukrainy.
Od 2002 znajdował się poza parlamentem. Wrócił do Rady Najwyższej po przedterminowych wyborach w 2007, kandydując z listy Bloku Łytwyna.
Zginął w wypadku drogowym w sierpniu 2008.

</doc>
<doc id="1288419" url="https://pl.wikipedia.org/wiki?curid=1288419" title="Andrij Serdinow">
Andrij Serdinow

Andrij Serdinow, ukr. Андрій Сердінов (ur. 17 listopada 1982 w Ługańsku) – ukraiński pływak, specjalista od stylu motylkowego.
Serdinow jest medalistą wszystkich wielkich imprez pływackich, z igrzyskami olimpijskimi włącznie. Największym osiągnięciem Serdinowa jest brązowy medal na 100 metrów stylem motylkowym na Olimpiadzie w Atenach w 2004 roku, gdzie przegrał tylko z dwoma amerykańskimi pływakami, Michaelem Phelpsem i Ianem Crockerem.
W 2003 roku Serdinow był przez kilka minut rekordzistą świata na 100 metrów motylkowym.

</doc>
<doc id="1288420" url="https://pl.wikipedia.org/wiki?curid=1288420" title="Matsue (stacja kolejowa)">
Matsue (stacja kolejowa)

 – stacja kolejowa w Matsue, w prefekturze Shimane, w Japonii. Znajdują się tu 3 perony.

</doc>
<doc id="1288422" url="https://pl.wikipedia.org/wiki?curid=1288422" title="Plac św. Józefa w Kaliszu">
Plac św. Józefa w Kaliszu

 
Plac św. Józefa w Kaliszu, plac w Kaliszu, w Śródmieściu, klasycystyczny, wytyczony w 1818 według projektu Sylwestra Szpilowskiego, nieregularny, pięciokątny, u wylotu czterech ulic, zburzony w 1914, odbudowany w niejednolitym stylu architektonicznym, zmodernizowany w latach 1935–1936 i 1998–1999; zespół cennych obiektów zabytkowych, wraz z założeniem urbanistycznym miasta lokacyjnego wpisany do rejestru zabytków w 1956.
W powieści "Noce i dnie" (1931–1934) Marii Dąbrowskiej pl. św. Józefa nazwany jest "placem Świętojańskim".
Historia.
Plac ten często był miejscem różnych wydarzeń i manifestacji. Ustawiano również na nim różnorodne pomniki - w latach 1841-1927 stał tu pomnik przymierza między Rosją i Prusami, następnie pomnik ku czci poległych żołnierzy 29 Pułku Strzelców Kaniowskich; zniszczony został przez hitlerowców. W 1999 r. stanął tutaj pomnik Jana Pawła II, którego autorem był Jan Kucz. Po śmierci papieża 2 kwietnia 2005 zapłonęły pod nim tysiące zniczy.
Dane placu.
Plac św. Józefa nie ma regularnego kształtu - przypomina zaokrąglony trapez prostokątny. Odchodzą od niego następujące ulice:

</doc>
<doc id="1288426" url="https://pl.wikipedia.org/wiki?curid=1288426" title="Równomierność oświetlenia">
Równomierność oświetlenia

Równomierność oświetlenia formula_1 na danej płaszczyźnie wyznacza się jako iloraz najmniejszej zmierzonej wartości natężenia oświetlenia występującej na danej płaszczyźnie formula_2 do średniego natężenia oświetlenia na tej płaszczyźnie formula_3
gdzie:
W normie PN 84/E-02033 ustalono minimalne dopuszczalne wartości równomierności oświetlenia w zależności od charakteru czynności oraz ze względu na ciągłość lub dorywczość ich wykonywania. Przyjmuje się, że dla czynności ciągłych równomierności oświetlenia na płaszczyźnie roboczej powinna wynosić co najmniej 0,65, a dla czynności dorywczych oraz na klatkach schodowych i korytarzach co najmniej 0,4.
W normie tej podano również wymagania dotyczące stosunku wartości średnich natężenia oświetlenia formula_8 na sąsiadujących płaszczyznach roboczych o różnych funkcjach lub na płaszczyźnie roboczej w stosunku do pozostałej nieroboczej części pomieszczenia, lub w sąsiadujących pomieszczeniach. Stosunek ten nie powinien przekraczać wartości 5:1.

</doc>
<doc id="1288437" url="https://pl.wikipedia.org/wiki?curid=1288437" title="Heiko Herrlich">
Heiko Herrlich

Heiko Herrlich (ur. 3 grudnia 1971 w Mannheim) – niemiecki piłkarz występujący jako napastnik. W swojej karierze (ukończonej w 2004 roku) rozegrał 258 meczów w Bundeslidze i zdobył 76 bramek.
Kariera.
Pierwsze kluby w jego karierze to FC Emmendingen i FC Kollnau oraz SC Freiburg. W roku 1989 przeszedł do Bayeru 04 Leverkusen i zadebiutował w sezonie 1989/1990. Po 75 meczach, w których strzelił 6 bramek, zmienił barwy klubowe i zaczął grać w Borussii Mönchengladbach. Po dwóch dobrych sezonach, w których w 55 meczach strzelił 28 goli (20 w sezonie 1994/1995, w którym został królem strzelców), Borussia Dortmund zaangażowała Herrlicha za 11 milionów marek. W Dortmundzie jednak nigdy nie odnalazł formy z czasów, w których grał w Mönchengladbach. Jesienią 2000 roku odkryto groźny nowotwór mózgu. Herrlich wrócił na boisko pod koniec roku 2001 i zakończył karierę w 2004 roku.
Od 2005 roku jest trenerem młodzieżowym, najpierw w Dortmundzie, a od 1 lipca 2007 jako trener reprezentacji Niemiec do lat 17.
Kariera trenerska.
27 października 2009 roku objął posadę pierwszego trenera w zespole VfL Bochum i pozostał nim do 29 kwietnia 2010 roku, kiedy został zwolniony z tej funkcji. O dymisji przesądziła fatalna passa 10 spotkań bez zwycięstwa – na dwie kolejki przed końcem sezonu drużyna zajmowała 16. miejsce w tabeli. Jego miejsce zajął Dariusz Wosz.

</doc>
<doc id="1288438" url="https://pl.wikipedia.org/wiki?curid=1288438" title="Brno-Černovice">
Brno-Černovice

Brno-Černovice – przystanek kolejowy w Brnie przy ulicy Charbulovej 924/2, w kraju południowomorawskim, w Czechach. Znajduje się tu 1 peron.

</doc>
<doc id="1288439" url="https://pl.wikipedia.org/wiki?curid=1288439" title="Anita Sajnóg">
Anita Sajnóg

Anita Sajnóg (ur. 9 stycznia 1976 w Katowicach) – polska piosenkarka oraz aktorka teatralna i dubbingowa.
Kariera.
Początkowo kilka lat pracowała w teatrze dla dzieci. Do 2008 występowała jako wokalistka grupy Sami, grając tam również na instrumentach klawiszowych. Powróciła do składu w 2011. Od 2006 tworzy również własny projekt muzyczny jako Pilár.
Dyskografia.
Albumy z Sami
Albumy z Pilár

</doc>
<doc id="1288440" url="https://pl.wikipedia.org/wiki?curid=1288440" title="2-Pirolidon">
2-Pirolidon

2-Pirolidon (butyrolaktam) – cykliczny organiczny związek chemiczny z grupy laktamów. Jest to laktam kwasu γ-aminobutanowego.

</doc>
<doc id="1288443" url="https://pl.wikipedia.org/wiki?curid=1288443" title="Źródelnia (Stargard)">
Źródelnia (Stargard)

Źródelnia osiedle Stargardu, położone w północnej części miasta, nad rzeką Iną.
Główne ulice:

</doc>
<doc id="1288445" url="https://pl.wikipedia.org/wiki?curid=1288445" title="Zarzecze (Stargard)">
Zarzecze (Stargard)

Zarzecze – osiedle miasta Stargard, położone we wschodniej części miasta, przy drogach krajowych nr 10 i 20 oraz drodze wojewódzkiej nr 106.
Główne ulice:

</doc>
<doc id="1288446" url="https://pl.wikipedia.org/wiki?curid=1288446" title="Pszczelnik (Stargard)">
Pszczelnik (Stargard)

Pszczelnik przedmieście Stargardu, położone w zachodniej części miasta, przy drodze krajowej nr 10. Znajduje się tu Rejon Najwyższych Napięć Stargard Zachód, Centrum Handlowe Tesco, Pomnik 15. Południk, Stargardzki Park Przemysłowy.
W pobliżu pole drumlinowe.

</doc>
<doc id="1288447" url="https://pl.wikipedia.org/wiki?curid=1288447" title="Przedmieście Poznańskie">
Przedmieście Poznańskie

Przedmieście Poznańskie przedmieście Stargardu, położone w centralnej części miasta, przy linii kolejowej do Szczecina oraz drogach krajowych nr 10 i 20 oraz drodze wojewódzkiej nr 106.
Główne ulice:

</doc>
<doc id="1288448" url="https://pl.wikipedia.org/wiki?curid=1288448" title="Przedmieście Barnimowskie">
Przedmieście Barnimowskie

Przedmieście Barnimowskie przedmieście Stargardu, położone w północno-wschodniej części miasta, przy drodze krajowej nr 20 i drodze wojewódzkiej nr 106. 
Główne ulice:

</doc>
<doc id="1288449" url="https://pl.wikipedia.org/wiki?curid=1288449" title="Osiedle Wojciecha Kossaka">
Osiedle Wojciecha Kossaka

Osiedle Wojciecha Kossaka – osiedle Stargardu, położone w północnej części miasta, przy linii kolejowej do Szczecina. Nazwa niestandaryzowana części miasta.
Przez osiedle przebiega Szlak Anny Jagiellonki. Ponadto Os. Kossaka leży między liniami kolejowymi linią kolejową Stargard Szczeciński Wąskotorowy – Łobez Wąskotorowy oraz linią kolejową nr 351 (Poznań Główny – Szczecin Główny).
W 1961 dnia 1 lipca jako jedno z pierwszych osiedli w Stargardzie uzyskało połączenie autobusowe obsługiwane przez nowo utworzony wówczas Miejski Zakład Komunikacji – powstała linia autobusowa nr 3, która kursowała w relacji Os. Kossaka – Święte oraz Os. Kossaka – ul. Jesionowa.
Główne ulice:

</doc>
<doc id="1288450" url="https://pl.wikipedia.org/wiki?curid=1288450" title="Mroczeń (Stargard)">
Mroczeń (Stargard)

Mroczeń osiedle Stargardu, położone w południowej części miasta, przy linii kolejowej do Gdańska. 

</doc>
<doc id="1288451" url="https://pl.wikipedia.org/wiki?curid=1288451" title="Mokrzyca (Stargard)">
Mokrzyca (Stargard)

Mokrzyca – osiedle oraz oficjalna część miasta Stargard, położone w północnej części miasta.
W Mokrzycy znajduje się Cmentarz Wojenny.
Główne ulice:

</doc>
<doc id="1288455" url="https://pl.wikipedia.org/wiki?curid=1288455" title="Pawian gwinejski">
Pawian gwinejski

Pawian gwinejski, pawian senegalski ("Papio papio") – gatunek ssaka naczelnego z podrodziny koczkodanów (Cercopithecinae) w obrębie rodziny koczkodanowatych (Cercopithecidae), najmniejszy z pawianów.
Zasięg występowania.
Pawian gwinejski występuje w południowej Mauretanii, Senegalu, Gambii, Gwinei Bissau, zachodnim Mali, zachodniej Gwinei i północno-zachodnim Sierra Leone; wystąpienie w zachodniej Liberii jest wysoce nieprawdopodobne. Występuje w skrajnej zachodniej Afryce, której północna granica zasięgu (w Mali i Mauretanii) nie jest do końca znana.
Taksonomia.
Gatunek po raz pierwszy naukowo opisał w 1820 roku francuski zoolog Anselme Gaëtan Desmarest nadając mu nazwę "Cynocephalus papio". Jako miejsce typowe odłowu holotypu Desmarest wskazał wybrzeże Gwinei. 
Wzdłuż wschodnich granic zasięgu występowania "P. papio" może krzyżować się z większymi od siebie "P. anubis", ale brakuje wiarygodnych informacji na temat dokładnego położenia granic rozmieszczenia geograficznego tych gatunków i możliwych interakcji. Autorzy "Illustrated Checklist of the Mammals of the World" uznają ten takson za gatunek monotypowy.
Morfologia.
Długość ciała (bez ogona) samic 35–69 cm, samców 43–86 cm, długość ogona samic 43–56 cm, samców 55–70 cm; masa ciała samic 10–14 kg, samców 17–26 kg. Pokryte rudobrązowym włosem; część twarzowa czarna. Kark i łopatki u samca pokryte długim włosem, tworzą jaśniejszy kaptur. Ogon noszony łukowato; u samic w okresie rui obrzmiewa okolica odbytu i narządów płciowych.
Ekologia.
Zamieszkuje lasy suche i galeriowe jak również sawannę. 

</doc>
<doc id="1288460" url="https://pl.wikipedia.org/wiki?curid=1288460" title="Leipzig-Thekla">
Leipzig-Thekla

Leipzig-Thekla – przystanek kolejowy w Lipsku, w kraju związkowym Saksonia, w Niemczech. Znajdują się tu 2 perony.

</doc>
<doc id="1288469" url="https://pl.wikipedia.org/wiki?curid=1288469" title="Tarieł Wasadze">
Tarieł Wasadze

Tarieł Szakrowycz Wasadze, ukr. Таріел Шакрович Васадзе (ur. 15 października 1947 w Gruzji) – ukraiński polityk i przedsiębiorca gruzińskiego pochodzenia.
Życiorys.
Z wykształcenia inżynier mechanik, absolwent instytutu KADI. W latach 70. pracował w przedsiębiorstwach transportowych jako inżynier, następnie dyrektor stacji obsługi pojazdów, a od 1982 zastępca naczelnika centrali. W latach 1992–2002 zajmował stanowisko prezesa korporacji UkrAWTO, posiadającej m.in. AwtoZAZ. Później został honorowym prezesem tej firmy. W 2008 znalazł się na 30. pozycji rankingu najbogatszych Ukraińców.
W 2002 uzyskał mandat deputowanego do Rady Najwyższej z ramienia bloku Za Jedyną Ukrainę. Był członkiem PPPU. W 2005 przeszedł do Bloku Julii Tymoszenko, stając się jednym z głównych sponsorów tego ugrupowania. Z listy BJuT był wybierany do parlamentu V i VI kadencji. W trakcie tej ostatniej po przejęciu władzy przez Partię Regionów wsparł nowy rząd i przeszedł do frakcji tego ugrupowania. W 2012 ponownie uzyskał mandat poselski.

</doc>
<doc id="1288472" url="https://pl.wikipedia.org/wiki?curid=1288472" title="Dortmund-Kurl (stacja kolejowa)">
Dortmund-Kurl (stacja kolejowa)

Dortmund-Kurl – stacja kolejowa w Dortmundzie, w kraju związkowym Nadrenia Północna-Westfalia, w Niemczech. Znajduje się tu 1 peron.

</doc>
<doc id="1288473" url="https://pl.wikipedia.org/wiki?curid=1288473" title="Rezerwat przyrody Nad Jeziorem Trześniowskim">
Rezerwat przyrody Nad Jeziorem Trześniowskim

Nad Jeziorem Trześniowskim – rezerwat przyrody w województwie lubuskim, nad Jeziorem Trześniowskim, niedaleko Łagowa, na terenie Łagowsko-Sulęcińskiego Parku Krajobrazowego.
Rezerwat został powołany zarządzeniem Ministra Leśnictwa i Przemysłu Drzewnego z dnia 23 października 1965 roku. Zajmuje powierzchnię 47,73 ha (akt powołujący podawał 49,93 ha).
Położenie geograficzne.
„Nad Jeziorem Trześniowskim” to rezerwat ścisły, typu leśnego. Podstawowym celem jego powołania jest zachowanie ze względów naukowych, dydaktycznych i krajobrazowych fragmentu lasu bukowego naturalnego pochodzenia, z domieszką innych drzew. Rezerwat położony jest na zachodnim brzegu Jeziora Trześniowskiego (Ciecz), jego południowa część przylega bezpośrednio do miejscowości Łagów. Można tu zobaczyć wspaniałą polodowcową rzeźbę terenu: liczne głębokie rozcięcia erozyjne i brzegi rynny.
Flora rezerwatu.
Na uwagę zasługuje tu las bukowy – jego wiek dochodzi do 130 lat. Rosną tu zarówno lite buczyny, zbudowane wyłącznie z buka zwyczajnego oraz lasy mieszane, z domieszką drzew takich jak: sosna zwyczajna, świerk pospolity, dąb bezszypułkowy i wielu innych. Rezerwat jest miejscem występowania wielu rzadkich i chronionych roślin. Doskonałe warunki rozwoju (duża wilgotność powietrza) znajduje tu bluszcz pospolity. Występuje tu masowo oplatając pnie drzew do 25 m wysokości, tworząc żywe zielone kolumny. Spotkać też można inne, podlegające ochronie, gatunki roślin: paprotka zwyczajna, marzanka wonna, kalina koralowa, kruszyna pospolita, przylaszczka pospolita i inne.
Fauna rezerwatu.
Fauna jest stosunkowo uboga; jest to skutek bliskiego sąsiedztwa miejscowości wypoczynkowej oraz dużej penetracji ludzi i psów. Niemniej stwierdzono tu występowanie pięciu gatunków płazów: żaba trawna i wiele drobnych ssaków, wśród których znajdują się ryjówka aksamitna i ryjówka malutka – oba gatunki są rzadkie i podlegające ochronie. Z większych zwierząt zobaczyć tu można jelenia, sarnę, dzika, lisa i zająca. Na szczególną uwagę zasługuje awifauna: z ciekawszych ptaków wymienić tu należy siniaka, jedynego gnieżdżącego się w dziuplach gołębia, dzięcioła zielonego i czarnego, wilgę, grubodzioba lub zimorodka. Ten ostatnio wspomniany ptak przesiaduje na wystających nad powierzchnię wody gałęziach, wypatrując małych rybek i wodnych owadów. Gniazdo zakłada w wydrążonych w urwistych brzegach tunelach, dochodzących do jednego metra długości. Na wodach i w nielicznych szuwarach można dojrzeć perkoza dwuczubego, gągoła, łyskę, krzyżówkę czy łabędzia niemego.
Historia.
Dawniej wzdłuż wschodniego brzegu Jeziora Trześniowskiego biegła granica między plemionami Polan i Lubuszan. W wieku XII-XIV na Sokolej Górze (obecnie jest to fragment rezerwatu) istniał warowny gród. Do dzisiaj niewiele po nim zostało, drewniane części chat i umocnień bezpowrotnie uległy zniszczeniu, niemniej nadal wyraźnie widoczny jest potrójny pas obronnych wałów i fosa. Źródła podają, że na początku XIX wieku w lasach, obecnie wchodzących w skład rezerwatu, znajdował się mały ogród zoologiczny – rzecz niezwykle modna w owych czasach – utrzymywany przez właścicieli zamku w Łagowie. Już wtedy rosły tutaj dorodne buki, w które wkomponowany został zwierzyniec.
Przez teren rezerwatu prowadzi ścieżka przyrodniczo-historyczna „Sokola Góra”, oznakowana znakiem zielonego liścia na białym polu.

</doc>
<doc id="1288475" url="https://pl.wikipedia.org/wiki?curid=1288475" title="Tadeusz Kryspin Staniszewski">
Tadeusz Kryspin Staniszewski

Tadeusz Kryspin Staniszewski herbu Pobóg (zm. po 1795) – szambelan Stanisława Augusta Poniatowskiego w 1783 roku, komisarz cywilno-wojskowy ziemi czerskiej w roku 1792, poseł na sejm grodzieński, członek konfederacji grodzieńskiej 1793 roku.
Życiorys.
Był synem Zygmunta Jana Staniszewskiego. Przeznaczony przypuszczalnie do stanu duchownego, uczył się w seminarium misjonarzy w Rzymie i przyjął święcenia subdiakońskie. Był elektorem Stanisława Augusta Poniatowskiego z ziemi czerskiej w 1764 roku.. W końcu lat 70. nawiązał romans z wojewodziną nowogrodzką, Franciszką z Woronieckich Jabłonowską, wdową po Józefie Aleksandrze w 1780 przejął administrację jej rozległymi majątkami. Zmuszony przez ojca, zerwał więzi z Jabłonowską. W tym czasie w 1782 porzucił stan duchowny. W 1783 został szambelanem.
Przed rozpoczęciem obrad sejmowych w Grodnie przystąpił do konfederacji targowickiej. W czasie sejmu w roku 1793 otrzymywał miesięcznie po 50 dukatów z kasy posła rosyjskiego Jakoba Sieversa. 
22 lipca 1793 roku podpisał traktat cesji przez Rzeczpospolitą ziem zagarniętych przez Rosję a 25 września cesji ziem zagarniętych przez Prusy w II rozbiorze Polski.
Po podpisaniu II rozbioru Polski wysunął (podobno z inspiracji Stanisława Augusta Poniatowskiego) projekt wysłania delegacji dziękczynnej do Katarzyny II. Po wybuchu insurekcji kościuszkowskiej zaangażował się po jej stronie publicznie odczytał akt powstania w swojej wsi Ostrołęka, a 17 kwietnia w chwili wybuchu walk w Warszawie, uzbroił swoich ludzi i przyłączył się do akcji zbrojnej i dowodził na Nowym Mieście. 1 maja w Czersku podpisał akces ziemi czerskiej do powstania. Wszystko to nie uchroniło go jednak przed aresztowaniem 8 maja na osobiste polecenie Tadeusza Kościuszki aresztowany za udział w sejmie grodzieńskim, składał zeznania przed deputacją indagacyjną. W czasie przesłuchań wydaje się, że został uwolniony z zarzutów, po czym wycofał się z życia publicznego.

</doc>
<doc id="1288476" url="https://pl.wikipedia.org/wiki?curid=1288476" title="Blues tajniaków">
Blues tajniaków

Blues tajniaków ("Undercover Blues") – amerykańska komedia o pewnym skromnym małżeństwie z dzieckiem. Jane i Jeff Blue skrywają przed światem fakt, że są tajnymi agentami.

</doc>
<doc id="1288477" url="https://pl.wikipedia.org/wiki?curid=1288477" title="Stary Klukom (stacja kolejowa)">
Stary Klukom (stacja kolejowa)

Stary Klukom – stacja kolejowa w Starym Klukomie, w województwie zachodniopomorskim.
W roku 2017 stacja obsługiwała 10–19 pasażerów na dobę.
Stacja funkcjonowała do dnia 29 września 2020, kiedy to o godzinie 16:20 wyłączone zostały przekaźnikowe urządzenia sterowania ruchem kolejowym, a wskutek przebudowy linii kolejowej nr 351 stację przemianowano na przystanek osobowy, a nastawnię wyburzono.

</doc>
<doc id="1288478" url="https://pl.wikipedia.org/wiki?curid=1288478" title="Słonice (stacja kolejowa)">
Słonice (stacja kolejowa)

Słonice – stacja kolejowa w Słonicach, w województwie zachodniopomorskim. Według klasyfikacji PKP ma kategorię dworca lokalnego.
W roku 2017 stacja obsługiwała 20–49 pasażerów na dobę.

</doc>
<doc id="1288479" url="https://pl.wikipedia.org/wiki?curid=1288479" title="Rębusz (stacja kolejowa)">
Rębusz (stacja kolejowa)

Rębusz – stacja kolejowa w Rębuszu, w województwie zachodniopomorskim.
W roku 2017 stacja obsługiwała 20–49 pasażerów na dobę.

</doc>
<doc id="1288480" url="https://pl.wikipedia.org/wiki?curid=1288480" title="Bierzwnik (stacja kolejowa)">
Bierzwnik (stacja kolejowa)

Bierzwnik – stacja kolejowa w Bierzwniku, w województwie zachodniopomorskim.
W roku 2017 stacja obsługiwała 50–99 pasażerów na dobę.

</doc>
<doc id="1288484" url="https://pl.wikipedia.org/wiki?curid=1288484" title="Atletico Maronese Neuquen">
Atletico Maronese Neuquen



</doc>
<doc id="1288488" url="https://pl.wikipedia.org/wiki?curid=1288488" title="Brno-Královo Pole (stacja kolejowa)">
Brno-Královo Pole (stacja kolejowa)

Brno-Královo Pole – stacja kolejowa w Brnie przy ulicy Budovcovej 2719/2, w kraju południowomorawskim, w Czechach. Znajdują się tam 3 perony.

</doc>
<doc id="1288489" url="https://pl.wikipedia.org/wiki?curid=1288489" title="Niesamowity jeździec">
Niesamowity jeździec

Niesamowity jeździec ("Pale Rider") – amerykański western z 1985 roku, którego akcja rozgrywa się w okresie gorączki złota. Film nawiązuje do wcześniejszych filmów Eastwooda, przede wszystkim do filmu Mściciel (1973) oraz do wykreowanej przez Eastwooda w trzech filmach postaci „Człowiek bez Imienia” z Dolarowej trylogii.
Fabuła.
Osadnicy poszukujący złota w rzece prześladowani są przez potentata Coya LaHooda, wydobywającego złoto na dużą skalę. Na pomoc osadnikom przybywa wędrowny kaznodzieja, dawniej rewolwerowiec. Dzięki jego wsparciu osadnicy decydują o pozostaniu nad rzeką mimo gróźb LaHooda. LaHood wynajmuje szeryfa Stockburna z sześcioma zastępcami.
Nawiązania biblijne.
Tytuł filmu nawiązuje do czwartego jeźdźca Apokalipsy, jadącego na siwym koniu (Ap 6,7-8). Jeździec przybywa jako rezultat modlitwy 15-letniej Megan, w której cytuje Psalm 23. Główny przeciwnik jeźdźca nazywa się Stockburn, którego imię nawiązuje do piekła. Po tym jak pokonał przedstawiciela złych – olbrzyma Cluba – jednym uderzeniem młota, kaznodzieja wypowiada: „well, the Lord does certainly work in mysterious ways” ("Bóg działa w tajemniczy sposób"). Na pokusę służby w mieście kaznodzieja odpowiada: „Nie można służyć Bogu i mamonie”. Sam Eastwood przyznał, że film zawiera wielką liczbę biblijnych paralel. Robert Jewett uznał, że "Pale Rider" jest polemiką z Pawłową tezą, iż pomstę należy zostawić Bogu (Rz 12,19-21). Pale rider jest wyrazicielem Bożej pomsty.

</doc>
<doc id="1288491" url="https://pl.wikipedia.org/wiki?curid=1288491" title="Wzgórze Poźrzadelskie">
Wzgórze Poźrzadelskie

Wzgórze Poźrzadelskie – wzniesienie w Polsce w województwie lubuskim, w gminie Łagów.
Znajduje się na południu Łagowskiego Parku Krajobrazowego w pobliżu drogi E30. Porasta je las bukowy oraz bór sosnowy.
Szlaki turystyczne.
Na szczyt wzgórza w roku 2012 utworzono ścieżkę nordic walking "Góra Poźrzadelska" o długości 3200 m. Jej początek i koniec zlokalizowany został na południowym końcu jeziora Łagowskiego. Trasa wyposażona jest w tablice informacyjne z mapami i znakami lokalizacyjnymi.
Ścieżka przyrodnicza oznakowana jest "ludzikiem" koloru zielonego. Wiata na szczycie wzgórza wyposażona została w książkę wpisową i stempel okolicznościowy. Atrakcją ścieżki jest wieża obserwacyjna nadleśnictwa Świebodzin na "Wzgórzu Poźrzadelskim".
W 2012 r. przygotowano także nową drogę rowerową, również w kierunku "Wzgórza Poźrzadelskiego". Długość trasy wynosi 18 km. Szlak rowerowy oznakowany jest czerwonym znakiem rowerowym.
Szlak wiedzie spod Zamku Joannitów, nad brzegiem jeziora Trześniowskiego do Jemiołowa, dalej do Bracikowa, później prowadzi na drogę do Poźrzadła. Po przejechaniu 2 km skręca w kierunku "Wzgórza Poźrzadelskiego", następnie zawraca do Łagowa.

</doc>
<doc id="1288496" url="https://pl.wikipedia.org/wiki?curid=1288496" title="Abdullah Zubromawi">
Abdullah Zubromawi

Abdullah Sulaiman Zubromawi (arab. عبد الله سليمان زبرماوي; ur. 15 listopada 1973) – saudyjski piłkarz występujący na pozycji obrońcy w Al-Wahla. Wcześniej grał w Al-Ahli Dżudda i Al-Hilal. Zubromawi w reprezentacji narodowej rozegrał 122 mecze i strzelił przy tym 4 gole.
Zubromawi wystąpił na mundialu w 1994 r., 1998 r. i 2002 r.

</doc>
<doc id="1288497" url="https://pl.wikipedia.org/wiki?curid=1288497" title="Atletico Policial Catamarca">
Atletico Policial Catamarca



</doc>
<doc id="1288500" url="https://pl.wikipedia.org/wiki?curid=1288500" title="Hannover Messe/Laatzen">
Hannover Messe/Laatzen

Hannover Messe/Laatzen – stacja kolejowa położona na granicy Hanoweru i Laatzen, w kraju związkowym Dolna Saksonia, w Niemczech. Stacja została otwarta z okazji odbywającej się w Hanowerze wystawy Expo 2000. Znajdują się tu 3 perony.

</doc>
<doc id="1288501" url="https://pl.wikipedia.org/wiki?curid=1288501" title="Choroba Flatau-Schidlera">
Choroba Flatau-Schidlera



</doc>
<doc id="1288505" url="https://pl.wikipedia.org/wiki?curid=1288505" title="O dwóch takich, co ukradli księżyc cz.2">
O dwóch takich, co ukradli księżyc cz.2



</doc>
<doc id="1288506" url="https://pl.wikipedia.org/wiki?curid=1288506" title="Mohammed Al-Jahani">
Mohammed Al-Jahani

Mohamed Al-Jahani (arab. محمد الجهاني; ur. 28 września 1974) – saudyjski piłkarz. Większą część kariery spędził w Al-Ahli Dżudda.
Al-Jahani występował w reprezentacji narodowej i był na mundialu w 1998 r. i 2002 r.

</doc>
<doc id="1288508" url="https://pl.wikipedia.org/wiki?curid=1288508" title="Jean Claude Hippolyte Méhée de La Touche">
Jean Claude Hippolyte Méhée de La Touche

Jean Claude Hippolyte Méhée de La Touche (ur. 1760 w Meaux, zm. 1826 w Paryżu) – tajny agent francuski w czasie ancien régime. 
Wysłany w misjach specjalnych do Rosji i Rzeczypospolitej. W latach 1790-1791 redagował "Gazette de Varsovie". Był szpiegiem rosyjskim i pobierał stałą pensję z ambasady carskiej. W 1792 powrócił do Francji, gdzie wmieszany był w mordy wrześniowe. Pisał później pamflety przeciwko Maksymilianowi Robespierre. Jako podwójny agent, współpracował z przeciwnikami Napoleona Bonaparte. Przebywał na emigracji w Wielkiej Brytanii. 
Był autorem dzieł: "Histoire de la prétendue révolution de Pologne" (1792) i "Mémoires particuliers et extraits de la correspondance d’un voyageur avec feu Monsieur Caron de Beaumarchais sur la Pologne, la Lituanie, la Russie..." (1807).

</doc>
<doc id="1288511" url="https://pl.wikipedia.org/wiki?curid=1288511" title="UEFA Champions League">
UEFA Champions League



</doc>
<doc id="1288512" url="https://pl.wikipedia.org/wiki?curid=1288512" title="Shirley Booth">
Shirley Booth

Thelma Marjorie Ford (ur. 30 sierpnia 1898 w Nowym Jorku, zm. 16 października 1992 w North Chatham) − amerykańska aktorka, laureatka Oscara za rolę w filmie "Wróć, mała Shebo", który był jej debiutem na dużym ekranie.
Życiorys.
Urodzona jako Marjorie Ford w Nowym Jorku w rodzinie Alberta Jamesa Forda i Virginii Marthy Wright. Miała młodszą siostrę Jean Valentine Ford (ur. 1914). W wieku 11 lat została nazwana przez rodzinę Thelmą i imię to zostało dołączone do jej nazwiska.
Karierę aktorki rozpoczęła 26 stycznia 1925 roku występując na Broadwayu w sztuce "Hell’s Bells" u boku Humphreya Bogarta. Na scenie pracowała do roku 1970 grając w ponad 30 sztukach. W 1949 roku otrzymała nagrodę Tony dla najlepszej aktorki drugoplanowej za rolę w sztuce "Goodbye, My Fancy". Nagrodę tę otrzymała jeszcze dwukrotnie, lecz dla najlepszej aktorki pierwszoplanowej za m.in. rolę w sztuce "Wróć, mała Shebo". Dwa lata po zejściu sztuki z afisza, Booth wystąpiła w jej filmowej adaptacji, która była zarazem jej filmowym debiutem. Za film otrzymała Oscara dla najlepszej aktorki pierwszoplanowej, nagrodę aktorką podczas Festiwalu w Cannes i Złoty Glob. Jednak mimo tego sukcesu, kino wiele jej nie zaproponowało. Booth więc sukces kontynuowała grając w telewizyjnym serialu "Hazel", gdzie przez cztery lata wcielała się w postać Hazel Burke, kompetentnej gosposi. Za rolę otrzymała dwukrotnie nagrodę Emmy dla najlepszej aktorki w serialu komediowym.
Aktorka zmarła w wieku 94 lat w swoim domu znajdującym się w North Chatham w stanie Massachusetts. Spoczęła w Mount Hebron Cemetery w New Jersey.
Shirley Booth posiada swoją gwiazdę w Hollywoodzkiej Alei Sław przy 6840 Hollywood Boulevard.

</doc>
<doc id="1288513" url="https://pl.wikipedia.org/wiki?curid=1288513" title="Septembryzacja">
Septembryzacja



</doc>
<doc id="1288514" url="https://pl.wikipedia.org/wiki?curid=1288514" title="Elafonisos">
Elafonisos

Elafonisos (gr. Ελαφόνησος) – mała grecka wyspa, położona pomiędzy półwyspem Peloponez a Kíthirą, w archipelagu Wysp Jońskich, w administracji zdecentralizowanej Peloponez, Grecja Zachodnia i Wyspy Jońskie, w regionie Peloponez, w jednostce regionalnej Lakonia, w gminie Elafonisos. 
Powierzchnia wyspy wynosi około 20 km². W trakcie zimy wyspy zamieszkuje około 350 osób, natomiast w trakcie sezonu letniego liczba ta gwałtownie wzrasta. Między lipcem a sierpniem wyspę odwiedza 3000 turystów i 1600 samochodów każdego dnia. Większość turystów przyciągają piaszczyste plaże. Główne plaże to Sariknos, Fragos, Simo oraz Panngies Nissia. Wyspa leży około 2000 m od stałego lądu oraz około 8,5 km od Kíthiri. Wyspa skomunikowana jest ze stałym lądem za pośrednictwem dwóch, kursujących regularnie promów pasażersko- samochodowych. Na wyspie oraz okolicznych bezludnych wysepkach odkryto niewielkie znaleziska archeologiczne.

</doc>
<doc id="1288515" url="https://pl.wikipedia.org/wiki?curid=1288515" title="Bella Vista Bahia Blanca">
Bella Vista Bahia Blanca



</doc>
<doc id="1288518" url="https://pl.wikipedia.org/wiki?curid=1288518" title="Melica transsilvanica">
Melica transsilvanica



</doc>
<doc id="1288519" url="https://pl.wikipedia.org/wiki?curid=1288519" title="Nasser Al-Johar">
Nasser Al-Johar

Nasser Al-Johar (arab. ناصر الجوهر; ur. 1943) – były saudyjski piłkarz, obecnie trener piłkarski.
Życiorys.
W czasie kariery piłkarskiej grał w Al-Nasr. Al-Johar był trenerem Al-Nasr i reprezentacji Arabii Saudyjskiej, z którą uzyskał awans do mundialu w 2002 r. Od 9 stycznia 2011 ponownie trener reprezentacji Arabii Saudyjskiej.

</doc>
<doc id="1288520" url="https://pl.wikipedia.org/wiki?curid=1288520" title="Szlifierka kątowa">
Szlifierka kątowa

Szlifierka kątowa (pot. "fleks", "platerówka", "gumówka", "grajnerka", "kątówka", "fleksa", "diaks", "bakielitka", "bosz", "boszka" lub "boszówka") – narzędzie pneumatyczne lub elektryczne (na prąd stały DC jak i zmienny AC) oraz rzadko spotykane spalinowe, przeznaczone do cięcia, szlifowania, polerowania, a także satynowania.
W 1922 roku niemiecka firma "Flex" w Stuttgarcie rozpoczęła seryjną produkcję szlifierki ręcznej MS 6, z silnikiem napędzającym wałek giętki, wyposażony w różne końcówki. Pod koniec lat 20. XX wieku wałek giętki zastąpiono przekładnią kątową. W 1954 roku rozpoczęto produkcję wysokoobrotowych szlifierek kątowych FLEX DL 9.
Szlifierka kątowa posiada silnik, którego wał połączony jest za pomocą zębatki atakującej z przekładnią planetarną napędzającą wrzeciono z wystającym trzpieniem nagwintowanym do rozmiaru M14. 
W szlifierce kątowej silnik napędza za pośrednictwem przekładni stożkowej wrzeciono zwykle do prędkości 12 000 obr./min, na którym może być zamocowany każdy element z gwintem M14 lub o średnicy otworu 22,23 mm jak np.:
Osprzęt do szlifierek kątowych jest produkowany w znormalizowanych rozmiarach mocowanych za pomocą gwintu M14 lub otworu 22,23 mm. Standardowe średnice tarcz szlifierskich to 115, 125, 150, 180, 230 i 300 mm (najpopularniejsze 115, 125, 230 mm).

</doc>
<doc id="1288521" url="https://pl.wikipedia.org/wiki?curid=1288521" title="Eleanor Parker">
Eleanor Parker

Eleanor Jean Parker (ur. 26 czerwca 1922 w Cedarville, zm. 9 grudnia 2013 w Palm Springs) − amerykańska aktorka, trzykrotnie nominowana do Oscara za role pierwszoplanowe w filmach: "Uwięziona" (1950), "Opowieść o detektywie" (1951) i "Przerwana melodia" (1955).

</doc>
<doc id="1288525" url="https://pl.wikipedia.org/wiki?curid=1288525" title="Ignacy Korzeniowski">
Ignacy Korzeniowski

Ignacy Edward Korzeniowski herbu Nałęcz – polski poeta. 
Wydał drukiem: "Sonety" (Warszawa 1838) oraz "Kilka miejscowych ballad, oraz krótka wiadomość o Jadźwingach" (Wilno 1839). 

</doc>
<doc id="1288526" url="https://pl.wikipedia.org/wiki?curid=1288526" title="Bajorki">
Bajorki

Bajorki (niem. "Bajohrental", 1938–1945 "Blankental") – opuszczona osada w Polsce położona w województwie warmińsko-mazurskim, w powiecie kętrzyńskim, w gminie Srokowo. W latach 1975–1998 miejscowość administracyjnie należała do województwa olsztyńskiego.
W miejscowości brak zabudowy.

</doc>
<doc id="1288529" url="https://pl.wikipedia.org/wiki?curid=1288529" title="Khamis Al-Owairan">
Khamis Al-Owairan

Khamis Al-Owairan (arab. خميس العويران الدوسر; ur. 8 września 1973, zm. 7 stycznia 2020) – saudyjski piłkarz. Występował na pozycji pomocnika. Grał w Al-Hilal i Al-Ittihad Dżidda.
Khamis grał w reprezentacji narodowej i był w składzie na mundialu w 1998, 2002 i olimpiadzie w 1996.

</doc>
<doc id="1288530" url="https://pl.wikipedia.org/wiki?curid=1288530" title="Jegławki (osada w województwie warmińsko-mazurskim)">
Jegławki (osada w województwie warmińsko-mazurskim)

Jegławki – osada w Polsce położona w województwie warmińsko-mazurskim, w powiecie kętrzyńskim, w gminie Srokowo. W latach 1975–1998 miejscowość administracyjnie należała do województwa olsztyńskiego.
W gminie Srokowo jest też wieś Jegławki. 

</doc>
<doc id="1288531" url="https://pl.wikipedia.org/wiki?curid=1288531" title="Pocketwatch">
Pocketwatch

Pocketwatch – album nagrany przez Dave Grohla (pod pseudonimem Late!), wydany w 1992 roku w przez wytwórnię Simple Machines.
Lista utworów.
Wszystkie piosenki napisał Dave Grohl.

</doc>
<doc id="1288533" url="https://pl.wikipedia.org/wiki?curid=1288533" title="Przetacznik stokrotkowy">
Przetacznik stokrotkowy

Przetacznik stokrotkowy ("Veronica bellidioides" L.) – gatunek rośliny z rodziny babkowatych ("Plantaginaceae"), w systemach XX-wiecznych klasyfikowany zwykle do trędownikowatych ("Scrophulariaceae") lub przetacznikowatych ("Veronicaceae"). Występuje w Europie (Austria, Bułgaria, Czechy, Francja, Hiszpania, Mołdawia, Niemcy, Polska (uznany za wymarły), Rumunia, Słowacja, Szwajcaria, Ukraina, Włochy, obszar dawnej Jugosławii). W 2009 r. został ponownie odnaleziony w Karkonoszach.
Zmienność.
Wyróżnia się dwa podgatunki:
Biologia i ekologia.
Bylina, oreofit. Rośnie w murawach wysokogórskich na podłożu bezwapiennym. Kwitnie od czerwca do sierpnia. Gatunek charakterystyczny klasy "Juncetea trifidi".
Zagrożenia.
Kategorie zagrożenia gatunku:

</doc>
<doc id="1288535" url="https://pl.wikipedia.org/wiki?curid=1288535" title="Lesieniec (Leśny Rów)">
Lesieniec (Leśny Rów)

Lesieniec (niem. "Waldenthal") – część wsi Leśny Rów w Polsce, położona w województwie warmińsko-mazurskim, w powiecie kętrzyńskim, w gminie Srokowo. Wchodzi w skład sołectwa Leśny Rów.
W latach 1975–1998 Lesieniec administracyjnie należał do województwa olsztyńskiego.

</doc>
<doc id="1288537" url="https://pl.wikipedia.org/wiki?curid=1288537" title="John Devitt">
John Devitt

John Devitt (ur. 4 lutego 1937 w Granville) – australijski pływak, wielokrotny medalista olimpijski.
Specjalizował się w stylu dowolnym. W igrzyskach brał udział dwukrotnie, startował w Melbourne i Rzymie, łącznie zdobył cztery medale. Podczas IO 56 zdobył złoto w sztafecie oraz srebro na dystansie 100 m kraulem. Podczas igrzysk w Rzymie wywalczył tytuł na swym koronnym dystansie 100 metrów i brąz w sztafecie. W 1958 zwyciężył w Commonwealth Games, bił rekordy świata.

</doc>
<doc id="1288538" url="https://pl.wikipedia.org/wiki?curid=1288538" title="Rezerwat przyrody Pawski Ług">
Rezerwat przyrody Pawski Ług

Pawski Ług – torfowiskowy rezerwat przyrody w województwie lubuskim, niedaleko Łagowa, na terenie nadleśnictwa Świebodzin. Leży w granicach Łagowsko-Sulęcińskiego Parku Krajobrazowego. Zajmuje powierzchnię 34,52 ha.
Obszar rezerwatu objęty jest ochroną czynną.
Historia.
Pawski Ług został powołany zarządzeniem Ministra Leśnictwa i Przemysłu Drzewnego z dnia 31 marca 1970 r. w sprawie uznania za rezerwat przyrody, w celu zachowania ze względów naukowych i dydaktycznych naturalnych zbiorowisk roślinności bagiennej i torfowiskowej. Początkowo jego powierzchnia była niewielka, zaledwie 3,67 ha i obejmowała torfowisko przejściowe z interesującą roślinnością. W 2002 roku rezerwat powiększono do ponad 34 ha, włączając otaczające tereny leśne i niewielkie, zarastające torfowym płem jeziorko.
Torfowisko.
Torfowisko w rezerwacie Pawski Ług jest zasilane przez wody opadowe. Oznacza to, że jest to środowisko ubogie w mineralne substancje pokarmowe. Pokłady torfu przekraczają tu 5 m.
Położone w głębokiej niecce torfowisko otacza ponad 100-letni las mieszany dębowo-bukowo-sosnowy, z domieszką świerka. Spośród rosnących tu roślin można znaleźć takie gatunki jak: rosiczka okrągłolistna, wełnianka i żurawina błotna, której owoce są jadalne. Oprócz nich rośnie tutaj, wyróżniająca się oryginalnym kwiatem i owocostanem, czermień błotna. Cztery z występujących tu gatunków roślin podlegają ochronie gatunkowej: rosiczka okrągłolistna, kruszyna pospolita, kalina koralowa i bagno zwyczajne.
Torfowisko charakteryzuje się również zróżnicowanym światem zwierzęcym, jest m.in. miejscem rozrodu płazów.
Dla turystów rezerwat jest łatwo dostępny – dojść do niego można idąc z Łagowa w kierunku Poźrzadła szosą, około 2 km na południe.

</doc>
<doc id="1288539" url="https://pl.wikipedia.org/wiki?curid=1288539" title="Marszałki (województwo warmińsko-mazurskie)">
Marszałki (województwo warmińsko-mazurskie)

Marszałki (niem. "Marschallsheide") – osada leśna w Polsce położona w województwie warmińsko-mazurskim, w powiecie kętrzyńskim, w gminie Srokowo, sołectwo Wyskok. 
Historia.
W końcu XVIII wieku Marszałki należały do Drogosz, był tam wówczas jeden dom. W drugiej połowie XIX w. Marszałki były w posiadaniu właścicieli majątku Skierki. Pod koniec lat dwudziestych XX w. leśniczówka i lasy ok. 270 ha należały do Ludwiga von Schwerin.
W latach 1975–1998 miejscowość administracyjnie należała do województwa olsztyńskiego.

</doc>
<doc id="1288542" url="https://pl.wikipedia.org/wiki?curid=1288542" title="Młynowo (Solanka)">
Młynowo (Solanka)

Młynowo (niem. "Adlig-Mühlbach") – przysiółek wsi Solanka w Polsce, położony w województwie warmińsko-mazurskim, w powiecie kętrzyńskim, w gminie Srokowo.
W latach 1975–1998 przysiółek należał administracyjnie do województwa olsztyńskiego.
Nazwa.
17 października 1949 r. ustalono urzędową polską nazwę miejscowości – Młynowo, określając drugi przypadek jako Młynowa, a przymiotnik – młynowski.

</doc>
<doc id="1288546" url="https://pl.wikipedia.org/wiki?curid=1288546" title="Of Chaos And Eternal Night">
Of Chaos And Eternal Night



</doc>
<doc id="1288549" url="https://pl.wikipedia.org/wiki?curid=1288549" title="Skydancer / Of Chaos and Eternal Night">
Skydancer / Of Chaos and Eternal Night

Skydancer / Of Chaos and Eternal Night jest zarówno reedycją oraz kompilacją dwóch albumów szwedzkiego Dark Tranquillity. "Skydancer / Of Chaos and Eternal Night" składa się z utworów z pierwszej płyty Dark Tranquillity "Skydancer" (wydany w 1993 roku) oraz z płyty EP "Of Chaos and Eternal Night" (1995).

</doc>
<doc id="1288550" url="https://pl.wikipedia.org/wiki?curid=1288550" title="Różanka-Leśniczówka">
Różanka-Leśniczówka

Różanka-Leśniczówka – część wsi Siniec w Polsce, położona w województwie warmińsko-mazurskim, w powiecie kętrzyńskim, w gminie Srokowo. Wchodzi w skład sołectwa Siniec.
W latach 1975–1998 Różanka-Leśniczówka administracyjnie należała do województwa olsztyńskiego.

</doc>
<doc id="1288551" url="https://pl.wikipedia.org/wiki?curid=1288551" title="Sińczyk-Leśniczówka">
Sińczyk-Leśniczówka

Sińczyk-Leśniczówka (niem. "Klein Blaustein") – część wsi Siniec w Polsce, położona w województwie warmińsko-mazurskim, w powiecie kętrzyńskim, w gminie Srokowo. Wchodzi w skład sołectwa Siniec.
W latach 1975–1998 Sińczyk-Leśniczówka administracyjnie należał do województwa olsztyńskiego.

</doc>
<doc id="1288555" url="https://pl.wikipedia.org/wiki?curid=1288555" title="Marsha Mason">
Marsha Mason

Marsha Mason (ur. 3 kwietnia 1942 w Saint Louis) − amerykańska aktorka i reżyserka filmowa, czterokrotnie nominowana do Oscara w kategorii „Najlepsza aktorka pierwszoplanowa” za występ w melodramacie Marka Rydella "Przepustka dla marynarza" (1973), komedii romantycznej Herberta Rossa "Dziewczyna na pożegnanie" (1977), "Rozdział drugi" (1979) i komediodramacie "Tylko gdy się śmieję" (1981). Jest gwiazdą St. Louis Walk of Fame.
Życiorys.
Urodziła się w Saint Louis w Missouri w rodzinie rzymskokatolickiej, jako córka Jacqueline Heleny (z domu Rakowski) i Jamesa Josepha Masona, malarza. Wychowywała się z młodszą siostrą Lindą (ur. 1943) na Elmont Lane w Crestwood. Uczęszczała do prywatnej szkoły katolickiej dla dziewcząt Nerinx Hall High School w Webster Groves i Webster College.
W latach 1965-1970 była żoną aktora Gary’ego Campbella. 25 października 1973 wyszła za mąż za dramaturga i scenarzystę Neila Simona, a także zagrała w kilku filmach na podstawie jego sztuk, w tym "Dziewczyna na pożegnanie", "Rozdział drugi", "Tylko gdy się śmieję", "Tani detektyw" i "Powrót Maxa Dugana". Jednak 7 lipca 1983 doszło do rozwodu.

</doc>
<doc id="1288568" url="https://pl.wikipedia.org/wiki?curid=1288568" title="Jesper B. Jensen (hokeista)">
Jesper B. Jensen (hokeista)

Jesper B. Jensen (ur. 30 lipca 1991 w Rødovre) – duński hokeista, reprezentant Danii, olimpijczyk.
Kariera.
Wychowanek Rødovre SIK. Występował w superlidze duńskiej. Od maja 2010 zawodnik szwedzkiego klubu Rögle BK. Od czerwca 2014 zawodnik Färjestad BK. Grał w lidze Allsvenskan i Elitserien. Od czerwca 2015 zawodnik fińskiego Jokeritu, z którym w kwietniu 2016 przedłużył umowę o rok. W kwietniu 2019 przeszedł do Malmö Redhawks.
Uczestniczył w turniejach mistrzostw świata w 2011, 2012, 2013, 2014, 2015, 2016, 2017, 2018, 2021, zimowych igrzysk olimpijskich 2022.

</doc>
<doc id="1288569" url="https://pl.wikipedia.org/wiki?curid=1288569" title="Haven (album)">
Haven (album)

Haven – piąta płyta szwedzkiej grupy melodic death metalowej Dark Tranquillity. Wydawnictwo ukazało się 17 lipca 2000 roku nakładem wytwórni muzycznej Century Media Records.
Nagrania zostały zarejestrowane między marcem a kwietniem 2000 w Studio Fredman w Göteborgu. Jest to pierwszy album zespołu nagrany z nowym basistą Michaelem Nicklassonem i klawiszowcem Martinem Brändströmem. Również jest to pierwsze wydawnictwo, na którym Martin Henriksson zagrał na gitarze, a nie na gitarze basowej. Przeszedł z funkcji basisty na funkcję gitarzysty po tym jak Fredrik Johansson opuścił zespół po nagraniu płyty "Projector".
Album ten podobnie jak poprzedni został różnie odebrany przez fanów. "Haven" rozwija nowe pomysły wprowadzone na płycie "Projector". Na "Haven" jest więcej instrumentów klawiszowych i elektroniki niż na poprzednich płytach. Produkcja albumu jest też bardziej wypolerowana niż wcześniej. Pierwotnie wokalista Mikael Stanne podobnie jak na poprzedniej płycie miał śpiewać zarówno grolwem jak i czystym śpiewem jednak ostatecznie zrezygnowano z tego pomysłu ponieważ członkowie zespołu uznali, że ze względu na produkcję utwory będą brzmieć zbyt emocjonalnie. Czyste wokale Mikaela można usłyszeć w utworze "In Sight" pojawiającym się na kompilacji "Exposures — In Retrospect and Denial", a także ponownym wydaniu płyty "Haven" z 2009 roku.
Lista utworów.
Opracowano na podstawie materiału źródłowego.
Odbiór.
Album podobnie jak poprzedni otrzymał mieszane recenzje. Jedni krytykowali zespół za odejście od klasycznego stylu, inni chwalili zespół za innowacyjność. Gitarzysta Niklas Sundin pozostał dość krytyczny wobec tej płyty, określając ją jako swój "Najmniej lubiany album Dark Tranquillity":
""Haven" to właściwie mój najmniej ulubione wydawnictwo Dark Tranquillity. Miejscami jest trochę zbyt bezpieczne i prawdopodobnie mogłoby skorzystać z większej różnorodności. Kontrast między łagodnymi, a ciężkimi częściami mógł być znacznie większy. A część materiału w średnim tempie nie jest moją filiżanką herbaty. Ale tak, jak powiedziałem, zawsze tworzyliśmy albumy, które w tamtym czasie wydawały się istotne, więc nie mogę powiedzieć, że cokolwiek by to zmieniło".
Część krytyków uznała jednak ten album za dobre wydawnictwo. Jason Hundey ze strony AllMusic pochwalił ten album określając go jako "inspiracje" i "kamień milowy w karierze zespołu".
Twórcy.
Opracowano na podstawie materiału źródłowego.

</doc>
<doc id="1288570" url="https://pl.wikipedia.org/wiki?curid=1288570" title="Mistrzostwa Świata w łyżwiarstwie figurowym 2008">
Mistrzostwa Świata w łyżwiarstwie figurowym 2008



</doc>
<doc id="1288571" url="https://pl.wikipedia.org/wiki?curid=1288571" title="Veronica bellidioides">
Veronica bellidioides



</doc>
<doc id="1288574" url="https://pl.wikipedia.org/wiki?curid=1288574" title="Rowdy Gaines">
Rowdy Gaines

Rowdy Gaines (ur. 17 lutego 1959 w Winter Haven) – amerykański pływak. Wielokrotny medalista olimpijski z Los Angeles.
Specjalizował się w stylu dowolnym. Znajdował się w reprezentacji na IO 80, jednak Amerykanie zbojkotowali igrzyska w Moskwie i na olimpiadzie zadebiutował 4 lata później. W Los Angeles zdobył trzy złote medale (w tym na 100 metrów kraulem). Wielokrotnie bił rekordy świata. Na mistrzostwach świata zdobył łącznie pięć medali (w 1978 i 1982), w tym dwa złote. Pracuje jako komentator telewizyjny.

</doc>
<doc id="1288578" url="https://pl.wikipedia.org/wiki?curid=1288578" title="Dokumenty i Arkusze Google">
Dokumenty i Arkusze Google



</doc>
<doc id="1288579" url="https://pl.wikipedia.org/wiki?curid=1288579" title="Giancarlo Bregantini">
Giancarlo Bregantini

Giancarlo Maria Bregantini CSS (ur. 28 września 1948 w Denno we Włoszech) – włoski arcybiskup katolicki, arcybiskup Campobasso-Boiano od 2008, teolog i pisarz.
Życiorys.
Po ukończeniu szkół podstawowej i średniej prowadzonej przez ojców stygmatystów w Weronie studiował historię Kościoła na Papieskim Uniwersytecie Gregoriańskim w Rzymie. Zdobył licencjat.
Profesję wieczystą w zgromadzeniu ojców stygmatystów złożył 13 czerwca 1974, a święcenia prezbiteratu otrzymał 1 lipca 1978 w katedrze w Crotone. W latach 1978-1987 był wykładowcą w seminarium w Catanzaro oraz delegatem tejże diecezji ds. duszpasterstwa ludzi pracy. W latach 1982-1985 był radnym prowincjalnym, zaś w latach 1987-1994 był wychowawcą zakonnych kleryków.
Nominowany biskupem Locri-Gerace 12 lutego 1994, konsekrowany 7 kwietnia 1994. Papież Benedykt XVI wybrał go na arcybiskupa Campobasso-Boiano 8 listopada 2007. Objęcie stolicy arcybiskupiej miało miejsce 20 stycznia 2008. Arcybiskup Bregantini jest znanym we Włoszech przeciwnikiem grup mafijnych.

</doc>
<doc id="1288580" url="https://pl.wikipedia.org/wiki?curid=1288580" title="Prawosławny Monaster Świętych Cyryla i Metodego w Ujkowicach">
Prawosławny Monaster Świętych Cyryla i Metodego w Ujkowicach



</doc>
<doc id="1288582" url="https://pl.wikipedia.org/wiki?curid=1288582" title="Pięć punktów kalwinizmu">
Pięć punktów kalwinizmu

Pięć punktów kalwinizmu – w teologii reformowanej zbiór doktryn odnoszących się do zbawienia człowieka, znanych także jako doktryny łaski. Punkty te stanowią reakcję wyznawców kalwinizmu na remonstrancję arminiańską i zostały przyjęte przez Synod w Dordrechcie w 1619 r. jako obowiązujące. W języku angielskim określane są też poprzez mnemonikę TULIP:
Część protestantów wywodząc swe historyczne korzenie od Jakuba Arminiusza i Johna Wesleya odrzuca większość postulatów kalwinizmu, z wyjątkiem całkowitej deprawacji (m.in. metodyści i zielonoświątkowcy), przyjmując pięć punktów remonstrancji.
Całkowita deprawacja.
Doktryna całkowitej deprawacji naucza, iż w konsekwencji upadku Adama każdy człowiek rodzi się w niewoli grzechu, któremu jest zmuszony służyć. Ludzie są z natury przeciwni Bogu i nie są w stanie miłować go z całego serca, duszy i umysłu. Służą raczej własnym interesom i działają dla własnych korzyści, odrzucając panowanie i zwierzchnictwo Boże. Dlatego też żaden człowiek nie jest zdolny moralnie, aby wybrać posłuszeństwo wobec Boga. Tym samym własne starania ze strony człowieka nie mają żadnego wpływu na jego zbawienie, a wynika to z faktu, iż posłuszeństwo Bogu jest sprzeczne z naturą upadłego człowieka, a więc i niemożliwe z jego własnej woli.
Bezwarunkowe wybranie.
Doktryna bezwarunkowego wybrania naucza, iż Bóg wybrał ludzi, którzy zostaną zbawieni nie ze względu na uczynki czy wiarę, lecz raczej na jego wolę i łaskę. Wybrani otrzymają nieskończoną łaskę, a reszta zostanie potępiona.
Ograniczone pojednanie.
Doktryna ograniczonego pojednania naucza, że Bóg określił, że niektórzy będą zbawieni ze względu na Boże bezwarunkowe wybranie, On też określił, że Chrystus umrze za wybranych. Wszyscy ci, którzy zostali przez Boga wybrani i za których umarł Chrystus, będą zbawieni.
Nieodparta łaska.
Doktryna nieodpartej łaski naucza, że ci, których Bóg wybrał, zostają pociągnięci do niego przez nieodpartą łaskę. Bóg sprawia, że człowiek pragnie zbliżyć się do niego. Gdy Bóg powołuje, człowiek odpowiada. Człowiek wybrany nie ma możliwości nie odpowiedzieć pozytywnie na Bożą nieodpartą łaskę.
Wytrwanie świętych.
Doktryna wytrwania świętych naucza, iż wola boża jest suwerenna i nie może być w żaden sposób zniweczona przez ludzi, a ci, którzy nagle odstąpili od Boga, nigdy naprawdę go nie poznali, więc nie zostaną zbawieni.

</doc>
<doc id="1288584" url="https://pl.wikipedia.org/wiki?curid=1288584" title="Opalarka">
Opalarka

Opalarka – elektronarzędzie emitujące strumień powietrza o temperaturze 50-650 °C. Opalarki stosowane są do usuwania starych powłok lakierniczych, wyginania i spawania termoplastów, odmrażania zamarzniętych rur, suszenia oraz do okleinowania elementów meblowych.
W tylnej części korpusu opalarki znajduje się silnik elektryczny napędzający wentylator. Powietrze zasysane przez otwory w korpusie jest tłoczone do przodu opalarki, gdzie nagrzewa się opływając grzałkę, a następnie jest wyrzucane przez wymienną dyszę. Temperatura i ilość powietrza może być regulowana. Prostsze opalarki posiadają 2-3 stopniową regulację temperatury powietrza, bardziej skomplikowane płynną regulację zarówno temperatury jak i ilości tłoczenia powietrza.

</doc>
<doc id="1288590" url="https://pl.wikipedia.org/wiki?curid=1288590" title="Luivac">
Luivac

Luivac – preparat immunostymulacyjny produkowany przez japońskie konsorcjum farmaceutyczne Daiichi Sankyo Co. Lek zawiera lizat bakteryjny, którego celem jest pobudzenie układu immunologicznego. Stosowany szczególnie w częstych zakażeniach górnych dróg oddechowych. W Polsce dostępny jest tylko jako lek na receptę.

</doc>
<doc id="1288591" url="https://pl.wikipedia.org/wiki?curid=1288591" title="Przetacznik zwodny">
Przetacznik zwodny

Przetacznik zwodny, przetacznik wiechowaty ("Veronica paniculata" L.) – gatunek rośliny z rodziny babkowatych ("Plantaginaceae"), w systemach XX-wiecznych klasyfikowany zwykle do trędownikowatych ("Scrophulariaceae") lub przetacznikowatych ("Veronicaceae"). Występuje w Europie (Austria, Białoruś, Bułgaria, Czechy, Estonia, Litwa, Łotwa, Mołdawia, Polska, Rosja, Rumunia, Słowacja, Ukraina, Węgry, dawna Jugosławia).
Zmienność.
Wyróżniane są dwa podgatunki:
Biologia i ekologia.
Bylina. Rośnie w murawach kserotermicznych. Kwitnie od czerwca do sierpnia.
Zagrożenia.
Kategorie zagrożenia gatunku:
Od 2014 r. roślina podlega w Polsce ochronie gatunkowej.

</doc>
<doc id="1288592" url="https://pl.wikipedia.org/wiki?curid=1288592" title="Papio papio">
Papio papio



</doc>
<doc id="1288602" url="https://pl.wikipedia.org/wiki?curid=1288602" title="Pablo Morales">
Pablo Morales

Pedro Pablo Morales (ur. 5 grudnia 1964 w Chicago), amerykański pływak. Wielokrotny medalista olimpijski.
Specjalizował się w stylu motylkowym, choć startował także w stylu zmiennym. W igrzyskach brał udział dwukrotnie, startował w Los Angeles i Barcelonie, łącznie zdobył pięć medali. Podczas IO 84 zwyciężył w sztafecie, indywidualnie wywalczył dwa srebrne medale. Cztery lata później nie zakwalifikował się do ekipy na igrzyska w Seulu i na pewien czas przerwał karierę. Do wysokiej formy wrócił przed IO 92 i zdobył dwa złote medale. Wielokrotnie bił rekordy świata. 

</doc>
<doc id="1288605" url="https://pl.wikipedia.org/wiki?curid=1288605" title="Boogie 2Nite (album)">
Boogie 2Nite (album)

Boogie 2Nite to debiutancki album pochodzącego z Wielkiej Brytanii duetu Booty Luv. Album wydany 17 września (na Wyspach Brytyjskich) uplasował się na jedenastym miejscu najlepiej sprzedających się płyt, nakładem 60 000 kopii. Singlem promującym płytę została piosenka Boogie 2Nite, która odniosła duży sukces w całej Europie.

</doc>
<doc id="1288608" url="https://pl.wikipedia.org/wiki?curid=1288608" title="Ordre de la Sincerité">
Ordre de la Sincerité

Order de la Sincérité ("Order Szczerości") – odznaczenie nadawane przez frankońską gałąź pruskich Hohenzollernów, panującą w Bayreuth, nadawane w latach 1705-1791, po czym wcielone do systemu odznaczeń pruskich jako Order Orła Czerwonego.
Historia.
Order został ustanowiony w 1705 przez następcę tronu państewka Bayreuth w dzisiejszej Bawarii, we Frankonii, należącego do młodszej gałęzi brandenbursko-pruskich Hohenzollernów, margrabiego Jerzego Wilhelma (1678-1726), brata królowej polskiej Krystyny Eberhardyny, dla uczczenia pamięci matki Zofii Luizy Wirtemberskiej, drugiej żony margrabiego Chrystiana Ernesta, który właśnie ku rozgoryczeniu dzieci zawarł mimo podeszłego wieku trzecie małżeństwo, co się wiązało z oprawą wdowią dla nowej margrabiny, a więc uszczupleniem spadku. Rozzłoszczony tym postępkiem syna stary margrabia czym prędzej odnowił ustanowiony przez siebie już w 1659, ale zapomniany "Ordre de la Concorde – Order Zgody", tak że małe państewko Bayreuth miało przez jakiś czas dwa konkurujące ordery dworskie. Po objęciu tronu w 1712 przez Jerzego Wilhelma "Sincérité" został ogłoszony głównym orderem domowym Hohenzollernów z Bayreuth i Ansbach. Następca Jerzy Fryderyk Karol (1726-1735) zmienił nazwę odznaczenia na "Orden von Baireuth". Ostatni z frankońskich Hohenzollernów, margrabia Chrystian Karol Aleksander von Brandenburg-Bayreuth, abdykował w 1791 i przekazał swe państwo pruskim Hohenzollernom., którzy wcielili order do systemu swych odznaczeń, nadając mu miano: Order Orła Czerwonego.
Insygnia.
Insygnia jednoklasowego orderu to oznaka i gwiazda. Oznaką był emaliowany na biało krzyż kawalerski, z ornamentami pomiędzy ramionami, z wyobrażeniem brandenburskiego czerwonego orła w medalionie środkowym awersu, otoczonego dewizą orderu: "Toujours le même" ("Zawsze taki sam"). Na rewersie znajdował się monogram założyciela: "GW". Gwiazda orderowa była srebrna z czterema pękami promieni i nosiła na sobie oznakę awersu, otoczoną wieńcem laurowym i dewizą orderową na czerwonym tle. Order noszono na szyi na czerwonej wstędze z obustronnymi złotymi bordiurami.

</doc>
<doc id="1288610" url="https://pl.wikipedia.org/wiki?curid=1288610" title="Panchgani">
Panchgani

Pānchgani (dew.: पांचगणी) – miasto położone w dystrykcie Satara w stanie Maharasztra w Indiach.
Geografia.
Współrzędne geograficzne Pānchgani to 17° 55' N 73° 49' E. Miasto jest położone na wysokości 1293 m n.p.m. w dolinie otoczonej pięcioma wzgórzami z pasma Ghat Zachodnich w pobliżu rzeki Kryszny. Panchgani jest położone w odległości 265 km od Bombaju i 60 km od Puny.
Demografia.
Według spisu z 2001, Panchgani było zamieszkiwane przez 13 280 osób, z czego 57% stanowili mężczyźni.

</doc>
<doc id="1288613" url="https://pl.wikipedia.org/wiki?curid=1288613" title="Przetacznik wczesny">
Przetacznik wczesny

Przetacznik wczesny ("Veronica praecox" All.) – gatunek rośliny z rodziny babkowatych ("Plantaginaceae"), w systemach XX-wiecznych klasyfikowany zwykle do trędownikowatych ("Scrophulariaceae") lub przetacznikowatych ("Veronicaceae"). Występuje w Europie, północnej Afryce i Azji.
Zasięg geograficzny.
Występuje na trzech kontynentach:
W Polsce największe skupienia stanowisk znajdują się na Pomorzu Zachodnim, Ziemi Lubuskiej, Pojezierzu Gnieźnieńskim i Kujawach. 
Biologia i ekologia.
Roślina jednoroczna. Rośnie na polach uprawnych i w murawach kserotermicznych. Kwitnie od kwietnia do maja.
Zagrożenia.
Kategorie zagrożenia gatunku:

</doc>
<doc id="1288617" url="https://pl.wikipedia.org/wiki?curid=1288617" title="Giorgio Moroder">
Giorgio Moroder

Giovanni Giorgio Moroder (ur. 26 kwietnia 1940 w Ortisei) – włoski muzyk, kompozytor, producent muzyczny, autor tekstów oraz DJ.
Twórczość.
Moroder został trzykrotnie wyróżniony Oscarem – Nagrodą Akademii Filmowej: w 1979 za ścieżkę dźwiękową do filmu "Midnight Express", w 1984 roku za napisanie muzyki do piosenki „Flashdance…What a Feeling”, wreszcie w 1987 za piosenkę „Take My Breath Away” z filmu „Top Gun”. Był założycielem nieistniejącego już dziś studia Musicland Studios, mającego swą siedzibę w Monachium. Często podejmował współpracę z autorem tekstów Pete’em Bellotte, z którym zrealizował albumy "Son Of My Father" (1972) i "From Here to Eternity" (1977). Płyty te odniosły wielki sukces w Wielkiej Brytanii. W pracy z syntezatorami inspirowała go muzyka elektroniczna, w tym new wave i techno.
W 1979 roku artysta wydał album "E=MC²". W latach 1977–1979 posługiwał się pseudonimem Munich Machine. W 1984 roku w wyniku współpracy z Philipem Oakeyem, frontmanem grupy The Human League, powstał album "Philip Oakey &amp; Giorgio Moroder". W 1986 roku Moroder po podjęciu współpracy z Haroldem Faltermeyerem i autorem tekstów Tomem Whitlockiem skomponował ścieżkę dźwiękową do filmu Top Gun. 20 września 2004 roku w ramach ceremonii "Dance Music Hall of Fame" w Nowym Jorku został uhonorowany za wybitne osiągnięcia w dziedzinie produkcji muzycznej. W 2005 roku otrzymał tytuł "Commendatore" od ówczesnego prezydenta Włoch, Carlo Azeglio Ciampi.
W 1984 roku Moroder skompilował ścieżkę do niemego filmu "Metropolis" (1926), będąc jednocześnie jego producentem. Soundtrack zawierał popowe utwory takich wykonawców jak Pat Benatar, Adam Ant, Billy Squier, Loverboy, Bonnie Tyler oraz Freddie Mercury. Napisy pojawiające się w oryginale między scenami zostały przeniesione bezpośrednio do nich. Kolejną innowację stanowiło zwiększenie szybkości klatek do 24/s, co skutkowało skróceniem trwania filmu do 80 minut. Produkcja ta, nazywana „wersją Morodera”, wywołała dyskusje między jej zwolennikami a przeciwnikami.
Moroder współpracował z takimi wykonawcami jak Andy Lau, Maria Conchita Alonso, Edoardo Bennato, Blondie, David Bowie, Irene Cara, Cheap Trick, Cher, Roger Daltrey, Elizabeth Daily, Nina Hagen, Amy Holland, Michael Holm, Elton John, Helen St. John, Janet Jackson, Mireille Mathieu, Freddie Mercury, Olivia Newton-John, Barbra Streisand, Donna Summer, Bonnie Tyler, Sabrina Salerno, Daft Punk, Markus Schulz, Britney Spears czy też Kylie Minogue.

</doc>
<doc id="1288618" url="https://pl.wikipedia.org/wiki?curid=1288618" title="Formuła 1 Sezon 1983">
Formuła 1 Sezon 1983

Sezon 1983 Formuły 1 był 34. sezonem rozgrywanych przez FIA wyścigów. Rozpoczął się 13 marca 1983, i zakończył 15 października po piętnastu wyścigach.

</doc>
<doc id="1288620" url="https://pl.wikipedia.org/wiki?curid=1288620" title="Joss McWilliam">
Joss McWilliam

Joss McWilliam (ur. w 1959 w Canberze) – australijski aktor, znany z roli w serialu "H2O – wystarczy kropla" jako Harrison Bennett. Poza tym wystąpił jeszcze w kilkunastu serialach.

</doc>
<doc id="1288621" url="https://pl.wikipedia.org/wiki?curid=1288621" title="Billy Squier">
Billy Squier

William Haislip „Billy” Squier (ur. 12 maja 1950 w Wellesley) – amerykański muzyk rockowy, wokalista, kompozytor i instrumentalista. rock stadionowy. Jego największy przebój „The Stroke” pochodził z albumu "Don't Say No" (1981). Wylansował też takie piosenki jak „My Kinda Lover”, „In the Dark”, „Rock Me Tonite”, „Lonely Is the Night”, „Everybody Wants You” i „Emotions in Motion”. Współpracował z takimi wykonawcami jak Klaus Flouride, Queen, Sheila E. czy Ringo Starr.
Życiorys.
Urodził się w Wellesley, w stanie Massachusetts. W 1968 ukończył Wellesley High School. Kiedy dorastał, zaczął grać na pianinie i gitarze, ale nie zaczął poważnie z muzyką, dopóki nie odkrył grupy muzycznej John Mayall &amp; the Bluesbreakers z Erikiem Claptonem. Kiedy Squier miał dziewięć lat, przez dwa lata pobierał lekcje gry na fortepianie, a jego dziadek przekupił go, aby kontynuował przez trzeci. Po tym, jak przestał brać lekcje gry na fortepianie, zainteresował się gitarą i kupił jedną od sąsiada za 95 dolarów. W 1971 krótko uczęszczał do Berklee College of Music.
W 1968 po raz pierwszy publicznie wystąpił w nocnym klubie w Bostonie przy Kenmore Square, zwanym Psychedelic Supermarket, gdzie zobaczył Erica Claptona i zespół Cream. W 1969 założył zespół Magic Terry &amp; the Universe. Na początku lat 70. założył Kicks, w skład którego wchodził przyszły perkusista New York Dolls - Jerry Nolan. Następnie dołączył do The Sidewinders. W 1976 Squier opuścił grupę, tworząc zespół Piper, który wydał dwa albumy, "Piper" i "Can't Wait".
W 1980 podpisał kontrakt z Capitol Records i wydał swój debiutancki solowy album "The Tale of the Tape", gdzie na gitarze grał Bruce Kulick z Kiss i wspomagał Desmond Child. Płyta gościła trzy miesiące na liście albumów tygodnika „Billboard”. Piosenka „You Should Be High Love” - dla której Squier nakręcił skomplikowany teledysk - zyskała masową popularność w radiu.
Squier poprosił Briana Maya z Queen o pomoc w wydaniu drugiego albumu, "Don't Say No". May odmówił z powodu konfliktów w harmonogramie, ale polecił Reinholdowi Mackowi, który wyprodukował jeden z albumów Queen, "The Game". Album stał się hitem, a główny singiel „The Stroke” stał się hitem na całym świecie, trafiając do pierwszej 20. w USA i osiągając 5. miejsce w Australii. „In The Dark” i „My Kinda Lover” były udanymi singlami. Squier stał się popularny w nowym kanale telewizji kablowej MTV, a także w radiu Album Rock. "Don't Say No" dotarł do pierwszej piątki i przetrwał ponad dwa lata na liście albumów magazynu „Billboard”, ostatecznie sprzedając ponad 4 mln egzemplarzy w samych Stanach Zjednoczonych.
23 lipca 1982 ukazał się trzeci album "Emotions in Motion" i odniósł niemal taki sam sukces, jak "Don't Say No". Okładkę zaprojektował Andy Warhol. Tytułowy utwór albumu, na którym Squier dzielił wokale z frontmanem Queen, Freddiem Mercurym i perkusistą Rogerem Taylorem, był popularnym teledyskiem MTV, ale największym hitem albumu był „Everybody Wants You”, który zajął pierwsze miejsce na liście Billboard Album Rock Tracks przez 6 tygodni i osiągnął 32. miejsce na Hot 100. W tym samym roku nagrał piosenkę „Fast Times (The Best Years of Our Lives)” do filmu Amy Heckerling "Beztroskie lata w Ridgemont High".
W 1984 wydał kolejny album "Signs of Life", który w sierpniu 1984 był numerem 1 na liście albumów Rock Tracks. Pierwszy singiel „Rock Me Tonite” trafił na 15 miejsce Hot 100. Teledysk do tego utworu wyreżyserował i opracował choreografię Kenny Ortega. Pokazuje Squiera budzącego się w łóżku z satynową, pastelową pościelą, a potem tańczącego wokół łóżka, kiedy się ubiera, i ostatecznie zakłada różowy podkoszulek na białą koszulę. Na zakończenie opuszcza pokój z różową gitarą, aby dołączyć do swojego zespołu podczas wykonywania piosenki. Sam Squier i inni obserwatorzy uważają, że jego homoerotyzm zraził znaczną część jego fanów (w tym czasie głównie nastoletnich chłopców) i zrujnował jego karierę.
W 2002 ożenił się z Nicole Schoen, zawodową niemiecką piłkarką.

</doc>
<doc id="1288622" url="https://pl.wikipedia.org/wiki?curid=1288622" title="Hibneryt">
Hibneryt

Hibneryt – polski samobieżny zestaw przeciwlotniczy złożony z ciężarówki Star 266 oraz zamontowanej na nim podwójnie sprzężonej armaty przeciwlotniczej ZU-23-2. Podobne zestawienie powstaje też w Jemenie, gdzie też montuje się działo ZU-23-2 na ciężarówce Star 266
Oryginalne pojazdy Hibneryt powstały w latach 80. XX wieku przez proste posadowienie armaty ZU-23-2 na oryginalnej podstawie na specjalnie przystosowanej skrzyni ciężarówki terenowej Star 266. Kierowca ani obsada armaty nie dysponowali jakąkolwiek ochroną.
Opracowano kilka modernizacji tego systemu. Pierwsza oznaczona jako Hibneryt-KG obejmowała zastosowanie zamiast zwykłej armaty ZU-23-2 jej polskiej modyfikacji ZUR-23-2KG Jodek, gdzie możliwości armaty powiększone są zastosowaniem rakiet Grom. Ponadto zmodernizowane pojazdy wyposażono w magazyn do przewożenia zapasu rakiet Grom i agregat do ładowania akumulatorów.
Druga modyfikacja powstała w roku 2007 w wyniku doświadczeń misyjnych i została zaprezentowana na targach MSPO. Modernizacja obejmowała montaż opancerzenia i została opracowana przez 3. Okręgowe Warsztaty Techniczne z Nowego Dworu Mazowieckiego. Autorem projektu był kpt. Piotr Lasek. Opancerzono całą kabinę, nadbudówkę dla obsady i burty, a działko otrzymało fabryczne tarcze pancerne grubości 6 mm. Opancerzenie ma zapewniać poziom ochrony I wg STANAG 4569, zabezpieczając przed zwykłymi pociskami karabinowymi. Prosta nadbudówka dla obsady jest otwarta od tyłu, wykonana z blach pancernych grubości 4 mm i ma odsuwane luki po bokach. Tak zmodernizowane pojazdy, na podwoziu Star 266M, oznaczono jako Hibneryt-P. Zlecono w 2006 roku opancerzenie 8 pojazdów.
Na podstawie pojazdu Hibneryt-P opracowano w 3. OWT jego udoskonaloną wersję oznaczoną jako Hibneryt-3, zaprezentowaną w 2010 roku. Zapewnia ona jeszcze większy poziom ochrony załogi przed ostrzałem i wybuchami min, a także posiada większe kąty ostrzału armaty, przesuniętej bardziej do tyłu. Między innymi, stalową skrzynię z zewnętrznym opancerzeniem zamieniono na skrzynię wykonaną od razu ze stali pancernej, z pochylonymi dolnymi częściami burt i dnem ukształtowanym w formie V dla lepszej odporności na wybuchy. Zwiększono komfort i ochronę obsady działa, stosując zamkniętą nadbudówkę, wykonaną z grubszej blachy pancernej, zaopatrzoną w drzwi boczne po lewej stronie i okna pancerne oraz dwuskrzydłowe drzwi od tyłu, zapewniające po otwarciu dodatkową osłonę. Nadbudówka ma trzy składane fotele, system ogrzewania i wentylacji i przylega do kabiny kierowcy dzięki usunięciu zza kabiny koła zapasowego i umieszczenia go poziomo pod platformą. Dla oszczędności masy zrezygnowano z podstawy działka, montowanego bezpośrednio na skrzyni. Schowki w podłodze skrzyni mieszczą osiem skrzynek na amunicję i cztery zapasowe lufy. Ulepszeniu uległo także opancerzenie kabiny kierowcy oraz szereg podzespołów ciężarówki bazowej.
Analogicznej konstrukcji wozy bez uzbrojenia zostały zamówione w 2009 roku przez Szefostwo Wojsk Obrony Przeciwlotniczej Wojsk Lądowych dla przewożenia operatorów zestawów przeciwlotniczych Grom.
Na początku lat 20. XXI wieku część podwozi zestawów Hibneryt zmodernizowano do standardu Star 266M2.
Zastosowanie.
Na początku 2005 roku cztery zestawy Hibneryt zostały skierowane do Polskiego Kontyngentu Wojskowego w Iraku, gdzie służyły do ochrony konwojów (już w poprzednim roku używano tam działek ZU-23-2 prowizorycznie ustawionych na ciężarówkach). W toku służby otrzymały fabryczne tarcze pancerne dla działek i prowizoryczne osłony dla obsady.
W 2007 roku zdecydowano skierować opancerzony wariant Hibneryt-P do Polskiego Kontyngentu Wojskowego w Afganistanie.

</doc>
<doc id="1288624" url="https://pl.wikipedia.org/wiki?curid=1288624" title="Sandro Cois">
Sandro Cois

Sandro Cois (ur. 9 czerwca 1972 w Fossano) – włoski piłkarz występujący najczęściej na pozycji defensywnego pomocnika.
Kariera klubowa.
Sandro Cois zawodową karierę rozpoczynał w 1989 roku w Torino FC. Przez 5 sezonów spędzonych w ekipie „Granata” nie udało mu się wywalczyć miejsca w podstawowym składzie i łącznie rozegrał 44 ligowe spotkania. W sezonie 1992/1993 zdobył Puchar Włoch. Latem 1994 roku Cois przeniósł się do Fiorentiny. Na Stadio Artemio Franchi spędził 8 lat, w trakcie których wystąpił w 175 pojedynkach. Obok Manuela Rui Costy i Domenico Morfeo pod koniec XX wieku należał do ulubieńców kibiców „Fioletowych”. W 1994 roku wywalczył Puchar Włoch, a w 1996 roku zdobył Superpuchar Włoch. W sezonie 2000/2001 Włoch ponownie sięgnął po krajowy puchar.
W 2002 roku Cois postanowił zmienić klub i podpisał kontrakt z drugoligową Sampdorią. Jeszcze w styczniu 2003 roku trafił jednak do Piacenzy Calcio, w barwach której zakończył piłkarską karierę.
Kariera reprezentacyjna.
W reprezentacji Włoch Cois zadebiutował 28 stycznia 1998 roku w zwycięskim 3:0 meczu ze Słowacją. W tym samym roku znalazł się w kadrze Włochów na Mistrzostwa Świata 1998, na których „Squadra Azzura” dotarła do ćwierćfinału. Cois na turnieju tym nie wystąpił w żadnym ze spotkań, a łącznie dla drużyny narodowej zanotował 3 występy.

</doc>
<doc id="1288626" url="https://pl.wikipedia.org/wiki?curid=1288626" title="Andrzej Dylewski">
Andrzej Dylewski

Andrzej Bolesław Dylewski (ur. 4 sierpnia 1957) – polski perkusista, występował razem z Tadeuszem Nalepą i Izabelą Trojanowską oraz grał w zespołach Mech i Lady Pank.
Absolwent Akademii Muzycznej im. F. Chopina w Warszawie.
Zamieszkał w Stanach Zjednoczonych, gdzie prowadzi studio muzyczne „Media Sound” i gra w zespole Dylewski &amp; Taylor Band.

</doc>
<doc id="1288630" url="https://pl.wikipedia.org/wiki?curid=1288630" title="Sharon Stouder">
Sharon Stouder

Sharon Marie Strouder (ur. 9 listopada 1948 w Altadenie, zm. 23 czerwca 2013) – amerykańska pływaczka. Wielokrotna medalistka olimpijska z Tokio.
Specjalizowała się w wyścigach sprinterskich w stylu dowolnym i stylu motylkowym. W Tokio zdobyła trzy złote medale (w tym na 100 metrów motylkiem). Miała wówczas zaledwie 15 lat. Była drugą - po Dawn Fraser - kobietą w historii, która złamała na dystansie 100 m kraulem barierę minuty. Biła rekordy świata.

</doc>
<doc id="1288631" url="https://pl.wikipedia.org/wiki?curid=1288631" title="Przetacznik rozesłany">
Przetacznik rozesłany

Przetacznik rozesłany ("Veronica prostrata" L.) – gatunek rośliny z rodziny babkowatych ("Plantaginaceae"), w systemach XX-wiecznych zaliczany zwykle do trędownikowatych ("Scrophulariaceae") lub przetacznikowatych ("Veronicaceae"). 
Zasięg geograficzny.
Występuje dziko na dwóch kontynentach:
Zagrożenia.
Roślina umieszczona na Czerwonej liście roślin i grzybów Polski (2006) w grupie gatunków wymierających, krytycznie zagrożonych (kategoria zagrożenia: E). W wydaniu z 2016 roku otrzymała kategorię NT (bliski zagrożenia).
Zmienność.
Wyróżnia się podgatunki:
Zastosowanie i uprawa.
Bywa uprawiany jako roślina ozdobna, zwłaszcza jako roślina okrywowa. Tworzy darń o wysokości do 30 cm. W Polsce jest wystarczająco mrozoodporny (strefy mrozoodporności 5-9). Łatwy w uprawie, nie ma specjalnych wymagań co do podłoża. Rozmnaża się przez wysiew nasion jesienią lub wiosną, przez sadzonki wytwarzane latem lub przez podział rozrośniętych kęp jesienią lub wczesną wiosną.

</doc>
<doc id="1288635" url="https://pl.wikipedia.org/wiki?curid=1288635" title="Remixes (album Freddiego Mercury’ego)">
Remixes (album Freddiego Mercury’ego)

Remixes – album zawierający remiksy nagrań wokalisty Freddiego Mercury’ego. Wydawnictwo ukazało się 21 października 1993 roku.
Lista utworów.
Opracowano na podstawie materiału źródłowego.

</doc>
<doc id="1288640" url="https://pl.wikipedia.org/wiki?curid=1288640" title="Krystyna Artyniewicz">
Krystyna Artyniewicz

Krystyna Artyniewicz (ur. 1909, zm. 31 lipca 1953) – polska pisarka dziecięca. 
Łączniczka i strzelec w powstaniu warszawskim w Brygadzie Dyspozycyjno-Zmotoryzowanej „Koło”, należała do redakcji „Głosu Starego Miasta”. Debiutowała w 1947 roku bajkami scenicznymi dla dzieci, autorka dzieła "Wierzbinowe kotki" (1960). Członek Związku Literatów Polskich. Jej brat, Konstanty Mikiewicz, był poetą.

</doc>
<doc id="1288643" url="https://pl.wikipedia.org/wiki?curid=1288643" title="Mistrzostwa Europy w Pływaniu 1958">
Mistrzostwa Europy w Pływaniu 1958

9. Mistrzostwa Europy w Pływaniu odbyły się w Budapeszcie na Węgrzech w dniach 31 sierpnia – 6 września 1958 roku, pod patronatem Europejskiej Federacji Pływackiej (LEN – "Ligue Européenne de Natation"). Oprócz zawodów pływackich na basenie 50-metrowym zawodnicy rywalizowali także w skokach do wody.

</doc>
<doc id="1288647" url="https://pl.wikipedia.org/wiki?curid=1288647" title="Chris von Saltza">
Chris von Saltza

Christina von Saltza (ur. 3 stycznia 1944 w San Francisco), amerykańska pływaczka. Wielokrotna medalistka olimpijska z Rzymu.
Specjalizowała się w stylu dowolnym. W Rzymie zdobyła trzy złote medale (w tym na 400 metrów kraulem). Miała wówczas 16 lat. W 1960 pobiła rekord świata na dystansie 400 m kraulem. Studiowała na Uniwersytecie Stanforda.

</doc>
<doc id="1288649" url="https://pl.wikipedia.org/wiki?curid=1288649" title="Wojciech Drozdowicz">
Wojciech Drozdowicz

Wojciech Drozdowicz (ur. 17 kwietnia 1954 w Warszawie) – polski ksiądz katolicki, prałat, kanonik kapituły kampinosko-bielańskiej archidiecezji warszawskiej, proboszcz parafii bł. Edwarda Detkensa w Warszawie, animator kultury i społecznik.
Życiorys.
Kleryk.
Wojciech Drozdowicz uczęszczał do Wyższego Seminarium Duchownego w Warszawie. W czasie studiów odbył zasadniczą służbę wojskową w Bartoszycach, a także przez rok przebywał w klasztorze benedyktyńskim w Tyńcu.
Ksiądz.
Święcenia kapłańskie przyjął 7 czerwca 1981 roku z rąk biskupa pomocniczego warszawskiego Jerzego Modzelewskiego. Później był wikariuszem parafii św. Zygmunta w Słomczynie, a od 1983 roku wikariuszem parafii Wniebowzięcia Najświętszej Maryi Panny w Łowiczu. Jako duszpasterz pracował z dziećmi. Organizował życie kulturalne w parafii. Prowadził m.in.: gazetkę "Kolegiatkę" oraz amatorskie studio telewizyjne "Wiadomości Kolegiaty". Znany był z ekscentrycznego zachowania i charyzmy, a także niecodziennych metod głoszenia kazań. M.in: podczas jednej z niedzielnych mszy świętych dla dzieci porąbał na ambonie telewizor siekierą.
Program Ziarno.
Pod koniec lat 80. XX wieku ksiądz Wojciech Drozdowicz rozpoczął współpracę z Telewizją Polską przy programach dla dzieci o tematyce religijnej. Był twórcą i pierwszym prowadzącym, reżyserem oraz współscenarzystą programu telewizyjnego Ziarno, za który otrzymał nagrodę Wiktora w 1990 roku. 
W 1991 roku w związku z IV Podróżą Apostolską Jana Pawła II do Polski zrealizował wraz z Andrzejem Krzywym teledysk "Parafian blues", w którym wystąpił grając na kontrabasie. W tym samym roku przeprowadził wraz z dziećmi z programu "Ziarno" improwizowany wywiad z papieżem Janem Pawłem II, który został wyemitowany w TVP1. 
Misjonarz.
Po zakończeniu pracy w telewizji ksiądz Wojciech Drozdowicz udał się na misję do krajów byłego Związku Radzieckiego. Pracował na Syberii jako duszpasterz wśród Polonii w Wierszynie i Krasnojarsku, był także proboszczem katedry rzymskokatolickiej w Nowosybirsku i założycielem oraz dyrektorem katolickiego studia telewizyjnego KTV "Kana", które emituje programy oraz filmy w rosyjskich sieciach kablowych.
Proboszcz na Bielanach w Warszawie.
Po powrocie do Polski w 1999 roku został proboszczem najmniejszej parafii w archidiecezji warszawskiej, która mieści się w Lesie Bielańskim w Warszawie. W 2002 roku przy kościele kolegiackim Niepokalanego Poczęcia Najświętszej Marii Panny założył "Podziemie Kamedulskie", gdzie organizowane są: spektakle teatralne, koncerty, monodramy, wystawy. W tym samym roku wspólnie z aktorką Ewą Błaszczyk stworzył fundację "AKogo?" działającą na rzecz dzieci wymagających rehabilitacji po ciężkich urazach neurologicznych.
W 2003 roku został kanonikiem-bratem i indulgencjarzem kapituły kampinosko-bielańskiej. W 2006 roku był gościem XII Przystanku Woodstock, gdzie uczestniczył w debacie z tłumem młodzieży na temat religii.

</doc>
<doc id="1288650" url="https://pl.wikipedia.org/wiki?curid=1288650" title="Osiedle Strzelecka">
Osiedle Strzelecka

Osiedle Strzelecka – osiedle mieszkaniowe w Tomaszowie Mazowieckim utworzone przy ulicy Strzeleckiej.
Charakterystyka.
Obejmuje ulice takie jak: ul. dra M. Biernackiego, ul. Chemików, ul. Techniczna, znaczny fragment ul. Akacjowej i Wiejskiej, przy której znajduje się Szkoła Podstawowa nr 12 im. Jana Pawła II, z salą gimnastyczną i basenem.
Na południe od osiedla leży Osiedle Wyzwolenia II. Na zachód leży Osiedle Wyzwolenia I. Na północ leży Osiedle 1000-lecia. Przy wschodniej części osiedla przylega część miasta zwana Bocian.

</doc>
<doc id="1288651" url="https://pl.wikipedia.org/wiki?curid=1288651" title="Kukumi">
Kukumi

Kukumi – albańsko–kosowsko–chorwacki film fabularny z roku 2005 w reżyserii Isy Qosji.
Opis fabuły.
Akcja filmu rozgrywa się w roku 1999, po zakończeniu wojny o Kosowo, kiedy do Kosowa wkraczały pierwsze oddziały NATO. Po zawarciu porozumienia w Kumanowie strażnicy i pracownicy jednego ze szpitali psychiatrycznych opuszczają miejsce pracy i uciekają. Uwięzieni tam pacjenci (Kukum, Mara i Hasan) wychodzą na wolność, pełni marzeń i oczekiwań co będą robić w nowej rzeczywistości. Ta jednak rozczarowuje, zaczynają się pierwsze konflikty z tymi, którzy ich nie rozumieją. W rodzinnej wsi Hasana nikt nie chce przyjąć osób uznanych za psychicznie chore. W kraju, gdzie ich rodacy cieszą się odzyskaną wolnością, pacjenci uwolnieni ze szpitala nie znajdują dla siebie miejsca.
Film został wyróżniony na Festiwalu Filmowym w Wenecji (2005), Specjalną Nagrodą Jury na Festiwalu Filmowym w Sarajewie (2005) i Specjalną Nagrodą Jury na Festiwalu Filmowym w Sofii (2006).

</doc>
<doc id="1288655" url="https://pl.wikipedia.org/wiki?curid=1288655" title="Ian Hunter">
Ian Hunter

Ian Hunter, właściwie Ian Hunter Patterson (ur. 3 czerwca 1939 w Oswestry) – angielski, wokalista, muzyk, kompozytor i instrumentalista. 
Hunter był wokalistą grupy Mott the Hoople, a po jej rozpadzie współpracował z takimi wykonawcami, jak The Apex Group, The Spiders from Mars, E Street Band czy Ringo Starr.
W kwietniu 1992 roku wystąpił na stadionie Wembley na The Freddie Mercury Tribute Concert.

</doc>
<doc id="1288657" url="https://pl.wikipedia.org/wiki?curid=1288657" title="Brokopondo (dystrykt)">
Brokopondo (dystrykt)

Brokopondo – dystrykt w środkowym Surinamie, którego ośrodkiem administracyjnym jest Brokopondo.
W 2012 roku liczba ludności dystryktu wynosiła 15 909, a powierzchnia 7364 km². Na terenie dystryktu Brokopondo znajduje się zbiornik retencyjny Brokopondo oraz kilka wodospadów. Duża część dystryktu pokryta jest lasami deszczowymi.
Okręgi.
Brokopondo podzielone jest na sześć okręgów ("ressorten"):

</doc>
<doc id="1288660" url="https://pl.wikipedia.org/wiki?curid=1288660" title="Strug elektryczny">
Strug elektryczny

Strug elektryczny – elektronarzędzie, rodzaj małej heblarki służącej do obróbki skrawaniem drewna (wyrównywania dużych płaskich powierzchni).
Strug elektryczny wyposażony jest w jeden lub dwa noże osadzone w wirującym walcu. Walec jest napędzany za pomocą silnika elektrycznego o mocy 500-1000 W. Grubość skrawania może być regulowana.

</doc>
<doc id="1288661" url="https://pl.wikipedia.org/wiki?curid=1288661" title="The very best of Freddie Mercury">
The very best of Freddie Mercury



</doc>
<doc id="1288671" url="https://pl.wikipedia.org/wiki?curid=1288671" title="Debbie Meyer">
Debbie Meyer

Debbie Meyer, właśc. Deborah Elizabeth Meyer (ur. 14 sierpnia 1952 w Annapolis) – amerykańska pływaczka, trzykrotna mistrzyni olimpijska (1968).
Specjalizowała się w stylu dowolnym. Na igrzyskach olimpijskich w Meksyku w 1968 roku jako pierwsza pływaczka w historii zwyciężyła w trzech indywidualnych startach na jednych igrzyskach, zostając mistrzynią olimpijską na dystansie 200, 400 i 800 m kraulem. Miała wówczas 16 lat. Karierę zakończyła w 1972 roku. Wielokrotnie biła rekordy świata, jako pierwsza kobieta złamała barierę 18 minut na dystansie 1 500 m. Prowadzi szkołę pływania.
W 1977 roku Meyer została wprowadzona do International Swimming Hall of Fame.
Po 48 latach, podczas igrzysk olimpijskich w Rio de Janeiro, Amerykanka Katie Ledecky powtórzyła osiągnięcie Debbie Meyer z igrzysk w Meksyku, wygrywając złote medale w konkurencjach 200, 400 i 800 m stylem dowolnym.

</doc>
<doc id="1288675" url="https://pl.wikipedia.org/wiki?curid=1288675" title="Barcelona (utwór)">
Barcelona (utwór)



</doc>
<doc id="1288681" url="https://pl.wikipedia.org/wiki?curid=1288681" title="ASB Classic 2007">
ASB Classic 2007

Tenisowy turniej WTA ASB Classic 2007 odbył się w dniach 1 - 6 stycznia w nowozelandzkim Auckland na kortach twardych. Pula nagród wyniosła 145 tysięcy dolarów amerykańskich.

</doc>
<doc id="1288683" url="https://pl.wikipedia.org/wiki?curid=1288683" title="Erato Artaksyd">
Erato Artaksyd



</doc>
<doc id="1288693" url="https://pl.wikipedia.org/wiki?curid=1288693" title="The Solo Collection">
The Solo Collection

The Solo Collection – dwunastopłytowy box dokumentujący karierę Freddiego Mercury’ego. Wydawnictwo ukazało się 2000 roku.
Lista utworów.
Opracowano na podstawie materiału źródłowego.

</doc>
<doc id="1288696" url="https://pl.wikipedia.org/wiki?curid=1288696" title="Zinaida Greceanîi">
Zinaida Greceanîi

Zinaida Greceanîi (ur. 7 lutego 1956 w Tomsku w ZSRR) – mołdawska ekonomistka i polityk, minister finansów w latach 2002–2005, wicepremier od 2005 do 2008, premier Mołdawii w latach 2008–2009, przewodnicząca Partii Socjalistów Republiki Mołdawii (PSRM), od 2019 do 2021 przewodnicząca Parlamentu Republiki Mołdawii.
Życiorys.
Zinaida Greceanîi urodziła się w 1956 w ówczesnym ZSRR. Z wykształcenia jest ekonomistką. Ukończyła Kolegium Finansowe i Ekonomiczne w Kiszyniowie oraz ekonomię na Państwowym Uniwersytecie Mołdawskim w Kiszyniowie.
W latach 1974–1991 pracowała jako księgowa i audytor w Departamencie Finansów Rejonu Briceni, a od 1991 do 1994 jako dyrektor jego sekcji budżetowej. W latach 1994–1996 była zatrudniona w Departamencie Budżetu w Ministerstwie Finansów. Od 1996 do 2000 była dyrektorem tego departamentu. Od 2000 do 2002 zajmowała stanowisko wiceministra finansów.
Zaangażowała się w działalność polityczną w ramach Partii Komunistów Republiki Mołdawii (PCRM). 26 lutego 2002 została mianowana ministrem finansów w gabinecie premiera Vasile Tarleva. 10 października 2005 została natomiast pierwszym wicepremierem w jego drugim rządzie. Była współprzewodniczącą Mołdawsko-Rosyjskiej Międzyrządowej Komisji w sprawie Handlu i Współpracy Ekonomicznej. Prowadziła również negocjacje z Rosją na temat dostaw gazu ziemnego do Mołdawii oraz eksportu mołdawskiego wina na rynek rosyjski.
Po rezygnacji złożonej przez Vasile Tarleva prezydent Vladimir Voronin 21 marca 2008 przedstawił parlamentowi kandydaturę Zinaidy Greceanîi na stanowisko nowego premiera. 31 marca 2008 została zatwierdzona na stanowisku premiera przez parlament – w głosowaniu jej gabinet poparło 56 spośród 101 deputowanych w 101-osobowym parlamencie.
W wyborach w kwietniu 2009 uzyskała mandat posłanki do Parlamentu Republiki Mołdawii. W maju tegoż roku była kandydatką PCRM w wyborach prezydenckich. W pierwszej turze głosowania z 20 maja oraz drugiej z 3 czerwca 2009 jej kandydatura uzyskała poparcie 60 deputowanych komunistycznych, tj. o jeden głos za mało niż wymagana dla wyboru prezydenta większość. Oba głosowania zbojkotowali przedstawiciele trzech partii opozycyjnych, dysponujący w sumie 41 głosami. Skutkiem niewybrania nowego szefa państwa jest konieczność rozpisania nowych wyborów na lipiec 2009, w których z powodzeniem ubiegała się o poselską reelekcję.
3 czerwca 2009 została ponownie desygnowana na stanowisko premiera. 9 września 2009 ogłosiła swoją rezygnację z tej funkcji, by zachować mandat deputowanej (łączenia tych stanowisk zabraniało mołdawskie prawo). 10 września 2009 Vladimir Voronin mianował Vitalie Pîrloga na stanowisko p.o. premiera Mołdawii. Zgodnie z prezydenckim dekretem objął on urząd 14 września 2009.
Zinaida Greceanîi utrzymała miejsce w Parlamencie Republiki Mołdawii także po wyborach w 2010. W trakcie kadencji opuściła komunistów, dołączając do Partii Socjalistów Republiki Mołdawii. W 2014 otwierała listę wyborczą tego ugrupowania, uzyskując reelekcję na kolejną kadencję. W grudniu 2016 została przewodniczącą PSRM, zastępując wybranego na urząd prezydenta Mołdawii Igora Dodona. Utrzymała mandat poselski również w wyborach w 2019.
8 czerwca 2019 została wybrana na nową przewodniczącą mołdawskiego parlamentu. Kierowała nim do końca kadencji w 2021.
W grudniu 2020 zakończyła pełnienie funkcji przewodniczącej PSRM; na czele partii ponownie stanął wówczas Igor Dodon. W wyborach w 2021 z wspólnej listy komunistów i socjalistów ponownie została wybrana na deputowaną.
Życie prywatne.
Zinaida Greceanîi jest zamężna, ma dwoje dzieci.

</doc>
<doc id="1288700" url="https://pl.wikipedia.org/wiki?curid=1288700" title="Wywierzysko Chochołowskie">
Wywierzysko Chochołowskie

Wywierzysko Chochołowskie lub Wielkie Chochołowskie Wywierzysko, także Chochołowskie Źródło lub Wielkie Chochołowskie Źródło – duże wywierzysko w Dolinie Chochołowskiej w Tatrach Zachodnich. Znajduje się na odcinku pomiędzy polaną Huciska a Polaną pod Jaworki, po wschodniej stronie drogi, ok. 30 m od Skały Kmietowicza. Prowadzi do niego krótka (1 min) ścieżka.
Wywierzysko znajduje się na wysokości 988 m n.p.m. Zasilane jest częściowo przez wody Chochołowskiego Potoku, którego część wody ok. 1,5 km powyżej, przy Wyżniej Bramie Chochołowskiej zanika w ponorach i płynąc podziemnymi szczelinami tutaj właśnie wypływa. Część wód pochodzi z krasowego systemu jaskiń powyżej jaskini Szczelina Chochołowska. Według przeprowadzonych pomiarów barwienia tych wód stwierdzono, że na pokonanie ponadkilometrowego podziemnego odcinka wodzie potrzeba ok. 40 h. Temperatura wody waha się w niewielkich granicach od 5–6,3 °C. Źródło ma postać płytkiego stawku (ok. 1,5 m), znajdującego się tuż u podnóża stromego stoku. Ogrodzone jest żerdkami. Dawniej stawek był głębszy, górale jednak spłycili go, wrzucając do niego kamienie i kłody drzewa, chcąc w ten sposób zapobiec topieniu się w nim bydła.
Dawniej błędnie uważano, że Wywierzysko Chochołowskie jest źródłem Czarnego Dunajca.
Po drugiej stronie Chochołowskiego Potoku istnieje drugie wywierzysko – Małe Chochołowskie Wywierzysko.

</doc>
<doc id="1288701" url="https://pl.wikipedia.org/wiki?curid=1288701" title="Bukowiec (Pojezierze Łagowskie)">
Bukowiec (Pojezierze Łagowskie)

Bukowiec – najwyższe wzgórze Pojezierza Łagowskiego o wysokości 225,4 m n.p.m., położone w woj. lubuskim, w powiecie sulęcińskim, w gminie Sulęcin, w północnej części Łagowsko-Sulęcińskiego Parku Krajobrazowego. Jest drugim co do wysokości wzniesieniem województwa lubuskiego po Górze Żarskiej (226, 9 m n.p.m.).
Teren Bukowca został objęty specjalnym obszarem ochrony siedlisk Buczyny Łagowsko-Sulęcińskie. Ok. 0,4 km na południowy zachód znajduje się rezerwat przyrody Buczyna Łagowska.
Ok. 2 km na północny zachód od Bukowca znajduje się wzniesienie Gorajec.
Przed 1945 r. wzniesienie miało niemiecką nazwę "Buchwaldhöhe".

</doc>
<doc id="1288710" url="https://pl.wikipedia.org/wiki?curid=1288710" title="Gorajec (wzniesienie)">
Gorajec (wzniesienie)

Gorajec – wzniesienie o wysokości 211,0 m n.p.m. lub 209,7 m n.p.m. na Pojezierzu Łagowskim, położone w woj. lubuskim, w powiecie sulęcińskim, w gminie Sulęcin, w północnej części Łagowsko-Sulęcińskiego Parku Krajobrazowego, w niedalekiej odległości na zachód od jeziora Buszenko, w stronę którego, opada bardzo stromymi zboczami. Na szczyt prowadzi czarny pieszy.
Teren Gorajca został objęty specjalnym obszarem ochrony siedlisk Buczyny Łagowsko-Sulęcińskie.
Ok. 2 km na południowy wschód od Gorajca znajduje się wzniesienie Bukowiec.
W 1950 roku wprowadzono urzędowo zarządzeniem nazwę "Gorajec", zastępując poprzednią niemiecką nazwę "Insel-Berg".

</doc>
<doc id="1288712" url="https://pl.wikipedia.org/wiki?curid=1288712" title="Deval Patrick">
Deval Patrick

Deval Laurdine Patrick (ur. 31 lipca 1956 w Chicago, Illinois) – amerykański polityk związany z Partią Demokratyczną. Od 2007 do 2015 roku był gubernatorem stanu Massachusetts.
14 listopada 2019 r. ogłosił swój udział w prawyborach Partii Demokratycznej. Według sondażu stacji WBUR-FM jego poparcie wahało się w okolicach 1% wszystkich głosów. Oficjalnie kampanię prezydencką zakończył 12 lutego 2020 r., czym wycofał swoją kandydaturę.

</doc>
<doc id="1288720" url="https://pl.wikipedia.org/wiki?curid=1288720" title="Moreno Torricelli">
Moreno Torricelli

Moreno Torricelli (ur. 23 stycznia 1970 w Erbie) – włoski piłkarz występujący na pozycji prawego obrońcy oraz trener piłkarski.
Kariera klubowa.
Moreno Torricelli zawodową karierę rozpoczynał w 1990 roku w US Caratese. Grał tam przez 2 sezony, w trakcie których wystąpił w 57 ligowych spotkaniach. Następnie trafił do jednego z najbardziej utytułowanych klubów w kraju – Juventusu. 13 września 1992 roku w zwycięskim 4:1 spotkaniu z Atalantą BC zadebiutował w rozgrywkach Serie A. Barwy "Starej Damy" piłkarz reprezentował przez 6 lat, w trakcie których odnosił największe sukcesy w swojej karierze. Wywalczył między innymi trzy tytuły mistrza kraju oraz zwyciężył w rozgrywkach Ligi Mistrzów. Łącznie dla Juventusu rozegrał 152 spotkania w Serie A.
Latem 1998 roku Torricelli podpisał kontrakt z Fiorentiną, dla której zaliczył 99 ligowych występów. Następnie przeniósł się do grającego w Primera División Espanyolu Barcelona, jednak w Hiszpanii nie odniósł żadnych sukcesów. W 2004 roku powrócił do kraju i został graczem Arezzo, z którym zajął trzynaste miejsce w Serie B. Po zakończeniu rozgrywek Torricelli zakończył piłkarską karierę.
Kariera reprezentacyjna.
W reprezentacji Włoch Torricelli zadebiutował 24 stycznia 1996 roku w wygranym 3:0 meczu z Walią. W tym samym roku znalazł się w kadrze Włochów na mistrzostwa Europy. Na turnieju tym "Squadra Azzura" nie wyszła ze swojej grupy. Następnie Moreno wziął udział w Mistrzostwach Świata 1998. Na mundialu Włosi dotarli do ćwierćfinału, jednak Torricelli nie wystąpił w żadnym ze spotkań. Łącznie dla drużyny narodowej zaliczył 10 występów.
Kariera trenerska.
W lutym 2009 roku Torricelli został trenerem klubu AC Pistoiese, z którym spadł do Serie C2. 23 czerwca tego samego roku został szkoleniowcem ASC Figline.
Sukcesy.
Juventus F.C.
ACF Fiorentina

</doc>
<doc id="1288721" url="https://pl.wikipedia.org/wiki?curid=1288721" title="Fregaty rakietowe typu Fridtjof Nansen">
Fregaty rakietowe typu Fridtjof Nansen

Fregaty rakietowe typu Fridtjof Nansen – norweskie fregaty rakietowe z których pierwsza jednostka weszła do służby w 2006. Łącznie do 2011 powstało 5 okrętów tego typu, ich łączny koszt wyniósł 21 mld NOK, czyli ok. 3,8 mld USD. Okręty wyposażone są w system kierowania ogniem AEGIS. Pierwsza jednostka, tak jak i cały typ został nazwany na cześć norweskiego badacza bieguna północnego i noblisty Fridtjofa Nansena.
Historia.
Prace nad nowymi fregatami rakietowymi dla Norwegii które miałyby zastąpić fregaty typu "Oslo" rozpoczęły się w roku 2000. Prowadzono je w ścisłej współpracy z hiszpańską stocznią IZAR i US Navy. Projekt nowych okrętów oparto na hiszpańskich fregatach rakietowych typu "Álvaro de Bazán".
W porównaniu to jednostek typu "Oslo" nowe fregaty charakteryzują się większymi rozmiarami i silniejszym uzbrojeniem. Poprawie uległy warunki bytowe załogi.
Zamówienie na pierwszą jednostkę serii „Fridtjof Nansen” złożono 23 czerwca 2000. Rozpoczęcie budowy okrętu miało miejsce 9 kwietnia 2003. Wodowanie nastąpiło 3 czerwca 2004, wejście do służby 5 kwietnia 2006. Po wejściu do służby okręt został jednostką flagową Norweskiej Marynarki Wojennej. Okręty typu przeznaczone są do ścisłej współpracy z siłami NATO na Atlantyku.
8 listopada 2018 r. fregata „Helge Ingstad” zderzyła się z tankowcem niedaleko Bergen. Okręt doznał dużych uszkodzeń, przy pomocy holowników został zepchnięty na pobliski brzeg. Pomimo prób ratunku, fregata zatonęła 13 listopada 2018.

</doc>
<doc id="1288723" url="https://pl.wikipedia.org/wiki?curid=1288723" title="Suplement (film)">
Suplement (film)

Suplement – polski film psychologiczny z 2002 roku w reżyserii Krzysztofa Zanussiego. Zdjęcia trwały od lipca do 28 sierpnia 2001.
Fabuła.
Film przedstawia losy bohaterów poprzedniego filmu Zanussiego pt. "Życie jako śmiertelna choroba przenoszona drogą płciową". Filip chce pomagać ludziom, ale jest targany wewnętrznym konfliktem ponieważ nie potrafi podjąć decyzji czy wybrać życie w klasztorze, czy też kontynuować studia medyczne i zacieśnić swój związek z Hanką. "Suplement" jest reminiscencją "Iluminacji", którą Zanussi nakręcił 30 lat wcześniej.

</doc>
<doc id="1288725" url="https://pl.wikipedia.org/wiki?curid=1288725" title="Christian Poncelet">
Christian Poncelet

Christian Pocelet (ur. 24 marca 1928 w Vouziers, zm. 11 września 2020 w Remiremont) – francuski polityk, parlamentarzysta krajowy i europejski, były przewodniczący Senatu.
Życiorys.
Po studiach pracował w "Postes, télégraphes et téléphones", francuskiej administracji zajmującej się pocztą i telekomunikacją.
W latach 1962–1972 zasiadał w Zgromadzeniu Narodowym. Do niższej izby parlamentu został też wybrany w 1973. Zrezygnował z mandatu w związku ze sprawowaniem funkcji rządowych. W okresie od 1972 do 1977 pełnił funkcję sekretarza stanu w różnych resortach, odpowiadając m.in. za zatrudnienie, budżet i kontakty z parlamentem.
W 1977 po raz został wybrany na senatora z departamentu Wogezy. W latach 1976–2015 był przewodniczącym rady tego departamentu. Od 1979 do 1980 zasiadał w Parlamencie Europejskim. Zajmował także stanowiska w administracji terytorialnej. Był zastępcą mera, a w latach 1983–2001 merem miasta Remiremont, a przez 15 lat (do początku lat 90.) radnym regionalnym Lotaryngii.
Od lat 60. był związany z kolejnymi ugrupowaniami gaullistowskimi – Unią na rzecz Nowej Republiki i Unią Demokratów na rzecz Republiki. Po rozwiązaniu tej ostatniej działał w Zgromadzeniu na rzecz Republiki, w 2002 przystąpił do współtworzonej przez RPR Unii na rzecz Ruchu Ludowego.
W wyborach w 1986, 1995 i 2004 skutecznie ubiegał się o reelekcję do Senatu. 1 października 1998 wybrano go na urząd przewodniczącego wyższej izby francuskiego parlamentu. Stanowisko to zajmował do 1 października 2008. Wcześniej Christian Poncelet sam zadeklarował, że nie będzie ponownie ubiegał się o tę funkcję. Mandat senatora wykonywał do 2014.
Odznaczony m.in. Krzyżem Wielkim Orderu Zasługi Rzeczypospolitej Polskiej (2000).

</doc>
<doc id="1288727" url="https://pl.wikipedia.org/wiki?curid=1288727" title="Daniel Hailes">
Daniel Hailes

Daniel Hailes (zm. 1835) – brytyjski dyplomata.
Sekretarz brytyjskiej ambasady we Francji w latach 1784-1787.
Poseł w Rzeczypospolitej w latach 1788-1791. 
Od 1791 roku brytyjski poseł nadzwyczajny w Danii.
W czasie swojej misji w Warszawie prowadził politykę w duchu porozumienia brytyjsko-pruskiego z Loo w 1788. Dążył do wciągnięcia Rzeczypospolitej, Turcji i Szwecji do sojuszu przeciwko Rosji i Austrii. Popierał ideę oddania Gdańska Prusom. Był zwolennikiem reform Sejmu Czteroletniego.

</doc>
<doc id="1288734" url="https://pl.wikipedia.org/wiki?curid=1288734" title="Rewolwer Meiji 26-Shiki">
Rewolwer Meiji 26-Shiki



</doc>
<doc id="1288737" url="https://pl.wikipedia.org/wiki?curid=1288737" title="Gyps himalayensis">
Gyps himalayensis



</doc>
<doc id="1288740" url="https://pl.wikipedia.org/wiki?curid=1288740" title="Gyps indicus">
Gyps indicus



</doc>
<doc id="1288744" url="https://pl.wikipedia.org/wiki?curid=1288744" title="Irisbus Citelis 18 CNG">
Irisbus Citelis 18 CNG

Irisbus Citelis 18 CNG – francuski autobus przegubowy, napędzany sprężonym gazem ziemnym CNG. Stanowi odmianę modelu Irisbus Citelis 18 napędzanego klasycznym silnikiem Diesla.
Historia modelu.
"Irisbus Citelis 18 CNG" jest napędzany silnikiem typu Iveco Cursor 8 EEV o mocy maksymalnej 228 kW (310 KM), osiąganej przy 2000 obr./min. Szkielet autobusu jest zabezpieczony za pomocą kataforezy zanurzeniowej. Poszycie wykonane jest z aluminium oraz tworzywa sztucznego. Na dachu umieszczono 10 sztuk butli z gazem o pojemności 155 l każda.
MZK Słupsk zakupił w 2006 roku 5 sztuk nowych "Citelisów 18 CNG". Powstały one we współpracy zakładów Irisbus w Annonay (Francja) i Vysoke Myto (Czechy). Ostatni etap ich montażu wykonano w firmie Kapena. Dokonano tam zamontowania wyświetlaczy, kasowników, 6 kamer z monitorem w kabinie kierowcy oraz systemu głośnomówiącego wraz z dwoma wyświetlaczami wewnętrznymi firmy R&amp;G.
Pierwsze dwa wejścia modelu "Citelis 18 CNG" pozbawione są stopni wejściowych, zaś trzecie drzwi posiadają jeden niewysoki stopień. W drugich drzwiach zamontowana jest rampa dla wózków inwalidzkich, a naprzeciwko drugich drzwi znajduje się miejsce dla wózka. Jest ono dość małe, są do dyspozycji pasy, jednak brak specjalnej „deski”, do której się przypina wózek. Na stanowisku kierowcy montowany jest pulpit VDO.

</doc>
<doc id="1288745" url="https://pl.wikipedia.org/wiki?curid=1288745" title="Fałszywa Biblia">
Fałszywa Biblia

Fałszywa Biblia (Biblia cudzołożników, Biblia grzeszników, Biblia Niegodziwa, Zła Biblia; , rzadziej: lub ) – przyjęte określenie Biblii wydanej w języku angielskim w 1631 roku przez Roberta Barkera i Martina Lucasa, królewskich drukarzy z Londynu, mającej stanowić reprint tzw. Biblii króla Jakuba. Określenie wywodzi się z błędu zecerskiego – w tekście dziesięciu przykazań opuszczono słowo "nie" w przykazaniu „Nie cudzołóż”. Pomyłka została rozpowszechniona w wielkiej liczbie egzemplarzy, stąd określenie. Autorzy reprintu zostali w rok później ukarani grzywną w wysokości 300 funtów oraz odebraniem licencji na druk. Wydanie Biblii z tak rażącym niedopatrzeniem zszokowało osobiście ówczesnego króla Anglii i Szkocji Karola I (który zamówił wtedy tysiąc kopii Biblii, nie wiedząc o pomyłce) oraz biskupa Canterbury. Ten drugi powiedział wówczas:
Z rozkazu króla, zecerzy i wydawcy zostali wezwani przed sąd Izby Gwiaździstej. Po dokładnej analizie wszystkich wydarzeń dowiedziono winy oskarżonych. Zasądzona kara była równowartością gospodarstwa o powierzchni 120 ha, stanowi w przybliżeniu ekwiwalent dzisiejszej kwoty 34 000 GBP (sierpień 2010).
Większość kopii Fałszywej Biblii została natychmiastowo wycofana z użytku, do dzisiaj ostało się jedynie 11 egzemplarzy, z czego jeden znajduje się w Oddziale Książki Rzadkiej New York Public Library i prawie nigdy nie jest udostępniany, a inny można z kolei zobaczyć w Muzeum Biblii w Branson, Missouri (USA).
Fragment tekstu z błędem.
W oryginale.
Honour thy father and thy mother, that thy dayes may bee long vpon the land which the LORD thy God giueth thee.
13 * Thou ſhalt not kill.
14 Thou ſhalt commit adultery.
15 Thou ſhalt not ſteale.
16 Thou ſhalt not beare falſe witneſſe againſt thy neighbour.
17 * Thou ſhalt not couet thy nighbours houſe, thou ſhalt not couet thy neighbours wife (…)
Tłumaczenie dosłowne.
Czcij ojca swego i matkę swoją, jak ci nakazał PAN, Bóg twój, abyś długo żył i aby ci się dobrze powodziło na ziemi, którą ci daje Pan, Bóg twój.
13 * Nie zabijaj.
14 Cudzołóż.
15 Nie kradnij.
16 Nie mów fałszywego świadectwa przeciw bliźniemu twemu.
17 * Nie będziesz pożądał domu swojego bliźniego. Nie będziesz pragnął żony swojego bliźniego (…)
Wydźwięk zdarzenia.
Czasy ówczesne.
Poza oburzeniem wśród ówczesnego Kościoła, sprawa wydania Fałszywej Biblii doczekała się komentarzy pośród historyków. Zapis zdarzenia zachował się z notatki sporządzonej przez jednego z nich:
Czasy współczesne.
Zauważyć można delikatny oddźwięk Fałszywej Biblii na współczesnych ludzi. Nierzadko używana jest jako przykład czegoś abstrakcyjnego, bądź obrazująca zgorszenie ludzi (czyli przestrzeganie rzekomego „przykazania”). W literaturze doszukać się można nawet jakoby „echa” Fałszywej Biblii:
Współcześnie spotkać można nawet ludzi, którzy uważają Fałszywą Biblię za dzieło szatana.

</doc>
<doc id="1288747" url="https://pl.wikipedia.org/wiki?curid=1288747" title="Robert Zawada">
Robert Zawada

Robert Paweł Zawada (ur. 7 czerwca 1944 w miejscowości Jedlnia-Letnisko) – sportowiec, były polski szczypiornista, uczestnik Letnich Igrzysk Olimpijskich w 1972 roku (był to pierwszy awans polskich piłkarzy ręcznych do rozgrywek olimpijskich). Zawodnik polskiej reprezentacji narodowej, Wybrzeża Gdańsk i SPR Stali Mielec, z którą w 1975 r. jako kapitan zdobył tytuł wicemistrza Polski. Pierwszy polski zawodnik piłki ręcznej, który przekroczył liczbę stu występów reprezentacyjnych. Były trener (w latach 1997–1999 i 2001–2004), a następnie równie kierownik Tauron Stali Mielec.

</doc>
<doc id="1288748" url="https://pl.wikipedia.org/wiki?curid=1288748" title="Graf Turána">
Graf Turána

Graf Turána formula_1 – graf powstały przez podział zbioru formula_2 wierzchołków na formula_3 możliwie równych części i połączenie krawędziami tych wierzchołków, które w wyniku podziału znajdą się w różnych podzbiorach.
W wyniku podziału zbioru wierzchołków powstaje formula_4 podzbiorów zawierających formula_5 elementów oraz formula_6 podzbiorów formula_7-elementowych. Z samej definicji wynika, że formula_1 jest zupełnym grafem r-dzielnym. Każdy wierzchołek jest stopnia formula_9 albo formula_10 Liczba krawędzi grafu wynosi w przybliżeniu:
Nazwa grafu pochodzi od nazwiska węgierskiego matematyka Pála Turána, który wykorzystywał własności takich grafów w dowodzie twierdzenia Turána dotyczącego oszacowania maksymalnej liczby krawędzi w grafie niezawierającym kliki formula_12

</doc>
<doc id="1288749" url="https://pl.wikipedia.org/wiki?curid=1288749" title="Nierówność Bernoullego">
Nierówność Bernoullego



</doc>
<doc id="1288751" url="https://pl.wikipedia.org/wiki?curid=1288751" title="Równanie różniczkowe Bernoullego">
Równanie różniczkowe Bernoullego



</doc>
<doc id="1288753" url="https://pl.wikipedia.org/wiki?curid=1288753" title="Orri Páll Dýrason">
Orri Páll Dýrason

Orri Páll Dýrason (ur. 4 lipca 1977) – islandzki muzyk, perkusista zespołu Sigur Rós. Do grupy dołączył w 1999 roku, 5 lat po jej założeniu. W 2005 roku poślubił Lukke Sigurðardóttir. Jego córka z poprzedniego związku na imię ma Vaka i to właśnie jej imieniem roboczo zatytułowany jest pierwszy utwór z albumu "( )".

</doc>
<doc id="1288754" url="https://pl.wikipedia.org/wiki?curid=1288754" title="Serart">
Serart

Serart – projekt muzyczny, będący owocem współpracy, lidera zespołu System of a Down – Serja Tankiana i folkowego multiinstrumentalisty, Arto Tunçboyacıyan. Do tej pory muzycy wydali jeden album pod tytułem "Serart". Muzykę zespołu stanowi połączenie rocka awangardowego, alternatywnego z elementami ormiańskiego folku.

</doc>
<doc id="1288758" url="https://pl.wikipedia.org/wiki?curid=1288758" title="Arthur Albiston">
Arthur Albiston

Arthur Albiston (ur. 14 lipca 1957 w Edynburgu) – szkocki piłkarz, niegdyś zawodnik m.in. Manchesteru United. Występował na pozycji lewego obrońcy.
Kariera.
W Manchesterze United grał od 1974 do 1988 roku, trzykrotnie zdobywając z tym klubem Puchar Anglii. Debiutował 9 października 1974 w Pucharze Ligi w meczu przeciwko Manchesterowi City. Sześć dni później zadebiutował w lidze, grając przeciwko Portsmouth. W pierwszym składzie regularnie zaczął grać w sezonie 1976/77.
Łącznie dla Manchesteru United rozegrał 485 spotkań, strzelił 7 goli oraz wystąpił w 4 finałach Pucharu Anglii.

</doc>
<doc id="1288760" url="https://pl.wikipedia.org/wiki?curid=1288760" title="Björn">
Björn



</doc>
<doc id="1288761" url="https://pl.wikipedia.org/wiki?curid=1288761" title="Bjørn">
Bjørn



</doc>
<doc id="1288765" url="https://pl.wikipedia.org/wiki?curid=1288765" title="Frank Serpico">
Frank Serpico

Francisco Vincent „Frank” Serpico (ur. 14 kwietnia 1936 w Nowym Jorku) – amerykański policjant, który w latach 1970–1971 doprowadził do wszczęcia śledztwa w sprawie korupcji w New York City Police Department (NYPD).
Urodził się na Brooklynie w rodzinie włoskich imigrantów pochodzących z Marigliano (matka Maria Giovanna urodziła się w Ohio, ale powróciła do Włoch we wczesnej młodości; ojciec Vincenzo urodził się we Włoszech). W wieku 18 lat Serpico zaciągnął się do U.S. Army i służył dwa lata w Korei. W wieku 23 lat został policjantem w NYPD. Po 12 latach służby i bezskutecznych próbach walki z korupcją w szeregach nowojorskiej policji, utrudnianych przez panującą w departamencie biurokrację, zainteresował sprawą gazetę „The New York Times”. 25 kwietnia 1970 ukazała się obszerna publikacja Davida Burnhama, po której burmistrz Nowego Jorku John Lindsay doprowadził do powołania tzw. komisji Knappa, pod przewodnictwem sędziego Whitmana Knappa.
3 lutego 1971 podczas próby aresztowania handlarzy narkotykami na Brooklynie Serpico został przygwożdżony przez nich drzwiami, jego partnerzy nie udzielili mu pomocy, w konsekwencji czego został postrzelony w twarz. Po strzale trzech policjantów biorących udział w akcji nie użyło kodu alarmowego 10-13, informującego o postrzeleniu oficera policji. Serpico przeżył dzięki pomocy starszego mężczyzny, który udzielił mu pierwszej pomocy i wezwał ambulans. W maju 1971 otrzymał złotą odznakę i został awansowany na detektywa. W październiku i grudniu 1971 Serpico złożył obszerne zeznania przed komisją Knappa. 15 czerwca 1972 otrzymał najwyższe odznaczenie NYPD – Medal of Honor i przeszedł w stan spoczynku. W 1973 powstał film "Serpico", nakręcony przez Sidneya Lumeta na podstawie bestsellerowej biografii autorstwa Petera Maasa; w rolę Franka Serpico wcielił się Al Pacino.

</doc>
<doc id="1288771" url="https://pl.wikipedia.org/wiki?curid=1288771" title="Dzisiejsze czasy">
Dzisiejsze czasy

Dzisiejsze czasy ("Modern Times") – czarno-biały amerykański komediodramat filmowy z 1936 roku w reżyserii Charliego Chaplina. W tym filmie, inaczej niż w poprzednich, niemych dziełach Chaplina, wykonano już ścieżkę muzyczną ze słynną piosenką „Titina”.
W 1995 roku, z okazji stulecia narodzin kina, film znalazł się na watykańskiej liście 45 filmów fabularnych, które propagują szczególne wartości religijne, moralne lub artystyczne.
Opis fabuły.
Film jest satyrą na życie społeczeństwa przemysłowego. Chaplin gra robotnika imającego się różnych zawodów. Poznaje też młodą, bezdomną kobietę, w której się zakochuje. W tej roli wystąpiła ówczesna żona Chaplina – Paulette Goddard.

</doc>
<doc id="1288782" url="https://pl.wikipedia.org/wiki?curid=1288782" title="My z Kronsztadtu">
My z Kronsztadtu

My z Kronsztadtu ("My iz Kronsztadta", ros. Мы из Кронштадта) – radziecki film wojenny o marynarzach z Kronsztadtu podczas wojny domowej w Rosji. Film oparty na scenariuszu Wsiewołoda Wiszniewskiego ze zdjęciami Nauma Naumowa-Straża.

</doc>
<doc id="1288785" url="https://pl.wikipedia.org/wiki?curid=1288785" title="Arto Tunçboyacıyan">
Arto Tunçboyacıyan

Arto Tunçboyacıyan (orm. : Արտո Թունչբոյաջյան) (ur. 4 sierpnia 1957 w Stambule) – turecki muzyk ormiańskiego pochodzenia. Słynny artysta folkowy i awangardowy (wokalista i multiinstrumentalista), pojawił się na ponad 200 albumach wydanych w Europie, po czym udał się do Stanów Zjednoczonych, gdzie podejmował współpracę z wieloma legendami jazzowymi, takimi jak Chet Baker, Al Di Meola i Joe Zawinul. Grał również z Paulem Winterem w zespole Earth Band. Arto ma swój własny zespół – Armenian Navy Band. Współpracował z turecką piosenkarką Sezen Aksu i grecką piosenkarką Eleftheria Arvanitaki. Jest członkiem zespołu Night Ark. Jego brat – Onno Tunç – również był muzykiem.
Jego album "Aile Muhabbeti" z 2001 roku został wykorzystany w ścieżkach dźwiękowych do filmów "Hemşo" (2001) i "Mon père est ingénieur" (2004).
Jednym z ostatnich przedsięwzięć Arto jest projekt Serart, który współtworzy wraz z Serjem Tankianem z System of a Down. Muzycy znaleźli wspólny język dzięki swemu ormiańskiemu pochodzeniu i zamiłowaniu do poszukiwań muzycznych, czego wynikiem jest, jak określają artyści, "całkiem nowa muzyka".
Na albumie Toxicity zespołu System of a Down znajduje się ukryty utwór (tuż za utworem Aerials), na którym Arto, wraz z członkami zespołu, zagrał tradycyjny hymn Kościoła ormiańskiego, Der Voghormya [Ter wochormia] (Panie Miej Litość). Utwór ten znany jest powszechnie jako "Arto". Na tym samym albumie Arto Tunçboyacıyan zagrał w utworze "Science", a także użyczył swego głosu w utworze "Bubbles" na płycie Steal This Album!.
W roku 1998 założył zespół Armenian Navy Band, z którym nagrał jak dotąd cztery albumy, przepełnione etnicznym brzmieniem, z muzyką osadzoną w kulturach ludów azjatyckich i afrykańskich.

</doc>
<doc id="1288790" url="https://pl.wikipedia.org/wiki?curid=1288790" title="Pan z milionami">
Pan z milionami

Pan z milionami (ang. "Mr. Deeds Goes to Town") – amerykańska komedia o prostym człowieku z prowincji, który niespodziewanie zostaje milionerem. Scenariusz powstał na podstawie opowiadania C.B. Kellanda. Film nagrodzony Oscarem za reżyserię.

</doc>
<doc id="1288792" url="https://pl.wikipedia.org/wiki?curid=1288792" title="Fernand Courty">
Fernand Courty

Fernand Courty (ur. 11 czerwca 1862, zm. 12 października 1921) – francuski astronom.
Od 1880 roku pracował w obserwatorium w Bordeaux, gdzie w 1894 roku odkrył dwie planetoidy. Prowadził także badania meteorologiczne.

</doc>
<doc id="1288793" url="https://pl.wikipedia.org/wiki?curid=1288793" title="Tony McPhee">
Tony McPhee

Tony „"TS"” McPhee właśc. Anthony Charles McPhee (ur. 23 marca 1944 w Redlands House, koło Humberston, w hrabstwie Lincolnshire w Wielkiej Brytanii) – brytyjski gitarzysta bluesowy, założyciel zespołu The Groundhogs.
Gitarzysta rozpoczął swoją karierę w latach 60. XX w., w czasie boomu białego bluesa. Wykonawca techniki slide, uważany jest za jednego z najbardziej stylowych wykonawców swojego pokolenia. Współpracował ze znanymi artystami, jak: Champion Jack Dupree, John Lee Hooker, Big Joe Williams, Billy Boy Arnold, Jo-Ann Kelly, Joanna Deacon, zespołami Herbal Mixture, czy polskimi Blues Rock Guitar Workshop Leszka Cichońskiego, Outsider. Gościł w Polsce po raz pierwszy w 1994 roku, z pomocą Krzysztofa Opalskiego. Od tego czasu był w Polsce kilkukrotnie, biorąc udział w festiwalach Rawa Blues, jak i dając kameralne koncerty klubowe w całym kraju.

</doc>
<doc id="1288794" url="https://pl.wikipedia.org/wiki?curid=1288794" title="F. Courty">
F. Courty



</doc>
<doc id="1288795" url="https://pl.wikipedia.org/wiki?curid=1288795" title="John Sykes">
John Sykes

John Sykes (ur. 29 lipca 1959 w Reading, Berkshire) – angielski gitarzysta i wokalista heavymetalowy, grał w zespołach Streetfighter, Tygers of Pan Tang, Badlands, Thin Lizzy, Whitesnake, Blue Murder oraz w swoim solowym projekcie John Sykes.
W 2004 roku muzyk został sklasyfikowany na 56. miejscu listy 100 najlepszych gitarzystów heavymetalowych wszech czasów według magazynu Guitar World.

</doc>
<doc id="1288803" url="https://pl.wikipedia.org/wiki?curid=1288803" title="Uzupełnienie Schura">
Uzupełnienie Schura

Uzupełnienie Schura – pojęcie w algebrze liniowej i teorii macierzy wiążące elementy macierzy blokowej.
Załóżmy, że formula_1 są macierzami o wymiarach formula_2 formula_3 formula_4
i formula_5 oraz że formula_6 jest odwracalna.
Niech
tak, że formula_8 jest macierzą blokową o wymiarach formula_9 Wtedy uzupełnieniem Schura bloku formula_6 macierzy formula_8 jest macierz o wymiarach formula_12 dana przez
Uzupełnienie Schura jest wykorzystywane m.in. w eliminacji Gaussa rozwiązywania układów równań liniowych.
Zastosowania w algebrze liniowej.
Uzupełnienie Schura jest w sposób naturalny wykorzystywane przy rozwiązywaniu układu równań liniowych
gdzie formula_16 oraz formula_17 są wektorami o wymiarach formula_18 natomiast formula_19 są wektorami o wymiarach formula_20 Macierze formula_1 są zdefiniowane jak powyżej. Po pewnych przekształceniach dostajemy
Wobec tego, jeżeli można odwrócić zarówno macierz formula_23 jak i jej uzupełnienie Schura, wtedy można znaleźć formula_16 i używając równania formula_25 wyznaczyć formula_26 W ten sposób problem odwracania macierzy formula_27 został zredukowany do problemu odwracania macierzy formula_12 oraz formula_29 Jednak w praktyce algorytm ten może nie być dokładny.

</doc>
<doc id="1288804" url="https://pl.wikipedia.org/wiki?curid=1288804" title="Jestem niewinny">
Jestem niewinny

Jestem niewinny (ang. "Fury") – pierwszy amerykański film reżysera Fritza Langa. Został oparty na autentycznych zdarzeniach z Kalifornii.
Opis fabuły.
Film nakręcony w scenerii amerykańskiej prowincji podejmuje problematykę linczu. Bohater filmu – Joe Wilson (Spencer Tracy) – zostaje niesłusznie oskarżony o porwanie dziecka i osadzony w areszcie. Mieszkańcy miasteczka chcąc dokonać samosądu podpalają więzienie. Wilsonowi udaje się uniknąć śmierci, ucieka i postanawia się zemścić. Film ukazuje jego psychologiczną przemianę pod wpływem doznanej niesprawiedliwości. 
Obraz zbiorowości.
Reżyser wykazał się wyostrzonym zmysłem obserwacji psychologicznej i socjologicznej. Ukazał świat mieszkańców typowego amerykańskiego miasteczka. Film zawiera galerię wyraziście sportretowanych osób. Artystyczną zaletą obrazu Langa jest ukazanie psychologii tłumu, który w obronie sprawiedliwości jest gotów popełnić zbrodnię. Do najlepszych scen należą obrazy zbiorowej histerii.
Film w filmie.
Reżyser posłużył się zabiegiem "filmu w filmie". Wprowadził do obrazu postacie reporterów. Przedstawiony w akcji atak tłumu na więzienie został zarejestrowany przez operatorów kroniki filmowej, a następnie zaprezentowany w sądzie jako dowód rzeczowy. Uczestnicy wydarzeń zobaczyli w nim siebie samych.
Krytyka.
"Jestem Niewinny" uważany jest za najważniejszy, a przynajmniej za jeden z najważniejszych amerykańskich filmów Fritza Langa. Był chwalony za mistrzostwo dramaturgii i wybitną kreację aktorską Spencera Tracy’ego.

</doc>
<doc id="1288807" url="https://pl.wikipedia.org/wiki?curid=1288807" title="Światła przeciwmgielne">
Światła przeciwmgielne



</doc>
<doc id="1288809" url="https://pl.wikipedia.org/wiki?curid=1288809" title="Grant Marshall">
Grant Marshall

Daddy G (ur. jako Grantley Marshall, 18 grudnia 1959 w Bristolu w Wielkiej Brytanii) – angielski muzyk, założyciel zespołu Massive Attack.
Marshall wszedł na bristolską scenę muzyczną w latach '80 jako członek zespołu The Wild Bunch, w którym grali również dwaj inny przyszli członkowie Massive Attack – Robert del Naja i Andrew Vowles. Zespół istniał do roku 1986. Del Naja, Vowles, i Marshall stworzyli później zespół triphopowy Massive Attack, uważany przez wielu za pierwszą i najważniejszą grupę grającą w tym gatunku muzycznym. 
Marshall miksował również płyty dla serri DJ-Kicks.

</doc>
<doc id="1288810" url="https://pl.wikipedia.org/wiki?curid=1288810" title="Troubky">
Troubky

Troubky – gmina w Czechach nad rzeką Beczwą w powiecie Przerów w Kraju ołomunieckim. W pobliżu Troubek Beczwa uchodzi do Morawy.
Troubky były najbardziej poszkodowaną miejscowością podczas powodzi na Morawach w dniach 5-16 lipca 1997 roku. Zginęło wtedy 9 ludzi, a 150 domów zostało zniszczonych.

</doc>
<doc id="1288818" url="https://pl.wikipedia.org/wiki?curid=1288818" title="Carl Gustav Witt">
Carl Gustav Witt

Carl Gustav Witt (ur. 29 października 1866 w Berlinie, zm. 3 stycznia 1946 w Falkensee) – niemiecki astronom. 
Pracował w obserwatorium astronomicznym "Urania" w Berlinie, gdzie odkrył dwie planetoidy. Od 1909 roku "privatdozent", od 1921 roku profesor nadzwyczajny astronomii na Uniwersytecie Fryderyka Wilhelma w Berlinie.
W uznaniu jego pracy planetoida (2732) Witt została nazwana jego nazwiskiem. Na cześć tego astronoma nazwano także strukturę Witt Regio na odkrytej przez niego planetoidzie Eros.

</doc>
<doc id="1288819" url="https://pl.wikipedia.org/wiki?curid=1288819" title="Gustav Witt">
Gustav Witt



</doc>
<doc id="1288822" url="https://pl.wikipedia.org/wiki?curid=1288822" title="Krzysztof Antoni Kuczyński">
Krzysztof Antoni Kuczyński

Krzysztof Antoni Kuczyński (ur. 2 kwietnia 1948 roku w Jeleniej Górze) - profesor doktor habilitowany nauk filologicznych, specjalności germanistyka, niemcoznawstwo, politologia, tytuł profesora otrzymał 18 lutego 1992. Autor prac naukowych i popularnonaukowych oraz książek z dziedziny literatury niemieckiej XIX i XX w., historii stosunków niemiecko-polskich oraz współczesnej literatury niemieckiego obszaru językowego ze szczególnym uwzględnieniem polsko-niemieckich i polsko-austriackich powinowactw literackich i kulturalnych.
Jest synem Stefana Marii Kuczyńskiego. Pracuje na Uniwersytecie Łódzkim. W kręgu jego zainteresowań naukowych znajdują się przede wszystkim: recepcja literatury polskiej w RFN, wielcy tłumacze - K. Dedecius, K. Staemmler, obraz Polski w literaturze niemieckiej, literatura polska w Austrii, wybitni austriacko-polscy autorzy nad Dunajem (O. J. Tauschinski, G. Leber-Hagenau, B. Miązek, A. Zieliński), życie i twórczość Gerharta i Carla Hauptmannów, a ponadto: dzieje filologii germańskiej w Polsce, tematyka Niemców łódzkich, niemiecka Ostforschung, a także wybrani pisarze i publicyści powojennej RFN (m.in. G. Wallraff, I. Bachmann. H.H. Kirst, H. Bienek, M. Dönhoff).
1 lutego 2002 roku został powołany przez Ministra Edukacji Narodowej i Sportu na stanowisko Rektora Państwowej Wyższej Szkoły Zawodowej we Włocławku. W 2007 roku został wybrany na drugą kadencję, przypadającą na lata 2007–2011.
Redagował m.in. zeszyty naukowe w Płocku, Włocławku, Częstochowie i Piotrkowie Trybunalskim, natomiast na macierzystej uczelni był redaktorem naczelnym pisma "„Folia Germanica”". Był współzałożycielem i przez dwie kadencje prezesem Polskiego Towarzystwa im. Gerharta Hauptmanna, jest członkiem Rady Programowej lubelskiego periodyku "„Forum Polonijne”", członkiem Gerhart-Hauptmann-Kuratorium, członkiem Rady Programowej "„Biblioteki Dolnego Śląska”" Oficyny Wydawniczej ATUT we Wrocławiu, konsultantem naukowym Muzeum Miejskiego "Dom Gerharta Hauptmanna" w Jeleniej Górze-Jagniątkowie, współpracuje także z "„Kroniką”" – pismem Uniwersytetu Łódzkiego. W latach 2001-2018 był kierownikiem Katedry Badań Niemcoznawczych UŁ, a ponadto redaktorem 3 periodyków naukowych: "„Niemcy – Austria - Szwajcaria”, „Carl und Gerhart Hauptmann-Jahrbuch” oraz „Rocznik Karla Dedeciusa“".
Bibliografia.
Wwybór bibliografii ==

</doc>
<doc id="1288826" url="https://pl.wikipedia.org/wiki?curid=1288826" title="Jason Lee (aktor)">
Jason Lee (aktor)



</doc>
<doc id="1288828" url="https://pl.wikipedia.org/wiki?curid=1288828" title="Pre-IPO">
Pre-IPO

Pre-IPO – czyli niepubliczna emisja akcji, skierowana do inwestorów prywatnych, która ma poprzedzać emisję publiczną, czyli IPO (ang. "initial public offering"). Zazwyczaj inwestorami są wyspecjalizowane fundusze private equity oraz joint venture, które dysponują rozległą wiedzą na temat rynku i są gotowe ponosić większe ryzyko w zamian za możliwość osiągnięcia ponadprzeciętnych zysków.

</doc>
<doc id="1288836" url="https://pl.wikipedia.org/wiki?curid=1288836" title="Andy McCulloch">
Andy McCulloch

Andy McCulloch (ur. 19 listopada 1945 w Bournemouth w hrabstwie Dorset w Anglii) – perkusista brytyjski, znany między innymi z zespołu King Crimson, z którym nagrał płytę "Lizard".
McCulloch współpracował z wieloma zespołami i artystami, w tym: Fields, Greenslade, Manfred Mann, Anthony Phillips i King Crimson. Po okresie gry w Manfred Mann, na początku lat 70. XX w. zastąpił Michaela Gilesa na perkusji w King Crimson. Nigdy jednak nie wystąpił z zespołem na scenie. W latach 1972-1975 grał w zespole Greenslade. W 1980 roku pojawił się albumie Anthony'ego Phillipsa. W późniejszych latach opuścił przemysł muzyczny i zajął się żeglarstwem.

</doc>
<doc id="1288840" url="https://pl.wikipedia.org/wiki?curid=1288840" title="Piotr Borkowski (dyrygent)">
Piotr Borkowski (dyrygent)

Piotr Borkowski (ur. 8 marca 1963 w Warszawie) – polski dyrygent, absolwent Akademii Muzycznej im. F. Chopina w Warszawie w klasie dyrygentury prof. Bogusława Madeya.
Życiorys.
W 1989, po wykonaniu koncertu dyplomowego z Orkiestrą Symfoniczną Filharmonii Narodowej, otrzymał dyplom z wyróżnieniem. W tym samym roku został asystentem w Katedrze Dyrygentury w AMiFC. W 1997 r. uzyskał kwalifikacje artystyczne I stopnia w zakresie dyrygentury. Swą edukację muzyczną doskonalił na kursie dyrygenckim w Wiedniu w 1993 r. pod kierunkiem Hansa Grafa, jako stypendysta Wiener Meisterkurse für Musik oraz w 1995 r. w Accademia Musicale Chigiana w Sienie u Myung-Whung Chunga i Iliji Musina, gdzie otrzymał Diploma di Merito.
W lutym 1995 brał udział w konkursie na stanowisko dyrygenta asystenta Bostońskiej Orkiestry Symfonicznej, kwalifikując się do ścisłego finału i mając okazję dyrygować zespołem. W sierpniu 1995 r. uczestniczył w Międzynarodowym Konkursie Dyrygenckim "Antonio Pedrotti" w Trento i otrzymał Diploma di Merito.
Koncertował z wieloma polskimi orkiestrami symfonicznymi i zespołami kameralnymi. Dyryguje poza granicami kraju, m.in. we Francji, Niemczech (w Sali Filharmoników Berlińskich), Włoszech, Szwecji, USA, Korei Południowej i na Ukrainie z takimi orkiestrami jak: Boston Symphony, Berliner Symphoniker, Sofia Symphony, Dniepropietrowska Filharmonia, Kosice "Janacek" Philharmonic i in. Brał udział w wielu festiwalach (Warszawska Jesień 1986 – debiut dyrygencki) w kraju i za granicą. Ma na swoim koncie wiele prawykonań utworów kompozytorów polskich i koreańskich, w tym polskie prawykonanie oratorium F. Nowowiejskiego "Powrót Syna Marnotrawnego". Dokonał wielu nagrań radiowych (m.in. z WOSPR) oraz płytowych (z orkiestrą Filharmonii Olsztyńskiej, Orkiestrą Akademii Muzycznej im. Fryderyka Chopina, Orkiestrą Suwon University i Korean Chamber Ensemble) dla wytwórni krajowych i zagranicznych (“SKARBO”, “Acte Prealable”, SPV GmbH, “Kukje Recording Studio”, „DUX”, Global Sound Media i „NAXOS”).
W latach 1991–1994 był dyrektorem naczelnym i artystycznym, a od 1994 do 1997 r. dyrektorem artystycznym Państwowej Filharmonii im. F. Nowowiejskiego w Olsztynie. W 1994 został zaproszony, jako gościnny profesor dyrygentury, do Keimyung University w Daegu (Korea Południowa). W tym samym roku został pierwszym gościnnym dyrygentem Daegu Philharmonic Orchestra, z którą wielokrotnie koncertował, m.in. na Festiwalu Orkiestr Koreańskich w Seulu. Współpracuje regularnie również z Pusan Sinfonietta, Seoul National Symphony Orchestra, New Seoul Philharmonic, Daegu City Symphony Orchestra, Korean Symphony, Bucheon Philharmonic, Seoul Baroque to Modern Symphony Orchestra i Korean Chamber Ensemble.
W latach 1996–2001 był profesorem dyrygentury w Daegu Hyosung Catholic University, a od 2001 wykłada na University of Suwon, gdzie prowadzi klasę dyrygentury i jest dyrygentem orkiestry akademickiej. Od 2008 do 2011 był dyrektorem artystycznym Kyeongii Festival Orchestra. W latach 2010–2012 był dyrektorem artystycznym Centrum Edukacji Artystycznej – Filharmonia Gorzowska.
W 2011 powrócił do Polski, by objąć stanowisko dyrektora artystycznego w nowo powstałej Filharmonii Gorzowskiej. Jest założycielem Orkiestry Filharmonii Gorzowskiej. W latach 2014–2016 był dyrektorem artystycznym Symphony Orchestra of India w Bombaju.
Od 2018 jest profesorem dyrygentury w Akademia Sztuki w Szczecinie.

</doc>
<doc id="1288853" url="https://pl.wikipedia.org/wiki?curid=1288853" title="Ihor Biłanow">
Ihor Biłanow



</doc>
<doc id="1288856" url="https://pl.wikipedia.org/wiki?curid=1288856" title="Aleksy Jakowlewicz Kożewnikow">
Aleksy Jakowlewicz Kożewnikow



</doc>
<doc id="1288858" url="https://pl.wikipedia.org/wiki?curid=1288858" title="Wielki Ziegfeld">
Wielki Ziegfeld

Wielki Ziegfeld (ang. "The Great Ziegfeld", 1936) – amerykański musical opowiadający o życiu legendarnego producenta z Broadwayu Florenza Ziegfelda ze wstawkami z jego rewii. 
Film został wyreżyserowany przez Roberta Z. Leonarda i nagrodzony Oscarami w trzech kategoriach: dla najlepszego filmu, najlepszej aktorki pierwszoplanowej (Luise Rainer) i najlepszej choreografii (Seymour Felix).
W Polsce (m.in. w TVP) film był wyświetlany pod tytułem "Król kobiet".
Obsada.
i inni

</doc>
<doc id="1288859" url="https://pl.wikipedia.org/wiki?curid=1288859" title="Siergiej Iwanowicz Spasokukocki">
Siergiej Iwanowicz Spasokukocki



</doc>
<doc id="1288861" url="https://pl.wikipedia.org/wiki?curid=1288861" title="Władymir Aleksjejewicz Betz">
Władymir Aleksjejewicz Betz



</doc>
<doc id="1288867" url="https://pl.wikipedia.org/wiki?curid=1288867" title="Luigi Fortis">
Luigi Fortis

Luigi Fortis SJ (ur. 26 lutego 1748 w Weronie (Włochy), zm. 27 stycznia 1829 w Rzymie) – włoski jezuita, 20. Przełożony Generalny Towarzystwa Jezusowego.
Wczesne życie i formacja.
Fortis wstąpił do jezuitów w 1762, po skończeniu szkoły Św. Sebastiana w Weronie, mając tylko 14 lat. Po ukończeniu studiów filozoficznych (1767-70) w Bolonii uczył humaniorów na Uniwersytecie w Ferrarze, gdzie zastała go kasata zakonu w 1773.
Ex-Jezuita.
Po kasacie powrócił do rodzinnego miasta i zatrudnił się jako prywatny nauczyciel matematyki. Realizując powołanie do kapłaństwa przyjął święcenia w 1778. W 1784 nawiązał kontakty z jezuitami przebywającymi na Białej Rusi lecz otrzymał zalecenie pozostania we Włoszech, gdyż mógł tam okazać się bardziej przydatny dla Towarzystwa.
W 1793 przeniósł się do Księstwa Parmy, do którego pozwolono powrócić jezuitom, i tam odnowił swojej śluby zakonne. Przez kilka lat uczył fizyki i historii w kolegium dla szlachty w Parmie. Po inwazji armii napoleońskiej w 1804 udał się do Neapolu, gdzie również restaurowano jezuitów. Uczył tam w nowo otwartym kolegium 1805 i ponownie po wkroczeniu Napoleona musiał opuścić miasto. Fortis udał się najpierw do Orvieto skąd powrócił do rodzinnego miasta (1810). Wciąż uczył poetyki, matematyki, filozofii i logiki.
Restauracja.
Wkrótce po ogólnoświatowym wskrzeszeniu Towarzystwa Jezusowego (1814) został Fortis mianowany prowincjałem jezuitów we Włoszech (1815-1818) i Wikariuszem Generalnym generała Tadeusza Brzozowskiego (1814-1819), który nie mógł opuścić Rosji z powodu carskiego zakazu.
XX Kongregacja Generalna.
XX Kongregacja Generalna, zwołana po śmierci generała Brzozowskiego, odbyła się od 9 października do 10 grudnia 1820. Strat poniesionych przez długie lata kasaty i wygnania wyraźnie można było doświadczyć w intrygach i zamęcie podczas kongregacji. Potrzebna była bezpośrednia interwencja Piusa VII, aby powstrzymać spory z Kurią Rzymską. Kongregacja wybrała Luigiego Fortisa na Przełożonego Generalnego. Obok wyboru generała ważne było jednoznaczne potwierdzenie, że jest to to samo Towarzystwo Jezusowe, które założył św. Ignacy Loyola. Kongregacja ogłosiła, że nie tylko Konstytucje, Deklaracje i reguły, ale wszelkie dokumenty poprzednich kongregacji obowiązują w całej rozciągłości. Nowy papież Leon XII, już na początku swego pontyfikatu, potwierdził wybór Fortisa. Zakon liczył 1200. jezuitów w 6. prowincjach.
Śmierć.
Po ośmiu latach i trzech miesiącach rządów zmarł 27 stycznia 1829 w Rzymie. Został pochowany w krypcie kościoła Il Gesù. Pozostawił 2100 jezuitów w 9 prowincjach.

</doc>
<doc id="1288871" url="https://pl.wikipedia.org/wiki?curid=1288871" title="Houdini (program)">
Houdini (program)

Houdini (pełna nazwa Houdini 3D Animation Tool) – program do animacji komputerowej, rozwijany przez Side Effects Software z siedzibą w Toronto, Kanada. Zasadniczą cechą programu, odróżniającą go od innych pakietów, jest jego czysto proceduralna natura.
Houdini obejmuje większość zagadnień związanych z produkcją grafiki trójwymiarowej:
Podobnie do innych programów tego typu, Houdini jest środowiskiem otwartym, umożliwiającym używanie kilku popularnych języków skryptowych, takich jak Tcl/Tk. Houdini posiada również swój własny język, podobny do C Shell, czyli Hscript. Od wersji 9.0 Houdini obsługuje także język Python (za pomocą nowego API o nazwie HOM), który zastąpić ma Hscript w przyszłych edycjach programu.
Elementy sceny (Digital assets) tworzone są w Houdinim za pomocą serii operatorów (tzw. OPs) składanych w łańcuchy. Taki proceduralizm ma kilka zalet: pozwala konstruować wysoce skomplikowane obiekty geometryczne i organiczne w stosunkowo małej liczbie kroków, umożliwia nieliniowy rozwój sceny (w każdej chwili możemy wrócić do dowolnego etapu pracy i poprawić go); nowe operatory można także tworzyć z już istniejących. Ta możliwość jest ciekawą alternatywą dla wykorzystania języków skryptowych w aplikacjach 3D do dostosowania ich możliwości do swoich potrzeb. Houdini używa tego paradygmatu we wszystkich miejscach programu: do mapowania tekstur, tworzenia i aplikacji shaderów, poprzez symulacje cząsteczkowe i animacji, aż do procesu renderingu i kompozycji.
Operatory Houdniego dzielą się na kilka grup (tzw. kontekstów):
Operatory łączą się w łańcuchy zwane "sieciami" (networks) lub "drzewem operatorów". Informacje wewnątrz operatorów podawane są kolejnym elementom, które modyfikują i posyłają dalej. Dane te mogą przy tym reprezentować geometrię 3D, bitmapa, cząsteczki, informacji o siłach i parametrach dynamiki, zmienne reprezentujące własności powierzchni w shaderach, krzywe animacji a nawet dźwięk lub wszelkie kombinacje powyższych. Podobny schemat działania zastosowano w wielu aplikacjach graficznych takich jak kompozytor Shake lub Nuke.
Skompilowane sieci można grupować tworząc jeden meta-operator do wielokrotnego wykorzystania w tej i w następnych scenach. Proces ten umożliwia użytkownikom tworzenie własnych wysoce narzędzi bez potrzeby programowania. W istocie OPeratory nie są niczym innym jak graficznym (visual) oraz interaktywnym językiem programowania dostępnym dla artystów.
Houdini jest wyjątkowo bogatym programem a jego niezliczone narzędzia egzystują w kilku kontekstach. Nakłada to niestety większe wymagania na początkującego użytkownika. Houdini ma z tego powodu opinię wyjątkowo trudnego, ale wszechmogącego programu.
Houdiniego może pracować na różnorodnych danych wejściowych. Dostępne są między innymi: urządzenia MIDI, surowe dane ASCII albo pochodzące z protokółu TCP, urządzenia audio (włączając w to wbudowaną detekcję fenomów oraz wysokości tonu), urządzenia wskazujące (mysz) itd. Houdini potrafi także generować muzykę i dźwięk przestrzenny. Między innymi do tego służy kontekst "CHOP", za który w roku 2002 firma Side Effects Software otrzymała "Technical Achievement Academy Award" - czyli Oscara za osiągnięcia techniczne.
VEX (Vector Expression) jest jednym z języków skryptowych Houdiniego. Jest podobny do języka RSL, czyli standardu zdefiniowanego przez firmę Pixar w specyfikacji Renderman. RSL jest językiem opisu własności powierzchni, który służy programom zgodnym ze powyższą specyfikacją do obliczania koloru powierzchni w trakcie renderingu. VEX nie ogranicza się do tego użycia. Poza tworzeniem shaderów powierzchni, świateł i cieni, umożliwia bowiem pisanie własnych operatów SOPs, POPs, CHOPs i COPs. Obecna implementacja VEX wykorzystuje także architekturę SIMD
Historycznie Houdini wykorzystywany był głównie przy animacji efektów cząsteczkowych, natomiast za jego główną słabość uważano animację postaci. W rezultacie używano go niemal wyłącznie przy pracach nad efektami specjalnymi. Ostatnie wersje programu wprowadziły jednak wiele usprawnień w dziedzinie animacji. Houdini użyty był już w kilku filmach do pracy nad postaciami, takich jak The Wild - duża produkcja The Walt Disney Company, jak również Ant Bully.
Houdini sprzedawany jest z wysokiej klasy rendererem do zastosowań filmowych, Mantrą, który podobnie jak w przypadku języka VEX, ma wiele podobieństw do programu Pixar PhotoRealistic RenderMan. Jednym z dostępnych trybów pracy jest rendering mikro-poligonalny, umożliwiający wykonanie wysokiej jakość odkształceń powierzchni w trakcie renderingu (displacement). Mantra pracuje także w trybie scan-line oraz ray-tracing. Shadery dla Mantry powstają w VEX, lub są konstruowane graficznie za pomocą operatorów VOP. Mantra (podobnie jak sam Houdini) obsługuje również tzw. point-clouds, które umożliwiają efektywne obliczenia efektów takich jak subsurface scattering czy ambient occlusion. Mantra posiada także tryb volume rendering (renderowania gazów, chmur etc), oraz tzw. Physically Based Rendering - czyli technikę opartą na fizycznym modelu światła.

</doc>
<doc id="1288872" url="https://pl.wikipedia.org/wiki?curid=1288872" title="Odważny">
Odważny

Odważny (ang. "The Brave") – amerykański dramat z 1997 roku w reżyserii Johnny’ego Deppa, grającego w nim główną rolę, na podstawie powieści Gregory'ego MacDonalda. Film walczył o Złotą Palmę na festiwalu w Cannes, gdzie przegrał ze "Smakiem wiśni" Abbasa Kiarostamiego. W Polsce "Odważnego" wyświetlano w czasie festiwalu Camerimage.
Fabuła.
Raphael mieszka wraz z żoną i dwojgiem dzieci w małym miasteczku u stóp wysypiska śmieci. Wyrzucane tu resztki pożywienia są głównym źródłem utrzymania dla miejscowej ludności. Pewnego dnia bohater wyrusza na poszukiwania dochodowej pracy. Propozycję składa mu mężczyzna imieniem McCarthy. Chce nagrania śmierci Raphaela, która zostałaby wykonana w bestialski sposób przez ludzi McCarthy’ego, w zamian za co miałby zapłacić jego rodzinie pięćdziesiąt tysięcy dolarów.

</doc>
<doc id="1288874" url="https://pl.wikipedia.org/wiki?curid=1288874" title="Rain Dogs">
Rain Dogs

Rain Dogs — album Toma Waitsa wydany w sierpniu 1985 przez wytwórnię Island Records.
Płyta osiągnęła 188. miejsce na liście Top 200 amerykańskiego tygodnika "Billboard". W 1989 czasopismo "Rolling Stone" umieściło ją na 21. miejscu listy "100 greatest albums of the 1980s", a w 2003 – na 397. pozycji swojej listy 500 albumów wszech czasów.
Lista utworów.
Album zawiera niecałe 54 minuty nagrania i składa się z 19 utworów. Tom Waits jest autorem wszystkich tekstów, przy czym "Hang Down Your Head" napisał wspólnie z Kathleen Brennan.
Piosenki "Jockey Full of Bourbon" and "Tango Till They're Sore" zostały wykorzystane w filmie Jima Jarmuscha pt. "Poza prawem", w którym Waits zagrał jedną z głównych ról.

</doc>
<doc id="1288875" url="https://pl.wikipedia.org/wiki?curid=1288875" title="Geografia Unii Europejskiej">
Geografia Unii Europejskiej

Geografia Unii Europejskiej
Geografia społeczna.
Najludniejsze są Niemcy, najmniej ludności ma Malta.
Urbanizacja.
Ponadto m.in.: Neapol, Lizbona, Hamburg, Monachium, Lille-Kortrijk.
Obszar.
UE zajmuje obszar 4 422 773 km². Geograficznie leży na 5 kontynentach: w Europie (większość terytorium), w Azji (Cypr), w Afryce (m.in.: Reunion, Ceuta), w Ameryce Południowej (Gujana Francuska), w Ameryce Północnej (m.in. Martynika).
Suma terytoriów państw członkowskich daje 7. miejsce pod względem powierzchni (za Australią, przed Indiami) i stanowi 3% powierzchni lądu.
Największa powierzchniowo jest Francja, najmniejsza Malta.
Morza.
Długość linii brzegowej: 66 000 km. Największe morza opływające UE:
Granice zewnętrzne.
Granice lądowe Unii Europejskiej:
Skrajne punkty.
Uwzględniając całe terytorium UE:
Uwzględniając tylko jego kontynentalną europejską część (bez wysp):
Geograficzny środek Unii Europejskiej.
Środek geograficzny UE – ustalony przez Francuski Państwowy Instytut Geograficzny w Paryżu – znajduje się na szczycie wzgórza w powiecie Gelnhausen w Hesji w pobliżu Frankfurtu nad Menem. Jego współrzędne to .
Linia brzegowa.
Ważniejsze półwyspy: Skandynawski, Iberyjski, Bałkański, Apeniński, Jutlandzki, Bretoński, Cotentin, Chalcydycki, Peloponez.
Ważniejsze wyspy: Sycylia, Sardynia, Korsyka, Cypr, Kreta, Zelandia, Nørrejyske Ø, Eubea, Fionia, Gotlandia, Sarema, Lesbos, Olandia, Lolland, Hiuma, Rugia, Chios, Bornholm, Madera, Malta, Martynika, Reunion, Gwadelupa, Uznam, Wolin, Muhu, Langeland, Helgoland, Teneryfa, Soisalo, Gran Canaria, Rodos, Chios, Kefalinia, São Miguel, La Palma, Korfu, Limnos, Zakintos, Terceira, Tasos, Kos, Leukada, El Hierro, Kithira, Ikaria, Elba, Skiros, Muhu, Tinos, Paros, Fehmarn, Samotraka, Milos, Keos, Ios, Amorgos, Kalymnos, Mykonos, Salamina, Vormsi, Leros, Kasos, Alonisos, Tilos, Patmos.
Ważniejsze archipelagi: Wyspy Kanaryjskie, Azory, Baleary, Wyspy Jońskie, Wyspy Alandzkie.
Ukształtowanie powierzchni.
Ważniejsze łańcuchy górskie:
Większe niziny: Padańska, Niziny Środkowopolskie, Niemiecka, Rumuńska, Wielka Nizina Węgierska, Czarnomorska, Naddunajska – Bułgaria, Naddunajska – Słowacja.
Depresje: Zuidplaspolder (Holandia), Neuendorf (Niemcy), delta Rodanu (Francja), Żuławy Wiślane (Polska).
Wyżyny: Bawarska, Czesko-Morawska, Małopolska, Lubelska, Transylwańska, Gujańska.
Wody wewnętrzne.
Większe rzeki: Dunaj, Ren, Łaba, Wisła, Dźwina, Loara, Tag, Duero, Niemen, Moza, Ebro, Odra, Pad, Rodan, Vilaine, Charente, Warta, Garonna, Adour, Mondego, Torne, Dalälven, Kemijoki, Kymijoki, Narwa, Parnawa, Warnow, Drawa, Morawa, Lech, Izara, Sekwana, Touques, Orne, Segura, Tyber, Adyga, Alfios, Göta älv, Skalda, Maroni, Oyapock, Shannon.
Większe jeziora: Wener, Saimaa, Pejpus, Wetter, Melar, Bodeńskie, Genewskie, Garda, Como.
Lodowce: największe lodowce znajdują się w Górach Skandynawskich, Alpach i Pirenejach.
Wulkanizm.
Czynne: Stromboli, Etna, Amiata, Wezuwiusz, Vulcano, Santoryn, Teide, Piton des Neiges, Soufrière.
Gleby.
Układ gleb w Europie ma charakter mozaikowy. Główne gleby w Unii Europejskiej:

</doc>
<doc id="1288877" url="https://pl.wikipedia.org/wiki?curid=1288877" title="Paul Reaney">
Paul Reaney

Paul Reaney (ur. 22 października 1944 w Fulham) – angielski piłkarz występujący najczęściej na pozycji prawego obrońcy.
Kariera.
Paul Reaney zawodową karierę rozpoczynał w 1962 roku w drugoligowym Leeds United. Od samego początku przygody z zespołem „The Peacocks” angielski obrońca miał w nim zapewnione miejsce w podstawowej jedenastce. W sezonie 1963/1964 wywalczył z Leeds awans do Division One. Z drużyną z Elland Road Reaney w 1968 i 1971 roku zdobył Puchar Miast Targowych, w 1973 wystąpił w finale Pucharu Zdobywców Pucharów, a w 1975 roku dotarł do finału Pucharu Europy. W kraju między innymi dwa razy zdobył mistrzostwo i pięć razy wicemistrzostwo Anglii. Łącznie w barwach Leeds wystąpił aż w 748 meczach. Obecnie tylko Billy Bremner i Jack Charlton mają na koncie więcej gier w zespole „United”. Dwa ostatnie lata swojej kariery Paul spędził w Bradford City.
Kariera reprezentacyjna.
W reprezentacji Anglii Reaney zadebiutował w 1969 roku. Łącznie dla drużyny narodowej rozegrał trzy spotkania.

</doc>
<doc id="1288878" url="https://pl.wikipedia.org/wiki?curid=1288878" title="Bogusław Dębski">
Bogusław Dębski

Bogusław Dębski (ur. 15 października 1953 w Ełku) – polski polityk, samorządowiec i inżynier, od 1998 do 2002 wiceprezydent Białegostoku, od 2008 do 2010 wicemarszałek województwa podlaskiego, od 2019 przewodniczący sejmiku podlaskiego.
Życiorys.
Ukończył w 1977 studia na Wydziale Elektroniki Politechniki Gdańskiej, po których został zatrudniony w Białostockich Zakładach Podzespołów Telewizyjnych „Unitra-Biazet”.
W 1980 przystąpił do „Solidarności”. Po wprowadzeniu stanu wojennego organizował strajk w zakładzie pracy, został aresztowany 18 grudnia 1981, następnie skazany na karę dwóch lat pozbawienia wolności. Zwolniono go w październiku 1983. Do 1989 pracował w Elektromechanicznej Spółdzielni Pracy w Białymstoku, potem powrócił do „Biazetu”.
W latach 1994–2006 zasiadał w białostockiej radzie miasta (w 2002 wybrany z ramienia Ligi Polskich Rodzin). Od 1994 do 1998 pełnił funkcję członka zarządu miasta, następnie do 2002 był wiceprezydentem. W wyborach samorządowych w 2006 z listy Prawa i Sprawiedliwości uzyskał mandat radnego sejmiku podlaskiego. Wybrano go na urząd marszałka, jednak nie objął tej funkcji, gdyż sejmik nie zdołał powołać całego pięcioosobowego zarządu w terminie trzymiesięcznym, co doprowadziło do jego rozwiązania. W przedterminowych wyborach w 2007 Bogusław Dębski ponownie został radnym, nie wszedł jednak do nowego zarządu w ramach koalicji PiS-PSL. W styczniu 2008 odszedł z PiS, współtworząc klub radnych Prawica Podlasia. Po powstaniu nowej koalicji objął funkcję wicemarszałka. W 2009 był pełnomocnikiem Naprzód Polsko w okręgu białostockim, a następnie w tym samym roku objął analogiczną funkcję w Prawicy Rzeczypospolitej. W wyborach samorządowych w 2010, w ramach porozumienia wyborczego PR z PSL, bez powodzenia ubiegał się o reelekcję do sejmiku z listy Polskiego Stronnictwa Ludowego oraz kandydował (z ramienia lokalnego komitetu, m.in. z poparciem PSL) na prezydenta Białegostoku (otrzymał 2,7% głosów, co dało 4. miejsce spośród 5 kandydatów).
W czerwcu 2011 wygrał konkurs na dyrektora szpitala w Zambrowie. W 2014 ponownie wybrany na radnego sejmiku – kandydował wówczas z ramienia PiS z rekomendacji Prawicy Rzeczypospolitej. W 2018 utrzymał mandat radnego na kolejną kadencję sejmiku. 25 marca 2019 został wybrany na przewodniczącego tego gremium. W czerwcu 2019 opuścił klub radnych PiS, deklarując jednocześnie poparcie dla zarządu województwa.
Odznaczenia.
W 2006 otrzymał Srebrny Krzyż Zasługi. W 2012 został odznaczony Krzyżem Wolności i Solidarności, a w 2016 wyróżniony Odznaką Honorową Województwa Podlaskiego. 

</doc>
<doc id="1288879" url="https://pl.wikipedia.org/wiki?curid=1288879" title="Aleksiej Aleksiejewicz Abrikosow">
Aleksiej Aleksiejewicz Abrikosow



</doc>
<doc id="1288880" url="https://pl.wikipedia.org/wiki?curid=1288880" title="Pistolet Nambu Taisho 14-Shiki">
Pistolet Nambu Taisho 14-Shiki



</doc>
<doc id="1288884" url="https://pl.wikipedia.org/wiki?curid=1288884" title="Aleksiej Iwanowicz Abrikosow">
Aleksiej Iwanowicz Abrikosow



</doc>
<doc id="1288886" url="https://pl.wikipedia.org/wiki?curid=1288886" title="Jan Ignacy Działyński">
Jan Ignacy Działyński

Jan Ignacy Działyński herbu Ogończyk (ur. ?, zm. listopad 1724) – wojewoda pomorski.
Był synem Jana Działyńskiego, kasztelana elbląskiego i wojewodzianki pomorskiej Bąkowskiej, córki Jana Ignacego Bąkowskiego. Jeszcze za życia swego ojca objął starostwo tolkmickie. W 1699 był posłem na sejm z województwa pomorskiego. 14 kwietnia 1703 otrzymał nominację na wojewodę pomorskiego, ale wymaganą prawem przysięgę senatorską mógł złożyć dopiero w 1708 r., gdy odbył się generał pruski. W 1703 został wyznaczony przez sejm na komisarza mającego dokonać rewizji skarbu koronnego. Obejmując urząd wojewody pomorskiego oddał starostwo tolkmickie Tomaszowi Działyńskiemu, otrzymując w zamian starostwo skarszewskie (Skarszewy były nominalną stolicą woj. pomorskiego). W 1724 r. został wyznaczony do komisji rewindykacyjnej mającej nadzorować wykonanie wyroku w tzw. sprawie toruńskiej, nie zdążył jednak wziąć udziału w jej pracach, gdyż zmarł w listopadzie 1724. 

</doc>
<doc id="1288888" url="https://pl.wikipedia.org/wiki?curid=1288888" title="Biały szwadron">
Biały szwadron

Biały szwadron (wł. "Lo squadrone bianco") – włoski dramat wojenny z 1936 roku w reżyserii Augusto Geniny. 
Akcja filmu rozgrywa się w Libii w 1931. Obraz zdobył główną nagrodą na MFF w Wenecji w 1936.

</doc>
<doc id="1288889" url="https://pl.wikipedia.org/wiki?curid=1288889" title="Krzysztof Kuczyński">
Krzysztof Kuczyński



</doc>
<doc id="1288890" url="https://pl.wikipedia.org/wiki?curid=1288890" title="Politonalność">
Politonalność

Politonalność – technika kompozytorska polegająca na jednoczesnym stosowaniu dwóch (bitonalność) lub kilku tonacji lub trybów w różnych głosach. W jazzie znana także jako „upper structure”.
Struktury bitonalne stosował m.in. Béla Bartók w "Bagatelach" (1908), Igor Strawinski w "Pietruszce" (1911) i Siergiej Prokofjew w "Sarkazmach" (1912–1914). Bardziej złożoną politonalność można znaleźć u Karola Szymanowskiego w finale "I Kwartetu smyczkowego" op. 37 (1917), w którym zestawił tonację C-dur, As-dur, Fis-dur i A-dur.
Politonalność była próbą obejścia zasady prawidłowości tonalnej utworu. Podobnie jak atonalność wyeliminowała znaczenie brzmieniowe konsonansu i dysonansu.

</doc>
<doc id="1288892" url="https://pl.wikipedia.org/wiki?curid=1288892" title="Ogonopiórowate">
Ogonopiórowate

Ogonopiórowate (Ptilocercidae) – monotypowa rodzina ssaków łożyskowych z rzędu wiewióreczników (Scandentia), czasem traktowana jako podrodzina tupajowatych.
Zasięg występowania.
Rodzina obejmuje jeden żyjący współcześnie gatunek występujący w południowo-wschodniej Azji.
Morfologia.
Długość ciała (bez ogona) 130–150 mm, długość ogona 160–200 mm, długość ucha około 17 mm, długość tylnej stopy około 26 mm; masa ciała 50–60 g.
Systematyka.
Etymologia.
"Ptilocercus" ("Ptilocerus"): "ptilon" „pióro”; κερκος "kerkos" „ogon”.
Podział systematyczny.
Rodzaj "Ptilocercus" został wyodrębniony z tupajowatych ze względu na kilka odróżniających go cech, m.in. obecność wibrysów, których tupajowate nie mają, brak owłosienia na ogonie oraz całkowicie nocnego trybu życia. Pozostałe wiewióreczniki są aktywne w ciągu dnia. Do rodziny należy jeden rodzaj ogonopiór ("Ptilocercus") z jednym występującym współcześnie gatunkiem:
oraz gatunek wymarły w oligocenie gatunek:

</doc>
<doc id="1288895" url="https://pl.wikipedia.org/wiki?curid=1288895" title="Ptilocercidae">
Ptilocercidae



</doc>
<doc id="1288898" url="https://pl.wikipedia.org/wiki?curid=1288898" title="Upper structures">
Upper structures



</doc>
<doc id="1288904" url="https://pl.wikipedia.org/wiki?curid=1288904" title="Dama z portretu">
Dama z portretu

Dama z portretu ("Rembrandt") - film biograficzny o wielkim holenderskim malarzu, opowiadający ostatnie jego lata życia.

</doc>
<doc id="1288908" url="https://pl.wikipedia.org/wiki?curid=1288908" title="Nicolas Saint-Martin">
Nicolas Saint-Martin

Nicolas Saint-Martin (ur. 10 sierpnia 1753 w Trois-Rivières, zm. 12 lipca 1823 w Yamachiche (Quebec)) – kanadyjski oficer policji, polityk w Dolnej Kanadzie.
Zgłosił się na ochotnika do brytyjskiej armii podczas amerykańskiej Inwazji w 1775-1776. w 1784 ożenił się z Marie-Louise Godefroy de Tonnancour. W 1792 został wybrany na posła do parlamentu Dolnej Kanady. Tego samego roku wstąpił do lokalnej milicji. W 1812 awansował na podpułkownika i służył podczas wojny. Zmarł z powodu porażenia.

</doc>
<doc id="1288912" url="https://pl.wikipedia.org/wiki?curid=1288912" title="Bengali (film)">
Bengali (film)

Bengali (ang. "The Lives of a Bengal Lancer") – amerykański film wojenno-przygodowy z 1935 roku w reżyserii Henry'ego Hathawaya. Opowieść o losach trzech brytyjskich oficerów prowadzących karną ekspedycję przeciw tubylczym plemionom w Indiach. 
Obraz otrzymał siedem nominacji do Oscara i ostatecznie statuetkę dla najlepszego asystenta reżysera (Clem Beauchamp i Paul Wing).

</doc>
<doc id="1288914" url="https://pl.wikipedia.org/wiki?curid=1288914" title="Nuta pedałowa">
Nuta pedałowa

Nuta pedałowa, nuta stała – jedna, długo trwająca lub powtarzana nuta, stanowiąca podstawę basową całej frazy lub kilku taktów, często przy zakończeniu utworu, a nawet większego odcinka czy całego utworu. Stosowana często przez Johanna Sebastiana Bacha przy ostatnim przeprowadzeniu w fudze. Określenie "pedałowa" pochodzi od sposobu wydobywania na organach – poprzez naciskanie klawisza klawiatury pedałowej.

</doc>
<doc id="1288916" url="https://pl.wikipedia.org/wiki?curid=1288916" title="Brit Awards 2008">
Brit Awards 2008

28. gala Brit Awards odbyła się 20 lutego 2008 roku w Earl’s Court w Londynie. Uroczystość prowadzili Sharon i Ozzy Osbourne.
Podczas gali wystąpił Mika, wykonując utwory „Love Today”, „Grace Kelly” oraz wspólnie z Beth Ditto „Standing in the Way of Control”. Na scenie pojawiła się także Rihanna, która wspólnie z zespołem Klaxons zaśpiewała utwór „Umbrella”. Wystąpili także Kylie Minogue, Kaiser Chiefs, Leona Lewis, Mark Ronson, Amy Winehouse oraz nagrodzony za całokształt Paul McCartney.

</doc>
<doc id="1288918" url="https://pl.wikipedia.org/wiki?curid=1288918" title="Bulion pneumokokowy">
Bulion pneumokokowy

Bulion pneumokokowy – półpłynne podłoże bakteryjne typu namnażającego, stosowane do hodowli pneumokoków. Składa się ono z glukozy, wyciągu mięsnego, roztworu chlorku sodu, peptonu oraz surowicy końskiej. pH podłoża wynosi około 8. Przed użyciem bulion musi być wyjałowiony.
Po zaobserwowaniu wzrostu drobnoustroje czasami są przesiewane na agar z krwią.

</doc>
<doc id="1288923" url="https://pl.wikipedia.org/wiki?curid=1288923" title="Tercja pikardyjska">
Tercja pikardyjska

Tercja pikardyjska – podwyższona o pół tonu tercja mała akordu tonicznego, stanowiącego zakończenie utworu utrzymanego w tonacji molowej (w wyniku czego brzmi on jak akord durowy). Stosowanie w kompozycjach tercji pikardyjskiej, pozwalającej na uzyskanie efektu optymistycznego zakończenia utworu, było popularne w okresie baroku, szczególnie jako zakończenie fug minorowych. Często stosowana przez Bacha. Ten prosty środek harmoniczny był również wykorzystywany później, m.in. w estetyce socrealizmu przy zakończeniach pieśni masowych czy kantat panegirycznych (np. "Kantata o Stalinie" Aleksandra Aleksandrowa z 1938).

</doc>
<doc id="1288926" url="https://pl.wikipedia.org/wiki?curid=1288926" title="Troje do tanga">
Troje do tanga

Troje do tanga (ang. "Three to Tango") – amerykańska komedia romantyczna z 1999 roku. Reżyserem filmu jest Damon Santostefano.
Fabuła.
Młody biznesmen, Charles Newman, przez pomyłkę bierze swojego partnera w interesach, Oscara Novaka, za homoseksualistę i prosi go, aby miał oko na jego piękną przyjaciółkę Amy. Dla Oscara jest to miłość od pierwszego wejrzenia. Jednak informacje o jego upodobaniach rozchodzą się bardzo szybko, więc wkrótce w rzeczywistości heteroseksualny Oscar, zostaje najbardziej znanym gejem w Chicago.

</doc>
<doc id="1288927" url="https://pl.wikipedia.org/wiki?curid=1288927" title="Who Wants to Be a Millionaire? (format)">
Who Wants to Be a Millionaire? (format)

Who Wants to Be a Millionaire? – teleturniej brytyjski i międzynarodowy format telewizyjny. Program w oryginale nadawany przez ITV od 4 września 1998 roku do 14 lutego 2014, od 5 maja 2018 roku. Prowadzony przez Chrisa Tarranta (1998–2014) i Jeremy'ego Clarksona (od 2018) i stworzony przez Davida Briggsa wraz ze Stevenem Knightem i Mikiem Whitehillem. Od czasu premiery teleturnieju w Wielkiej Brytanii lokalne wersje były emitowane w ponad 100 krajach. Polską wersją programu są "Milionerzy", emitowane od 1999.
We wszystkich wersjach lokalnych zadaniem uczestnika jest udzielenie poprawnych odpowiedzi na kilkanaście pytań (w większości na 15, w niektórych na 12 lub 16). Gracz wybiera odpowiedź spośród czterech zaproponowanych wariantów. Czas na podjęcie decyzji w większości edycji jest nieograniczony. W oryginalnej brytyjskiej edycji główna nagroda wynosi 1 000 000 funtów, natomiast w większości pozostałych wersji najwyższa możliwa wygrana to milion jednostek lokalnej waluty.
Historia powstania programu.
Program "Who Wants to Be a Millionaire?" powstał w Wielkiej Brytanii, gdzie zadebiutował 4 września 1998 roku. Prowadzącym teleturnieju w latach 1998–2014 był Chris Tarrant, którego w 2018 roku zastąpił Jeremy Clarkson. Pomysłodawcą formatu był David Briggs oraz Steven Knight i Mike Whitehill, którzy początkowo przygotowywali szereg działań promocyjnych radia Capital FM. Nazwa robocza teleturnieju nosiła tytuł "Cash Mountain". Inspiracją do ostatecznej nazwy była piosenka o tym samym tytule do filmu "High Society" napisana przez Cole’a Portera.
Pierwszym właścicielem licencji i jednocześnie producentem wykonawczym była firma Celador. W 2006 roku format przejęła holenderska firma 2waytraffic.
Zasady gry.
Pierwotny schemat gry.
Celem gry w teleturnieju jest udzielenie poprawnych odpowiedzi na 15 pytań z rzędu i zdobycie głównej nagrody (w oryginalnej brytyjskiej wersji wynosi 1 000 000 funtów). Teleturniej dzieli się na dwa etapy: eliminacje i właściwą grę.
Eliminacje
Przed rozpoczęciem zasadniczej rozgrywki, odbywa się runda eliminacyjna zwana "Fastest Finger First" (w polskiej wersji – "kto pierwszy, ten lepszy"). Wygląda ona następująco:
W pilotażowych odcinkach brytyjskiej wersji, a także w wersji australijskiej do 2003 roku, eliminacje polegały na udzieleniu jednej poprawnej odpowiedzi na zadane pytanie w jak najszybszym tempie – pozostałe reguły rundy "Fastest Finger First" były takie same.
Właściwa gra
Nowe formuły teleturnieju.
Gra bez eliminacji w studiu.
Pierwszą lokalną wersją, do której wprowadzono grę bez eliminacji, była wersja amerykańska – nastąpiło to w 2002 roku, wraz z przeniesieniem teleturnieju z prime time’u do pasma tygodniowego ("broadcast syndication") i pojawieniem się nowej prowadzącej programu. Zawodnicy, którzy mają brać udział w finałowej rozgrywce, są wyłaniani poza anteną. Oprócz edycji amerykańskiej, nie obowiązuje lub nie obowiązywała też m.in. w Australii (w wersji nadawanej w latach 2007–2009) oraz od sierpnia 2010 roku do lutego 2014 w Wielkiej Brytanii.
Gra z 12 pytaniami.
Ten rodzaj formuły został zapoczątkowany w edycji brytyjskiej w 2007 roku. Różnicą w stosunku do standardowej gry jest zmniejszenie liczby pytań z 15 do 12. Sumy gwarantowane następują po 2. i 7. pytaniu. Gracz ma teraz do wygrania w brytyjskiej edycji następujące kwoty:
Gra z 12 pytaniami obowiązuje też m.in. w wersjach: bułgarskiej, francuskiej i polskiej.
Gra "z ryzykiem".
Od jesieni 2007 roku w edycji niemieckiej gracz może wybrać drugą ścieżkę gry. Wtedy uzyskuje dodatkowe koło ratunkowe kosztem drugiego progu gwarantowanego. Gra "z ryzykiem" obowiązuje także m.in. w wersji austriackiej natomiast w 2010 roku gra z ryzykiem obowiązywała w wersji polskiej.
Gra na czas.
W 2008 roku w wersji amerykańskiej wprowadzono ograniczenie czasowe w trakcie odpowiedzi na pytania ("clock" – pol. "zegar"). Gracz ma teraz w tygodniowych wydaniach na odpowiedź:
Przy wykorzystywaniu koła ratunkowego zegar jest zatrzymywany. Gdy czas na odpowiedź dobiegnie końca, zawodnik kończy grę i zabiera ze sobą kwotę dotychczas wygraną – tak jak w przypadku dobrowolnej rezygnacji z gry. Jeżeli jednak użył do pytania koła "podwójna odpowiedź" i czas na odpowiedź się skończy, to tak jak w przypadku udzielenia błędnej odpowiedzi kończy grę i traci to, co dotychczas wygrał, prócz ewentualnie zdobytej sumy gwarantowanej.
Od 3 sierpnia 2010 roku format używany był również w wersji brytyjskiej. Do momentu zdobycia 1. sumy gwarantowanej gracz miał 15 sekund na odpowiedź, a do 2. progu gwarantowanego na każde pytanie zawodnik miał do dyspozycji 30 sekund. Po zdobyciu 2. kwoty gwarantowanej czas na odpowiedź był już nieograniczony. W 2018 roku po reaktywacji tego programu w Wielkiej Brytanii ograniczenie czasowe zostało zlikwidowane i wrócono do standardowej wersji gry.
Hot Seat.
Ten format został użyty po raz pierwszy w edycji norweskiej (choć prototyp użyto w wersji włoskiej). W grze bierze udział 6 graczy. Tak jak w oryginalnej formule, aby wygrać główną nagrodę należy udzielić poprawnych odpowiedzi na 15 pytań. Dostępna jest tylko jedna suma gwarantowana – po 5. pytaniu. Zawodnicy odpowiadają na pytania z limitem czasowym. Czas na odpowiedź wynosi przy pytaniach 1-5 – 15 sekund, przy pytaniach 5-10 – 30 sekund, a przy pytaniach 11-15 – 45 sekund. W czasie gry dostępne jest tylko jedno koło ratunkowe – "pas" (opis w sekcji Koła ratunkowe). W momencie gdy gracz odpowie błędnie na któreś z pytań lub wyczerpie się czas na odpowiedź, uczestnik kończy grę z kwotą gwarantowaną lub z niczym, jeśli dotychczas żaden gracz nie udzielił odpowiedzi na co najmniej 5 pytań. Wtedy do gry wchodzi następny w kolejności gracz i wówczas zmniejsza się maksymalna nagroda o jedną pozycję na „drzewie pieniędzy”. Gracz, który dołącza do gry, nie zaczyna od początku, lecz od momentu, w którym poprzedni uczestnik zakończył rozgrywkę. Uczestnicy nie mogą dobrowolnie zrezygnować z udziału w dalszej grze i wycofać z dotychczas zdobytą kwotą. Cała rozgrywka kończy się w chwili, kiedy ostatni gracz odpada z gry lub gdy któryś z zawodników odpowiada poprawnie na ostatnie pytanie.
Oprócz wersji norweskiej, formuła "Hot Seat" nadal jest stosowana w wersji australijskiej (jako spin-off pt. "Millionaire Hot Seat"). Dawniej obowiązywała też w wersji włoskiej (przez 5 miesięcy nadawania programu jako specjalna wersja).
Gra z 14 pytaniami.
W amerykańskiej wersji zmniejszono liczbę pytań z 15 do 14, po raz pierwszy wprowadzono sumowanie się kwot oraz dodano nowe koła ratunkowe: "Przeskocz pytanie" (ang. Jump the Question), później "+1" (ang. Plus One). Zmiany obowiązywały od 13 września 2010 do czerwca 2015 roku. W następnym sezonie – po letniej przerwie – powrócono do klasycznej formy i przywrócono koło "Pół na pół".
Koła ratunkowe.
Domyślnie w większości lokalnych wersji programu dostępne są trzy koła ratunkowe:
W lutym 2004 roku do specjalnego wydania amerykańskiej edycji – "Who Wants to Be a Super Millionaire" – wprowadzono dwa nowe koła ratunkowe, które dostępne były po zdobyciu 2. progu gwarantowanego:
We wrześniu 2004 roku w tygodniowej edycji amerykańskiej zastosowano kolejne nowe koło ratunkowe:
W wersji niemieckiej, wraz z wprowadzeniem możliwości wyboru drugiej ścieżki gry, dodano nowe koło ratunkowe:
We wrześniu 2008 w USA, wraz z wprowadzeniem limitu czasu na odpowiedź, koła "50:50" i "zamiana pytania" zostały zastąpione "podwójną odpowiedzią" oraz nowym kołem ratunkowym:
W formacie "Hot Seat" stosowane jest tylko jedno koło ratunkowe:
W siódmym sezonie indyjskiej wersji programu używano dodatkowego koła ratunkowego:
Oprócz wyżej wymienionych kół ratunkowych, istnieje jeszcze kilka innych:
Specyfika formatu.
Nieskomplikowane zasady gry oraz oryginalna scenografia, oprawa graficzna i muzyczna sprawiły, że program zdobył popularność na całym świecie.
Zawodnik za każdym razem słyszy pytanie z czterema wariantami odpowiedzi. Zgodnie z pierwotnym założeniem każde kolejne pytanie teoretycznie powinno być obiektywnie trudniejsze od poprzedniego.
Aby prowadzący w żadnym stopniu nie wpływał na wybór odpowiedzi – nie podpowiadał ani nic nie sugerował zawodnikowi, poznaje pytanie w tym samym czasie co zawodnik a poprawną odpowiedź dopiero w momencie zaznaczenia przez zawodnika którejś z zaproponowanych możliwości.
Stosowane w teleturnieju takie określenia jak: „koła ratunkowe” (ang. "lifelines"), „telefon do przyjaciela” (ang. "phone a friend") oraz charakterystyczne pytania, które prowadzący zadaje zawodnikowi w trakcie gry: „Czy jesteś pewien?”, „Czy to twoja ostateczna odpowiedź?” (ang. "Is that your Final Answer?"), a także „Czy mam zaznaczyć?”, wywierają duży wpływ na to, jak toczy się gra. Częstotliwość ich używania w programie spowodowała, że weszły one do języka potocznego m.in. Brytyjczyków czy Polaków.
Oprawa teleturnieju.
Jednym z elementów programu, wpływającym na jego specyfikę, jest scenografia stosowana w teleturnieju, a także grafika, dźwięki i muzyka. W większości edycji elementy scenografii są takie same, jak w wersji brytyjskiej.
Scenografia programu
Charakterystyczną cechą, jeśli chodzi o wizualną stronę programu, jest dynamiczne oświetlenie studia ze światłami gasnącymi i zmieniającymi barwę w miarę zwiększania się stawki. Studio zbudowane jest na planie koła, pośrodku którego, na szklanej podłodze, znajdują się fotele zawodnika i prowadzącego oraz dwa monitory komputerów. Do studia prowadzą trzy wejścia („bramy”), obok których znajdują się podświetlane schody, dzielące trybuny na trzy części. Publiczność zasiada za plecami zawodnika oraz prowadzącego, a także po tej stronie studia, w której znajdują się kamery rejestrujące obraz.
Układ scenografii we wszystkich lokalnych wersjach teleturnieju jest taki sam jak w brytyjskiej edycji. Jednak producenci poszczególnych edycji mogą według własnego upodobania zmieniać wielkość studia, dobierać kolorystykę oświetlenia oraz modyfikować rozmiar i wygląd takich elementów jak: kolumny, szklana podłoga, jarzeniowe światła nad publicznością.
Od 2008 roku w kilku lokalnych wersjach wprowadzony został ekran znajdujący się w tle pomiędzy kolumnami naprzeciw monitorów i krzeseł gracza oraz prowadzącego, na którym wyświetlane jest logo teleturnieju oraz ikona koła ratunkowego, którego zawodnik użył w danym momencie, a także kwota pieniędzy, którą gracz w danej chwili wygrał. Są to m.in. wersja polska, która prawdopodobnie wymyśliła ten design, francuska, brytyjska, brazylijska i kilka innych wersji. W wersji amerykańskiej wykorzystywany jest podobny ekran, lecz znajduje się nad tłem naprzeciw monitorów i krzeseł prowadzącej i gracza.
Logo
Logo programu "Who Wants to Be a Millionaire?" jest w kształcie koła, z otaczającym go pierścieniem. Na środku logo umieszczony jest duży napis „MILLIONAIRE” w tle czterech znaków zapytania, czterech znaków funta szterlinga (£), które otaczają środek koła oraz 18 elips przecinających się środkami. W górnym oraz dolnym łuku pierścienia umieszczone są dwa mniejsze napisy „WHO WANTS TO BE A”. Znaki zapytania oraz znaki funta brytyjskiego są koloru zielonego, elipsy na przemian niebieskie i złote, koło koloru fioletowego, napisy są koloru białego (napis „MILLIONAIRE” dodatkowo z czarnym konturem), pozostałe elementy są w kolorystyce niebiesko-granatowej. W zależności od kraju, w którym emitowana jest lokalna wersja, w poszczególnych wariantach logo zmieniony jest tytułowy napis, a znaki waluty zmienione na odpowiednie, obowiązujące w danym kraju (lub zastąpione pytajnikami, jeżeli nie ma w danym państwie symbolu waluty).
Drugie logo teleturnieju różni się od oryginalnego jedynie kolorystyką: pytajniki i znaki waluty (o ile w danym wariancie istnieją) są złote, koło jest koloru jasnoniebieskiego, a pozostałe elementy utrzymane w kolorystyce granatowej.
Logo z 2007 roku już miało fioletowy pierścień, jednak zmieniono odcień znaków na umieszczonych na rozecie na jasnożółty. W najnowszym logo z 2010 roku, w stosunku do poprzedniego, został zmieniony odcień koloru złotego na znakach zapytania i ewentualnie występujących symbolach waluty. W czołówce obydwa typy znaków obracały się w kierunku przeciwnym do ruchu wskazówek zegara, obracała się również rozeta, tyle że w kierunku przeciwnym niż złote znaki na drugim planie.
W niektórych wersjach programu zamiast znaków zapytania i symboli walut w logo wprowadzono 4 zielone, a później złote elipsy przecinające się środkami.
Grafika na ekranie telewizora
W oryginalnej wersji programu używano czarnych pól z pytaniem i czterema wariantami odpowiedzi. Każde pole ma kształt zaokrąglonego sześciokąta. W 2007 roku dodano do ramek połysk (gradient między czernią a jaśniejszym odcieniem tego koloru), a w 2010 roku zmieniono ich kolor na fioletowy z połyskiem (gradient między jaśniejszym a ciemniejszym odcieniem fioletu). W każdej z odmian obramowania pól są srebrne.
W lokalnych edycjach pola z pytaniami do 2007 roku były takie same, jak w wersji brytyjskiej. Po 2007 roku do poszczególnych wersji wprowadzane są ramki podobne do obowiązujących od tego samego roku w edycji brytyjskiej, jednak w dwóch wariantach kolorystycznych (w zależności od kraju): niebieskim lub granatowym.
Muzyka
Pierwszą oprawę dźwiękowa i muzyczną programu skomponowali Keith i Matthew Strachan. Od 2007 roku (jako pierwszy kraj – Wielka Brytania) w nowych wydaniach teleturnieju ukazuje się odświeżona wersja tematu muzycznego oraz nowa wersja podkładu muzycznego w trakcie pytań. Zmianą w stosunku do oryginału jest zaaranżowanie utworów w stylu techno. Remiksu tematu dokonali Keith i Matthew Strachan. Autorem nowych motywów tła pod pytania jest Ramon Covalo.
Lokalne wersje teleturnieju na świecie.
Od momentu premiery teleturnieju "Who Wants to Be a Millionaire?" w Wielkiej Brytanii i wzrastającej popularności tego programu lokalne wersje ukazały się w ponad 100 państwach świata. Każda z nich jest wzorowana na brytyjskim pierwowzorze – reguły gry oraz oprawy są podobne, jednak producenci poszczególnych edycji mogą wprowadzać własne pomysły do zasad – wykorzystując nowe schematy gry opisane powyżej – oraz według własnego upodobania modyfikować detale poszczególnych elementów scenografii i grafiki.
Pierwszy zwycięzca głównej nagrody na świecie.
Pierwszym na świecie zwycięzcą głównej nagrody był John Carpenter – wygrał 1 milion dolarów w amerykańskiej wersji programu. W trakcie gry nie skorzystał z "pytania do publiczności" ani z "50:50". Jedynego koła ratunkowego – "telefonu do przyjaciela" – użył przy ostatnim pytaniu tylko po to, by powiedzieć ojcu, że za moment wygra milion dolarów. Pytanie za „milion” brzmiało:
Slumdog. Milioner z ulicy.
Na podstawie teleturnieju opiera się scenariusz filmu Slumdog. Milioner z ulicy, w reżyserii Danny’ego Boyle’a. Główny bohater – Jamal Malik – bierze udział w indyjskiej wersji programu "Who Wants to Be a Millionaire?". Film został nagrodzony m.in. 8 Oscarami.
Podejście probabilistyczne do programu.
Teoretyczna szansa na udzielenie poprawnej odpowiedzi przy strzelaniu to dla każdego pytania 1/4 (zakładając, że zawodnik nie korzysta z koła ratunkowego "50:50" lub "podwójna odpowiedź").
W każdej z lokalnej wersji teleturnieju szanse na główną wygraną (przy udzielaniu losowej odpowiedzi na każde pytanie) są uzależnione od liczby pytań na drodze do głównej wygranej:
Skuteczność kół ratunkowych
Poza kołem ratunkowym "50:50", które zawsze zwiększa procentową szansę na udzielenie prawidłowej odpowiedzi do 50% oraz poza "podwójną odpowiedzią", po którego zastosowaniu przy udzieleniu pierwszej błędnej odpowiedzi szansa na poprawną odpowiedź wynosi 1:3 – pozostałe nie mają wpływu na teoretyczną szansę udzielenia poprawnej odpowiedzi.

</doc>
<doc id="1288929" url="https://pl.wikipedia.org/wiki?curid=1288929" title="Elegia Naniwy">
Elegia Naniwy

Elegia Naniwy (jap. "Naniwa erejî") – japoński dramat z 1936 roku w reżyserii Kenji Mizoguchiego. Film opowiada historię młodej kobiety o imieniu Ayako, która poświęca się dla dobra rodziny, zostając kochanką swego szefa Asai.

</doc>
<doc id="1288931" url="https://pl.wikipedia.org/wiki?curid=1288931" title="Walther Augustin Villiger">
Walther Augustin Villiger

Walther Augustin Villiger (ur. 25 grudnia 1872 w Lenzburgu, zm. 5 lutego 1938 w Jenie) – niemiecki astronom pochodzenia szwajcarskiego.
Działał w Monachium, zajmując się obserwacjami planetoid i komet. Pracował również w Carl Zeiss, gdzie opracowywał m.in. projektory do planetarium.
W uznaniu jego pracy jedną z planetoid nazwano (1310) Villigera.

</doc>
<doc id="1288933" url="https://pl.wikipedia.org/wiki?curid=1288933" title="Akord syntetyczny">
Akord syntetyczny

Akord syntetyczny – wielodźwięk (akord) stworzony niejako sztucznie, w oderwaniu od klasycznej harmonii na doraźne, zwykle eksperymentalne, kolorystyczne bądź symboliczne potrzeby twórcze (na przykład akord scriabinowski).

</doc>
<doc id="1288935" url="https://pl.wikipedia.org/wiki?curid=1288935" title="Charles Cotesworth Pinckney">
Charles Cotesworth Pinckney

Charles Cotesworth Pinckney (ur. 25 lutego 1746, zm. 16 sierpnia 1825) – amerykański polityk i dyplomata, jeden z sygnatariuszy Konstytucji Stanów Zjednoczonych.
Życiorys.
Urodził się w Charleston (Karolina Południowa) jako syn sędziego Charlesa Pinckneya.
Razem z bratem Thomasem wysłany na studia do Westminster School i Oksfordu. Następnie przyjęty do palestry i kompletujący swe wykształcenie w Kolegium wojskowym we francuskim Caen.
Do Stanów Zjednoczonych powrócił w 1769 roku. Rozpoczął praktykę prawniczą w Charleston i szybko został deputowanym prowincji. Członek kongresu prowincjonalnego w 1775. Potem był pułkownikiem karolińskiej milicji w latach 1776–1777. Pinckney został wybrany prezydentem senatu Karoliny Południowej w 1779, i brał udział w bitwie pod Savannah w tym samym roku. Schwytany pod upadku Charlestonu w 1780 i trzymany w zamknięciu do 1782 roku. Od 1783 gen-brygadier Armii Kontynentalnej.
Trzykrotnie był kandydatem w wyborach prezydenckich. W wyborach w 1796 roku otrzymał jeden głos elektorski. W wyborach w 1800 roku był najbliższy sukcesu otrzymując 64 głosy elektorskie, zaś w wyborach w 1804 roku otrzymał 14 głosów elektorskich.
W latach 1796-1797 był posłem Stanów Zjednoczonych w Paryżu. W 1797 stosunki dyplomatyczne między Francją a Stanami Zjednoczonymi zostały zerwane.

</doc>
<doc id="1288938" url="https://pl.wikipedia.org/wiki?curid=1288938" title="SAP (przedsiębiorstwo)">
SAP (przedsiębiorstwo)

SAP SE (wcześniej "SAP AG", , ) – niemieckie przedsiębiorstwo informatyczne założone w 1972 r. z siedzibą w Walldorf w Badenii-Wirtembergii, będące dostawcą oprogramowania biznesowego ERP.
Produkty.
SAP był pionierem w dziedzinie oprogramowania ERP, dzięki czemu uzyskał i utrzymał rolę lidera na rynku. Przez wiele lat głównym produktem SAP był system SAP R/3 (gdzie „R” odnosi się do angielskiego terminu "Realtime", a „3” do 3 poziomowej architektury systemu): bazy danych, serwera aplikacji i klienta (SAP GUI, które obecnie uzupełnia SAP GUI for Java).
Poprzednikiem SAP R/3 był system SAP R/2, który oparty był na architekturze typu mainframe.
Ostatnią wersją systemu SAP R/3 była wersja "Enterprise 4.70 Extension Set 2.00". Od kilku lat nowe produkty oparte są na platformie SAP NetWeaver i następcą systemu R/3 jest SAP ERP (ERP 6.0).
W ofercie SAP oprócz ERP znajduje się również inne oprogramowanie:
W najnowszych wersjach, większość wymienionych produktów opiera się na tej samej architekturze, którą nazywa się SAP NetWeaver. Wyjątkiem są rozwiązania typu MDM. Częścią platformy Netweaver jest SAP BI (odpowiednik starszego BW), PI (odpowiednik starszego XI) oraz portal, jednakże ich wykorzystanie jest ograniczone do zakresu koniecznego dla wykupionego typu licencji (np. SCM korzysta z funkcji BI).
Oferta SAP została od początku lat 2000. rozszerzona o produkty dla małych i średnich przedsiębiorstw – SAP Business One i SAP Business All-in-One.
Szacuje się, że obecnie na całym świecie jest około 121 000 instalacji produktów SAP używanych przez 47 800 klientów. Produkty SAP są wdrażane przez ponad 1500 firm partnerskich, a korzysta z nich 12 milionów użytkowników w 120 krajach.
SAP Polska.
Rozpoczęcie działalności SAP Polska miało miejsce we wrześniu 1995 roku z siedzibą w Warszawie. To czołowy dostawca aplikacji biznesowych w ramach zintegrowanego systemu informatycznego w Polsce. Od momentu rozpoczęcia działalności SAP Polska, liczba klientów korzystających z dostarczanych rozwiązań przekroczyła 1,5 tys. Ponadto SAP stworzył zaufaną, szeroką sieć partnerską – w programie SAP Partner Edge uczestniczy 50 partnerów.
SAP Partner Edge.
SAP opracował specjalną ofertę programu o nazwie SAP Partner Edge, dzięki któremu przedsiębiorstwa mogą nawiązywać współpracę z SAP SE i rozwijać się w ramach czterech modeli uczestnictwa:
Polska Grupa Użytkowników SAP (PGUS).
W kwietniu 2017 roku zostało zarejestrowane stowarzyszenie Polskiej Grupy Użytkowników SAP (PGUS) z siedzibą w Poznaniu. Miesiąc później PGUS zyskała poparcie ze strony SAP Polska Sp. z o.o. (pierwszy oficjalny partner PGUS) w postaci deklaracji aktywnego uczestnictwa w działalności stowarzyszenia.
W lipcu 2017 grupa PGUS została dodana do oficjalnego globalnego katalogu grup SAP SE
Cele PGUS:

</doc>
<doc id="1288944" url="https://pl.wikipedia.org/wiki?curid=1288944" title="Ángel Reséndiz">
Ángel Reséndiz

Angel Resendiz (ur. 1 sierpnia 1959, zm. 27 czerwca 2006) – amerykański seryjny morderca, nielegalny imigrant z Meksyku. Nazywany Kolejowym zabójcą, udowodniono mu zabicie dziewięciu osób.
Życiorys.
Resendiz urodził się 1 sierpnia 1959 w Izúcar de Matamoros (meksykański stan Puebla). Już jako dziecko stracił kontakty z rodziną. Całymi dniami włóczył się po ulicach miasta, gdzie często był widywany w towarzystwie miejscowych homoseksualistów. W 1976 roku po raz pierwszy został złapany na próbie przekroczenia granicy w stanie Teksas. Dwa miesiące później został deportowany do Meksyku. Była to pierwsza z wielu prób przedostania się na terytorium USA. Gdy w 1997 roku ponownie przedostał się do USA, był gotowy zrobić wszystko by nie wrócić do ojczyzny. Wymyślił, że będzie podróżował pociągami towarowymi. Działał bez planu, jednak brak organizacji bardzo mu sprzyjał.
Zabójstwa.
Resendiz nigdy nie wiedział dokąd jechały pociągi, do których wsiadał. Gdy te się zatrzymywały, Resendiz wysiadał z nich i szukał domu, do którego mógł się włamać. Wszystkich zabójstw dokonał w odległości kilkuset metrów od torów kolejowych. Narzędzia, którymi zabijał ofiary, pochodziły zwykle z miejsc zbrodni. W ten sposób zabił dziewięć osób w przeciągu dwóch lat:
Aresztowanie.
Po odnalezieniu przez policję odcisków palców w samochodzie Claudii Benton, było już wiadomo, że zabójcą jest Resendiz. Jego odciski były już w aktach, gdyż w przeszłości Resendiz dopuścił się na terenie USA napadu z bronią w ręku. Detektywi zgłosili się do jego siostry mieszkającej w El Paso (Teksas), by porozmawiała z bratem i skłoniła go do poddania. Ten zaskakująco szybko się zgodził. Było to spowodowane tym, że w Meksyku, gdzie przebywał wtedy Resendiz, polowali na niego łowcy nagród.
Proces.
Dowody zebrane na miejscach zbrodni – odciski palców i ślady DNA, dawały całkowitą pewność, że „kolejowym zabójcą” jest Resendiz. Rozpoznała go też dziewczyna Christophera Maiera, którą Resendiz brutalnie zgwałcił. W efekcie sąd skazał Angela Resendiza na karę śmierci przez wstrzyknięcie trucizny. Wyrok wykonano 27 czerwca 2006 roku.

</doc>
<doc id="1288945" url="https://pl.wikipedia.org/wiki?curid=1288945" title="Znaki zodiaku w wystroju malarskim synagog">
Znaki zodiaku w wystroju malarskim synagog

Znaki zodiaku w wystroju malarskim synagog - jeden z wielu motywów wystroju malarskiego synagogi, stosowany od starożytności do czasów współczesnych. W Polsce popularnie stosowane od XVII wieku, głównie w bożnicach drewnianych, w okresie późniejszym także w murowanych. Najstarszy zachowany przykład na terenie Polski znajduje się w Inowłodzu i pochodzi prawdopodobnie z drugiej połowy XIX wieku. Znaki zodiaku zaliczają się do motywów astralnych, jakie przedstawiano w synagogach.
Znaki zodiaku.
Znaki zodiaku malowano w kolejności kalendarzowej przeważnie na sklepieniach, na ścianach tuż pod sufitem lub na belkowaniu galerii dla kobiet w postaci fryzu. W niektórych przypadkach zodiak umieszczano w innej lokalizacji, co spowodowane mogło być architekturą sali lub istniejącym wystrojem. 
Każdy znak był podpisany nazwą żydowskiego miesiąca:
W większości znaków to, co przedstawiano, było zgodne z nazwą konstelacji. W czterech przypadkach: bliźniąt, panny, strzelca oraz wodnika, stosowano wyjątki, ponieważ judaizm zabrania przedstawiania ludzkiej postaci. Tak wykształciły się symbole zastępcze. W miejsce:
Ludzkie postacie przedstawiono w dwóch przypadkach. W sandomierskiej synagodze zostały one przedstawione bez głów. Natomiast w synagodze Kupa w Krakowie przedstawienia są bardzo śmiałe:
W niektórych przypadkach, przedstawienia znaków były bardzo humorystyczne:
Synagogi z zachowanymi znakami zodiaku w Polsce.
Obecnie w Polsce zachowało się 8 synagog z zachowanym pełnym lub tylko częściowym cyklem zodiakalnym. Są to:

</doc>
<doc id="1288947" url="https://pl.wikipedia.org/wiki?curid=1288947" title="Wielka wygrana">
Wielka wygrana

Wielka wygrana () – francuski dramat opowiadający historię kilku bezrobotnych przyjaciół, którzy postanawiają założyć wspólnie hotelową spółdzielnię. Wszystko dobrze się układa do czasu pojawienia się dziewczyny o imieniu Gina.

</doc>
<doc id="1288952" url="https://pl.wikipedia.org/wiki?curid=1288952" title="Besarion Guguszwili">
Besarion Guguszwili

Besarion Guguszwili (gruz. ბესარიონ გუგუშვილი; ur. w 1945 r.) – gruziński polityk i były premier Gruzji.
Guguszwili został wybrany na premiera po rezygnacji Tengiza Sigui w 1991. Guguszwili był bardzo bliskim współpracownikiem byłego prezydenta Zwiada Gamsachurdii. Brał udział w powstaniu 1993. Powstanie było nieudane i zginął w nim Zwiad Gamsachurdia. Guguszwili uciekł z kraju do Finlandii gdzie zdobył azyl i do tej pory żyje w mieście Vantaa.

</doc>
<doc id="1288955" url="https://pl.wikipedia.org/wiki?curid=1288955" title="Brit Awards 2007">
Brit Awards 2007

27. gala Brit Awards odbyła się 14 lutego 2007 roku w Earl’s Court w Londynie. Uroczystość prowadził Russell Brand.
Podczas gali wystąpili Scissor Sisters, Snow Patrol, Amy Winehouse, The Killers, Take That, Red Hot Chili Peppers, Corinne Bailey Rae oraz nagrodzony za całokształt twórczości zespół Oasis.

</doc>
<doc id="1288961" url="https://pl.wikipedia.org/wiki?curid=1288961" title="Drzewo chlebowe">
Drzewo chlebowe



</doc>
<doc id="1288962" url="https://pl.wikipedia.org/wiki?curid=1288962" title="Cabrillo National Monument">
Cabrillo National Monument

Cabrillo National Monument – amerykański pomnik narodowy w stanie Kalifornia, w pobliżu San Diego. Upamiętnia lądowanie w okolicach San Diego hiszpańskiego odkrywcy Juana Rodrígueza Cabrillo, który jako pierwszy Europejczyk 28 września 1554 dotarł do zachodnich wybrzeży obecnych Stanów Zjednoczonych. Co roku w rocznicę tego wydarzenia na terenie parku ma miejsce jego teatralne odtworzenie.
Pomnik został ustanowiony decyzją prezydenta Woodrowa Wilsona 14 października 1913 na powierzchni około 2000 m². Pierwotnie opieka nad pomnikiem leżała w gestii Departamentu Wojny Stanów Zjednoczonych, jednak 10 sierpnia 1933 przekazano go w zarząd National Park Service. Powierzchnię obszaru znajdującego się pod ochroną trzykrotnie zmieniano, po raz pierwszy 2 lutego 1959, ponownie 28 września 1974 i ostatni raz 3 lipca 2000. Obecnie jego powierzchnia wynosi około 0,65 km². Znajduje się na liście National Register of Historic Places.

</doc>
<doc id="1288968" url="https://pl.wikipedia.org/wiki?curid=1288968" title="San Francisco (film)">
San Francisco (film)

San Francisco ("San Francisco") – amerykański film muzyczno – katastroficzny o wielkim trzęsieniu ziemi w Kalifornii w 1906 roku. Film przedstawia losy ludzi walczących z żywiołem.

</doc>
<doc id="1288972" url="https://pl.wikipedia.org/wiki?curid=1288972" title="Manchester (Dakota Południowa)">
Manchester (Dakota Południowa)

Manchester w stanie Dakota Południowa jest niewielką miejscowością w hrabstwie Kingsbury. 
Na chwilę obecną jest opuszczonym miastem, które zostało całkowicie zniszczone w efekcie potężnego tornada w czerwcu 2003 roku. Nikt nie zginął. Jakichkolwiek planów odbudowy na chwilę obecną nie ma. Oficjalnie miasto będzie istnieć przynajmniej do najbliższego spisu ludności (ostatni był w 2000 roku). W lipcu 2007 zbudowano tam pomnik, upamiętniający miasto i jego mieszkańców.
Przypisy.
"
"

</doc>
<doc id="1288974" url="https://pl.wikipedia.org/wiki?curid=1288974" title="Pingwin złotoczuby">
Pingwin złotoczuby

Pingwin złotoczuby ("Eudyptes chrysolophus") – gatunek dużego ptaka z rodziny pingwinów (Spheniscidae), występujący na Półwyspie Antarktycznym, południowym krańcu Ameryki Południowej i na wyspach subantarktycznych.
Systematyka i zasięg występowania.
Wyróżniono dwa podgatunki "E. chrysolophus":
Morfologia.
Czarny grzbiet i biały brzuch. Nad oczami, po bokach głowy, znajdują się długie, żółte pióra.
Ekologia i zachowanie.
Żywi się niewielkimi rybami i skorupiakami.
Samice składają dwa jaja, z których po 36 dniach wylęgają się pisklęta.
Status.
Międzynarodowa Unia Ochrony Przyrody (IUCN) uznaje oba podgatunki za osobne gatunki i klasyfikuje pingwina złotoczubego jako gatunek narażony (VU – "Vulnerable"), a pingwina krótkoczubego jako gatunek bliski zagrożenia (NT – "Near Threatened").

</doc>
<doc id="1288979" url="https://pl.wikipedia.org/wiki?curid=1288979" title="Stadion im. Ferenca Puskása">
Stadion im. Ferenca Puskása

Stadion im. Ferenca Puskása – nieistniejący już wielofunkcyjny stadion położony w stolicy Węgier, Budapeszcie. Stadion był wykorzystywany głównie jako arena piłkarska. Pojemność stadionu pod koniec jego istnienia wynosiła 56 000 miejsc (na meczach UEFA 41 500), choć oryginalnie pojemność stadionu wynosiła 104 000 miejsc. Stadion został zbudowany pomiędzy 1948, a 1953 rokiem. W budowie stadionu brało udział wielu ochotników, m.in. żołnierzy. Rok po inauguracji stadionu odbył się mecz Węgry – Anglia, który zakończył się wynikiem 7:1 dla gospodarzy, co do tej pory jest najwyższą porażką w historii angielskiej reprezentacji. W 1966 oraz 1998 roku obiekt gościł uczestników lekkoatletycznych mistrzostw Europy.
Stadion od 2001 roku nosił imię Ferenca Puskása – największej gwiazdy węgierskiej piłki w latach 40 i 50 XX wieku. Wcześniej nosił nazwę Népstadion (stadion ludowy). Stadion w Budapeszcie odegrał rolę Stadionu Olimpijskiego w Monachium w filmie Stevena Spielberga, "Monachium".
W sąsiedztwie stadionu znajduje się stacja metra Puskás Ferenc Stadion.
W 2016 roku stadion został rozebrany, następnie w latach 2017–2019 w jego miejscu wybudowano nowy stadion narodowy o pojemności 68 000 widzów. W przeciwieństwie do poprzednika, nowy stadion jest typowo piłkarską areną, bez bieżni lekkoatletycznej. Nowy obiekt, mimo iż powstał zupełnie od podstaw, posiada pewne elementy architektoniczne nawiązujące do poprzednika.
Koncerty na stadionie.
Stadion służył także jako obiekt koncertowy mogący pomieścić 80 000 widzów. Na stadionie występowały następujące gwiazdy światowego formatu: AC/DC, Louis Armstrong, Bruce Springsteen, Depeche Mode, Genesis, George Michael, Guns N’ Roses, Hungária, Illés, Michael Jackson, Jean-Michel Jarre, Metallica, Mötley Crüe, Metró, Neoton Família, Omega, P. Mobil, Queen, The Rolling Stones, Robbie Williams, Roger Waters.

</doc>
<doc id="1288985" url="https://pl.wikipedia.org/wiki?curid=1288985" title="Springfield (Minnesota)">
Springfield (Minnesota)

Springfield w stanie Minnesota, jest małym miastem, leżącym na terenie hrabstwa Brown.
Springfield liczy nieco ponad 2200 stałych mieszkańców (2000). Zajmuje powierzchnię niespełna 5 km². Przez miasto przepływa rzeka Cottonwood.
Miasteczko wspominane jest często w serialu rodzinnym "Domek na prerii".

</doc>
<doc id="1288989" url="https://pl.wikipedia.org/wiki?curid=1288989" title="Ogród Allaha">
Ogród Allaha

Ogród Allaha ("The Garden of Allah") – amerykański dramat przygodowo-romantyczny z 1936 w reżyserii Ryszarda Bolesławskiego.
O filmie.
Historia przedstawiona w filmie została oparta na powieści Roberta Hichensa pod tym samym tytułem z 1904. Wcześniej napisano na jej podstawie sztukę teatralną i dwukrotnie zekranizowano. Remake z 1936 wyreżyserował Ryszard Bolesławski, a wyprodukował David O. Selznick. W głównych rolach obsadzeni zostali Marlene Dietrich i Charles Boyer. Film, którego akcja rozgrywa się na obszarach Sahary, nakręcono na pustyni w stanie Arizona, niedaleko miasta Yuma. Główną rolę kobiecą odrzuciła Greta Garbo.
Była to jedna z pierwszych produkcji w historii kina nakręcona w technicolorze. Dietrich bezskutecznie nalegała, by obraz nakręcić w czerni i bieli. Aktorka nie lubiła tego filmu; nazywała "Ogród Allaha" „śmieciem”, wyznała także, że jest nim „zażenowana”.
Film pierwotnie zaprezentowano w październiku 1936, a jego ogólnokrajowa premiera w Stanach Zjednoczonych miała miejsce miesiąc później. W większości krajów europejskich "Ogród Allaha" na ekrany wszedł dopiero w 1937.
Amerykańska piosenkarka Cyndi Lauper wykorzystała fragment filmu w swoim teledysku "Time After Time" z 1984.
Fabuła.
Akcja filmu rozgrywa się w północnej Afryce. Boris Androvski (Charles Boyer) decyduje się opuścić zakon trapistów, zabierając z sobą recepturę wytwarzania ich słynnego likieru. Domini Enfilden (Marlene Dietrich) po śmierci swego ojca, którym opiekowała się długi czas, pragnie wyciszyć się i odpocząć. Za namową przyjaciółki udaje się na Saharę. Oboje spotykają się, zakochują w sobie i pobierają, jednak mężczyzna ukrywa przed żoną swoją przeszłość. Francuski żołnierz Legii Cudzoziemskiej odkrywa jednak jego tajemnicę i prawda wychodzi na jaw. Boris decyduje się opuścić żonę i wraca do zakonu.
Obsada.
i inni. 

</doc>
<doc id="1288992" url="https://pl.wikipedia.org/wiki?curid=1288992" title="Mistrzostwa Europy w Pływaniu 1962">
Mistrzostwa Europy w Pływaniu 1962

10. Mistrzostwa Europy w Pływaniu odbyły się w Lipsku w NRD w dniach 18–25 sierpnia 1962 roku, pod patronatem Europejskiej Federacji Pływackiej (LEN – "Ligue Européenne de Natation"). Oprócz zawodów pływackich na basenie 50-metrowym zawodnicy rywalizowali także w skokach do wody.

</doc>
<doc id="1288995" url="https://pl.wikipedia.org/wiki?curid=1288995" title="Graf Turana">
Graf Turana



</doc>
<doc id="1289003" url="https://pl.wikipedia.org/wiki?curid=1289003" title="Lake City (Minnesota)">
Lake City (Minnesota)

Lake City w stanie Minnesota, jest pięciotysięcznym miasteczkiem, leżącym w większości na terenie hrabstwa Wabasha, częściowo jednak w Goodhue. Miejscowość ułożona jest wzdłuż jeziora Pepin.

</doc>
<doc id="1289004" url="https://pl.wikipedia.org/wiki?curid=1289004" title="Wojna ramówek">
Wojna ramówek

Wojna ramówek (ang. ratings war) – rywalizacja stacji radiowych oraz telewizyjnych o audytorium, tj. o widzów oraz słuchaczy z innymi, konkurencyjnymi stacjami radiowymi oraz telewizyjnymi. Rywalizacja polega na takim sposobie planowania układu ramowego, by postrzegany był przez potencjalnych odbiorców jako najbardziej atrakcyjny i angażujący, a tym samym pozwolił danej stacji uzyskać najwyższe wyniki oglądalności/słuchalności. Zjawisko to można zaobserwować cyklicznie, w czasie wprowadzania przez stacje radiowe oraz telewizyjne nowych ramówek sezonowych.
Niekiedy nadawcy zarządzający więcej niż jedną anteną stosują zasadę common junction, czyli zasadę wspólnych punktów czasowych w ramówce. Wdrożenie tej zasady powoduje, że programy na kilku antenach rozpoczynają się o tej samej godzinie, co daje odbiorcom tych stacji możliwość dogodnego przełączania się między nimi.

</doc>
<doc id="1289007" url="https://pl.wikipedia.org/wiki?curid=1289007" title="Johann Jakub Patz">
Johann Jakub Patz

Johann Jacob Patz (zm. 22 listopada 1795) – saski "Chargé d’affaires" w Rzeczypospolitej od 13 października 1792 do 22 listopada 1795, wolnomularz.
22 listopada 1795 roku Patz zmarł na swym posterunku. Pochowano go na warszawskim cmentarzu ewangelickim

</doc>
<doc id="1289009" url="https://pl.wikipedia.org/wiki?curid=1289009" title="Jamie Muir">
Jamie Muir

Jamie Muir – brytyjski perkusista, były członek King Crimson. Po zakończeniu działalności muzycznej zajął się malarstwem.
Życiorys.
Na początku swej kariery Muir nagrywał z Derekiem Baileyem i Evanem Parkerem w Music Improvisation Company w latach 1968–71. W tym samym czasie grał również w zespole Boris z Donem Wellerem i Jimmym Roche'em. 
Był członkiem King Crimson w od połowy roku 1972 do początku 1973. Zagrał na albumie "Larks' Tongues in Aspic"; pojawił się na kilku nagraniach koncertowych wydanych przez wytwórnię Roberta Frippa Discipline Global Mobile. Czasami grał na standardowej perkusji, jednak zazwyczaj wykorzystywał do gry różnorodne instrumenty perkusyjne, takie jak kuranty, dzwony, kalimba, mbira, piła muzyczna, kołatki, grzechotki i różnorodne bębny. W jego perkusyjnym instrumentarium znalazły się również zwyczajne przedmioty codziennego użytku. W roku 1972 zaczął wieść życie według surowej dyscypliny buddyzmu. Odejście z King Crimson w roku 1973 spowodowane było wypadkiem (podczas koncertu spadł mu na nogę gong) i chęcią wstąpienia do klasztoru w Szkocji.
W 1980 Muir powrócił na muzyczną scenę Londynu, aby nagrać album z Evanem Parkerem i Derekiem Baileyem. W 1983 Zagrał na płycie "Ghost Dance", razem z innym byłym członkiem King Crimson – Michaelem Gilesem oraz z Davidem Cunninghamem. 
Od tego czasu wycofał się z przemysłu muzycznego i poświęca się malarstwu.

</doc>
<doc id="1289011" url="https://pl.wikipedia.org/wiki?curid=1289011" title="Papago Saguaro National Monument">
Papago Saguaro National Monument

Papago Saguaro National Monument — nieistniejący już pomnik narodowy w Stanach Zjednoczonych, w stanie Arizona. Pomnik został ustanowiony 31 stycznia 1914 roku przez prezydenta Stanów Zjednoczonych Woodrowa Wilsona na powierzchni 8,30 km². Decyzją Kongresu Stanów Zjednoczonych z 7 kwietnia 1930 roku pomnik zlikwidowano, a jego teren przekazano w zarząd stanu Arizona.

</doc>
<doc id="1289016" url="https://pl.wikipedia.org/wiki?curid=1289016" title="Polbar">
Polbar



</doc>
<doc id="1289017" url="https://pl.wikipedia.org/wiki?curid=1289017" title="Chosroes II (król Armenii)">
Chosroes II (król Armenii)

Chosroes II () – król Armenii w latach 330–338 z dynastii ormiańskich Arsacydów. Syn Tiridatesa III i królowej Aszchen.
W czasie swojego panowania walczył z prorzymskim generałem Mamikonianem, który wcześniej go wspierał. Powodem zmiany relacji był wzrost wpływów wodza, którego potęga zaniepokoiła króla. W walce z opozycją zyskał wsparcie properskiej części ormiańskiej arystokracji, która zyskała poparcie Sasanidów. Odpowiadała ona m.in. za zamordowanie kilku duchownych Kościoła ormiańskiego, w tym katolikosa Aristacesa I.
W czasie jego panowania Sasanida Szapur II najechał Armenię dwa razy, pokonując Mamikoniana, który na polu bitwy poniósł śmierć, oraz przyłączając pograniczne prowincje do swojego państwa.
Założył miasto Dwin.

</doc>
<doc id="1289023" url="https://pl.wikipedia.org/wiki?curid=1289023" title="Michał Szułdrzyński">
Michał Szułdrzyński

Michał Szułdrzyński (ur. 9 stycznia 1980 w Krakowie) – polski dziennikarz i publicysta, od 2016 zastępca redaktora naczelnego „Rzeczpospolitej”.
Życiorys.
W 2003 ukończył studia na Wydziale Filozoficznym Uniwersytetu Jagiellońskiego, po czym podjął pracę w Wyższej Szkole Europejskiej im. ks. Józefa Tischnera. Prowadził programy „Tygodnik Polski” i „Minęła 20” w TVP Info oraz „Kalkulator Polityczny 'Rzeczpospolitej'” w Polsat News, był również do czerwca 2008 redaktorem naczelnym kwartalnika „Nowe Państwo” oraz członkiem redakcji kwartalnika „Pressje”. Jego teksty ukazywały się w „Rzeczpospolitej”, której najpierw był współpracownikiem, od 2013 kierownikiem działu krajowego, a od kwietnia 2016 zastępcą redaktora naczelnego.
Od marca 2004 do marca 2006 był prezesem stowarzyszenia Klub Jagielloński.
Prowadził zajęcia ze studentami Uniwersytetu Kardynała Stefana Wyszyńskiego w Warszawie. Członek Klubu Polska – Rosja w Fundacji im. Stefana Batorego.
Życie prywatne.
Jest prawnukiem Adama Ronikiera, prezesa Rady Głównej Opiekuńczej.

</doc>
<doc id="1289026" url="https://pl.wikipedia.org/wiki?curid=1289026" title="Marsaxlokk F.C.">
Marsaxlokk F.C.



</doc>
<doc id="1289027" url="https://pl.wikipedia.org/wiki?curid=1289027" title="Jan Koss">
Jan Koss



</doc>
<doc id="1289033" url="https://pl.wikipedia.org/wiki?curid=1289033" title="Teodor Waga">
Teodor Waga

Teodor Waga, SchP, właściwie: "Teodor Szymon Waga" (ur. 26 listopada 1739 na ziemi wizeńskiej, zm. 23 listopada 1801 w Warszawie) – polski pijar, prawnik, historyk i geograf. Nauczyciel literatury, historii, geografii i prawa w szkołach pijarskich.
Życiorys.
Uczęszczał do kolegium pijarów w Szczuczynie Mazowieckim, uczeń Stanisława Konarskiego, nauczyciel w kolegium pijarów w Rzeszowie, posiadał wybitną zdolność przekazywania wiedzy uczniom, przeplatając poważne wykłady anegdotami.
W roku 1754 wstąpił do zgromadzenia pijarów. Przyjął imię Teodora od Św. Klemensa (imię chrzestne: Szymon). Nowicjat odbywał w latach 1754/1755-1755/1756 (Podoliniec). Wkrótce potem podjął studia w zakresie nauk humanistycznych w seminarium zakonnym (Rzeszów: rok akademicki 1756/1757), a następnie rozpoczął 2-letnie (1757/1758-1758/1759) studia filozoficzne w Międzyrzeczu Koreckim.
Twórczość.
Autor m.in. dzieła "Historia książąt i królów polskich krótko zebrana..." (1767, do roku 1864 23 wydania, w tym: wydanie z roku 1818 i 1824 opracowane przez Lelewela), "Wyciąg z geografii polskiej" (1767) wiele wydań, "Kadencje sądów ziemskich i grodzkich oraz juryzdykcji sądowych..." (1785), "Inwentarz praw statutów, konstytucji koronnych i Wielkiego księstwa Litewskiego..." (1782) (podręczy zbiór aktów prawnych), "Zbiór krótki potrzebnych wiadomości kawalerowi maltańskiemu..." (1775), tłumacz Beccarii "O występkach i karach..." (1772) i "O cnotach i nagrodach..." (1773). Opracował także komentarz do "Herbarza polskiego" Kaspra Niesieckiego.
Ważniejsze utwory.
Druki ulotne jego rozporządzeń prowincjonalnych z lat 1792-1795 zachowane są w rękopisie Biblioteki PAN Kraków sygn. 2339.
Upamiętnienie.
Pochowany w kościele o.o. pijarów przy ul. Długiej. Po Powstaniu Listopadowym, gdy rosyjskie władze zaborcze przekazały kościół Rosyjskiej Cerkwi Prawosławnej, skrycie pochowany w zbiorowej, nieoznaczonej mogile pod alejką na Cmentarzu Powązkowskim (miejsce mogiły wskazuje tablica z napisem: "w pobliżu tej tablicy spoczywają pod drogą cmentarną w nieoznakowanej mogile zbiorowej usunięci przez zaborcę z kościoła przy ul. Długiej po Powstaniu Listopadowym i tu skrycie pogrzebani księża pijarzy:... ks. Teodor Waga +1801 historyk, autor podręczników szkolnych w okresie zaborów... I wielu innych... Requiescant in pace" wmurowana z inicjatywy o. Innocentego Buby – zob. zdjęcie)

</doc>
<doc id="1289036" url="https://pl.wikipedia.org/wiki?curid=1289036" title="Niżnia Brama Chochołowska">
Niżnia Brama Chochołowska

Niżnia Brama Chochołowska – ciasne, zbudowane z dolomitów wrota skalne w Dolinie Chochołowskiej w Tatrach Zachodnich. W tym miejscu zbocza Doliny Chochołowskiej zwierają się w ciasny wąwóz. Miejsce to znajduje się na wysokości 987 m n.p.m., na odcinku pomiędzy polaną Huciska a Polaną pod Jaworki. Po wschodniej stronie drogi biegnącej doliną znajduje się wysoka, stroma dolomitowa skała nazywana Skałą Kmietowicza. W 1901 r. zamontowano na niej tablicę upamiętniającą ks. Józefa Leopolda Kmietowicza i innych organizatorów powstania chochołowskiego. Umieszczono na niej również medalion upamiętniający wizytę w dolinie Jana Pawła II w 1983 r.
Około 30 m powyżej skały, przed mostkiem na Chochołowskim Potoku odbiega na wschód krótka ścieżka (1 min) do Wywierzyska Chochołowskiego – jednego z największych wywierzysk w Tatrach.
Niżnia Brama Chochołowska jest jednym z 2 zwężeń w Dolinie Chochołowskiej. Drugie – Wyżnia Brama Chochołowska – znajduje się niemal dokładnie w odległości 1 km od dolnego zwężenia.

</doc>
<doc id="1289046" url="https://pl.wikipedia.org/wiki?curid=1289046" title="Poznan">
Poznan

Zobacz też:

</doc>
<doc id="1289047" url="https://pl.wikipedia.org/wiki?curid=1289047" title="Fiołek biały">
Fiołek biały

Fiołek biały ("Viola alba" Besser) – gatunek roślin z rodziny fiołkowatych ("Violaceae"). Występuje naturalnie w Europie i na Bliskim Wschodzie. 
Rozmieszczenie geograficzne.
Rośnie naturalnie w Europie i na Bliskim Wschodzie. Występuje w Szwecji, Francji, Szwajcarii, Niemczech, Polsce, na Ukrainie, w Rumunii, na Węgrzech, Słowacji, w Czechach, Austrii, Włoszech, krajach byłej Jugosławii, Bułgarii, Grecji i Turcji oraz a także prawdopodobnie w Albanii. Według innych źródeł jest podawany również z Portugalii, Hiszpanii, zachodniej Rosji, Syrii, Libanu, Izraela, Iraku i Iranu. W Polsce występował na dwóch stanowiskach w okolicach Dukli i Nowego Sącza.
Biologia i ekologia.
Bylina z zimującymi liśćmi letnimi. Kwitnie od marca do maja. Rośnie w lasach, na łąkach oraz brzegach cieków wodnych. Występuje na wysokości do 1000 m n.p.m. 
Zagrożenia.
Roślina umieszczona na Czerwonej liście roślin i grzybów Polski (2006) w grupie gatunków wymarłych (kategoria zagrożenia: Ex). W wydaniu z 2016 roku otrzymała kategorię DD (stopień zagrożenia nie może być określony).
Zmienność.
W obrębie tego gatunku oprócz podgatunku nominatywnego wyróżniono jeden podgatunek:

</doc>
<doc id="1289050" url="https://pl.wikipedia.org/wiki?curid=1289050" title="Edwin Foster Coddington">
Edwin Foster Coddington

Edwin Foster Coddington (ur. 24 czerwca 1870 w hrabstwie Miami, zm. 21 grudnia 1950 w Columbus) – amerykański astronom i matematyk.
Życiorys.
Studiował astronomię na Ohio State University, studia ukończył w 1897 roku. Od sierpnia 1897 do czerwca 1900 pracował w Obserwatorium Licka w Kalifornii. Odkrył tam trzy planetoidy, kometę C/1898 L1 (Coddington-Pauly) oraz galaktykę IC 2574, zwaną później „Mgławicą Coddingtona”. W 1902 roku uzyskał stopień doktora na Uniwersytecie w Berlinie.

</doc>
<doc id="1289051" url="https://pl.wikipedia.org/wiki?curid=1289051" title="Rafał Michał Oskierko">
Rafał Michał Oskierko

Rafał Michał Oskierko herbu własnego (ur. po 1761 – zm. 1818) – konsyliarz powiatu mozyrskiego w konfederacji generalnej Wielkiego Księstwa Litewskiego konfederacji targowickiej w 1792 roku, szambelan królewski w 1791 roku, członek Sztabu Generalnego Wojska Wielkiego Księstwa Litewskiego w 1792 roku, strażnik polny litewski w 1789 roku, rotmistrz Kawalerii Narodowej, członek spisków na Litwie w 1793 roku.
W 1792 odznaczony Orderem Orła Białego, kawaler Orderu Świętego Stanisława od 1791 roku. .

</doc>
<doc id="1289059" url="https://pl.wikipedia.org/wiki?curid=1289059" title="Ogonopiór uszaty">
Ogonopiór uszaty

Ogonopiór uszaty, ogonopiór uszasty ("Ptilocercus lowii") – gatunek niewielkiego ssaka z rodziny ogonopiórowatych (Ptilocercidae).
Zasięg występowania.
Ogonopiór uszaty występuje w zależności od podgatunku:
Populacje które nie można przypisać do konkretnego podgatunku występują również na Serasan (Wyspy Natuna), Sumatrze i kilku powiązanych wyspach, takich jak Pini i Tanahbala (Wyspy Batu), Siberut (Wyspy Mentawai), Kundur (Wyspy Riau), Lingga i Bangka.
Taksonomia.
Gatunek po raz pierwszy naukowo opisał w 1848 angielski zoolog John Edward Gray nadając mu nazwę "Ptilocercus lowii". Jako miejsce typowe odłowu holotypu Gray wskazał Kuching, w Sarawak, na Borneo. Jedyny żyjący przedstawiciel rodzaju ogonopiór ("Ptilocercus").
Autorzy "Illustrated Checklist of the Mammals of the World" rozpoznają dwa podgatunki.
Morfologia.
Niewielki ssak przypominający wyglądem wiewiórkę. Został wyodrębniony z rodziny tupajowatych ze względu na kilka odróżniających go cech, m.in. obecność wibrysów, których tupajowate nie mają, brak owłosienia na ogonie oraz całkowicie nocnego trybu życia. Pozostałe wiewióreczniki są aktywne w ciągu dnia. Stwierdzono również różnice w budowie szkieletu osiowego i kończyn.
Długość ciała (bez ogona) 130–150 mm, długość ogona 160–200 mm, długość ucha około 17 mm, długość tylnej stopy około 26 mm; masa ciała 50–60 g. Grzbiet ogonopióra jest szary do jasnobrązowego. Uszy są duże i zaokrąglone. U niektórych osobników występuje czarna maska wokół oczu. Długi ogon jest w 3/5 pokryty łuskami, zakończony jedynie kępką włosów, ciągle drży.
Biologia i ekologia.
Zasiedla lasy, plantacje kauczuku i domostwa w pobliżu terenów zalesionych. Występuje na różnych wysokościach od poziomu morza do 2000 m n.p.m. Często spotykany na palmach z gatunku "Eugeissona tristis" (eugejsona) i na winoroślach.
Gniazda o średnicy ok. 8 cm i długości ponad 40 cm zaobserwowano na drzewach, na wysokości 12–20 m od ziemi. Dotychczas nie udało się rozmnożyć ogonopiórów w niewoli. Nie wiadomo, czy mają podobną do tupajowatych biologię rozrodu. Samice mają po dwie pary sutków, co sugeruje, że w miocie występuje 1–4 młodych.
Ogonopiór uszasty jest wszystkożerny, żywi się roślinami, owadami, a nawet drobnymi kręgowcami. Jest jednym z nielicznych ssaków systematycznie spożywających pokarm zawierający alkohol – sfermentowany nektar eugejsony. Zawartość alkoholu w takim nektarze wynosi przeciętnie 0,5%, maksymalnie do 3,8%.

</doc>
<doc id="1289062" url="https://pl.wikipedia.org/wiki?curid=1289062" title="Ptilocercus lowii">
Ptilocercus lowii



</doc>
<doc id="1289063" url="https://pl.wikipedia.org/wiki?curid=1289063" title="George Weinberg">
George Weinberg

George Weinberg (ur. w 1935 r. w Nowym Jorku, zm. 22 marca 2017 tamże) – amerykański psycholog i gejowski aktywista. Wprowadził do psychologii określenie "homofobia". Jego zainteresowania naukowe obejmują problemy psychologii społecznej i seksuologii, głównie związane ze społecznym postrzeganiem homoseksualizmu oraz analizą stereotypów i uprzedzeń względem mniejszości seksualnych.
Wczesne badania seksuologiczne.
Weinberg rozpoczął badania naukowe dotyczące mniejszościowych orientacji seksualnych we wczesnych latach sześćdziesiątych, kiedy "mainstream" psychologii klasyfikował jeszcze homoseksualizm jako zaburzenie psychiczne. Efekty jego badań, kwestionujące zasadność patologizacji homoseksualizmu spotkały się z ostrą krytyką, ze względu na – jak twierdzą badacze – brak klimatu intelektualnego gwarantującego obiektywizm naukowy. Zdaniem niektórych uczonych, wielu psychologów nie zgadzało się na postulaty emancypacji mniejszości seksualnych ze względu na własne, wypierane tendencje homoseksualne. Innym czynnikiem negatywnie wpływającym na rozwój badań i ich obiektywizm były wpływy polityczne i ideologiczno-religijne, z którymi naukowcy musieli się nieustannie zmagać.
Jako jeden z pierwszych psychologów, jeszcze w latach sześćdziesiątych, głosił konieczność zerwania z dotychczasowym postrzeganiem homoseksualizmu w kategoriach patologii. Krytykował nie tylko samą ideę patologizacji tego zjawiska, ale także okrutne i nieludzkie jego zdaniem sposoby "leczenia" homoseksualistów za pomocą terapii elektrowstrząsowej lub niszczenia ich seksualności za pomocą leków redukujących libido. Domagał się także emancypacji przedstawicieli mniejszości seksualnych nie tylko na polu psychologicznym ale także społecznym.
Społeczne skutki badań.
Wprowadzenie do dyskursu naukowego określenia "homofobia" stało się kamieniem milowym na drodze ku depatologizacji mniejszościowych orientacji seksualnych. Jak twierdzi badaczka Sandra Bem, wkład Weinberga oraz innych psychologów o podobnych zapatrywaniach sprawił, że role odwróciły się i dotychczasowi konserwatywni "agresorzy" przeszli do defensywy. Homoseksualizm, który dotychczas uważany był za zaburzenie ustąpił miejsca homofobii, będącej egzemplifikacją zaburzeń lękowych. Jak głosi Weinberg "nigdy nie nazwałbym swojego pacjenta zdrowym psychicznie, jeżeli przejawia on homofobiczne uprzedzenia".
Reakcje środowiska naukowego.
Tak radykalna zmiana postaw względem homoseksualizmu wywołała początkowo szok i niedowierzanie wśród przedstawicieli środowiska psychologicznego. Jednocześnie dała ona asumpt do poszerzenia kręgu badań innych psychologów, którzy dotychczas bezkrytycznie przyjmowali za pewnik negatywne opinie o homoseksualizmie. Postulat jego depatologizacji zyskiwał coraz większą liczbę zwolenników, co skutkowało usunięciem go z listy psychologicznych problemów zdrowotnych Amerykańskiego Towarzystwa Psychiatrycznego DSM. Do dziś jednak istnieją psychologowie, którzy nie zgadają się z decyzją środowiska i nadal uważają, że homoseksualizm jest zaburzeniem psychicznym. Próby redukcji homoseksualizmu, choć nadal znajdują zwolenników, pozostają poza rekomendacją "mainstreamu" psychologii.

</doc>
<doc id="1289064" url="https://pl.wikipedia.org/wiki?curid=1289064" title="Drumlersi">
Drumlersi

Drumlersi – polski zespół folk-beatowy założony w styczniu 1968 roku.
Zespół próbował wprowadzić do polskiej muzyki bigbitowej brzmienie średniowiecznej liry korbowej oraz drumli.
Historia.
Drumlersi powstali z inicjatywy Jerzego Kosińskiego (menedżer Czerwono Czarnych), kompozytora Marka Sarta (wł. Jana Szczepańskiego) i poety Ernesta Brylla, którzy latem 1967 roku postanowili zorganizować nową formacje beatową, nawiązującą do tradycji polskiej muzyki ludowej. 
Poszukiwania trwały kilka miesięcy. Spośród laureatów "Gitariad" oraz innych młodzieżowych przeglądów muzycznych wyłoniono sporą grupę młodzieży, którą zaproszono na zgrupowanie do Żelazna koło Kłodzka. 
Spośród 60 wykonawców wybrano kilku absolwentów średnich szkół muzycznych, którzy mieli tworzyć trzon przyszłego ansamblu.
Grupa zadebiutowała w marcu 1968 roku w programie "Telewizyjna Giełda Piosenki". Wykonała tam kompozycję "Wymyśliłam nas" i utwór oparty na motywach ludowych "Od kochania nikt nie umarł". 
W pierwszym składzie zespołu znaleźli się następujący muzycy:
W późniejszym okresie do zespołu dołączyli: Andrzej Ibek (organy), Aleksander Michalski (saksofon tenorowy), Marian Napieralski (trąbka) i Hubert Szymczyński (puzon).
Drumlersi udanie zaprezentowali się podczas II Musicoramy. 27 kwietnia 1968 roku formacja wystąpiła w audycji telewizyjnej "Drumlersi" prowadzonej przez Witolda Pogranicznego i Wojciecha Siemiona, gdzie przedstawiła program muzyczny pt. "Chłopcy z naszych stron". 
W maju tegoż roku grupa odbyła tournée po kraju, a w czerwcu wspólnie z Wojciech Skowrońskiego wzięła udział w koncercie "Pieśń i piosenka jazzowa" na VI KFPP w Opolu. 
Latem 1968 r. zespół, będąc pod patronatem Estrady Białostockiej, wziął udział w realizacji muzyki do filmu "Przygoda z piosenką" (reż. Stanisław Bareja). Piosenka "Osiołkowi w żłoby dano" znalazła się na EPce zatytułowanej "Piosenki z filmu "Przygoda z piosenką"". 
Był także gospodarzem pierwszej imprezy z cyklu "Non Stop", zorganizowanej przez Kosińskiego w Kołobrzegu. Z końcem lata Szymczyński i Mikołajczak odeszli do Polan natomiast Drumlersi w składzie poszerzonym o gitarzystę Jerzego Górzyckiego, we wrześniu odbyli kolejną trasę koncertową po kraju. 
9 listopada jeszcze wystąpili w I Festiwalu Pieśni Zaangażowanej w Zabrzu i z końcem roku zakończyli działalność.
Dyskografia.
Nagrania radiowe.
1968: "Wymyśliłam nas" (voc. S. Sulin), "Napisz kilka słów" (voc. S. Sulin); "Co ma piernik do wiatraka" (voc. S. Sulin), "Chłopcy z naszych stron" (voc. S. Sulin), "Osiołkowi w żłoby dano" (voc. S. Sulin), "Cwaniara" (voc. S. Sulin), "Od kochania nikt nie umarł" (voc. A. Bem), "Mój wujaszek Walenty" (voc. T. Prokop), "Rydwan", "Beat-sztajer", "Preludium c-moll F. Chopina" (instr.), "Skrzydła wiatraka" (instr.)

</doc>
<doc id="1289066" url="https://pl.wikipedia.org/wiki?curid=1289066" title="Geoff Barrow">
Geoff Barrow

Geoff Barrow (ur. 9 grudnia 1971 w Walton in Gordano w Somerset w Anglii) – producent i instrumentalista zespołu Portishead.
Życie i kariera.
Zespół powstał w roku 1990 – nazwa pochodzi od miasteczka leżącego w pobliżu Bristolu, gdzie wychował się Barrow. Na temat zamierzeń przy założeniu Portishead: „Po prostu chciałem tworzyć ciekawą muzykę, odpowiednie utwory z odpowiednią żywotnością, które zajmą porządne miejsce w płytotekach różnych ludzi."
W 2002 Barrow z Adrianem Utleyem nagrali cover zespołu The Shadows / Incredible Bongo Band, „Apache”, który wydany został jako singel na limitowanym białej, zielonej, różowej i czarnej płycie winylowej pod nazwą "The Jimi Entley Sound". W 2003, Barrow (jako „Fuzzface”) współtworzył debiutancki album Stephanie McKay zatytułowany "McKay". Niektóre z tekstów do tego albumu stworzył Carl Hancock Rux. Barrow nagrał również remiksy dla zespołów Gravediggaz i The Pharcyde. W 2005 wraz z Utleyem wyprodukowali trzeci album zespołu The Coral, "The Invisible Invasion".
Barrow jest współwłaścicielem Invada Records, eksperymentalnej wytwórni z siedzibą w Bristolu.

</doc>
<doc id="1289067" url="https://pl.wikipedia.org/wiki?curid=1289067" title="Program New Frontiers">
Program New Frontiers

Program New Frontiers (pl. "Nowe granice") – amerykański program misji sond kosmicznych zapoczątkowany w 2003 roku przez agencję NASA.
Celem programu jest umożliwienie częstego realizowania misji kosmicznych o wysokiej wartości naukowej przeznaczonych do badania ciał Układu Słonecznego. Wybierane są one na zasadzie konkursu spośród propozycji nadsyłanych przez amerykańskie instytucje naukowe i uniwersyteckie. Za projekt i kierownictwo każdej misji odpowiada główny badacz ("Principal Investigator"). Całkowity koszt wybranej do realizacji misji, bez kosztu rakiety nośnej, nie może obecnie przekraczać 850 milionów dolarów amerykańskich (według zasad konkursu na misję New Frontiers 4 ogłoszonego w 2016 roku). Koszty te kształtują się pomiędzy mniejszymi misjami sond programu Discovery a dużymi i bardzo kosztownymi misjami programu Flagship.
Wybrane do realizacji misje muszą realizować zadania z określonej wcześniej przez NASA listy. Początkowo były to priorytetowe zadania z przygotowanego w 2002 roku przez National Research Council na zlecenie NASA opracowania "New Frontiers in the Solar System: An Integrated Exploration Strategy" (pl. "Nowe granice w Układzie Słonecznym: zintegrowana strategia eksploracji"). Dla konkursu na misję New Frontiers 4 NASA wyznaczyła nową listę możliwych celów.
Dotychczas w ramach programu New Frontiers zrealizowane zostały trzy misje. Konkurs na kolejną, czwartą misję programu, został rozstrzygnięty w czerwcu 2019 roku.
Realizowane misje.
New Horizons.
Misja New Horizons była przygotowywana jeszcze przed zainicjowaniem programu New Frontiers i jako pierwsza została do niego włączona. Zadania misji polegają na wykonaniu badań Plutona, jego księżyca Charona oraz dodatkowo jednego lub dwu ciał pasa Kuipera. Sonda wykona badania składu chemicznego i charakterystyki fizycznej mijanych ciał.
Przebieg misji:
Juno.
Misja Juno została wybrana do realizacji w konkursie rozstrzygniętym w czerwcu 2005 roku. Sonda ma wejść na orbitę wokół Jowisza. Zadania misji obejmują zbadanie, czy Jowisz posiada lodowo-kamienne jądro, określenie zawartości wody i amoniaku w atmosferze planety, badanie konwekcji i profili wiatrów głęboko w atmosferze, określenie pochodzenia jowiszowego pola magnetycznego oraz badanie obszarów biegunowych magnetosfery planety.
Przebieg misji:
OSIRIS-REx.
W kwietniu 2009 roku został ogłoszony konkurs na trzecią misję programu New Frontiers. W maju 2011 roku do realizacji wybrano misję OSIRIS-REx. Sonda wykona badania planetoidy (101955) Bennu i pobierze próbki gruntu, które dostarczy na Ziemię. Koszt misji, bez kosztu rakiety nośnej, został ograniczony do 800 mln USD.
Przebieg misji:
Planowane misje.
Dragonfly.
Konkurs na czwartą misję programu New Frontiers został ogłoszony w grudniu 2016 roku. Koszt misji, bez kosztu rakiety nośnej, został ograniczony do 850 mln USD. Lista możliwych propozycji została ograniczona do sześciu celów: sprowadzenie próbek gruntu kometarnego, sprowadzenie próbek gruntu z basenu księżycowego Biegun Południowy – Aitken, światy z oceanami (Tytan lub Enceladus), próbnik atmosferyczny Saturna, planetoidy trojańskie oraz lądownik na Wenus. W grudniu 2017 roku do dalszej analizy wybrano dwie propozycje: lądownik o konstrukcji wiropłata badający powierzchnię Tytana (Dragonfly) oraz sprowadzenie próbek gruntu z komety 67P/Czuriumow-Gierasimienko (CAESAR). Wynik konkursu ogłoszono 27 czerwca 2019 roku. Do realizacji wybrano misję Dragonfly.
Planowany przebieg misji:

</doc>
<doc id="1289068" url="https://pl.wikipedia.org/wiki?curid=1289068" title="Chwast (ozdoba)">
Chwast (ozdoba)

Chwast, chwost – ozdobne zakończenie sznura. W wersji podstawowej składa się z zacisku sznura lub węzła, oraz frędzli. W rozbudowanej wersji, wykonywanej z jedwabnej nici, węzeł, splot i oplot są oparte na drewnianym modelu, często charakteryzuje się też pierścieniami oraz wykończeniem z frędzli. Wersja współczesna to charakterystyczny przedmiot i kita ozdobna.
Chwast to również ozdoba (dodatek do ubioru) w postaci pęczka nici, piór lub włosia. Używany w dawnych mundurach, a także w temblakach i rzędach końskich. Nazwę chwast stosuje się też do określenia plecionego sznura do wiązania zasłon.
Chwast ozdobny był stosowany:
Wczesne chwasty ozdobne były supłami lub zwykłymi węzłami zawiązanymi na sznurze. Późniejsze, plecione, oparte były o węzły turbanowe lub tureckie (wiek XIV), aż do węzłów wyrafinowanych – o splocie mediolańskim czyli o ściegu w jodełkę inaczej zygzak, w wiekach XVI–XVII (współcześnie splot utożsamiany z węzłem marynarsko-ozdobnym zwanym gaucho lub ananas). Splot ten zwany mediolańskim ma odzwierciedlenie w ozdobach generalskich. Kolejnym krokiem było wprowadzenie węzłów z haftu czyli splotów, supełków i ściegów za lub przed igłą w wiekach XVIII i XIX. Wraz z rozwojem przemysłu weszły w obieg kordonki, taśmy kolorowe, perełki, przedmioty metalowe i szklane. W XX wieku wraz z przemysłem i nowoczesnością doszło do uproszczenia chwastów ozdobnych do wersji pierwotnej. Sztuka ręcznych wyrafinowanych węzłów chwastowych odchodzi w zapomnienie, pozostawiając chwasty z kitą lub piórami. Chwast można też napotkać w kulturach amerykańskich, afrykańskich, azjatyckich, indyjskich.
Chwast przy rogatywce wz. 1938, noszonej przez żołnierzy Obrony Narodowej, składał się z uszka, obsady chwaścika, trzydziestu frędzli oraz drewnianego koralika. Był nawleczony na pętlę sznurka i zapinany na guzik, przyszyty na lewym rogu rogatywki.

</doc>
<doc id="1289069" url="https://pl.wikipedia.org/wiki?curid=1289069" title="Medebach">
Medebach

Medebach – miasto w Niemczech, w kraju związkowym Nadrenia Północna-Westfalia, w rejencji Arnsberg, w powiecie Hochsauerland. Liczy 7 912 mieszkańców (2010).
Miasto w roku 1994 gościło ok. 8000 członków Europejskiej Wspólnoty Historycznych Strzelców (EGS), których honorowym gościem był Kanclerz Niemiec Helmut Kohl.
Współpraca.
Miejscowości partnerskie:

</doc>
<doc id="1289071" url="https://pl.wikipedia.org/wiki?curid=1289071" title="Jan Czapski">
Jan Czapski



</doc>
<doc id="1289072" url="https://pl.wikipedia.org/wiki?curid=1289072" title="Andrzej Bocheński">
Andrzej Bocheński

Andrzej Zbigniew Bocheński (ur. 20 sierpnia 1953 w Zielonej Górze) – polski polityk, samorządowiec, były marszałek województwa lubuskiego.
Życiorys.
Ukończył studia w Państwowej Wyższej Szkole Zawodowej w Gorzowie Wielkopolskim. Związany z Sojuszem Lewicy Demokratycznej. W latach 1994–1998 pełnił funkcję rady miasta Zielona Góra. Od 1998 do 2006 był radnym sejmiku i marszałkiem województwa lubuskiego, później zatrudniony w prywatnej spółce. W 2006 i w 2010 ponownie wybierany na radnego miejskiego. W 2015 ponownie został radnym z ramienia komitetu prezydenta Janusza Kubickiego, utrzymał mandat radnego również w 2018.

</doc>
<doc id="1289076" url="https://pl.wikipedia.org/wiki?curid=1289076" title="Kurukszetra">
Kurukszetra

 
Kurukszetra (dewanagari: कुरुक्षेत्र, ang. Kurukshetra) – nazwa miasta w indyjskim stanie Hariana; dosłowne znaczenie to "pole Kuru". 
Rozległa równina niedaleko Delhi znana jest z Wed, ponieważ w tym miejscu odbyła się wielka bitwa (Wojna Kurukszetra), w której uczestniczył Kryszna, wypowiadając Bhagawadgitę.
Kurukszetra to mityczne pole bitewne, na którym rozegrała się apokaliptyczna bitwa między Pandawami i Kaurawami tutaj po zniszczeniu wszechświata zamieszkali dwaj bracia, asury (demony) - Sunda i Upasunda; tutaj przebywał również broniony przez Indrę wąż Takśaka podczas pożaru Lasu Khandawa.
W Bhagawadgicie Kurukszetra to "dharma-kszetra", miejsce, gdzie odbywają się rytuały religijne. Pole to od niepamiętnych czasów jest terenem ofiarnym, gdzie prowadzono sesje ofiarne.
Kilka kilometrów od Kurukszetra położona jest wieś znana jako Amin, gdzie znajdują się pozostałości fortu. Mówi się, że jest to twierdza Abhimanju.

</doc>
<doc id="1289077" url="https://pl.wikipedia.org/wiki?curid=1289077" title="Benedykt de Caché">
Benedykt de Caché

Benedict de Caché (ur. najprawdopodobniej 1740 roku) – austriacki dyplomata.
Życiorys.
Nie jest dokładnie znany czas jego urodzin. Jego przodkami byli hugenoci, emigranci z Francji, po tym ja w 1685 roku Ludwik XIV odwołał edykt nantejski. Karierę w dyplomacji rozpoczął jako pracownik poselstwa austriackiego w Szwecji w latach 1764-1782.
Pełnił funkcję austriackiego "Chargé d’affaires" w Rzeczypospolitej od maja 1782 do lipca 1794 roku. Był negatywnie nastawiony do reform Sejmu Czteroletniego.
W lipcu 1794 w czasie insurekcji kościuszkowskiej, postanowił opuścić swą misję dyplomatyczną, rozgłaszając, ze wyjeżdża jedynie do Karlsbadu dla podreperowania zdrowia. Do Polski powrócił dopiero w 1808 roku. Zanim do niej powrócił był komisarzem komisji likwidacji długów. W 1808 osiedlił się w Warszawie, będąc faktycznie agentem austriackim.

</doc>
<doc id="1289078" url="https://pl.wikipedia.org/wiki?curid=1289078" title="Informacja publiczna">
Informacja publiczna

Informacja publiczna – informacja wydawana przez rząd, rzadziej – w niektórych krajach przez sądy i inne instytucje, także stowarzyszenia czy fundacje. W wielu krajach za informację publiczną uznaje się dostęp do posiedzeń rządu z możliwością rejestracji obrazu i dźwięku, a także metadane uważane za integralną część danych właściwych, czy rozkłady jazdy, komunikaty i inne. Według prawa polskiego każda informacja o sprawach publicznych. Prawo uzyskiwania informacji przysługuje każdemu jako prawo człowieka.
Konstytucja RP posiada regulacje dotyczące uzyskiwania informacji publicznej w art. 61 służące realizacji przez obywateli najważniejszej zasady konstytucjonalizmu demokratycznego – suwerenności narodu określonej w art. 4. W definicji ustawowej w miejsce słowa „obywatel” użyto określenia „każdy”, uniezależniając prawo dostępu do informacji publicznej od posiadania obywatelstwa.
Istnieją dwa sposoby informowania:
Udostępnianie informacji publicznej.
Istnieją różne możliwości uzyskania dostępu do takich informacji, podane są najpopularniejsze stosowane w większości państw:
Prawo dostępu do informacji publicznej w różnych krajach (często też w ich regionach) różni się ze względu na stosowanie różnych definicji terminów takich jak:
Ramy prawne.
Instytucje UE.
Informację publiczną może uzyskać obywatel Unii Europejskiej, jak i każda osoba prawna będąca rezydentem lub mająca zarejestrowaną siedzibę w Państwie Członkowskim. Ochrona danych osobowych jest jednym z obligatoryjnych wyjątków od obowiązku ujawniania informacji. Instytucje europejskie nie mogły określić dalszych wyjątków, ponieważ "ochrona osób w przypadku przetwarzania danych osobowych przez instytucje europejskie" jest oparta o Rozporządzenie (WE) Nr 45/2001 Parlamentu Europejskiego i Rady z 18 grudnia 2000.
Ramy prawne po Traktacie z Maastricht.
Wspólne przyjęcie przez Radę i Komisję 6 grudnia 1993 r. Kodeksu Postępowania odnośnie do dostępu publicznego do Dokumentów Rady i Komisji (OJ 1993 L 340).
Komisja podjęła kolejne działania wydając Decyzję 94/90/EWWS, WE, Euratom z 8 lutego 1994 r. w sprawie publicznego dostępu do dokumentów Komisji (OJ 1994 L 46) i Komunikat z 4 marca 1994 r. o udoskonalonym dostępie do dokumentów (OJ 1994 C 67).
Ramy prawne po Traktacie z Amsterdamu.
Zgodnie z Traktatem z Amsterdamu, który wszedł w życie 1 maja 1999 r., Państwa Członkowskie włączyły do Traktatu WE nowy artykuł o dostępie do dokumentów. Artykuł 255:
30 maja 2001 r. Parlament Europejski i Rada przyjęły Rozporządzenie (EW) Nr 1049/2001 w sprawie publicznego dostępu do dokumentów Parlamentu Europejskiego, Rady i Komisji (OJ L 145 z 31 maja 2001). W efekcie, każda z tych trzech instytucji musiała przyjąć nowy regulamin:
Powyższe trzy rozporządzenia w praktyce nie wnoszą nic nowego, lecz ściślej definiują definicje, warunki, wyjątki czy procedury. Ponadto dokument reguluje postępowanie z dokumentami wrażliwymi.
Belgia.
Szczebel federalny
Obie ustawy są wzorowane na tym samym modelu.
Szczebel lokalny
Podejście do ujawniania informacji publicznej.
Unia Europejska.
W niektórych ustawodawstwach podano generalną definicję władz publicznych podlegających obowiązkowi ujawniania dokumentów publicznych (Polska, Finlandia, Francja, Belgia, Szwecja). Definicja ta może być szczegółowa (Polska, Finlandia) lub sformułowana w sposób ogólny (Francja, Szwecja) albo nawet poprzez odniesienie do interpretacji sądów administracyjnych (Belgia).
W innych krajach, oprócz generalnej definicji obowiązuje wyczerpujący wykaz władz publicznych (Irlandia, Wielka Brytania), podlegający nowelizacji. W Irlandii, władze podlegające ustawie o swobodzie informacji wskazuje Minister Finansów
Czasami prawo dotyczy tylko władz publicznych (Belgia), ale generalnie zakres przepisów krajowych obejmuje również przedsiębiorstwa publiczne (w Wielkiej Brytanii – będące wyłączną własnością państwa), a także centralną i lokalną administrację i inne agencje wyznaczone do wykonywania zadań publicznych i podlegających przepisom prawa publicznego.
W pewnych okolicznościach podmioty z sektora prywatnego kierujące służbami publicznymi (Francja) mogą podlegać przepisom prawa o dostępie do dokumentów publicznych.
Ponadto w Wielkiej Brytanii podmioty mogą zostać uznane za władze publiczne dla odpowiednich części ich prac. Jednym z najbardziej strategicznych zagadnień jest włączenie do zakresu przepisów krajowych organów konstytucyjnych spoza sfery wykonawczej. W Belgii, jak już wspomniano, ustawa o informowaniu przez administrację nie ma zastosowania ani do wymiaru sprawiedliwości, ani do parlamentu.
Z kolei ustawa francuska może dotyczyć zgromadzeń parlamentarnych i części sądownictwa, ale z pewnymi ograniczeniami. (Wyłączone są posiedzenia parlamentu, opinie sądów administracyjnych i Naczelnego Sądu Administracyjnego, niektóre dokumenty odnoszące się do władz publicznych kontrolujących finanse publiczne, dokumenty dotyczące skarg załatwianych przez Rzecznika Republiki oraz dokumenty dotyczące rejestrów i rozrachunków systemu opieki zdrowotnej).
W Finlandii ustawa dotyczy obu rodzajów instytucji. W Szwecji i Wielkiej Brytanii zakres obowiązek obejmuje władze wybierane, ale nie sądowe.
Według Parlamentu Europejskiego "Poseł nie jest „zobowiązany” do żadnych świadczeń na rzecz Parlamentu tak jak urzędnik państwowy i nie musi się z nich rozliczać. Zgodnie z ustawodawstwem krajowym Państw Członkowskich, posłowie mogą regularnie odmawiać składania zeznań dotyczących osób, od których uzyskali informacje w charakterze posłów lub którym przekazali informacje w takim charakterze, a także dotyczących samych "informacji. "(…) Prawo dostępu do dokumentów posiadanych lub sporządzanych przez posłów oraz m.in. grupy polityczne musi być zatem interpretowane w sposób ograniczający."
Co oznacza, że w przypadku wątpliwości czy dana informacja musi być udostępniana, uznaje się, że dana jednostka nie jest zobowiązana do udzielania takiej informacji. W praktyce rzadko składa się wnioski o dostęp do takich informacji. Na przykład w latach 1997–2001 służby Parlamentu Europejskiego nie musiały podejmować formalnej decyzji ani razu.
Polska.
Przy interpretacji pojęcia należy uwzględnić, że organy uprawnione do wykonywania zadań publicznych z założenia nie podejmują innych czynności jak załatwianie spraw publicznych, a wykonywanie zadania publicznego nie może polegać na realizacji sprawy prywatnej i stąd pod pojęciem informacji o sprawie publicznej należy rozumieć również każdą czynność i każde działanie organu władzy publicznej w sferze prawa administracyjnego, ale też np. w sferze prawa cywilnego.
W orzecznictwie przyjmuje się, że informację publiczną stanowi każda wiadomość wytworzona przez szeroko rozumiane władze publiczne oraz osoby pełniące funkcje, a także inne podmioty, które tę władzę realizują lub gospodarują mieniem komunalnym lub majątkiem Skarbu Państwa w zakresie tych kompetencji. Taki charakter ma również wiadomość niewytworzona przez podmioty publiczne, lecz odnosząca się do tych podmiotów.
Utrwalony jest również pogląd, że jest nią całość akt postępowania prowadzonego przez organ administracji publicznej – w tym zarówno dokumenty wytworzone, jak i posiadane przez organ w związku z konkretną sprawą, bez znaczenia czy dokument znajdujący się w aktach ma charakter „wewnętrzny”, czy „roboczy”.
Ustawodawca, formułując w art. 61 Konstytucji zasadę prawa do informacji o sprawach publicznych, wyznaczył reguły wykładni tego uprawnienia. Jeżeli bowiem stanowi ono prawo konstytucyjne, to przepisy ustaw określających tryb dostępu do informacji powinny być interpretowane w taki sposób, aby gwarantować obywatelom i innym osobom i jednostkom, szerokie uprawnienia w tym zakresie, a wszelkie wyjątki winny być rozumiane wąsko. Oznacza to stosowanie w odniesieniu do tych ustaw takich zasad wykładni, które sprzyjają poszerzaniu, a nie zawężaniu obowiązku informacyjnego.
Obowiązek udostępniania informacji publicznej nałożony jest m.in. na:
Organ może ograniczyć dostęp do żądanych informacji ze względu na prywatność osoby fizycznej ewentualnie na inną określoną w odrębnych ustawach ochronę wolności i praw innych osób i podmiotów gospodarczych oraz ochronę porządku publicznego, bezpieczeństwa lub ważnego interesu gospodarczego państwa. W zakresie ochrony prywatności osób fizycznych i danych o osobach prawnych na gruncie orzecznictwa sądów administracyjnych oznacza to udostępnienie treści dokumentu odpowiednio zanominizowanego, nawet w przypadku gdyby „oznaczałaby to w praktyce wypranie ewentualnego przekazywanego materiału z wszelkiej istotnej treści”, gdyż podmioty zobowiązane są uczynić zadość przepisom ustawy i udzielić dostępu do informacji publicznej, natomiast do organu nie należy najzupełniej konstatacja celu i przydatności jakiemu jej udzielenie miałoby służyć.
Imiona i nazwiska osób zawierających umowy cywilnoprawne z instytucją publiczną nie podlegają ograniczeniu jawności.
Odmowa dostępu do informacji następuje w drodze decyzji administracyjnej do której mają zastosowania przepisy k.p.a. Informacja, wobec której dokonano ograniczenia jawności nie traci charakteru informacji publicznej.
Należy zwrócić uwagę, że bezczynność organu w zakresie dostępu do informacji publicznej ma również miejsce, gdy podmiot udziela informacji niebędącej przedmiotem wniosku, lub informacji niejasnej, albo niepełnej, a skarga na bezczynność w przedmiocie informacji publicznej nie musi być poprzedzona żadnym środkiem zaskarżenia, w tym wezwaniem do usunięcia naruszenia prawa.
Wnioski o udostępnienie informacji publicznej (informowanie pasywne).
Unia Europejska.
W większości państw przyjmowane są wnioski na udostępnienie informacji publicznej nieudostępnionej w formie informowania aktywnego. Nie jest szczegółowo opisywane jak ma wyglądać wniosek, w wielu państwach (np. Polska) nie musi być podpisywany, może być również ustny. Nie wymaga się również identyfikowania osoby składającej wniosek. W niektórych przypadkach sytuacja wygląda inaczej. W Belgii, jeżeli wniosek jest składany w urzędzie, należy wypełnić określony formularz.
Polska.
Postępowanie w sprawie udzielenia informacji publicznej jest odformalizowane i uproszczone, a
żądający informacji nie musi się wykazać jakimkolwiek interesem prawnym lub faktycznym, aby otrzymać informację, z wyjątkiem żądania informacji przetworzonej. Złożenie wniosku o udostępnienie informacji publicznej nie wszczyna postępowania administracyjnego, prowadzonego w oparciu o przepisy kodeksu postępowania administracyjnego.
Wniosek może bowiem przybrać każdą formę, o ile wynika z niego w sposób jasny, co jest jego przedmiotem. Informacja publiczna może być udostępniona bez pisemnego wniosku. Przesłane pocztą elektroniczną zapytanie również stanowi wniosek o udostępnienie informacji publicznej, nawet jeżeli nie zostało podpisane podpisem elektronicznym lub w inny sposób określony w art. 63 § 2 i § 3 k.p.a.
Brak jest wymogu pełnego zidentyfikowania wnioskodawcy, a ustawa nie zawiera nakazu podawania danych osobowych w postaci imienia i nazwiska, adresu z kodem pocztowym, miejscowości i nr domu. Niedopuszczalne jest wymaganie skorzystania z określonego formularza – w szczególności, ale nie wyłącznie – wymagającego podania danych innych niż niezbędne do udostępnienia informacji.
Jednak w przypadku, gdy wnioskodawca żąda udostępnienia informacji, którą podmiot zobowiązany uzna za przetworzoną może on od wnioskodawcy wymagać przedstawienia uzasadnienia szczególnej istotności wnioskowanych informacji dla interesu publicznego i w przypadku braku takiego uzasadnienia, odmówić jej udzielenia.
Sposób udostępnienia.
Informacja prosta a informacja przetworzona.
Informacja publiczna może mieć formę prostą i przetworzoną. Ustawa o dostępie do informacji publicznej nie zawiera definicji, czym jest informacja przetworzona. Orzecznictwo sądów wskazuje, że informacja przetworzona jest informacją jakościowo nową, która powstała na skutek poddania informacji prostych czynnościom analitycznym oraz intelektualnym, które nadają informacjom prostym wyraźnie odmienną treść i formę. Za formę przetworzoną uważa się taką, której udostępnienie wiąże się z zaangażowaniem dodatkowych sił czy środków osobowych lub finansowych lub których przygotowanie wymaga wytworzenie zestawień czy obliczeń na podstawie posiadany danych, w związku z żądaniem wnioskodawcy na podstawie kryteriów przez niego wskazanych. W niektórych przypadkach za przetworzoną można też uznać informację, której udzielenie wymaga szczególnych analiz w zakresie anonimizacji lub ukrycia informacji, których nie można udzielić ze względu na ważny interes gospodarczy państwa. Według innego wyroku anonimizacja nie zmienia informacji prostych w informację przetworzoną. Do uznania udzielanej informacji za przetworzoną można też uznać sytuacje, gdy szeroki zakres wniosku o informację publiczną może zakłócić normalny tok działania podmiotu zobowiązanego, nawet jeśli składa się ona z sumy informacji prostych.
Koszt.
Dostęp do informacji publicznej jest bezpłatny, z wyjątkiem przypadku poniesienia przez podmiot zobowiązany dodatkowych kosztów związanych z wskazanym sposobem udostępnienia lub przekształceniem w formę wskazaną we wniosku. Stanowią to m.in. koszty związane z materiałami do wykonania kserokopii, przesyłki pocztowej, kosztów działania systemu informatycznego, lecz nie koszt pracy pracownika urzędu w związku z realizacją wniosku jako wykonującego ustawowe zadania lub opłata za teletransmisje, gdy nie wiąże się z kosztami po stronie urzędu. Koszt winien być każdorazowo indywidualnie ustalany na podstawie realnie poniesionych dodatkowych kosztów, a cenniki lub inne akty określające sztywny zasady wyliczanie opłaty nie są prawnie dopuszczalne, choć są pewne wyjątki np. ustawodawca USA zezwala na pobieranie zaliczki, jeśli koszt uzyskiwania informacji przekracza 250$.
Problemy.
Zdaniem Stowarzyszenia Sieć Obywatelska – Watchdog Polska prawo do informacji publicznej jest w Polsce powszechnie naruszane ze względu na obstrukcje urzędów oraz przewlekłość postępowań przed sądami. Urzędy nie potrafią również korzystać z istniejących mechanizmów ochrony informacji wrażliwych (ustawa o ochronie informacji niejawnych), co skutkuje próbami naginania przepisów o informacji publicznej za pomocą nieistniejących pojęć (tzw. "dokument wewnętrzny"). Jednostki sektora publicznego stosują również różne formy obstrukcji w celu utrudnienia dostępu do informacji publicznej po niekorzystnych dla nich wyrokach sądów, a nawet dochodzi do jawnego ignorowania wyroków oraz do publicznych zapewnień o zamiarze nadużycia procedury sądowej w celu bezprawnego ograniczenia dostępu do informacji publicznej.
Z drugiej strony podnoszone są argumenty, że w niektórych przynajmniej przypadkach prawo do informacji publicznej jest nadużywane, np. poprzez wysyłanie do wybranych instytucji setek wniosków jednocześnie celem ich sparaliżowania lub pojedynczych wniosków o bardzo szerokim zakresie żądanej informacji. Argumenty takie podnosi m.in. sędzia NSA Irena Kamińska.
Odpowiedzialność karna.
Polska jest wyjątkowym krajem pod względem odpowiedzialności dotyczącej udostępniania informacji publicznej. W wielu krajach urzędnicy odpowiadają za nieprawidłowości jedynie służbowo.
Ustawa o dostępie do informacji publicznej () przewiduje odpowiedzialność karną, stanowiąc:
Sprawcą może być osoba działająca w imieniu organu władzy publicznej bądź innego podmiotu zobowiązanego do udzielenia informacji publicznej. W ustaleniu konkretnej osoby lub grupy osób przesądzać będą akty organizacyjne podmiotu. W przypadku braku szczególnej regulacji wewnętrznej odpowiedzialność spoczywać będzie na osobie, która zajmuje naczelne stanowisko kierownicze w danym podmiocie.
Pojęcie „nieudostępnienia” informacji odnosi się do wszystkich form udostępnienia przewidzianych w ustawie, więc odpowiedzialność karną rodzić będzie zatem zarówno nieumieszczenie informacji w Biuletynie Informacji Publicznej, nieudostępnienie informacji w trybie wnioskowym, jak i odmowa wstępu na posiedzenia organu bądź nieudostępnienie dokumentacji z takiego posiedzenia.
W razie wprowadzenia żądającego informacji w błąd, przez udzielenie niezgodnej z rzeczywistością odpowiedzi co do faktu posiadania informacji, osoba zobowiązana do udostępnienia żądanej informacji publicznej podlega odpowiedzialności karnej w trybie art. 23 u.d.i.p. w zbiegu z innymi przepisami określonymi w kodeksie karnym.
Skarga w trybie kodeksu postępowania administracyjnego, a także istnieje możliwość poniesienia przez osobę odpowiedzialną za ten zakres czynności odpowiedzialności porządkowej pracowniczej, czy dyscyplinarnej nie wyłącza możliwości odpowiedzialności karnej z art. 23 u.d.i.p.
Prawo człowieka.
Zgodnie z dokumentacją organizacji międzynarodowych art. 19 Międzynarodowego Paktu Praw Obywatelskich i Politycznych jest uznawany za źródło prawa człowieka dostępu do informacji. Na gruncie art. 10 Konwencji o ochronie praw człowieka i podstawowych wolności z dnia 4 listopada 1950 r. wskazał Europejski Trybunał Praw Człowieka, że może być naruszeniem przez Państwo – sygnatariusza odmówienie dostępu do informacji, będącej w posiadaniu władz.

</doc>
<doc id="1289080" url="https://pl.wikipedia.org/wiki?curid=1289080" title="Melle (Niemcy)">
Melle (Niemcy)

Melle – miasto uzdrowiskowe oraz gmina samodzielna (niem. "Einheitsgemeinde") w Niemczech, w kraju związkowym Dolna Saksonia w powiecie Osnabrück. Liczy ok. 46,5 tys. mieszkańców.
W mieście znajduje się stacja kolejowa.
Swoje siedziby ma tu prywatne muzeum motoryzacji oraz przedsiębiorstwo akwarystyczne Tetra GmbH.
Współpraca.
Miejscowości partnerskie:

</doc>
<doc id="1289084" url="https://pl.wikipedia.org/wiki?curid=1289084" title="Miedźwiada">
Miedźwiada



</doc>
<doc id="1289086" url="https://pl.wikipedia.org/wiki?curid=1289086" title="Rawa">
Rawa



</doc>
<doc id="1289092" url="https://pl.wikipedia.org/wiki?curid=1289092" title="Fiołek wyniosły">
Fiołek wyniosły

Fiołek wyniosły ("Viola elatior" Fr.) – gatunek roślin z rodziny fiołkowatych ("Violaceae"). Występuje w Azji i w Europie – na obszarze od Francji po Syberię i Pakistan. 
Rozmieszczenie geograficzne.
Rośnie w Azji i w Europie – na obszarze od Francji po Syberię i Pakistan. Jest podawany z Francji, Włoch, Austrii, Szwajcarii, Niemiec, Szwecji, Polski, Czech, Słowacji, Węgier, krajów byłej Jugosławii, Grecji, Bułgarii, Rumunii, Ukrainy, Białorusi, Rosji (jej europejskiej części, zachodniej Syberii i Ałtaju), Kazachstanu, Uzbekistanu, Pakistanu, Tadżykistanu, Kirgistanu i Chinach (region autonomiczny Sinciang). W Polsce gatunek jest rzadko spotykany – rośnie w dolinach dużych rzek. W Szwajcarii jest nieliczny – spotykany głównie na Wyżynie Szwajcarskiej. We Włoszech występuje na północy kraju – w Piemoncie, Lombardii, Emilii-Romanii, Wenecji Euganejskiej, Friuli-Wenecji Julijskiej i Trydencie-Górnej Adydze. We Francji obserwowany przeważnie w jej wschodniej części. 
Biologia i ekologia.
Bylina, geofit. Rośnie na łąkach, brzegach lasów i w zaroślach. We Włoszech występuje na wysokości do 600 m n.p.m. Kwitnie od kwietnia do czerwca. Preferuje stanowiska wilgotne, w pełnym nasłonecznieniu, na podłożu o lekko zasadowym odczynie. Gatunek charakterystyczny łąk selernicowych ze związku "Cnidion dubii". 
Zagrożenia.
Roślina umieszczona na Czerwonej liście roślin i grzybów Polski (2006) w grupie gatunków wymierających (kategoria zagrożenia: E). W wydaniu z 2016 roku otrzymała kategorię EN (zagrożony). Znajduje się także w Polskiej Czerwonej Księdze Roślin w grupie gatunków zagrożonych (kategoria EN). 

</doc>
<doc id="1289093" url="https://pl.wikipedia.org/wiki?curid=1289093" title="Twierdzenie Turána">
Twierdzenie Turána

Twierdzenie Turána jest twierdzeniem z teorii grafów stanowiącym oszacowanie dla liczby krawędzi w grafie niezawierającym kliki formula_1
Twierdzenie oraz pierwszy opis grafów Turána pochodzi od węgierskiego matematyka Pála Turána i zostało sformułowane w roku 1941. Pięć dowodów tego twierdzenia znajduje się w "Dowodach z Księgi".
Sformułowanie.
Spośród wszystkich grafów formula_2-wierzchołkowych, które nie zawierają kliki formula_3-wierzchołkowej, najwięcej krawędzi posiada graf Turána formula_4
Stąd wynika, że w dowolnym grafie formula_5 takim, że formula_5 ma co najwyżej formula_2 wierzchołków oraz nie zawiera formula_3-wierzchołkowej kliki, jest co najwyżej
krawędzi.
Szczególnym przypadkiem (dla formula_10) twierdzenia Turána jest następujące twierdzenie Mantela: maksymalna liczba krawędzi w grafie bez trójkątów jest równa co najwyżej formula_11
Dowód.
Niech formula_12 będzie formula_2-wierzchołkowym grafem niezawierającym kliki formula_14 takim, że formula_5 ma maksymalną możliwą liczbę krawędzi.
Teza 1: W formula_5 nie istnieją wierzchołki formula_17 takie, że formula_18 ale formula_19
Zdefiniujmy relację formula_55 Jest to relacja równoważności – jest w oczywisty sposób zwrotna i symetryczna, natomiast przechodniość wynika z udowodnionej właśnie tezy 1, ponieważ jeżeli w formula_5 nie ma krawędzi między formula_29 i formula_28 oraz między formula_28 i formula_60 to nie może być też krawędzi między formula_29 i formula_62 Stąd wynika, że formula_5 jest, dla pewnego formula_64 pełnym grafem k-dzielnym, w którym podział wierzchołków odpowiada podziałowi na klasy abstrakcji relacji formula_65
Zauważmy, że musi być formula_66 ponieważ w przeciwnym wypadku formula_5 zawierałby jako podgraf klikę formula_22 oraz że w pełnym grafie formula_64-dzielnym liczba krawędzi rośnie wraz z formula_70 Stąd i z założenia, że formula_5 ma maksymalną liczbę krawędzi, wynika ostatecznie, że formula_72 i formula_5 jest pełnym grafem formula_74-dzielnym.
Teza 2: Liczba krawędzi w pełnym grafie formula_64-dzielnym jest maksymalna, kiedy wielkości części podziału zbioru wierzchołków różnią się co najwyżej o 1.
Z powyższego dowodu wynika, że spośród grafów formula_2-wierzchołkowych niezawierających kliki formula_22 najwięcej krawędzi ma graf Turána formula_4

</doc>
<doc id="1289094" url="https://pl.wikipedia.org/wiki?curid=1289094" title="Kościół św. Urszuli w Gwizdanowie">
Kościół św. Urszuli w Gwizdanowie

Kościół w Gwizdanowie – neogotycki kościół w Gwizdanowie w Polsce w województwie dolnośląskim, w powiecie lubińskim, w gminie Rudna.
Kościół położony jest we wsi Gwizdanów w południowo-zachodniej Polsce w północno-wschodniej części Wysoczyzny Lubińskiej, około 16 km na północny wschód od Lubina.
Historia.
Obecna bryła kościoła św. Urszuli, wzniesiona została w latach 1871-1872 na murach wcześniejszego kościoła z XIII wieku, który po raz pierwszy wzmiankowany był w dokumencie biskupa wrocławskiego Tomasza, wystawionym w roku 1289, w którym wymieniany jest proboszcz parafii w Gwizdanowie, ksiądz Wenzenslaus. Wieś stanowiła wówczas posiadłość kościelną należącą wraz z niewielkim majątkiem ziemskim do biskupów wrocławskich, do których należała aż do 1810 roku, do czasu sekularyzacji. Wokół kościoła założono na planie prostokąta cmentarz, otoczony kamiennym murem. 
Do zakończenia II wojny światowej był kościołem parafialnym zarządzanym przez katolików, parafia obsługiwała okoliczne wsie: Kębłów, Gawrony i Wysokie. 
W latach 1945-1960 kościół, jako filialny podlegał parafii w Rudnej. W 1960 roku arcybiskup Bolesław Kominek erygował parafię w Gwizdanowie a kościół został podniesiony do rangi kościoła parafialnego.
Architektura.
Kościół św. Urszuli, pochodzący z drugiej połowy XIII wieku, w drugiej połowie XIX wieku przebudowany w stylu neogotyckim. Kościół jest budowlą orientowaną, jednonawową, halową, murowaną z kamienia i cegły, wzniesioną na rzucie prostokąta z wyodrębnionym prezbiterium. 
Na osi fasady zachodniej znajduje się kwadratowa, masywna i przysadzista wieża, której górna partia wykonana jest z drewna. Wieża zwieńczona jest wysokim dachem namiotowym o kształcie ostrosłupa, krytym blachą. Otwory okienne i drzwiowe są o wykroju pełnym lub odcinkowym. Od strony południowej do korpusu świątyni dobudowana jest niewielka, prostokątna kruchta z okrągłymi okienkami. Cała świątynia przykryta jest wysokimi dachami dwuspadowymi. Na terenie wokół kościoła znajduje się przykościelny cmentarz otoczony zabytkowym, kamiennym murem.
Wnętrze.
Wnętrze jednonawowe, prezbiterium zamknięte ścianą prostą, przykryte płaskim sklepieniem od nawy oddzielone łukowym portalem. Nawa przykryta płaskim sklepieniem. 
W nawie empora organowa, umieszczona po przeciwnej stronie ołtarza. Empora organowa składa się z wysuniętego balkonu, wspartego na drewnianych filarach, w którego centrum umieszczono jednoczęściowy prospekt organowy.
Przy prezbiterium po lewej stronie znajduje się zakrystia. Okna prezbiterium i nawy prostokątne wydłużone z ostrołukowym zakończeniem.
Wyposażenie.
Wystrój kościoła, skromny, barokowy. Główny element wystroju stanowi piękny drewniany ołtarz trzyczęściowy (tryptyk), z bogatą dekoracją snycerską w centralnej części ołtarza znajduje się obraz patronki kościoła św. Urszuli. Po bokach nawy na wysokości portalu oddzielającego prezbiterium od nawy umieszczone są mniejsze ołtarze boczne, kształtem podobne do ołtarza głównego. 

</doc>
<doc id="1289096" url="https://pl.wikipedia.org/wiki?curid=1289096" title="Twierdzenie Turana">
Twierdzenie Turana



</doc>
<doc id="1289106" url="https://pl.wikipedia.org/wiki?curid=1289106" title="Fo pa">
Fo pa

fo pa (właściwie [fo:pa]) – kwartalnik literacko-filozoficzny ukazujący się w Szczecinie. Wydawcą jest Stowarzyszenie OPERAHAUS.

</doc>
<doc id="1289107" url="https://pl.wikipedia.org/wiki?curid=1289107" title="Pomnik Czynu Zbrojnego Polonii Amerykańskiej">
Pomnik Czynu Zbrojnego Polonii Amerykańskiej

Pomnik Czynu Zbrojnego Polonii Amerykańskiej (nazywany także "pomnikiem Hallerczyków") – monument w Warszawie na Żoliborzu w pasie zieleni alei Wojska Polskiego, przy placu Grunwaldzkim.
Opis.
Pomnik upamiętnia udział Polonii amerykańskiej w odzyskaniu przez Polskę niepodległości. Polonia amerykańska z USA i Kanady dostarczyła 20 tys. ochotników do Błękitnej Armii generała Józefa Hallera, z czego ok. 14,5 tysiąca wróciło do Ameryki po zakończeniu walk. W maju 1921 powołane zostało Stowarzyszenie Weteranów Armii Polskiej w Ameryce (SWAP), które było inicjatorem wzniesienia tego pomnika.
Pomnik Czynu Zbrojnego Polonii Amerykańskiej został odsłonięty i poświęcony 14 sierpnia 1998 roku, w przeddzień święta Wojska Polskiego i rocznicy bitwy warszawskiej. Powstał z inicjatywy Stowarzyszenia Weteranów Armii Polskiej w Ameryce oraz Stowarzyszenie Tradycji Oręża Polskiego im. Józefa Piłsudskiego w Warszawie (STOP). W komitecie budowy znaleźli się ze strony STOP gen. bryg. Kazimierz Bogdanowicz, płk dr Zbigniew Kumoś, płk Józef Matysiewicz i Krzysztof Grabiec, ze strony SWAP Hieronim Wyszyński, Witold Knapczyk, Eugeniusz Witt i Kazimierz Rasiej. 
Autorami pomnika byli mgr inż. arch. Baltazar Brukalski (BPK „Stolica” Warszawa) oraz autor rzeźby Andrzej Pityński z Nowego Jorku (Atelier Jonson New Jersey), który stworzył również Pomnik Katyński w Jersey City i Narodowy Pomnik Katyński w Baltimore. Przekazanie pomnika władzom Warszawy miało miejsce 7 listopada 2002 roku.
Na jednej z tablic na cokole pomnika znalazła się inskrypcja:

</doc>
